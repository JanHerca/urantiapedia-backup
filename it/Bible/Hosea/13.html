<!--
title: Osea - Capitolo 13
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Hosea/12">Osea - Capitolo 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Hosea/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Hosea/14">Osea - Capitolo 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Quando Efraim parlava, era uno spavento; egli s'era innalzato in Israele, ma, quando si rese colpevole col servire a Baal, morì. </p>
<p id="v2"><sup><small>2</small></sup>  E ora continuano a peccare, si fanno col loro argento delle immagini fuse, degl'idoli di loro invenzione, che son tutti opera d'artefici. E di loro si dice: 'Scannano uomini, bàciano vitelli!' </p>
<p id="v3"><sup><small>3</small></sup>  Perciò saranno come la nuvola mattutina, come la rugiada che di buon'ora scompare, come la pula che il vento porta via dall'aia, come il fumo ch'esce dalla finestra. </p>
<p id="v4"><sup><small>4</small></sup>  Eppure, io son l'Eterno, il tuo Dio, fin dal paese d'Egitto; e tu non devi riconoscere altro Dio fuori di me, e fuori di me non c'è altro salvatore. </p>
<p id="v5"><sup><small>5</small></sup>  Io ti conobbi nel deserto, nel paese della grande aridità. </p>
<p id="v6"><sup><small>6</small></sup>  Quando aveano pastura, si saziavano; quand'erano sazi, il loro cuore s'inorgogliva; perciò mi dimenticarono. </p>
<p id="v7"><sup><small>7</small></sup>  Ond'è ch'io son diventato per loro come un leone; e li spierò sulla strada come un leopardo; </p>
<p id="v8"><sup><small>8</small></sup>  li affronterò come un'orsa privata de' suoi piccini, e sbranerò loro l'involucro del cuore; li divorerò come una leonessa, le belve de' campi li squarceranno. </p>
<p id="v9"><sup><small>9</small></sup>  È la tua perdizione, o Israele, l'essere contro di me, contro il tuo aiuto. </p>
<p id="v10"><sup><small>10</small></sup>  Dov'è dunque il tuo re? Ti salvi egli in tutte le tue città! E dove sono i tuoi giudici, de' quali dicevi: 'Dammi un re e dei capi!' </p>
<p id="v11"><sup><small>11</small></sup>  Io ti do un re nella mia ira, e te lo ripiglio nel mio furore. </p>
<p id="v12"><sup><small>12</small></sup>  L'iniquità di Efraim è legata in fascio, il suo peccato è tenuto in serbo. </p>
<p id="v13"><sup><small>13</small></sup>  Dolori di donna di parto verranno per lui; egli è un figliuolo non savio; poiché, quand'è giunto il momento, non si presenta per nascere. </p>
<p id="v14"><sup><small>14</small></sup>  Io li riscatterei dal potere del soggiorno de' morti, li redimerei dalla morte; sarei la tua peste, o morte, sarei la tua distruzione, o soggiorno de' morti; ma il loro pentimento è nascosto agli occhi miei! </p>
<p id="v15"><sup><small>15</small></sup>  Sia egli pur fertile tra i suoi fratelli; il vento d'oriente verrà, il vento dell'Eterno, che sale dal deserto; e le sue sorgenti saranno essiccate, e le sue fonti, prosciugate. Il nemico porterà via il tesoro de' suoi oggetti preziosi. </p>
<p id="v16"><sup><small>16</small></sup>  Samaria sarà punita della sua colpa, perché si è ribellata al suo Dio. Cadranno per la spada; i loro bambini saranno schiacciati, le loro donne incinte saranno sventrate. </p>
