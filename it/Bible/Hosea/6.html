<!--
title: Osea - Capitolo 6
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Hosea/5">Osea - Capitolo 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Hosea/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Hosea/7">Osea - Capitolo 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E diranno: 'Venite, torniamo all'Eterno, perch'egli ha lacerato, ma ci risanerà; ha percosso, ma ci fascerà. </p>
<p id="v2"><sup><small>2</small></sup>  In due giorni ci ridarà la vita; il terzo giorno ci rimetterà in piedi, e noi vivremo alla sua presenza. </p>
<p id="v3"><sup><small>3</small></sup>  Conosciamo l'Eterno, sforziamoci di conoscerlo! Il suo levarsi è certo, come quello dell'aurora; egli verrà a noi come la pioggia, come la pioggia di primavera che annaffia la terra'. </p>
<p id="v4"><sup><small>4</small></sup>  Che ti farò, o Efraim? Che ti farò, o Giuda? La vostra pietà è come una nuvola mattutina, come la rugiada che di buon'ora scompare. </p>
<p id="v5"><sup><small>5</small></sup>  Per questo li taglio colla scure dei profeti, li uccido con le parole della mia bocca, e il mio giudizio verrà fuori come la luce. </p>
<p id="v6"><sup><small>6</small></sup>  Poiché io amo la pietà e non i sacrifizi, e la conoscenza di Dio anziché gli olocausti. </p>
<p id="v7"><sup><small>7</small></sup>  Ma essi, come Adamo, han trasgredito il patto, si son condotti perfidamente verso di me. </p>
<p id="v8"><sup><small>8</small></sup>  Galaad è una città d'operatori d'iniquità, è coperta d'orme di sangue. </p>
<p id="v9"><sup><small>9</small></sup>  Come una banda di briganti aspetta la gente, così fa la congrega de' sacerdoti: assassinano sulla via di Sichem, commettono scelleratezze. </p>
<p id="v10"><sup><small>10</small></sup>  Nella casa d'Israele ho visto cose orribili: là è la prostituzione d'Efraim! là Israele si contamina. </p>
<p id="v11"><sup><small>11</small></sup>  A te pure, o Giuda, una mèsse è assegnata, quando io ricondurrò dalla cattività il mio popolo. </p>
