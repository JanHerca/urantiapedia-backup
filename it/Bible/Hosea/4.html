<!--
title: Osea - Capitolo 4
description: 
published: true
date: 2022-10-7T1:7:41Z
tags: bible, bible—hosea
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Hosea/3">Osea - Capitolo 3</a></td>
        <td><a href="/it/Bible/Hosea/Index">Indice</a></td>
        <td><a href="/it/Bible/Hosea/5">Osea - Capitolo 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ascoltate la parola dell'Eterno, o figliuoli d'Israele; poiché l'Eterno ha una contestazione con gli abitanti del paese, poiché non v'è né verità, né misericordia, né conoscenza di Dio nel paese. </p>
<p id="v2"><sup><small>2</small></sup>  Si spergiura, si mentisce, si uccide, si ruba, si commette adulterio; si rompe ogni limite, sangue tocca sangue. </p>
<p id="v3"><sup><small>3</small></sup>  Per questo il paese sarà in lutto, tutti quelli che l'abitano languiranno, e con essi le bestie de' campi e gli uccelli del cielo; perfino i pesci del mare scompariranno. </p>
<p id="v4"><sup><small>4</small></sup>  Pur nondimeno, nessuno contenda, nessuno rimproveri! poiché il tuo popolo è come quelli che contendono col sacerdote. </p>
<p id="v5"><sup><small>5</small></sup>  Perciò tu cadrai di giorno, e anche il profeta cadrà con te di notte; e io distruggerò tua madre. </p>
<p id="v6"><sup><small>6</small></sup>  Il mio popolo perisce per mancanza di conoscenza. Poiché tu hai sdegnata la conoscenza, anch'io sdegnerò d'averti per sacerdote; giacché tu hai dimenticata la legge del tuo Dio, anch'io dimenticherò i tuoi figliuoli. </p>
<p id="v7"><sup><small>7</small></sup>  Più si son moltiplicati, e più han peccato contro di me; io muterò la loro gloria in ignominia. </p>
<p id="v8"><sup><small>8</small></sup>  Si nutrono de' peccati del mio popolo, e il loro cuore brama la sua iniquità. </p>
<p id="v9"><sup><small>9</small></sup>  E sarà del sacerdote quello che del popolo: io lo punirò per la sua condotta, e gli darò la retribuzione delle sue azioni. </p>
<p id="v10"><sup><small>10</small></sup>  Mangeranno, ma non saranno saziati; si prostituiranno, ma non moltiplicheranno, perché hanno disertato il servizio dell'Eterno. </p>
<p id="v11"><sup><small>11</small></sup>  Prostituzione, vino e mosto tolgono il senno. </p>
<p id="v12"><sup><small>12</small></sup>  Il mio popolo consulta il suo legno, e il suo bastone gli dà delle istruzioni; poiché lo spirito della prostituzione lo svia, egli si prostituisce, sottraendosi al suo Dio. </p>
<p id="v13"><sup><small>13</small></sup>  Sacrificano sulla sommità dei monti, offron profumi sui colli, sotto la quercia, il pioppo e il terebinto, perché l'ombra n'è buona; perciò le vostre figliuole si prostituiscono, e le vostre nuore commettono adulterio. </p>
<p id="v14"><sup><small>14</small></sup>  Io non punirò le vostre figliuole perché si prostituiscono, né le vostre nuore perché commettono adulterio; poiché essi stessi s'appartano con le meretrici, e sacrificano con donne impudiche; e il popolo, ch'è senza intelletto, corre alla rovina. </p>
<p id="v15"><sup><small>15</small></sup>  Se tu, o Israele, ti prostituisci, Giuda almeno non si renda colpevole! Non andate a Ghilgal, e non salite a Beth-aven, e non giurate dicendo: 'Vive l'Eterno!' </p>
<p id="v16"><sup><small>16</small></sup>  Poiché Israele è restio come una giovenca restia, ora l'Eterno lo farà pascere come un agnello abbandonato al largo. </p>
<p id="v17"><sup><small>17</small></sup>  Efraim s'è congiunto con gl'idoli; lascialo! </p>
<p id="v18"><sup><small>18</small></sup>  Quando han finito di sbevazzare si danno alla prostituzione; i loro capi amano con passione l'ignominia. </p>
<p id="v19"><sup><small>19</small></sup>  Il vento si legherà Efraim alle proprie ali ed essi avranno vergogna dei loro sacrifizi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Hosea/3">Osea - Capitolo 3</a></td>
        <td><a href="/it/Bible/Hosea/Index">Indice</a></td>
        <td><a href="/it/Bible/Hosea/5">Osea - Capitolo 5</a></td>
      </tr>
    </tbody>
  </table>
</figure>
