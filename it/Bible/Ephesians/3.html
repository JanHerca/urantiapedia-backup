<!--
title: Efesini - Capitolo 3
description: 
published: true
date: 2022-10-7T1:7:41Z
tags: bible, bible—ephesians
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Ephesians/2">Efesini - Capitolo 2</a></td>
        <td><a href="/it/Bible/Ephesians/Index">Indice</a></td>
        <td><a href="/it/Bible/Ephesians/4">Efesini - Capitolo 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per questa cagione io, Paolo, il carcerato di Cristo Gesù per voi, o Gentili... </p>
<p id="v2"><sup><small>2</small></sup>  (Poiché senza dubbio avete udito di quale grazia Iddio m'abbia fatto dispensatore per voi; </p>
<p id="v3"><sup><small>3</small></sup>  come per rivelazione mi sia stato fatto conoscere il mistero, di cui più sopra vi ho scritto in poche parole; </p>
<p id="v4"><sup><small>4</small></sup>  le quali leggendo, potete capire la intelligenza che io ho del mistero di Cristo. </p>
<p id="v5"><sup><small>5</small></sup>  Il qual mistero, nelle altre età, non fu dato a conoscere ai figliuoli degli uomini nel modo che ora, per mezzo dello Spirito, è stato rivelato ai santi apostoli e profeti di Lui; </p>
<p id="v6"><sup><small>6</small></sup>  vale a dire, che i Gentili sono eredi con noi, membra con noi d'un medesimo corpo e con noi partecipi della promessa fatta in Cristo Gesù mediante l'Evangelo, </p>
<p id="v7"><sup><small>7</small></sup>  del quale io sono stato fatto ministro, in virtù del dono della grazia di Dio largitami secondo la virtù della sua potenza. </p>
<p id="v8"><sup><small>8</small></sup>  A me, dico, che son da meno del minimo di tutti i santi, è stata data questa grazia di recare ai Gentili il buon annunzio delle non investigabili ricchezze di Cristo, </p>
<p id="v9"><sup><small>9</small></sup>  e di manifestare a tutti quale sia il piano seguito da Dio riguardo al mistero che è stato fin dalle più remote età nascosto in Dio, il Creatore di tutte le cose, <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  affinché nel tempo presente, ai principati ed alle potestà, ne' luoghi celesti, sia data a conoscere, per mezzo della Chiesa, la infinitamente varia sapienza di Dio, </p>
<p id="v11"><sup><small>11</small></sup>  conforme al proponimento eterno ch'Egli ha mandato ad effetto nel nostro Signore, Cristo Gesù; <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  nel quale abbiamo la libertà d'accostarci a Dio, con piena fiducia, mediante la fede in lui. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Perciò io vi chieggo che non veniate meno nell'animo a motivo delle tribolazioni ch'io patisco per voi, poiché esse sono la vostra gloria). </p>
<p id="v14"><sup><small>14</small></sup>  ...Per questa cagione, dico, io piego le ginocchia dinanzi al Padre, <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  dal quale ogni famiglia ne' cieli e sulla terra prende nome, </p>
<p id="v16"><sup><small>16</small></sup>  perch'Egli vi dia, secondo le ricchezze della sua gloria, d'esser potentemente fortificati mediante lo Spirito suo, nell'uomo interiore, <sup id="cite6"><a href="#fn6">[6]</a></sup></p>
<p id="v17"><sup><small>17</small></sup>  e faccia sì che Cristo abiti per mezzo della fede nei vostri cuori, </p>
<p id="v18"><sup><small>18</small></sup>  affinché, essendo radicati e fondati nell'amore, siate resi capaci di abbracciare con tutti i santi qual sia la larghezza, la lunghezza, l'altezza e la profondità dell'amore di Cristo, </p>
<p id="v19"><sup><small>19</small></sup>  e di conoscere questo amore che sorpassa ogni conoscenza, affinché giungiate ad esser ripieni di tutta la pienezza di Dio. <sup id="cite7"><a href="#fn7">[7]</a></sup></p>
<p id="v20"><sup><small>20</small></sup>  Or a Colui che può, mediante la potenza che opera in noi, fare infinitamente al di là di quel che domandiamo o pensiamo, </p>
<p id="v21"><sup><small>21</small></sup>  a Lui sia la gloria nella Chiesa e in Cristo Gesù, per tutte le età, ne' secoli de' secoli. Amen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Ephesians/2">Efesini - Capitolo 2</a></td>
        <td><a href="/it/Bible/Ephesians/Index">Indice</a></td>
        <td><a href="/it/Bible/Ephesians/4">Efesini - Capitolo 4</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:9 <i>Figli creatori</i>: <a href="/it/The_Urantia_Book/21#p0_1">LU 21:0.1</a>.  <i>Il Creatore</i>: <a href="/it/The_Urantia_Book/131#p10_6">LU 131:10.6</a>.  <i>Dio ha fatto tutto</i>: <a href="/it/The_Urantia_Book/6#p1_3">LU 6:1.3</a>.  <i>La creazione di Michael</i>: <a href="/it/The_Urantia_Book/57#p3_8">LU 57:3.8</a>.  <i>Creatore fedele e divino</i>: <a href="/it/The_Urantia_Book/2#p1_2">LU 2:1.2</a>.  <i>Creatore universale</i>: <a href="/it/The_Urantia_Book/142#p3_7">LU 142:3.7</a>.  <i>Dio come Creatore di tutto</i>: <a href="/it/The_Urantia_Book/0#p2_9">LU 0:2.9</a>.  <i>I figli creatori creano</i>: <a href="/it/The_Urantia_Book/21#p2_1">LU 21:2.1</a>.  <i>Dio creò</i>: <a href="/it/The_Urantia_Book/95#p5_9">LU 95:5.9</a>.  <i>La comunione con Dio</i>: <a href="/it/The_Urantia_Book/140#p10_1">LU 140:10.1</a>.  <i>Dio ha creato tutto</i>: <a href="/it/The_Urantia_Book/131#p2_2">LU 131:2.2</a>.  <i>Dio ha fatto tutte le cose e gli esseri</i>: <a href="/it/The_Urantia_Book/131#p10_2">LU 131:10.2</a>. </li>
  <li id="fn2"><a href="#cite2">↑</a> 3:11 <i>Scopo eterno</i>: <a href="/it/The_Urantia_Book/2#p2_1">LU 2:2.1</a>. </li>
  <li id="fn3"><a href="#cite3">↑</a> 3:12 <i>Profonda certezza</i>: <a href="/it/The_Urantia_Book/5#p4_2">LU 5:4.2</a>. </li>
  <li id="fn4"><a href="#cite4">↑</a> 3:14 <i>Padre del Signore Gesù Cristo</i>: <a href="/it/The_Urantia_Book/194#p3_11">LU 194:3.11</a>.  <i>Padre del Signore Gesù Cristo</i>: <a href="/it/The_Urantia_Book/194#p4_6">LU 194:4.6</a>. </li>
  <li id="fn5"><a href="#cite5">↑</a> 3:14-15 <i>Paolo ha usato «famiglia di Dio»</i>: <a href="/it/The_Urantia_Book/170#p2_20">LU 170:2.20</a>. </li>
  <li id="fn6"><a href="#cite6">↑</a> 3:16 <i>Rafforzato dalla potenza</i>: <a href="/it/The_Urantia_Book/34#p6_10">LU 34:6.10</a>. </li>
  <li id="fn7"><a href="#cite7">↑</a> 3:19 <i>Riempiti di tutta la pienezza di Dio</i>: <a href="/it/The_Urantia_Book/34#p6_10">LU 34:6.10</a>. </li>
</ol>
</div>
