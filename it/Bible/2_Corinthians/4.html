<!--
title: II Corinzi - Capitolo 4
description: 
published: true
date: 2022-10-7T1:7:41Z
tags: bible, bible—2 corinthians
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Corinthians/3">II Corinzi - Capitolo 3</a></td>
        <td><a href="/it/Bible/2_Corinthians/Index">Indice</a></td>
        <td><a href="/it/Bible/2_Corinthians/5">II Corinzi - Capitolo 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Perciò, avendo questo ministerio in virtù della misericordia che ci è stata fatta, noi non veniam meno nell'animo, </p>
<p id="v2"><sup><small>2</small></sup>  ma abbiam rinunziato alle cose nascoste e vergognose, non procedendo con astuzia né falsificando la parola di Dio, ma mediante la manifestazione della verità raccomandando noi stessi alla coscienza di ogni uomo nel cospetto di Dio. </p>
<p id="v3"><sup><small>3</small></sup>  E se il nostro vangelo è ancora velato, è velato per quelli che son sulla via della perdizione, </p>
<p id="v4"><sup><small>4</small></sup>  per gl'increduli, dei quali l'iddio di questo secolo ha accecato le menti, affinché la luce dell'evangelo della gloria di Cristo, che è l'immagine di Dio, non risplenda loro. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Poiché noi non predichiamo noi stessi, ma Cristo Gesù qual Signore, e quanto a noi ci dichiariamo vostri servitori per amor di Gesù; </p>
<p id="v6"><sup><small>6</small></sup>  perché l'Iddio che disse: Splenda la luce fra le tenebre, è quel che risplendé ne' nostri cuori affinché noi facessimo brillare la luce della conoscenza della gloria di Dio che rifulge nel volto di Gesù Cristo. </p>
<p id="v7"><sup><small>7</small></sup>  Ma noi abbiamo questo tesoro in vasi di terra, affinché l'eccellenza di questa potenza sia di Dio e non da noi. </p>
<p id="v8"><sup><small>8</small></sup>  Noi siamo tribolati, in ogni maniera, ma non ridotti all'estremo; perplessi, ma non disperati; </p>
<p id="v9"><sup><small>9</small></sup>  perseguitati, ma non abbandonati; atterrati, ma non uccisi; </p>
<p id="v10"><sup><small>10</small></sup>  portiam sempre nel nostro corpo la morte di Gesù, perché anche la vita di Gesù si manifesti nel nostro corpo; </p>
<p id="v11"><sup><small>11</small></sup>  poiché noi che viviamo, siam sempre esposti alla morte per amor di Gesù, onde anche la vita di Gesù sia manifestata nella nostra carne mortale. </p>
<p id="v12"><sup><small>12</small></sup>  Talché la morte opera in noi, ma la vita in voi. </p>
<p id="v13"><sup><small>13</small></sup>  Ma siccome abbiam lo stesso spirito di fede, ch'è in quella parola della Scrittura: Ho creduto, perciò ho parlato, anche noi crediamo, e perciò anche parliamo, </p>
<p id="v14"><sup><small>14</small></sup>  sapendo che Colui che risuscitò il Signor Gesù, risusciterà anche noi con Gesù, e ci farà comparir con voi alla sua presenza. </p>
<p id="v15"><sup><small>15</small></sup>  Poiché tutte queste cose avvengono per voi, affinché la grazia essendo abbondata, faccia sì che sovrabbondi per bocca di un gran numero il ringraziamento alla gloria di Dio. </p>
<p id="v16"><sup><small>16</small></sup>  Perciò noi non veniamo meno nell'animo; ma quantunque il nostro uomo esterno si disfaccia, pure il nostro uomo interno si rinnova di giorno in giorno. </p>
<p id="v17"><sup><small>17</small></sup>  Perché la nostra momentanea, leggera afflizione ci produce un sempre più grande, smisurato peso eterno di gloria, </p>
<p id="v18"><sup><small>18</small></sup>  mentre abbiamo lo sguardo intento non alle cose che si vedono, ma a quelle che non si vedono; poiché le cose che si vedono son solo per un tempo, ma quelle che non si vedono sono eterne. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Corinthians/3">II Corinzi - Capitolo 3</a></td>
        <td><a href="/it/Bible/2_Corinthians/Index">Indice</a></td>
        <td><a href="/it/Bible/2_Corinthians/5">II Corinzi - Capitolo 5</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 4:4 <i>Dio di questo mondo</i>: <a href="/it/The_Urantia_Book/67#p2_4">LU 67:2.4</a>.  <i>Dio di Urantia</i>: <a href="/it/The_Urantia_Book/53#p8_5">LU 53:8.5</a>.  <i>Vecchio principe planetario</i>: <a href="/it/The_Urantia_Book/51#p3_9">LU 51:3.9</a>. </li>
</ol>
</div>
