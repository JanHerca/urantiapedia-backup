<!--
title: II Corinzi - Capitolo 5
description: 
published: true
date: 2022-10-7T1:7:41Z
tags: bible, bible—2 corinthians
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Corinthians/4">II Corinzi - Capitolo 4</a></td>
        <td><a href="/it/Bible/2_Corinthians/Index">Indice</a></td>
        <td><a href="/it/Bible/2_Corinthians/6">II Corinzi - Capitolo 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Noi sappiamo infatti che se questa tenda ch'è la nostra dimora terrena viene disfatta, noi abbiamo da Dio un edificio, una casa non fatta da mano d'uomo, eterna, nei cieli. <sup id="cite6"><a href="#fn6">[6]</a></sup></p>
<p id="v2"><sup><small>2</small></sup>  Poiché in questa tenda noi gemiamo, bramando di esser sopravvestiti della nostra abitazione che è celeste, </p>
<p id="v3"><sup><small>3</small></sup>  se pur sarem trovati vestiti e non ignudi. </p>
<p id="v4"><sup><small>4</small></sup>  Poiché noi che siamo in questa tenda, gemiamo, aggravati; e perciò desideriamo non già d'esser spogliati, ma d'essere sopravvestiti, onde ciò che è mortale sia assorbito dalla vita. </p>
<p id="v5"><sup><small>5</small></sup>  Or Colui che ci ha formati per questo stesso è Dio, il quale ci ha dato la caparra dello Spirito. </p>
<p id="v6"><sup><small>6</small></sup>  Noi siamo dunque sempre pieni di fiducia, e sappiamo che mentre abitiamo nel corpo, siamo assenti dal Signore </p>
<p id="v7"><sup><small>7</small></sup>  (poiché camminiamo per fede e non per visione); <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  ma siamo pieni di fiducia e abbiamo molto più caro di partire dal corpo e d'abitare col Signore. </p>
<p id="v9"><sup><small>9</small></sup>  Ed è perciò che ci studiamo d'essergli grati, sia che abitiamo nel corpo, sia che ne partiamo. </p>
<p id="v10"><sup><small>10</small></sup>  Poiché dobbiamo tutti comparire davanti al tribunale di Cristo, affinché ciascuno riceva la retribuzione delle cose fatte quand'era nel corpo, secondo quel che avrà operato, o bene, o male. </p>
<p id="v11"><sup><small>11</small></sup>  Sapendo dunque il timor che si deve avere del Signore, noi persuadiamo gli uomini; e Dio ci conosce a fondo, e spero che nelle vostre coscienze anche voi ci conoscete. </p>
<p id="v12"><sup><small>12</small></sup>  Noi non ci raccomandiamo di nuovo a voi, ma vi diamo l'occasione di gloriarvi di noi, affinché abbiate di che rispondere a quelli che si gloriano di ciò che è apparenza e non di ciò che è nel cuore. </p>
<p id="v13"><sup><small>13</small></sup>  Perché, se siamo fuor di senno, lo siamo a gloria di Dio e se siamo di buon senno lo siamo per voi; </p>
<p id="v14"><sup><small>14</small></sup>  poiché l'amore di Cristo ci costringe; perché siamo giunti a questa conclusione: che uno solo morì per tutti, quindi tutti morirono; </p>
<p id="v15"><sup><small>15</small></sup>  e ch'egli morì per tutti, affinché quelli che vivono non vivano più per loro stessi, ma per colui che è morto e risuscitato per loro. </p>
<p id="v16"><sup><small>16</small></sup>  Talché, da ora in poi, noi non conosciamo più alcuno secondo la carne; e se anche abbiam conosciuto Cristo secondo la carne, ora però non lo conosciamo più così. </p>
<p id="v17"><sup><small>17</small></sup>  Se dunque uno è in Cristo, egli è una nuova creatura; le cose vecchie son passate: ecco, son diventate nuove. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  E tutto questo vien da Dio che ci ha riconciliati con sé per mezzo di Cristo e ha dato a noi il ministerio della riconciliazione; <sup id="cite7"><a href="#fn7">[7]</a></sup></p>
<p id="v19"><sup><small>19</small></sup>  in quanto che Iddio riconciliava con sé il mondo in Cristo non imputando agli uomini i loro falli, ed ha posta in noi la parola della riconciliazione. <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  Noi dunque facciamo da ambasciatori per Cristo, come se Dio esortasse per mezzo nostro; vi supplichiamo nel nome di Cristo: Siate riconciliati con Dio. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Colui che non ha conosciuto peccato, Egli l'ha fatto esser peccato per noi, affinché noi diventassimo giustizia di Dio in lui. <sup id="cite8"><a href="#fn8">[8]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Corinthians/4">II Corinzi - Capitolo 4</a></td>
        <td><a href="/it/Bible/2_Corinthians/Index">Indice</a></td>
        <td><a href="/it/Bible/2_Corinthians/6">II Corinzi - Capitolo 6</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 5:17-19 <i>Trasformazione</i>: <a href="/it/The_Urantia_Book/143#p2_4">LU 143:2.4</a>. </li>
  <li id="fn2"><a href="#cite2">↑</a> 5:17 <i>Cose vecchie e nuove</i>: <a href="/it/The_Urantia_Book/143#p2_3">LU 143:2.3</a>.  <i>Se Gesù dentro, nuova creatura</i>: <a href="/it/The_Urantia_Book/100#p7_18">LU 100:7.18</a>.  <i>Il vecchio vinto dal nuovo</i>: <a href="/it/The_Urantia_Book/156#p5_5">LU 156:5.5</a>.  <i>Le cose vecchie stanno diventando nuove</i>: <a href="/it/The_Urantia_Book/55#p6_4">LU 55:6.4</a>. </li>
  <li id="fn3"><a href="#cite3">↑</a> 5:20 <i>Incaricatevi come ambasciatori</i>: <a href="/it/The_Urantia_Book/174#p0_2">LU 174:0.2</a>.  <i>Voi siete ambasciatori</i>: <a href="/it/The_Urantia_Book/140#p3_1">LU 140:3.1</a>.  <i>Ambasciatori del regno</i>: <a href="/it/The_Urantia_Book/140#p3_14">LU 140:3.14</a>. </li>
  <li id="fn4"><a href="#cite4">↑</a> 5:7 <i>Camminate per fede, non per vista</i>: <a href="/it/The_Urantia_Book/174#p0_2">LU 174:0.2</a>. </li>
  <li id="fn5"><a href="#cite5">↑</a> 5:19 <i>La riconciliazione di Cristo</i>: <a href="/it/The_Urantia_Book/98#p7_1">LU 98:7.1</a>. </li>
  <li id="fn6"><a href="#cite6">↑</a> 5:1 <i>Città: costruttore, creatore, è Dio</i>: <a href="/it/The_Urantia_Book/48#p1_7">LU 48:1.7</a>.  <i>Il costruttore e creatore è Dio</i>: <a href="/it/The_Urantia_Book/44#p3_1">LU 44:3.1</a>. </li>
  <li id="fn7"><a href="#cite7">↑</a> 5:18-21 <i>L'amore di Dio per il mondo</i>: <a href="/it/The_Urantia_Book/1#p5_4">LU 1:5.4</a>. </li>
  <li id="fn8"><a href="#cite8">↑</a> 5:21 <i>Nessuna "espiazione per il peccato" Contra:</i>: <a href="/it/The_Urantia_Book/186#p5_7">LU 186:5.7</a>. </li>
</ol>
</div>
