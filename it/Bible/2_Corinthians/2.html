<!--
title: II Corinzi - Capitolo 2
description: 
published: true
date: 2022-10-7T1:7:41Z
tags: bible, bible—2 corinthians
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Corinthians/1">II Corinzi - Capitolo 1</a></td>
        <td><a href="/it/Bible/2_Corinthians/Index">Indice</a></td>
        <td><a href="/it/Bible/2_Corinthians/3">II Corinzi - Capitolo 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Io avevo dunque meco stesso determinato di non venire a voi per rattristarvi una seconda volta. </p>
<p id="v2"><sup><small>2</small></sup>  Perché, se io vi contristo, chi sarà dunque colui che mi rallegrerà, se non colui che sarà stato da me contristato? </p>
<p id="v3"><sup><small>3</small></sup>  E vi ho scritto a quel modo onde, al mio arrivo, io non abbia tristezza da coloro dai quali dovrei aver allegrezza; avendo di voi tutti fiducia che la mia allegrezza è l'allegrezza di tutti voi. </p>
<p id="v4"><sup><small>4</small></sup>  Poiché in grande afflizione ed in angoscia di cuore vi scrissi con molte lagrime, non già perché foste contristati, ma perché conosceste l'amore che nutro abbondantissimo per voi. </p>
<p id="v5"><sup><small>5</small></sup>  Or se qualcuno ha cagionato tristezza, egli non ha contristato me, ma, in parte, per non esagerare, voi tutti. </p>
<p id="v6"><sup><small>6</small></sup>  Basta a quel tale la riprensione inflittagli dalla maggioranza; </p>
<p id="v7"><sup><small>7</small></sup>  onde ora, al contrario, dovreste piuttosto perdonarlo e confortarlo, che talora non abbia a rimaner sommerso da soverchia tristezza. </p>
<p id="v8"><sup><small>8</small></sup>  Perciò vi prego di confermargli l'amor vostro; </p>
<p id="v9"><sup><small>9</small></sup>  poiché anche per questo vi ho scritto: per conoscere alla prova se siete ubbidienti in ogni cosa. </p>
<p id="v10"><sup><small>10</small></sup>  Or a chi voi perdonate qualcosa, perdono anch'io; poiché anch'io quel che ho perdonato, se ho perdonato qualcosa, l'ho fatto per amor vostro, nel cospetto di Cristo, </p>
<p id="v11"><sup><small>11</small></sup>  affinché non siamo soverchiati da Satana, giacché non ignoriamo le sue macchinazioni. </p>
<p id="v12"><sup><small>12</small></sup>  Or essendo venuto a Troas per l'Evangelo di Cristo ed essendomi aperta una porta nel Signore, </p>
<p id="v13"><sup><small>13</small></sup>  non ebbi requie nel mio spirito perché non vi trovai Tito, mio fratello; così, accomiatatomi da loro, partii per la Macedonia. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Ma grazie siano rese a Dio che sempre ci conduce in trionfo in Cristo, e che per mezzo nostro spande da per tutto il profumo della sua conoscenza. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Poiché noi siamo dinanzi a Dio il buon odore di Cristo fra quelli che son sulla via della salvezza e fra quelli che son sulla via della perdizione: <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  a questi, un odore di morte, a morte; a quelli, un odore di vita, a vita. E chi è sufficiente a queste cose? </p>
<p id="v17"><sup><small>17</small></sup>  Poiché noi non siamo come quei molti che adulterano la parola di Dio; ma parliamo mossi da sincerità, da parte di Dio, in presenza di Dio, in Cristo. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Corinthians/1">II Corinzi - Capitolo 1</a></td>
        <td><a href="/it/Bible/2_Corinthians/Index">Indice</a></td>
        <td><a href="/it/Bible/2_Corinthians/3">II Corinzi - Capitolo 3</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 2:13 <i>Chiamati «fratello» & «sorella»</i>: <a href="/it/The_Urantia_Book/194#p4_7">LU 194:4.7</a>. </li>
  <li id="fn2"><a href="#cite2">↑</a> 2:15 <i>Dolce sapore nelle narici di Dio</i>: <a href="/it/The_Urantia_Book/89#p4_3">LU 89:4.3</a>. </li>
  <li id="fn3"><a href="#cite3">↑</a> 2:14 <i>Dio trionfa con te</i>: <a href="/it/The_Urantia_Book/1#p5_16">LU 1:5.16</a>. </li>
</ol>
</div>
