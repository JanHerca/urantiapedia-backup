<!--
title: Marco - Capitolo 4
description: 
published: true
date: 2022-8-14T13:44:32Z
tags: 
editor: ckeditor
dateCreated: 2022-8-14T13:44:32Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Mark/3">Marco - Capitolo 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Mark/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Mark/5">Marco - Capitolo 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Gesù prese di nuovo ad insegnare presso il mare: e una gran moltitudine si radunò intorno a lui; talché egli, montato in una barca, vi sedette stando in mare, mentre tutta la moltitudine era a terra sulla riva. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ed egli insegnava loro molte cose in parabole e diceva loro nel suo insegnamento: </p>
<p id="v3"><sup><small>3</small></sup>  Udite: Ecco, il seminatore uscì a seminare. <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Ed avvenne che mentre seminava, una parte del seme cadde lungo la strada; e gli uccelli vennero e lo mangiarono. </p>
<p id="v5"><sup><small>5</small></sup>  Ed un'altra cadde in un suolo roccioso ove non avea molta terra; e subito spuntò, perché non avea terreno profondo; </p>
<p id="v6"><sup><small>6</small></sup>  ma quando il sole si levò, fu riarsa; e perché non avea radice, si seccò. </p>
<p id="v7"><sup><small>7</small></sup>  Ed un'altra cadde fra le spine; e le spine crebbero e l'affogarono e non fece frutto. </p>
<p id="v8"><sup><small>8</small></sup>  Ed altre parti caddero nella buona terra; e portaron frutto che venne su e crebbe, e giunsero a dare qual trenta, qual sessanta e qual cento. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Poi disse: Chi ha orecchi da udire oda. </p>
<p id="v10"><sup><small>10</small></sup>  Quand'egli fu in disparte, quelli che gli stavano intorno coi dodici, lo interrogarono sulle parabole. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Ed egli disse loro: A voi è dato di conoscere il mistero del regno di Dio; ma a quelli che son di fuori, tutto è presentato per via di parabole, affinché: <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v12"><sup><small>12</small></sup>  vedendo, vedano sì, ma non discernano; udendo, odano sì, ma non intendano; che talora non si convertano, e i peccati non siano loro rimessi. </p>
<p id="v13"><sup><small>13</small></sup>  Poi disse loro: Non intendete voi questa parabola? E come intenderete voi tutte le parabole? </p>
<p id="v14"><sup><small>14</small></sup>  Il seminatore semina la Parola. <sup id="cite8"><a href="#fn8">[8]</a></sup></p>
<p id="v15"><sup><small>15</small></sup>  Quelli che sono lungo la strada, sono coloro nei quali è seminata la Parola; e quando l'hanno udita, subito viene Satana e porta via la Parola seminata in loro. </p>
<p id="v16"><sup><small>16</small></sup>  E parimente quelli che ricevono la semenza in luoghi rocciosi sono coloro che, quando hanno udito la Parola, la ricevono subito con allegrezza; <sup id="cite9"><a href="#fn9">[9]</a></sup></p>
<p id="v17"><sup><small>17</small></sup>  e non hanno in sé radice ma son di corta durata; e poi, quando venga tribolazione o persecuzione a cagion della Parola, son subito scandalizzati. </p>
<p id="v18"><sup><small>18</small></sup>  Ed altri sono quelli che ricevono la semenza fra le spine; cioè coloro che hanno udita la Parola; </p>
<p id="v19"><sup><small>19</small></sup>  poi le cure mondane e l'inganno delle ricchezze e le cupidigie delle altre cose, penetrati in loro, affogano la Parola, e così riesce infruttuosa. </p>
<p id="v20"><sup><small>20</small></sup>  Quelli poi che hanno ricevuto il seme in buona terra, sono coloro che odono la Parola e l'accolgono e fruttano qual trenta, qual sessanta e qual cento. </p>
<p id="v21"><sup><small>21</small></sup>  Poi diceva ancora: Si reca forse la lampada per metterla sotto il moggio o sotto il letto? Non è ella recata per esser messa sul candeliere? <sup id="cite10"><a href="#fn10">[10]</a></sup></p>
<p id="v22"><sup><small>22</small></sup>  Poiché non v'è nulla che sia nascosto se non in vista d'esser manifestato; e nulla è stato tenuto segreto, se non per esser messo in luce. <sup id="cite11"><a href="#fn11">[11]</a></sup></p>
<p id="v23"><sup><small>23</small></sup>  Se uno ha orecchi da udire oda. </p>
<p id="v24"><sup><small>24</small></sup>  Diceva loro ancora: Ponete mente a ciò che voi udite. Con la misura con la quale misurate, sarà misurato a voi; e a voi sarà data anche la giunta; </p>
<p id="v25"><sup><small>25</small></sup>  poiché a chi ha sarà dato, e a chi non ha, anche quello che ha gli sarà tolto. <sup id="cite12"><a href="#fn12">[12]</a></sup></p>
<p id="v26"><sup><small>26</small></sup>  Diceva ancora: Il regno di Dio è come un uomo che getti il seme in terra, <sup id="cite13"><a href="#fn13">[13]</a></sup></p>
<p id="v27"><sup><small>27</small></sup>  e dorma e si levi, la notte e il giorno; il seme intanto germoglia e cresce nel modo ch'egli stesso ignora. </p>
<p id="v28"><sup><small>28</small></sup>  La terra da se stessa dà il suo frutto: prima l'erba; poi la spiga; poi, nella spiga, il grano ben formato. </p>
<p id="v29"><sup><small>29</small></sup>  E quando il frutto è maturo, subito e' vi mette la falce perché la mietitura è venuta. </p>
<p id="v30"><sup><small>30</small></sup>  Diceva ancora: A che assomiglieremo il regno di Dio, o con qual parabola lo rappresenteremo? <sup id="cite14"><a href="#fn14">[14]</a></sup> <sup id="cite15"><a href="#fn15">[15]</a></sup></p>
<p id="v31"><sup><small>31</small></sup>  Esso è simile ad un granello di senapa, il quale, quando lo si semina in terra, è il più piccolo di tutti i semi che son sulla terra; <sup id="cite16"><a href="#fn16">[16]</a></sup> <sup id="cite17"><a href="#fn17">[17]</a></sup></p>
<p id="v32"><sup><small>32</small></sup>  ma quando è seminato, cresce e diventa maggiore di tutti i legumi; e fa de' rami tanto grandi, che all'ombra sua possono ripararsi gli uccelli del cielo. </p>
<p id="v33"><sup><small>33</small></sup>  E con molte cosiffatte parabole esponeva loro la Parola, secondo che potevano intendere; <sup id="cite18"><a href="#fn18">[18]</a></sup></p>
<p id="v34"><sup><small>34</small></sup>  e non parlava loro senza parabola; ma in privato spiegava ogni cosa ai suoi discepoli. </p>
<p id="v35"><sup><small>35</small></sup>  In quel medesimo giorno, fattosi sera, Gesù disse loro: Passiamo all'altra riva. <sup id="cite19"><a href="#fn19">[19]</a></sup></p>
<p id="v36"><sup><small>36</small></sup>  E i discepoli, licenziata la moltitudine, lo presero, così com'era, nella barca. E vi erano delle altre barche con lui. </p>
<p id="v37"><sup><small>37</small></sup>  Ed ecco levarsi un gran turbine di vento che cacciava le onde nella barca, talché ella già si riempiva. <sup id="cite20"><a href="#fn20">[20]</a></sup></p>
<p id="v38"><sup><small>38</small></sup>  Or egli stava a poppa, dormendo sul guanciale. I discepoli lo destano e gli dicono: Maestro, non ti curi tu che noi periamo? <sup id="cite21"><a href="#fn21">[21]</a></sup></p>
<p id="v39"><sup><small>39</small></sup>  Ed egli, destatosi, sgridò il vento e disse al mare: Taci, calmati! E il vento cessò, e si fece gran bonaccia. <sup id="cite22"><a href="#fn22">[22]</a></sup></p>
<p id="v40"><sup><small>40</small></sup>  Ed egli disse loro: Perché siete così paurosi? Come mai non avete voi fede? </p>
<p id="v41"><sup><small>41</small></sup>  Ed essi furono presi da gran timore e si diceano gli uni agli altri: Chi è dunque costui, che anche il vento ed il mare gli ubbidiscono? </p>
<h2>Riferimenti</h2>
<div style="column-width: 30em;">
<ol>
  <li id="fn1"><a href="#cite1">↑</a> 4:1 <i>Maestro dal cielo</i>: <a href="/it/The_Urantia_Book/141#p7_10">LU 141:7.10</a>. </li>
  <li id="fn2"><a href="#cite2">↑</a> 4:1-2 <i>Folla intorno alla barca</i>: <a href="/it/The_Urantia_Book/151#p1_1">LU 151:1.1</a>. </li>
  <li id="fn3"><a href="#cite3">↑</a> 4:3-9 <i>Parabola del seminatore</i>: <a href="/it/The_Urantia_Book/151#p1_2">LU 151:1.2</a>. </li>
  <li id="fn4"><a href="#cite4">↑</a> 4:8,20 <i>Il regno è come un buon seme</i>: <a href="/it/The_Urantia_Book/137#p8_12">LU 137:8.12</a>. </li>
  <li id="fn5"><a href="#cite5">↑</a> 4:10 <i>I discepoli chiedono il significato</i>: <a href="/it/The_Urantia_Book/151#p1_3">LU 151:1.3</a>. </li>
  <li id="fn6"><a href="#cite6">↑</a> 4:11,26,30 <i>Vangelo del regno</i>: <a href="/it/The_Urantia_Book/190#p5_4">LU 190:5.4</a>.  <i>Vangelo del regno</i>: <a href="/it/The_Urantia_Book/143#p1_5">LU 143:1.5</a>.  <i>Regno di Dio</i>: <a href="/it/The_Urantia_Book/169#p4_6">LU 169:4.6</a>.  <i>Regno di Dio</i>: <a href="/it/The_Urantia_Book/34#p6_13">LU 34:6.13</a>.  <i>Vangelo del regno</i>: <a href="/it/The_Urantia_Book/193#p0_4">LU 193:0.4</a>.  <i>Proclamare l'instaurazione del regno</i>: <a href="/it/The_Urantia_Book/137#p8_6">LU 137:8.6</a>. </li>
  <li id="fn7"><a href="#cite7">↑</a> 4:11-12 <i>Gesù spiega il perché delle parabole</i>: <a href="/it/The_Urantia_Book/151#p1_4">LU 151:1.4</a>. </li>
  <li id="fn8"><a href="#cite8">↑</a> 4:14-20 <i>L'interpretazione di Pietro</i>: <a href="/it/The_Urantia_Book/151#p2_2">LU 151:2.2</a>.  <i>L'interpretazione di Nathaniel</i>: <a href="/it/The_Urantia_Book/151#p2_3">LU 151:2.3</a>. </li>
  <li id="fn9"><a href="#cite9">↑</a> 4:16 <i>È venuto a portare gioia</i>: <a href="/it/The_Urantia_Book/139#p6_5">LU 139:6.5</a>. </li>
  <li id="fn10"><a href="#cite10">↑</a> 4:21 <i>Voi siete la luce del mondo</i>: <a href="/it/The_Urantia_Book/140#p3_13">LU 140:3.13</a>.  <i>Che la luce risplenda con discrezione</i>: <a href="/it/The_Urantia_Book/151#p3_1">LU 151:3.1</a>.  <i>Voi siete la luce del mondo</i>: <a href="/it/The_Urantia_Book/140#p4_4">LU 140:4.4</a>. </li>
  <li id="fn11"><a href="#cite11">↑</a> 4:22 <i>Niente di nascosto, tutto verrà alla luce</i>: <a href="/it/The_Urantia_Book/151#p3_1">LU 151:3.1</a>.  <i>Presto niente di nascosto</i>: <a href="/it/The_Urantia_Book/165#p3_2">LU 165:3.2</a>. </li>
  <li id="fn12"><a href="#cite12">↑</a> 4:25 <i>Fedele nel poco / fedele nel molto</i>: <a href="/it/The_Urantia_Book/169#p2_6">LU 169:2.6</a>.  <i>Più dato a più, meno a meno</i>: <a href="/it/The_Urantia_Book/151#p1_4">LU 151:1.4</a>.  <i>Aver dato, da non aver preso</i>: <a href="/it/The_Urantia_Book/109#p4_5">LU 109:4.5</a>.  <i>A chi ha è dato di più</i>: <a href="/it/The_Urantia_Book/151#p3_1">LU 151:3.1</a>.  <i>Chi ha è dato; non ha, preso</i>: <a href="/it/The_Urantia_Book/176#p3_5">LU 176:3.5</a>. </li>
  <li id="fn13"><a href="#cite13">↑</a> 4:26-29 <i>Seconda parabola del seminatore</i>: <a href="/it/The_Urantia_Book/151#p3_15">LU 151:3.15</a>. </li>
  <li id="fn14"><a href="#cite14">↑</a> 4:30 <i>Regno di Dio</i>: <a href="/it/The_Urantia_Book/153#p2_4">LU 153:2.4</a>. </li>
  <li id="fn15"><a href="#cite15">↑</a> 4:30-32 <i>Parabola del seme di senape</i>: <a href="/it/The_Urantia_Book/151#p4_2">LU 151:4.2</a>. </li>
  <li id="fn16"><a href="#cite16">↑</a> 4:31 <i>Semi di senape</i>: <a href="/it/The_Urantia_Book/178#p1_15">LU 178:1.15</a>.  <i>Semi di senape</i>: <a href="/it/The_Urantia_Book/170#p2_14">LU 170:2.14</a>. </li>
  <li id="fn17"><a href="#cite17">↑</a> 4:31-32 <i>Crescita del carattere</i>: <a href="/it/The_Urantia_Book/140#p8_27">LU 140:8.27</a>. </li>
  <li id="fn18"><a href="#cite18">↑</a> 4:33-34 <i>Molte altre parabole</i>: <a href="/it/The_Urantia_Book/151#p4_7">LU 151:4.7</a>. </li>
  <li id="fn19"><a href="#cite19">↑</a> 4:35-36 <i>Passaggio dall'altra parte</i>: <a href="/it/The_Urantia_Book/151#p5_1">LU 151:5.1</a>. </li>
  <li id="fn20"><a href="#cite20">↑</a> 4:37 <i>Violenta tempesta</i>: <a href="/it/The_Urantia_Book/151#p5_2">LU 151:5.2</a>. </li>
  <li id="fn21"><a href="#cite21">↑</a> 4:38 <i>Il «Maestro»</i>: <a href="/it/The_Urantia_Book/129#p1_11">LU 129:1.11</a>.  <i>Gesù dormì, si risvegliò</i>: <a href="/it/The_Urantia_Book/151#p5_4">LU 151:5.4</a>.  <i>Gli uomini lo chiamavano Maestro</i>: <a href="/it/The_Urantia_Book/149#p2_12">LU 149:2.12</a>. </li>
  <li id="fn22"><a href="#cite22">↑</a> 4:39-41 <i>Rimprovera la ciurma, la tempesta si placa</i>: <a href="/it/The_Urantia_Book/151#p5_5">LU 151:5.5</a>. </li>
</ol>
</div>
