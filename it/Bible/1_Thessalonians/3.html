<!--
title: I Tessalonicesi - Capitolo 3
description: 
published: true
date: 2022-10-7T1:7:41Z
tags: bible, bible—1 thessalonians
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Thessalonians/2">I Tessalonicesi - Capitolo 2</a></td>
        <td><a href="/it/Bible/1_Thessalonians/Index">Indice</a></td>
        <td><a href="/it/Bible/1_Thessalonians/4">I Tessalonicesi - Capitolo 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Perciò, non potendo più reggere, stimammo bene di esser lasciati soli ad Atene; </p>
<p id="v2"><sup><small>2</small></sup>  e mandammo Timoteo, nostro fratello e ministro di Dio nella propagazione del Vangelo di Cristo, per confermarvi e confortarvi nella vostra fede, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  affinché nessuno fosse scosso in mezzo a queste afflizioni; poiché voi stessi sapete che a questo siamo destinati. </p>
<p id="v4"><sup><small>4</small></sup>  Perché anche quando eravamo fra voi, vi predicevamo che saremmo afflitti; come anche è avvenuto, e voi lo sapete. </p>
<p id="v5"><sup><small>5</small></sup>  Perciò anch'io, non potendo più resistere, mandai ad informarmi della vostra fede, per tema che il tentatore vi avesse tentati, e la nostra fatica fosse riuscita vana. </p>
<p id="v6"><sup><small>6</small></sup>  Ma ora che Timoteo è giunto qui da presso a voi e ci ha recato liete notizie della vostra fede e del vostro amore, e ci ha detto che serbate del continuo buona ricordanza di noi bramando di vederci, come anche noi bramiamo vedervi, </p>
<p id="v7"><sup><small>7</small></sup>  per questa ragione, fratelli, siamo stati consolati a vostro riguardo, in mezzo a tutte le nostre distrette e afflizioni, mediante la vostra fede; </p>
<p id="v8"><sup><small>8</small></sup>  perché ora viviamo, se voi state saldi nel Signore. </p>
<p id="v9"><sup><small>9</small></sup>  Poiché quali grazie possiam noi rendere a Dio, a vostro riguardo, per tutta l'allegrezza della quale ci rallegriamo a cagion di voi nel cospetto dell'Iddio nostro, </p>
<p id="v10"><sup><small>10</small></sup>  mentre notte e giorno preghiamo intensamente di poter vedere la vostra faccia e supplire alle lacune della vostra fede? </p>
<p id="v11"><sup><small>11</small></sup>  Ora Iddio stesso, nostro Padre, e il Signor nostro Gesù ci appianino la via per venir da voi; </p>
<p id="v12"><sup><small>12</small></sup>  e quant'è a voi, il Signore vi accresca e vi faccia abbondare in amore gli uni verso gli altri e verso tutti, come anche noi abbondiamo verso voi, </p>
<p id="v13"><sup><small>13</small></sup>  per confermare i vostri cuori, onde siano irreprensibili in santità nel cospetto di Dio nostro Padre, quando il Signor nostro Gesù verrà con tutti i suoi santi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Thessalonians/2">I Tessalonicesi - Capitolo 2</a></td>
        <td><a href="/it/Bible/1_Thessalonians/Index">Indice</a></td>
        <td><a href="/it/Bible/1_Thessalonians/4">I Tessalonicesi - Capitolo 4</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:2 <i>Chiamati «fratello» & «sorella»</i>: <a href="/it/The_Urantia_Book/194#p4_7">LU 194:4.7</a>. </li>
</ol>
</div>
