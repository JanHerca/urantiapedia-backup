<!--
title: I Tessalonicesi - Capitolo 2
description: 
published: true
date: 2022-8-14T13:44:32Z
tags: 
editor: ckeditor
dateCreated: 2022-8-14T13:44:32Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/1_Thessalonians/1">I Tessalonicesi - Capitolo 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/1_Thessalonians/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/1_Thessalonians/3">I Tessalonicesi - Capitolo 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Voi stessi, fratelli, sapete che la nostra venuta tra voi non è stata invano; </p>
<p id="v2"><sup><small>2</small></sup>  anzi, sebbene avessimo prima patito e fossimo stati oltraggiati, come sapete, a Filippi, pur ci siamo rinfrancati nell'Iddio nostro, per annunziarvi l'Evangelo di Dio in mezzo a molte lotte. </p>
<p id="v3"><sup><small>3</small></sup>  Poiché la nostra esortazione non procede da impostura, né da motivi impuri, né è fatta con frode; </p>
<p id="v4"><sup><small>4</small></sup>  ma siccome siamo stati approvati da Dio che ci ha stimati tali da poterci affidare l'Evangelo, parliamo in modo da piacere non agli uomini, ma a Dio che prova i nostri cuori. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Difatti, non abbiamo mai usato un parlar lusinghevole, come ben sapete, né pretesti ispirati da cupidigia; Iddio ne è testimone. </p>
<p id="v6"><sup><small>6</small></sup>  E non abbiam cercato gloria dagli uomini, né da voi, né da altri, quantunque, come apostoli di Cristo, avessimo potuto far valere la nostra autorità; </p>
<p id="v7"><sup><small>7</small></sup>  invece, siamo stati mansueti in mezzo a voi, come una nutrice che cura teneramente i proprî figliuoli. </p>
<p id="v8"><sup><small>8</small></sup>  Così, nel nostro grande affetto per voi, eravamo disposti a darvi non soltanto l'Evangelo di Dio, ma anche le nostre proprie vite, tanto ci eravate divenuti cari. </p>
<p id="v9"><sup><small>9</small></sup>  Perché, fratelli, voi la ricordate la nostra fatica e la nostra pena; egli è lavorando notte e giorno per non essere d'aggravio ad alcuno di voi, che v'abbiam predicato l'Evangelo di Dio. </p>
<p id="v10"><sup><small>10</small></sup>  Voi siete testimoni, e Dio lo è pure, del modo santo, giusto e irreprensibile con cui ci siamo comportati verso voi che credete; </p>
<p id="v11"><sup><small>11</small></sup>  e sapete pure che, come fa un padre coi suoi figliuoli, noi abbiamo esortato, </p>
<p id="v12"><sup><small>12</small></sup>  confortato e scongiurato ciascun di voi a condursi in modo degno di Dio, che vi chiama al suo regno e alla sua gloria. </p>
<p id="v13"><sup><small>13</small></sup>  E per questa ragione anche noi rendiamo del continuo grazie a Dio: perché quando riceveste da noi la parola della predicazione, cioè la parola di Dio, voi l'accettaste non come parola d'uomini, ma, quale essa è veramente, come parola di Dio, la quale opera efficacemente in voi che credete. </p>
<p id="v14"><sup><small>14</small></sup>  Poiché, fratelli, voi siete divenuti imitatori delle chiese di Dio che sono in Cristo Gesù nella Giudea; in quanto che anche voi avete sofferto dai vostri connazionali le stesse cose che quelle chiese hanno sofferto dai Giudei, </p>
<p id="v15"><sup><small>15</small></sup>  i quali hanno ucciso e il Signor Gesù e i profeti, hanno cacciato noi, e non piacciono a Dio, e sono avversi a tutti gli uomini, </p>
<p id="v16"><sup><small>16</small></sup>  divietandoci di parlare ai Gentili perché sieno salvati. Essi vengono così colmando senza posa la misura dei loro peccati; ma ormai li ha raggiunti l'ira finale. </p>
<p id="v17"><sup><small>17</small></sup>  Quant'è a noi, fratelli, orbati di voi per breve tempo, di persona, non di cuore, abbiamo tanto maggiormente cercato, con gran desiderio, di veder la vostra faccia. </p>
<p id="v18"><sup><small>18</small></sup>  Perché abbiam voluto, io Paolo almeno, non una ma due volte, venir a voi; ma Satana ce lo ha impedito. </p>
<p id="v19"><sup><small>19</small></sup>  Qual è infatti la nostra speranza, o la nostra allegrezza, o la corona di cui ci gloriamo? Non siete forse voi, nel cospetto del nostro Signor Gesù quand'egli verrà? <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Sì, certo, la nostra gloria e la nostra allegrezza siete voi. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 2:4 <i>Dio giudica il cuore degli uomini</i>: <a href="/it/The_Urantia_Book/140#p3_19">LU 140:3.19</a>. </li>
  <li id="fn2"><a href="#cite2">↑</a> 2:19 <i>Io sono la speranza di ogni verità vivente</i>: <a href="/it/The_Urantia_Book/182#p1_10">LU 182:1.10</a>. </li>
</ol>
</div>
