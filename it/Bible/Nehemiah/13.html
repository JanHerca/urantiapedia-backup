<!--
title: Neemia - Capitolo 13
description: 
published: true
date: 2022-10-7T1:7:41Z
tags: bible, bible—nehemiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Nehemiah/12">Neemia - Capitolo 12</a></td>
        <td><a href="/it/Bible/Nehemiah/Index">Indice</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  In quel tempo si lesse in presenza del popolo il libro di Mosè, e vi si trovò scritto che l'Ammonita e il Moabita non debbono mai in perpetuo entrare nella raunanza di Dio, </p>
<p id="v2"><sup><small>2</small></sup>  perché non eran venuti incontro ai figliuoli d'Israele con del pane e dell'acqua, e perché aveano prezzolato a loro danno Balaam, per maledirli; ma il nostro Dio convertì la maledizione in benedizione. </p>
<p id="v3"><sup><small>3</small></sup>  E quando il popolo ebbe udita la legge, separò da Israele ogni elemento straniero. </p>
<p id="v4"><sup><small>4</small></sup>  Or prima di questo, il sacerdote Eliascib, ch'era preposto alle camere della casa del nostro Dio ed era parente di Tobia, </p>
<p id="v5"><sup><small>5</small></sup>  avea messo a disposizione di quest'ultimo una camera grande là dove, prima d'allora, si riponevano le offerte, l'incenso, gli utensili, la decima del grano, del vino e dell'olio, tutto ciò che spettava per legge ai Leviti, ai cantori, ai portinai, e la parte che se ne prelevava per i sacerdoti. </p>
<p id="v6"><sup><small>6</small></sup>  Ma quando si faceva tutto questo, io non ero a Gerusalemme; perché l'anno trentaduesimo di Artaserse, re di Babilonia, ero tornato presso il re; e in capo a qualche tempo avendo ottenuto un congedo dal re, </p>
<p id="v7"><sup><small>7</small></sup>  tornai a Gerusalemme, e m'accorsi del male che Eliascib avea fatto per amor di Tobia, mettendo a sua disposizione una camera nei cortili della casa di Dio. </p>
<p id="v8"><sup><small>8</small></sup>  La cosa mi dispiacque fortemente, e feci gettare fuori dalla camera tutte le masserizie appartenenti a Tobia; </p>
<p id="v9"><sup><small>9</small></sup>  poi ordinai che si purificassero quelle camere, e vi feci ricollocare gli utensili della casa di Dio, le offerte e l'incenso. </p>
<p id="v10"><sup><small>10</small></sup>  Seppi pure che le porzioni dovute ai Leviti non erano state date, e che i Leviti e i cantori, incaricati del servizio, se n'eran fuggiti, ciascuno alla sua terra. </p>
<p id="v11"><sup><small>11</small></sup>  E io censurai i magistrati, e dissi loro: 'Perché la casa di Dio è ella stata abbandonata?' Poi radunai i Leviti e i cantori e li ristabilii nei loro uffici. </p>
<p id="v12"><sup><small>12</small></sup>  Allora tutto Giuda portò nei magazzini le decime del frumento, del vino e dell'olio; </p>
<p id="v13"><sup><small>13</small></sup>  e affidai la sorveglianza dei magazzini al sacerdote Scelemia, allo scriba Tsadok, e a Pedaia uno dei Leviti; ai quali aggiunsi Hanan, figliuolo di Zaccur, figliuolo di Mattania, perché erano reputati uomini fedeli. Il loro ufficio era di fare le ripartizioni tra i loro fratelli. </p>
<p id="v14"><sup><small>14</small></sup>  Ricòrdati per questo di me, o Dio mio, e non cancellare le opere pie che ho fatte per la casa del mio Dio e per il suo servizio! </p>
<p id="v15"><sup><small>15</small></sup>  In que' giorni osservai in Giuda di quelli che calcavano l'uva negli strettoi in giorno di sabato, altri che portavano, caricandolo sugli asini, del grano od anche del vino, dell'uva, dei fichi, e ogni sorta di cose, che facean venire a Gerusalemme in giorno di sabato; e io li rimproverai a motivo del giorno in cui vendevano le loro derrate. </p>
<p id="v16"><sup><small>16</small></sup>  C'erano anche dei Sirî, stabiliti a Gerusalemme, che portavano del pesce e ogni sorta di cose, e le vendevano ai figliuoli di Giuda in giorno di sabato, e in Gerusalemme. </p>
<p id="v17"><sup><small>17</small></sup>  Allora io censurai i notabili di Giuda, e dissi loro: 'Che vuol dire questa mala azione che fate, profanando il giorno del sabato? </p>
<p id="v18"><sup><small>18</small></sup>  I nostri padri non fecero essi così? e l'Iddio nostro fece, per questo, cader su noi e su questa città tutti questi mali. E voi accrescete l'ira ardente contro ad Israele, profanando il sabato!' </p>
<p id="v19"><sup><small>19</small></sup>  E non appena le porte di Gerusalemme cominciarono ad esser nell'ombra, prima del sabato, io ordinai che le porte fossero chiuse, e che non si riaprissero fino a dopo il sabato; e collocai alcuni de' miei servi alle porte, affinché nessun carico entrasse in città durante il sabato. </p>
<p id="v20"><sup><small>20</small></sup>  Così i mercanti e i venditori d'ogni sorta di cose una o due volte passarono la notte fuori di Gerusalemme. </p>
<p id="v21"><sup><small>21</small></sup>  Allora io li rimproverai, e dissi loro: 'Perché passate voi la notte davanti alle mura? Se lo rifate, vi farò arrestare'. Da quel momento non vennero più il sabato. </p>
<p id="v22"><sup><small>22</small></sup>  Io ordinai anche ai Leviti che si purificassero e venissero a custodire le porte per santificare il giorno del sabato. Anche per questo ricòrdati di me, o mio Dio, e abbi pietà di me secondo la grandezza della tua misericordia! </p>
<p id="v23"><sup><small>23</small></sup>  In quei giorni vidi pure dei Giudei che s'erano ammogliati con donne di Ashdod, di Ammon e di Moab; </p>
<p id="v24"><sup><small>24</small></sup>  e la metà dei loro figliuoli parlava l'asdodeo, ma non sapeva parlare la lingua de' Giudei; conosceva soltanto la lingua di questo o quest'altro popolo. </p>
<p id="v25"><sup><small>25</small></sup>  E io li censurai, li maledissi, ne picchiai alcuni, strappai loro i capelli, e li feci giurare nel nome di Dio che non darebbero le loro figliuole ai figliuoli di costoro, e non prenderebbero le figliuole di coloro per i loro figliuoli né per loro stessi. </p>
<p id="v26"><sup><small>26</small></sup>  E dissi: 'Salomone, re d'Israele, non peccò egli forse appunto in questo? e, certo, fra le molte nazioni, non ci fu re simile a lui; era amato dal suo Dio, e Dio l'aveva fatto re di tutto Israele; nondimeno, le donne straniere fecero peccare anche lui. </p>
<p id="v27"><sup><small>27</small></sup>  E s'avrà egli a dir di voi che commettete questo gran male, che siete infedeli al nostro Dio, prendendo mogli straniere?' </p>
<p id="v28"><sup><small>28</small></sup>  Uno de' figliuoli di Joiada, figliuolo di Eliascib, il sommo sacerdote, era genero di Samballat, lo Horonita; e io lo cacciai lungi da me. </p>
<p id="v29"><sup><small>29</small></sup>  Ricòrdati di loro, o mio Dio, poiché hanno contaminato il sacerdozio e il patto fermato dal sacerdozio e dai Leviti! </p>
<p id="v30"><sup><small>30</small></sup>  Così purificai il popolo da ogni elemento straniero, e ristabilii i servizi varî de' sacerdoti e de' Leviti, assegnando a ciascuno il suo lavoro. </p>
<p id="v31"><sup><small>31</small></sup>  Ordinai pure il da farsi circa l'offerta delle legna ai tempi stabiliti, e circa le primizie. </p>
<p id="v32"><sup><small>32</small></sup>  Ricòrdati di me, mio Dio, per farmi del bene! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Nehemiah/12">Neemia - Capitolo 12</a></td>
        <td><a href="/it/Bible/Nehemiah/Index">Indice</a></td>
        <td> </td>
      </tr>
    </tbody>
  </table>
</figure>
