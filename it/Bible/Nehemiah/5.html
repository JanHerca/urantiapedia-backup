<!--
title: Neemia - Capitolo 5
description: 
published: true
date: 2023-11-8T21:45:55Z
tags: bible, bible—nehemiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Nehemiah/4">
          <span class="mdi mdi-arrow-left-drop-circle"></span><span class="pl-2">Neemia - Capitolo 4</span>
        </a>
        </td>
        <td>
        <a href="/it/Bible/Nehemiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Nehemiah/6">
          <span class="pr-2">Neemia - Capitolo 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or si levò un gran lamento da parte di que' del popolo e delle loro mogli contro ai Giudei, loro fratelli. </p>
<p id="v2"><sup><small>2</small></sup>  Ve n'eran che dicevano: 'Noi, i nostri figliuoli e le nostre figliuole siamo numerosi; ci si dia del grano perché possiam mangiare e vivere!' </p>
<p id="v3"><sup><small>3</small></sup>  Altri dicevano: 'Impegniamo i nostri campi, le nostre vigne e le nostre case per assicurarci del grano durante la carestia!' </p>
<p id="v4"><sup><small>4</small></sup>  Altri ancora dicevano: 'Noi abbiam preso del danaro a imprestito sui nostri campi e sulle nostre vigne per pagare il tributo del re. </p>
<p id="v5"><sup><small>5</small></sup>  Ora la nostra carne è come la carne de' nostri fratelli, i nostri figliuoli son come i loro figliuoli; ed ecco che dobbiam sottoporre i nostri figliuoli e le nostre figliuole alla schiavitù, e alcune delle nostre figliuole son già ridotte schiave; e noi non possiamo farci nulla, giacché i nostri campi e le nostre vigne sono in mano d'altri'. </p>
<p id="v6"><sup><small>6</small></sup>  Quand'udii i loro lamenti e queste parole, io m'indignai forte. </p>
<p id="v7"><sup><small>7</small></sup>  E, dopo matura riflessione, ripresi aspramente i notabili e i magistrati, e dissi loro: 'Come! voi prestate su pegno ai vostri fratelli?' E convocai contro di loro una grande raunanza, </p>
<p id="v8"><sup><small>8</small></sup>  e dissi loro: 'Noi secondo la nostra possibilità, abbiamo riscattato i nostri fratelli Giudei che s'eran venduti ai pagani; e voi stessi vendereste i vostri fratelli, ed essi si venderebbero a noi!' Allora quelli si tacquero, e non seppero che rispondere. </p>
<p id="v9"><sup><small>9</small></sup>  Io dissi pure: 'Quello che voi fate non è ben fatto. Non dovreste voi camminare nel timore del nostro Dio per non essere oltraggiati dai pagani nostri nemici? </p>
<p id="v10"><sup><small>10</small></sup>  Anch'io e i miei fratelli e i miei servi abbiam dato loro in prestito danaro e grano. Vi prego, condoniamo loro questo debito. </p>
<p id="v11"><sup><small>11</small></sup>  Rendete loro oggi i loro campi, le loro vigne, i loro uliveti e le loro case, e la centesima del danaro, del grano, del vino e dell'olio, che avete esatto da loro come interesse'. </p>
<p id="v12"><sup><small>12</small></sup>  Quelli risposero: 'Restituiremo tutto, e non domanderemo più nulla da loro; faremo come tu dici'. Allora chiamai i sacerdoti, e in loro presenza li feci giurare che avrebbero mantenuta la promessa. </p>
<p id="v13"><sup><small>13</small></sup>  Io scossi inoltre il mio mantello, e dissi: 'Così scuota Iddio dalla sua casa e dai suoi beni chiunque non avrà mantenuto questa promessa, e così sia egli scosso e resti senza nulla!' E tutta la raunanza disse: 'Amen!' E celebrarono l'Eterno. E il popolo mantenne la promessa. </p>
<p id="v14"><sup><small>14</small></sup>  Di più, dal giorno che il re mi stabilì loro governatore nel paese di Giuda, dal ventesimo anno fino al trentaduesimo anno del re Artaserse, durante dodici anni, io e i miei fratelli non mangiammo della provvisione assegnata al governatore. </p>
<p id="v15"><sup><small>15</small></sup>  I governatori che mi avean preceduto aveano gravato il popolo, ricevendone pane e vino, oltre a quaranta sicli d'argento; perfino i loro servi angariavano il popolo; ma io non ho fatto così, perché ho avuto timor di Dio. </p>
<p id="v16"><sup><small>16</small></sup>  Anzi ho messo mano ai lavori di riparazione di queste mura, e non abbiamo comprato verun campo, e tutta la mia gente s'è raccolta là a lavorare. </p>
<p id="v17"><sup><small>17</small></sup>  E avevo alla mia mensa centocinquanta uomini, Giudei e magistrati, oltre quelli che venivano a noi dalle nazioni circonvicine. </p>
<p id="v18"><sup><small>18</small></sup>  E quel che mi si preparava per ogni giorno era un bue, sei capri scelti di bestiame minuto, e dell'uccellame; e ogni dieci giorni si preparava ogni sorta di vini in abbondanza; e, nondimeno, io non ho mai chiesta la provvisione assegnata al governatore, perché il popolo era già gravato abbastanza a motivo dei lavori. </p>
<p id="v19"><sup><small>19</small></sup>  O mio Dio, ricordati, per farmi del bene, di tutto quello che ho fatto per questo popolo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Nehemiah/4">
          <span class="mdi mdi-arrow-left-drop-circle"></span><span class="pl-2">Neemia - Capitolo 4</span>
        </a>
        </td>
        <td>
        <a href="/it/Bible/Nehemiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Nehemiah/6">
          <span class="pr-2">Neemia - Capitolo 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
