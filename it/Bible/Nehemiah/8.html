<!--
title: Neemia - Capitolo 8
description: 
published: true
date: 2022-10-7T1:7:41Z
tags: bible, bible—nehemiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Nehemiah/7">Neemia - Capitolo 7</a></td>
        <td><a href="/it/Bible/Nehemiah/Index">Indice</a></td>
        <td><a href="/it/Bible/Nehemiah/9">Neemia - Capitolo 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  tutto il popolo si radunò come un sol uomo sulla piazza ch'è davanti alla porta delle Acque, e disse a Esdra, lo scriba, che portasse il libro della legge di Mosè che l'Eterno avea data a Israele. </p>
<p id="v2"><sup><small>2</small></sup>  E il primo giorno del settimo mese, il sacerdote Esdra portò la legge davanti alla raunanza, composta d'uomini, di donne e di tutti quelli ch'eran capaci d'intendere. </p>
<p id="v3"><sup><small>3</small></sup>  E lesse il libro sulla piazza ch'è davanti alla porta delle Acque, dalla mattina presto fino a mezzogiorno, in presenza degli uomini, delle donne, e di quelli ch'eran capaci d'intendere; e tutto il popolo teneva tese le orecchie a sentire il libro della legge. </p>
<p id="v4"><sup><small>4</small></sup>  Esdra, lo scriba, stava sopra una tribuna di legno, ch'era stata fatta apposta, e accanto a lui stavano, a destra, Mattithia, Scema, Anaia, Uria, Hilkia e Maaseia; a sinistra, Pedaia, Mishael, Malkia, Hashum, Hashbaddana, Zaccaria e Meshullam. </p>
<p id="v5"><sup><small>5</small></sup>  Esdra aprì il libro in presenza di tutto il popolo, poiché stava in luogo più eminente; e, com'ebbe aperto il libro, tutto il popolo s'alzò in piedi. </p>
<p id="v6"><sup><small>6</small></sup>  Esdra benedisse l'Eterno, l'Iddio grande, e tutto il popolo rispose: 'Amen, amen', alzando le mani; e s'inchinarono, e si prostrarono con la faccia a terra dinanzi all'Eterno. </p>
<p id="v7"><sup><small>7</small></sup>  Jeshua, Bani, Scerebia, Jamin, Akkub, Shabbethai, Hodia, Maaseia, Kelita, Azaria, Jozabad, Hanan, Pelaia e gli altri Leviti spiegavano la legge al popolo, e il popolo stava in piedi al suo posto. </p>
<p id="v8"><sup><small>8</small></sup>  Essi leggevano nel libro della legge di Dio distintamente; e ne davano il senso, per far capire al popolo quel che s'andava leggendo. </p>
<p id="v9"><sup><small>9</small></sup>  Nehemia, ch'era il governatore, Esdra, sacerdote e scriba, e i Leviti che ammaestravano il popolo, dissero a tutto il popolo: 'Questo giorno è consacrato all'Eterno, al vostro Dio; non fate cordoglio e non piangete!' Poiché tutto il popolo piangeva, ascoltando le parole della legge. </p>
<p id="v10"><sup><small>10</small></sup>  Poi Nehemia disse loro: 'Andate, mangiate vivande grasse e bevete vini dolci, e mandate delle porzioni a quelli che nulla hanno di preparato per loro; perché questo giorno è consacrato al Signor nostro; non v'attristate; perché il gaudio dell'Eterno è la vostra forza'. </p>
<p id="v11"><sup><small>11</small></sup>  I Leviti facevano far silenzio a tutto il popolo, dicendo: 'Tacete, perché questo giorno è santo; non v'attristate!' </p>
<p id="v12"><sup><small>12</small></sup>  E tutto il popolo se n'andò a mangiare, a bere, a mandar porzioni ai poveri, e a far gran festa, perché aveano intese le parole ch'erano state loro spiegate. </p>
<p id="v13"><sup><small>13</small></sup>  Il secondo giorno, i capi famiglia di tutto il popolo, i sacerdoti e i Leviti si radunarono presso Esdra, lo scriba, per esaminare le parole della legge. </p>
<p id="v14"><sup><small>14</small></sup>  E trovarono scritto nella legge che l'Eterno avea data per mezzo di Mosè, che i figliuoli d'Israele doveano dimorare in capanne durante la festa del settimo mese, </p>
<p id="v15"><sup><small>15</small></sup>  e che in tutte le loro città e in Gerusalemme si dovea pubblicar questo bando: 'Andate al monte, e portatene rami d'ulivo, rami d'ulivastro, rami di mirto, rami di palma e rami d'alberi ombrosi, per fare delle capanne, come sta scritto'. </p>
<p id="v16"><sup><small>16</small></sup>  Allora il popolo andò fuori, portò i rami, e si fecero ciascuno la sua capanna sul tetto della propria casa, nei loro cortili, nei cortili della casa di Dio, sulla piazza della porta delle Acque, e sulla piazza della porta d'Efraim. </p>
<p id="v17"><sup><small>17</small></sup>  Così tutta la raunanza di quelli ch'eran tornati dalla cattività si fece delle capanne, e dimorò nelle capanne. Dal tempo di Giosuè, figliuolo di Nun, fino a quel giorno, i figliuoli d'Israele non avean più fatto nulla di simile. E vi fu grandissima allegrezza. </p>
<p id="v18"><sup><small>18</small></sup>  Ed Esdra fece la lettura del libro della legge di Dio ogni giorno, dal primo all'ultimo; la festa si celebrò durante sette giorni, e l'ottavo vi fu solenne raunanza, com'è ordinato. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Nehemiah/7">Neemia - Capitolo 7</a></td>
        <td><a href="/it/Bible/Nehemiah/Index">Indice</a></td>
        <td><a href="/it/Bible/Nehemiah/9">Neemia - Capitolo 9</a></td>
      </tr>
    </tbody>
  </table>
</figure>
