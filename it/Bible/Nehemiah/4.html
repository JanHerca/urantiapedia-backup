<!--
title: Neemia - Capitolo 4
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Nehemiah/3">Neemia - Capitolo 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Nehemiah/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Nehemiah/5">Neemia - Capitolo 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Quando Samballat udì che noi edificavamo le mura, si adirò, s'indignò fuor di modo, si fe' beffe de' Giudei, </p>
<p id="v2"><sup><small>2</small></sup>  e disse in presenza de' suoi fratelli e de' soldati di Samaria: 'Che fanno questi spossati Giudei? Si lasceranno fare? Offriranno sacrifizi? Finiranno in un giorno? Faranno essi rivivere delle pietre sepolte sotto mucchi di polvere e consumate dal fuoco?' </p>
<p id="v3"><sup><small>3</small></sup>  Tobia l'Ammonita, che gli stava accanto, disse: 'Edifichino pure! Se una volpe vi salta su farà crollare il loro muro di pietra!' </p>
<p id="v4"><sup><small>4</small></sup>  Ascolta, o Dio nostro, come siamo sprezzati! Fa' ricadere sul loro capo il loro vituperio, e abbandonali al saccheggio in un paese di schiavitù! <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  E non coprire la loro iniquità, e non sia cancellato dal tuo cospetto il loro peccato; poiché t'hanno provocato ad ira in presenza dei costruttori. </p>
<p id="v6"><sup><small>6</small></sup>  Noi dunque riedificammo le mura, che furon da pertutto compiute fino alla metà della loro altezza; e il popolo avea preso a cuore il lavoro. </p>
<p id="v7"><sup><small>7</small></sup>  Ma quando Samballat, Tobia, gli Arabi, gli Ammoniti e gli Asdodei ebbero udito che la riparazione delle mura di Gerusalemme progrediva, e che le brecce cominciavano a chiudersi, n'ebbero grandissimo sdegno, </p>
<p id="v8"><sup><small>8</small></sup>  e tutti quanti assieme congiurarono di venire ad attaccare Gerusalemme e a crearvi del disordine. </p>
<p id="v9"><sup><small>9</small></sup>  Allora noi pregammo l'Iddio nostro e mettemmo contro di loro delle sentinelle di giorno e di notte per difenderci dai loro attacchi. </p>
<p id="v10"><sup><small>10</small></sup>  Que' di Giuda dicevano: 'Le forze de' portatori di pesi vengon meno, e le macerie sono molte; noi non potremo costruir le mura!' </p>
<p id="v11"><sup><small>11</small></sup>  E i nostri avversari dicevano: 'Essi non sapranno e non vedranno nulla, finché noi giungiamo in mezzo a loro; allora li uccideremo, e farem cessare i lavori'. </p>
<p id="v12"><sup><small>12</small></sup>  E siccome i Giudei che dimoravano vicino a loro vennero dieci volte a riferirci la cosa da tutti i luoghi di loro provenienza, </p>
<p id="v13"><sup><small>13</small></sup>  io, nelle parti più basse del posto, dietro le mura, in luoghi aperti, disposi il popolo per famiglie, con le loro spade, le loro lance, i loro archi. </p>
<p id="v14"><sup><small>14</small></sup>  E, dopo aver tutto ben esaminato, mi levai, e dissi ai notabili, ai magistrati e al resto del popolo: 'Non li temete! Ricordatevi del Signore, grande e tremendo; e combattete per i vostri fratelli, per i vostri figliuoli e figliuole, per le vostre mogli e per le vostre case!' </p>
<p id="v15"><sup><small>15</small></sup>  Quando i nostri nemici udirono ch'eravamo informati della cosa, Iddio frustrò il loro disegno, e noi tutti tornammo alle mura, ognuno al suo lavoro. </p>
<p id="v16"><sup><small>16</small></sup>  Da quel giorno, la metà de' miei servi lavorava, e l'altra metà stava armata di lance, di scudi, d'archi, di corazze; e i capi eran dietro a tutta la casa di Giuda. </p>
<p id="v17"><sup><small>17</small></sup>  Quelli che costruivan le mura e quelli che portavano o caricavano i pesi, con una mano lavoravano, e con l'altra tenevano la loro arma; </p>
<p id="v18"><sup><small>18</small></sup>  e tutti i costruttori, lavorando, portavan ciascuno la spada cinta ai fianchi. Il trombettiere stava accanto a me. </p>
<p id="v19"><sup><small>19</small></sup>  E io dissi ai notabili, ai magistrati e al resto del popolo: 'L'opera è grande ed estesa, e noi siamo sparsi sulle mura, e distanti l'uno dall'altro. </p>
<p id="v20"><sup><small>20</small></sup>  Dovunque udrete il suon della tromba, quivi raccoglietevi presso di noi; l'Iddio nostro combatterà per noi'. </p>
<p id="v21"><sup><small>21</small></sup>  Così continuavamo i lavori, mentre la metà della mia gente teneva impugnata la lancia, dallo spuntar dell'alba all'apparir delle stelle. </p>
<p id="v22"><sup><small>22</small></sup>  In quel medesimo tempo, io dissi al popolo: 'Ciascuno di voi resti la notte dentro Gerusalemme coi suoi servi, per far con noi la guardia durante la notte e riprendere il lavoro di giorno'. </p>
<p id="v23"><sup><small>23</small></sup>  Io poi, i miei fratelli, i miei servi e gli uomini di guardia che mi seguivano, non ci spogliavamo; ognuno avea l'arma a portata di mano. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 4:4 <i>Dio ha detto di essere arrabbiato</i>: <a href="/it/The_Urantia_Book/4#p3_2">LU 4:3.2</a>. </li>
</ol>
</div>
