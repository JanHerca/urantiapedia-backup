<!--
title: Neemia - Capitolo 1
description: 
published: true
date: 2023-11-8T21:45:55Z
tags: bible, bible—nehemiah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/it/Bible/Nehemiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Nehemiah/2">
          <span class="pr-2">Neemia - Capitolo 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Parole di Nehemia, figliuolo di Hacalia. Or avvenne che nel mese di Kisleu dell'anno ventesimo, mentr'io mi trovavo nel castello di Susan, </p>
<p id="v2"><sup><small>2</small></sup>  Hanani, uno de' miei fratelli, e alcuni altri uomini arrivarono da Giuda. Io li interrogai riguardo ai Giudei scampati, superstiti della cattività, e riguardo a Gerusalemme. </p>
<p id="v3"><sup><small>3</small></sup>  E quelli mi dissero: 'I superstiti della cattività son là, nella provincia, in gran miseria e nell'obbrobrio; le mura di Gerusalemme restano rotte, e le sue porte, consumate dal fuoco'. </p>
<p id="v4"><sup><small>4</small></sup>  Com'ebbi udite queste parole, io mi posi a sedere, piansi, feci cordoglio per parecchi giorni, e digiunai e pregai dinanzi all'Iddio del cielo. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  E dissi: 'O Eterno, Dio del cielo, Dio grande e tremendo; che mantieni il patto, e la misericordia con quei che t'amano e osservano i tuoi comandamenti, </p>
<p id="v6"><sup><small>6</small></sup>  siano le tue orecchie attente, i tuoi occhi aperti, ed ascolta la preghiera del tuo servo, la quale io fo adesso dinanzi a te, giorno e notte, per i figliuoli d'Israele, tuoi servi, confessando i peccati de' figliuoli d'Israele: peccati, che noi abbiam commessi contro di te; sì, che io e la casa di mio padre abbiamo commessi! </p>
<p id="v7"><sup><small>7</small></sup>  Noi ci siam condotti malvagiamente contro di te, e non abbiamo osservato i comandamenti, le leggi e le prescrizioni che tu desti a Mosè, tuo servo. </p>
<p id="v8"><sup><small>8</small></sup>  Deh, ricordati della parola che ordinasti a Mosè, tuo servo, di pronunziare: - Se sarete infedeli, io vi disperderò fra i popoli; </p>
<p id="v9"><sup><small>9</small></sup>  ma se tornerete a me e osserverete i miei comandamenti e li metterete in pratica, quand'anche i vostri dispersi fossero agli estremi confini del mondo, io di là li raccoglierò; e li ricondurrò al luogo che ho scelto per farne la dimora del mio nome. - <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Or questi sono tuoi servi, tuo popolo; tu li hai redenti con la tua gran potenza e con la tua forte mano. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  O Signore, te ne prego, siano le tue orecchie attente alla preghiera del tuo servo e alla preghiera de' tuoi servi, che hanno a cuore di temere il tuo nome; e concedi oggi, ti prego, buon successo al tuo servo, e fa' ch'ei trovi pietà agli occhi di quest'uomo'. Allora io ero coppiere del re. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/it/Bible/Nehemiah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Nehemiah/2">
          <span class="pr-2">Neemia - Capitolo 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 1:4-5 <i>Un solo Dio in cielo</i>: <a href="/it/The_Urantia_Book/79#p1_9">LU 79:1.9</a>. </li>
  <li id="fn2"><a href="#cite2">↑</a> 1:9 <i>Pentiti per il perdono (Vecchio Testamento)</i>: <a href="/it/The_Urantia_Book/159#p5_13">LU 159:5.13</a>. </li>
  <li id="fn3"><a href="#cite3">↑</a> 1:10 <i>Onnipotente</i>: <a href="/it/The_Urantia_Book/142#p3_7">LU 142:3.7</a>.  <i>La potenza di Dio</i>: <a href="/it/The_Urantia_Book/1#p1_4">LU 1:1.4</a>.  <i>Dio è onnipotente</i>: <a href="/it/The_Urantia_Book/131#p10_3">LU 131:10.3</a>.  <i>Il Potere</i>: <a href="/it/The_Urantia_Book/131#p10_6">LU 131:10.6</a>. </li>
</ol>
</div>
