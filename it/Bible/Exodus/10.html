<!--
title: Esodo - Capitolo 10
description: 
published: true
date: 2022-10-7T1:7:41Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Exodus/9">Esodo - Capitolo 9</a></td>
        <td><a href="/it/Bible/Exodus/Index">Indice</a></td>
        <td><a href="/it/Bible/Exodus/11">Esodo - Capitolo 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E l'Eterno disse a Mosè: 'Va' da Faraone; poiché io ho reso ostinato il suo cuore e il cuore dei suoi servitori, per fare in mezzo a loro i segni che vedrai, </p>
<p id="v2"><sup><small>2</small></sup>  e perché tu narri ai tuoi figliuoli e ai figliuoli dei tuoi figliuoli quello che ho operato in Egitto e i segni che ho fatto in mezzo a loro, onde sappiate che io sono l'Eterno'. </p>
<p id="v3"><sup><small>3</small></sup>  Mosè ed Aaronne andaron dunque da Faraone, e gli dissero: 'Così dice l'Eterno, l'Iddio degli Ebrei: Fino a quando rifiuterai d'umiliarti dinanzi a me? Lascia andare il mio popolo, perché mi serva. </p>
<p id="v4"><sup><small>4</small></sup>  Se tu rifiuti di lasciar andare il mio popolo, ecco, domani farò venire delle locuste in tutta l'estensione del tuo paese. </p>
<p id="v5"><sup><small>5</small></sup>  Esse copriranno la faccia della terra, sì che non si potrà vedere il suolo; ed esse divoreranno il resto ch'è scampato, ciò che v'è rimasto dalla grandine, e divoreranno ogni albero che vi cresce ne' campi. </p>
<p id="v6"><sup><small>6</small></sup>  Ed empiranno le tue case, le case di tutti i tuoi servitori e le case di tutti gli Egiziani, come né i tuoi padri né i padri de' tuoi padri videro mai, dal giorno che furono sulla terra, al dì d'oggi'. Detto questo, voltò le spalle, e uscì dalla presenza di Faraone. </p>
<p id="v7"><sup><small>7</small></sup>  E i servitori di Faraone gli dissero: 'Fino a quando quest'uomo ci sarà come un laccio? Lascia andare questa gente, e che serva l'Eterno, l'Iddio suo! Non sai tu che l'Egitto è rovinato?' </p>
<p id="v8"><sup><small>8</small></sup>  Allora Mosè ed Aaronne furon fatti tornare da Faraone; ed egli disse loro: 'Andate, servite l'Eterno, l'Iddio vostro; ma chi son quelli che andranno?' E Mosè disse: </p>
<p id="v9"><sup><small>9</small></sup>  'Noi andremo coi nostri fanciulli e coi nostri vecchi, coi nostri figliuoli e con le nostre figliuole; andremo coi nostri greggi e coi nostri armenti, perché dobbiam celebrare una festa all'Eterno'. </p>
<p id="v10"><sup><small>10</small></sup>  E Faraone disse loro: 'Così sia l'Eterno con voi, com'io lascerò andare voi e i vostri bambini! Badate bene, perché avete delle cattive intenzioni! </p>
<p id="v11"><sup><small>11</small></sup>  No, no; andate voi uomini, e servite l'Eterno; poiché questo è quel che cercate'. E Faraone li cacciò dalla sua presenza. </p>
<p id="v12"><sup><small>12</small></sup>  Allora l'Eterno disse a Mosè: 'Stendi la tua mano sul paese d'Egitto per farvi venire le locuste; e salgano esse sul paese d'Egitto e divorino tutta l'erba del paese, tutto quello che la grandine ha lasciato'. </p>
<p id="v13"><sup><small>13</small></sup>  E Mosè stese il suo bastone sul paese d'Egitto; e l'Eterno fece levare un vento orientale sul paese, tutto quel giorno e tutta la notte; e, come venne la mattina, il vento orientale avea portato le locuste. </p>
<p id="v14"><sup><small>14</small></sup>  E le locuste salirono su tutto il paese d'Egitto, e si posarono su tutta l'estensione dell'Egitto; erano in sì grande quantità, che prima non ce n'eran mai state tante, né mai più tante ce ne saranno. </p>
<p id="v15"><sup><small>15</small></sup>  Esse coprirono la faccia di tutto il paese, in guisa che il paese ne rimase oscurato; e divorarono tutta l'erba del paese e tutti i frutti degli alberi, che la grandine avea lasciato; e nulla restò di verde negli alberi, e nell'erba della campagna, per tutto il paese d'Egitto. </p>
<p id="v16"><sup><small>16</small></sup>  Allora Faraone chiamò in fretta Mosè ed Aaronne, e disse: 'Io ho peccato contro l'Eterno, l'Iddio vostro, e contro voi. </p>
<p id="v17"><sup><small>17</small></sup>  Ma ora perdona, ti prego, il mio peccato, questa volta soltanto; e supplicate l'Eterno, l'Iddio vostro, perché almeno allontani da me questo flagello mortale'. </p>
<p id="v18"><sup><small>18</small></sup>  E Mosè uscì da Faraone, e pregò l'Eterno. </p>
<p id="v19"><sup><small>19</small></sup>  E l'Eterno fe' levare un vento contrario, un gagliardissimo vento di ponente, che portò via le locuste e le precipitò nel mar Rosso. Non ci rimase neppure una locusta in tutta l'estensione dell'Egitto. </p>
<p id="v20"><sup><small>20</small></sup>  Ma l'Eterno indurò il cuor di Faraone, ed egli non lasciò andare i figliuoli d'Israele. </p>
<p id="v21"><sup><small>21</small></sup>  E l'Eterno disse a Mosè: 'Stendi la tua mano verso il cielo, e sianvi tenebre nel paese d'Egitto: tali, che si possan palpare'. </p>
<p id="v22"><sup><small>22</small></sup>  E Mosè stese la sua mano verso il cielo, e ci fu una fitta tenebrìa in tutto il paese d'Egitto per tre giorni. </p>
<p id="v23"><sup><small>23</small></sup>  Uno non vedeva l'altro, e nessuno si mosse di dove stava, per tre giorni; ma tutti i figliuoli d'Israele aveano della luce nelle loro dimore. </p>
<p id="v24"><sup><small>24</small></sup>  Allora Faraone chiamò Mosè e disse: 'Andate, servite l'Eterno; rimangano soltanto i vostri greggi e i vostri armenti; anche i vostri bambini potranno andare con voi'. </p>
<p id="v25"><sup><small>25</small></sup>  E Mosè disse: 'Tu ci devi anche concedere di prendere di che fare de' sacrifizi e degli olocausti, perché possiamo offrire sacrifizi all'Eterno, ch'è l'Iddio nostro. </p>
<p id="v26"><sup><small>26</small></sup>  Anche il nostro bestiame verrà con noi, senza che ne rimanga addietro neppure un'unghia; poiché di esso dobbiam prendere per servire l'Eterno Iddio nostro; e noi non sapremo con che dovremo servire l'Eterno, finché sarem giunti colà'. </p>
<p id="v27"><sup><small>27</small></sup>  Ma l'Eterno indurò il cuore di Faraone, ed egli non volle lasciarli andare. </p>
<p id="v28"><sup><small>28</small></sup>  E Faraone disse a Mosè: 'Vattene via da me! Guardati bene dal comparire più alla mia presenza! poiché il giorno che comparirai alla mia presenza, tu morrai!' </p>
<p id="v29"><sup><small>29</small></sup>  E Mosè rispose: 'Hai detto bene; io non comparirò più alla tua presenza'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Exodus/9">Esodo - Capitolo 9</a></td>
        <td><a href="/it/Bible/Exodus/Index">Indice</a></td>
        <td><a href="/it/Bible/Exodus/11">Esodo - Capitolo 11</a></td>
      </tr>
    </tbody>
  </table>
</figure>
