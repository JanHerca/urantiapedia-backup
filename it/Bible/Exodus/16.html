<!--
title: Esodo - Capitolo 16
description: 
published: true
date: 2022-10-7T1:7:41Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Exodus/15">Esodo - Capitolo 15</a></td>
        <td><a href="/it/Bible/Exodus/Index">Indice</a></td>
        <td><a href="/it/Bible/Exodus/17">Esodo - Capitolo 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E tutta la raunanza de' figliuoli d'Israele partì da Elim e giunse al deserto di Sin, ch'è fra Elim e Sinai, il quindicesimo giorno del secondo mese dopo la loro partenza dal paese d'Egitto. </p>
<p id="v2"><sup><small>2</small></sup>  E tutta la raunanza de' figliuoli d'Israele mormorò contro Mosè e contro Aaronne nel deserto. </p>
<p id="v3"><sup><small>3</small></sup>  I figliuoli d'Israele dissero loro: 'Oh, fossimo pur morti per mano dell'Eterno nel paese d'Egitto, quando sedevamo presso le pignatte della carne e mangiavamo del pane a sazietà! Poiché voi ci avete menati in questo deserto per far morir di fame tutta questa raunanza'. </p>
<p id="v4"><sup><small>4</small></sup>  E l'Eterno disse a Mosè: 'Ecco, io vi farò piovere del pane dal cielo; e il popolo uscirà e ne raccoglierà giorno per giorno quanto gliene abbisognerà per la giornata, ond'io lo metta alla prova per vedere se camminerà o no secondo la mia legge. </p>
<p id="v5"><sup><small>5</small></sup>  Ma il sesto giorno, quando prepareranno quello che avran portato a casa, esso sarà il doppio di quello che avranno raccolto ogni altro giorno'. </p>
<p id="v6"><sup><small>6</small></sup>  E Mosè ed Aaronne dissero a tutti i figliuoli d'Israele: 'Questa sera voi conoscerete che l'Eterno è quegli che vi ha tratto fuori dal paese d'Egitto; </p>
<p id="v7"><sup><small>7</small></sup>  e domattina vedrete la gloria dell'Eterno; poich'egli ha udito le vostre mormorazioni contro l'Eterno; quanto a noi, che cosa siamo perché mormoriate contro di noi?' </p>
<p id="v8"><sup><small>8</small></sup>  E Mosè disse: 'Vedrete la gloria dell'Eterno quando stasera egli vi darà della carne da mangiare e domattina del pane a sazietà; giacché l'Eterno ha udito le vostre mormorazioni che proferite contro di lui; quanto a noi, che cosa siamo? le vostre mormorazioni non sono contro di noi, ma contro l'Eterno'. </p>
<p id="v9"><sup><small>9</small></sup>  Poi Mosè disse ad Aaronne: 'Di' a tutta la raunanza de' figliuoli d'Israele: Avvicinatevi alla presenza dell'Eterno, perch'egli ha udito le vostre mormorazioni'. </p>
<p id="v10"><sup><small>10</small></sup>  E come Aaronne parlava a tutta la raunanza de' figliuoli d'Israele, questi volsero gli occhi verso il deserto; ed ecco che la gloria dell'Eterno apparve nella nuvola. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  E l'Eterno parlò a Mosè, dicendo: </p>
<p id="v12"><sup><small>12</small></sup>  'Io ho udito le mormorazioni dei figliuoli d'Israele; parla loro, dicendo: Sull'imbrunire mangerete della carne, e domattina sarete saziati di pane; e conoscerete che io sono l'Eterno, l'Iddio vostro'. </p>
<p id="v13"><sup><small>13</small></sup>  E avvenne, verso sera, che saliron delle quaglie, che ricopersero il campo; e, la mattina, c'era uno strato di rugiada intorno al campo. </p>
<p id="v14"><sup><small>14</small></sup>  E quando lo strato di rugiada fu sparito, ecco sulla faccia del deserto una cosa minuta, tonda, minuta come brina sulla terra. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  E i figliuoli d'Israele, veduta che l'ebbero, dissero l'uno all'altro: 'Che cos'è?' perché non sapevan che cosa fosse. E Mosè disse loro: 'Questo è il pane che l'Eterno vi dà a mangiare. </p>
<p id="v16"><sup><small>16</small></sup>  Ecco quel che l'Eterno ha comandato: Ne raccolga ognuno quanto gli basta per il suo nutrimento: un omer a testa, secondo il numero delle vostre persone; ognuno ne pigli per quelli che sono nella sua tenda'. </p>
<p id="v17"><sup><small>17</small></sup>  I figliuoli d'Israele fecero così, e ne raccolsero gli uni più e gli altri meno. </p>
<p id="v18"><sup><small>18</small></sup>  Lo misurarono con l'omer, e chi ne aveva raccolto molto non n'ebbe di soverchio; e chi ne aveva raccolto poco non n'ebbe penuria. Ognuno ne raccolse quanto gliene abbisognava per il suo nutrimento. </p>
<p id="v19"><sup><small>19</small></sup>  E Mosè disse loro: 'Nessuno ne serbi fino a domattina'. </p>
<p id="v20"><sup><small>20</small></sup>  Ma alcuni non ubbidirono a Mosè, e ne serbarono fino all'indomani; e quello inverminì e mandò fetore; e Mosè s'adirò contro costoro. </p>
<p id="v21"><sup><small>21</small></sup>  Così lo raccoglievano tutte le mattine: ciascuno nella misura che bastava al suo nutrimento; e quando il sole si faceva caldo, quello si struggeva. </p>
<p id="v22"><sup><small>22</small></sup>  E il sesto giorno raccolsero di quel pane il doppio: due omer per ciascuno. E tutti i capi della raunanza lo vennero a dire a Mosè. </p>
<p id="v23"><sup><small>23</small></sup>  Ed egli disse loro: 'Questo è quello che ha detto l'Eterno: Domani è un giorno solenne di riposo: un sabato sacro all'Eterno; fate cuocere oggi quel che avete da cuocere e fate bollire quel che avete da bollire; e tutto quel che vi avanza, riponetelo e serbatelo fino a domani'. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Essi dunque lo riposero fino all'indomani, come Mosè aveva ordinato: e quello non diè fetore e non inverminì. </p>
<p id="v25"><sup><small>25</small></sup>  Mosè disse: 'Mangiatelo oggi, perché oggi è il sabato sacro all'Eterno; oggi non ne troverete per i campi. </p>
<p id="v26"><sup><small>26</small></sup>  Raccoglietene durante sei giorni; ma il settimo giorno è il sabato; in quel giorno non ve ne sarà'. </p>
<p id="v27"><sup><small>27</small></sup>  Or nel settimo giorno avvenne che alcuni del popolo uscirono per raccoglierne, e non ne trovarono. </p>
<p id="v28"><sup><small>28</small></sup>  E l'Eterno disse a Mosè: 'Fino a quando rifiuterete d'osservare i miei comandamenti e le mie leggi? </p>
<p id="v29"><sup><small>29</small></sup>  Riflettete che l'Eterno vi ha dato il sabato; per questo, nel sesto giorno egli vi dà del pane per due giorni; ognuno stia dov'è; nessuno esca dalla sua tenda il settimo giorno'. </p>
<p id="v30"><sup><small>30</small></sup>  Così il popolo si riposò il settimo giorno. </p>
<p id="v31"><sup><small>31</small></sup>  E la casa d'Israele chiamò quel pane Manna; esso era simile al seme di coriandolo; era bianco, e aveva il gusto di schiacciata fatta col miele. </p>
<p id="v32"><sup><small>32</small></sup>  E Mosè disse: 'Questo è quello che l'Eterno ha ordinato: Empi un omer di manna, perché sia conservato per i vostri discendenti, onde veggano il pane col quale vi ho nutriti nel deserto, quando vi ho tratti fuori dal paese d'Egitto'. </p>
<p id="v33"><sup><small>33</small></sup>  E Mosè disse ad Aaronne: 'Prendi un vaso, mettivi dentro un intero omer di manna, e deponilo davanti all'Eterno, perché sia conservato per i vostri discendenti'. </p>
<p id="v34"><sup><small>34</small></sup>  Secondo l'ordine che l'Eterno avea dato a Mosè, Aaronne lo depose dinanzi alla Testimonianza, perché fosse conservato. </p>
<p id="v35"><sup><small>35</small></sup>  E i figliuoli d'Israele mangiarono la manna per quarant'anni, finché arrivarono in paese abitato; mangiarono la manna finché giunsero ai confini del paese di Canaan. </p>
<p id="v36"><sup><small>36</small></sup>  Or l'omer è la decima parte dell'efa. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Exodus/15">Esodo - Capitolo 15</a></td>
        <td><a href="/it/Bible/Exodus/Index">Indice</a></td>
        <td><a href="/it/Bible/Exodus/17">Esodo - Capitolo 17</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 16:10 <i>Nuvole minacciose</i>: <a href="/it/The_Urantia_Book/85#p4_3">LU 85:4.3</a>. </li>
  <li id="fn2"><a href="#cite2">↑</a> 16:14-15 <i>La manna nel deserto</i>: <a href="/it/The_Urantia_Book/153#p2_8">LU 153:2.8</a>. </li>
  <li id="fn3"><a href="#cite3">↑</a> 16:23-26 <i>Sabbath-keeping</i>: <a href="/it/The_Urantia_Book/95#p1_2">LU 95:1.2</a>. </li>
</ol>
</div>
