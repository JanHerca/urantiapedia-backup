<!--
title: Esodo - Capitolo 12
description: 
published: true
date: 2023-11-8T21:45:54Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/11">
          <span class="mdi mdi-arrow-left-drop-circle"></span><span class="pl-2">Esodo - Capitolo 11</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/13">
          <span class="pr-2">Esodo - Capitolo 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò a Mosè e ad Aaronne nel paese d'Egitto, dicendo: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  'Questo mese sarà per voi il primo dei mesi: sarà per voi il primo dei mesi dell'anno. </p>
<p id="v3"><sup><small>3</small></sup>  Parlate a tutta la raunanza d'Israele, e dite: Il decimo giorno di questo mese, prenda ognuno un agnello per famiglia, un agnello per casa; <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  e se la casa è troppo poco numerosa per un agnello, se ne prenda uno in comune col vicino di casa più prossimo, tenendo conto del numero delle persone; voi conterete ogni persona secondo quel che può mangiare dell'agnello. </p>
<p id="v5"><sup><small>5</small></sup>  Il vostro agnello sia senza difetto, maschio, dell'anno; potrete prendere un agnello o un capretto. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Lo serberete fino al quattordicesimo giorno di questo mese, e tutta la raunanza d'Israele, congregata, lo immolerà sull'imbrunire. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  E si prenda del sangue d'esso, e si metta sui due stipiti e sull'architrave della porta delle case dove lo si mangerà. <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  E se ne mangi la carne in quella notte; si mangi arrostita al fuoco, con pane senza lievito e con dell'erbe amare. <sup id="cite6"><a href="#fn6">[6]</a></sup></p>
<p id="v9"><sup><small>9</small></sup>  Non ne mangiate niente di poco cotto o di lessato nell'acqua, ma sia arrostito al fuoco, con la testa, le gambe e le interiora. </p>
<p id="v10"><sup><small>10</small></sup>  E non ne lasciate nulla di resto fino alla mattina; e quel che ne sarà rimasto fino alla mattina, bruciatelo col fuoco. </p>
<p id="v11"><sup><small>11</small></sup>  E mangiatelo in questa maniera: coi vostri fianchi cinti, coi vostri calzari ai piedi e col vostro bastone in mano; e mangiatelo in fretta: è la Pasqua dell'Eterno. </p>
<p id="v12"><sup><small>12</small></sup>  Quella notte io passerò per il paese d'Egitto, e percoterò ogni primogenito nel paese d'Egitto, tanto degli uomini quanto degli animali, e farò giustizia di tutti gli dèi d'Egitto. Io sono l'Eterno. </p>
<p id="v13"><sup><small>13</small></sup>  E quel sangue vi servirà di segno sulle case dove sarete; e quand'io vedrò il sangue passerò oltre, e non vi sarà piaga su voi per distruggervi, quando percoterò il paese d'Egitto. </p>
<p id="v14"><sup><small>14</small></sup>  Quel giorno sarà per voi un giorno di ricordanza, e lo celebrerete come una festa in onore dell'Eterno; lo celebrerete d'età in età come una festa d'istituzione perpetua. </p>
<p id="v15"><sup><small>15</small></sup>  Per sette giorni mangerete pani azzimi. Fin dal primo giorno toglierete ogni lievito dalle vostre case; poiché, chiunque mangerà pane lievitato, dal primo giorno fino al settimo sarà reciso da Israele. </p>
<p id="v16"><sup><small>16</small></sup>  E il primo giorno avrete una santa convocazione, e una santa convocazione il settimo giorno. Non si faccia alcun lavoro in que' giorni; si prepari soltanto quel ch'è necessario a ciascuno per mangiare, e non altro. <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  Osservate dunque la festa degli azzimi; poiché in quel medesimo giorno io avrò tratto le vostre schiere dal paese d'Egitto; osservate dunque quel giorno d'età in età, come una istituzione perpetua. </p>
<p id="v18"><sup><small>18</small></sup>  Mangiate pani azzimi dalla sera del quattordicesimo giorno del mese, fino alla sera del ventunesimo giorno. </p>
<p id="v19"><sup><small>19</small></sup>  Per sette giorni non si trovi lievito nelle vostre case; perché chiunque mangerà qualcosa di lievitato, quel tale sarà reciso dalla raunanza d'Israele: sia egli forestiero o nativo del paese. </p>
<p id="v20"><sup><small>20</small></sup>  Non mangiate nulla di lievitato; in tutte le vostre dimore mangiate pani azzimi'. </p>
<p id="v21"><sup><small>21</small></sup>  Mosè dunque chiamò tutti gli anziani d'Israele, e disse loro: 'Sceglietevi e prendetevi degli agnelli per le vostre famiglie, e immolate la Pasqua. </p>
<p id="v22"><sup><small>22</small></sup>  E prendete un mazzetto d'issopo, intingetelo nel sangue che sarà nel bacino, e spruzzate di quel sangue che sarà nel bacino, l'architrave e i due stipiti delle porte; e nessuno di voi varchi la porta di casa sua, fino al mattino. </p>
<p id="v23"><sup><small>23</small></sup>  Poiché l'Eterno passerà per colpire gli Egiziani; e quando vedrà il sangue sull'architrave e sugli stipiti, l'Eterno passerà oltre la porta, e non permetterà al distruttore d'entrare nelle vostre case per colpirvi. </p>
<p id="v24"><sup><small>24</small></sup>  Osservate dunque questo come una istituzione perpetua per voi e per i vostri figliuoli. </p>
<p id="v25"><sup><small>25</small></sup>  E quando sarete entrati nel paese che l'Eterno vi darà, conforme ha promesso, osservate questo rito; </p>
<p id="v26"><sup><small>26</small></sup>  e quando i vostri figliuoli vi diranno: Che significa per voi questo rito? </p>
<p id="v27"><sup><small>27</small></sup>  risponderete: Questo è il sacrifizio della Pasqua in onore dell'Eterno, il quale passò oltre le case dei figliuoli d'Israele in Egitto, quando colpì gli Egiziani e salvò le nostre case'. </p>
<p id="v28"><sup><small>28</small></sup>  E il popolo s'inchinò e adorò. E i figliuoli d'Israele andarono, e fecero così; fecero come l'Eterno aveva ordinato a Mosè e ad Aaronne. </p>
<p id="v29"><sup><small>29</small></sup>  E avvenne che, alla mezzanotte, l'Eterno colpì tutti i primogeniti nel paese di Egitto, dal primogenito di Faraone che sedeva sul trono al primogenito del carcerato ch'era in prigione, e tutti i primogeniti del bestiame. </p>
<p id="v30"><sup><small>30</small></sup>  E Faraone si alzò di notte: egli e tutti i suoi servitori e tutti gli Egiziani; e vi fu un gran grido in Egitto, perché non c'era casa dove non fosse un morto. </p>
<p id="v31"><sup><small>31</small></sup>  Ed egli chiamò Mosè ed Aaronne, di notte, e disse: 'Levatevi, partite di mezzo al mio popolo, voi e i figliuoli d'Israele; e andate, servite l'Eterno, come avete detto. </p>
<p id="v32"><sup><small>32</small></sup>  Prendete i vostri greggi e i vostri armenti, come avete detto; andatevene, e benedite anche me!' </p>
<p id="v33"><sup><small>33</small></sup>  E gli Egiziani facevano forza al popolo per affrettarne la partenza dal paese, perché dicevano: 'Noi siamo tutti morti'. </p>
<p id="v34"><sup><small>34</small></sup>  Il popolo portò via la sua pasta prima che fosse lievitata; avvolse le sue madie ne' suoi vestiti e se le mise sulle spalle. </p>
<p id="v35"><sup><small>35</small></sup>  Or i figliuoli d'Israele fecero come Mosè avea detto: domandarono agli Egiziani degli oggetti d'argento, degli oggetti d'oro e de' vestiti; </p>
<p id="v36"><sup><small>36</small></sup>  e l'Eterno fece entrare il popolo nelle buone grazie degli Egiziani, che gli dettero quel che domandava. Così spogliarono gli Egiziani. </p>
<p id="v37"><sup><small>37</small></sup>  I figliuoli d'Israele partirono da Ramses per Succoth, in numero di circa seicentomila uomini a piedi, senza contare i fanciulli. </p>
<p id="v38"><sup><small>38</small></sup>  E una folla di gente d'ogni specie salì anch'essa con loro; e avevano pure greggi, armenti, bestiame in grandissima quantità. </p>
<p id="v39"><sup><small>39</small></sup>  E cossero la pasta che avean portata dall'Egitto, e ne fecero delle focacce azzime; poiché la pasta non era lievitata, essendo essi stati cacciati dall'Egitto senza poter indugiare e senza potersi prendere provvisioni di sorta. </p>
<p id="v40"><sup><small>40</small></sup>  Or la dimora che i figliuoli d'Israele fecero in Egitto fu di quattrocentotrent'anni. </p>
<p id="v41"><sup><small>41</small></sup>  E al termine di quattrocentotrent'anni, proprio il giorno che finiva, avvenne che tutte le schiere dell'Eterno uscirono dal paese d'Egitto. </p>
<p id="v42"><sup><small>42</small></sup>  Questa è una notte da celebrarsi in onore dell'Eterno, perché ei li trasse dal paese d'Egitto; questa è una notte consacrata all'Eterno, per essere osservata da tutti i figliuoli d'Israele, d'età in età. </p>
<p id="v43"><sup><small>43</small></sup>  E l'Eterno disse a Mosè e ad Aaronne: 'Questa è la norma della Pasqua: Nessuno straniero ne mangi; </p>
<p id="v44"><sup><small>44</small></sup>  ma qualunque servo, comprato a prezzo di danaro, dopo che l'avrai circonciso, potrà mangiarne. </p>
<p id="v45"><sup><small>45</small></sup>  L'avventizio e il mercenario non ne mangino. </p>
<p id="v46"><sup><small>46</small></sup>  Si mangi ogni agnello in una medesima casa; non portate fuori nulla della carne d'esso, e non ne spezzate alcun osso. </p>
<p id="v47"><sup><small>47</small></sup>  Tutta la raunanza d'Israele celebri la Pasqua. </p>
<p id="v48"><sup><small>48</small></sup>  E quando uno straniero soggiornerà teco e vorrà far la Pasqua in onore dell'Eterno, siano circoncisi prima tutti i maschi della sua famiglia; e poi s'accosti pure per farla, e sia come un nativo del paese; ma nessun incirconciso ne mangi. </p>
<p id="v49"><sup><small>49</small></sup>  Siavi un'unica legge per il nativo del paese e per lo straniero che soggiorna tra voi'. </p>
<p id="v50"><sup><small>50</small></sup>  Tutti i figliuoli d'Israele fecero così; fecero come l'Eterno aveva ordinato a Mosè e ad Aaronne. </p>
<p id="v51"><sup><small>51</small></sup>  E avvenne che in quel medesimo giorno l'Eterno trasse i figliuoli d'Israele dal paese d'Egitto, secondo le loro schiere. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/11">
          <span class="mdi mdi-arrow-left-drop-circle"></span><span class="pl-2">Esodo - Capitolo 11</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/13">
          <span class="pr-2">Esodo - Capitolo 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 12:1-28 <i>Mangiare la Pasqua «legge di Mosè»</i>: <a href="/it/The_Urantia_Book/127#p6_7">LU 127:6.7</a>. </li>
  <li id="fn2"><a href="#cite2">↑</a> 12:3-5 <i>Agnello sacrificale</i>: <a href="/it/The_Urantia_Book/85#p3_4">LU 85:3.4</a>. </li>
  <li id="fn3"><a href="#cite3">↑</a> 12:5 <i>Sacrificato il meglio di tutto</i>: <a href="/it/The_Urantia_Book/89#p4_8">LU 89:4.8</a>. </li>
  <li id="fn4"><a href="#cite4">↑</a> 12:6-11 <i>Conservare il pane azzimo</i>: <a href="/it/The_Urantia_Book/142#p3_13">LU 142:3.13</a>. </li>
  <li id="fn5"><a href="#cite5">↑</a> 12:7,12-13 <i>Sacrificio di bambini</i>: <a href="/it/The_Urantia_Book/89#p7_2">LU 89:7.2</a>. </li>
  <li id="fn6"><a href="#cite6">↑</a> 12:8 <i>Pane e carne arrostita</i>: <a href="/it/The_Urantia_Book/92#p2_2">LU 92:2.2</a>. </li>
  <li id="fn7"><a href="#cite7">↑</a> 12:16 <i>Santa convocazione</i>: <a href="/it/The_Urantia_Book/128#p6_6">LU 128:6.6</a>. </li>
</ol>
</div>
