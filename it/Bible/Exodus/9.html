<!--
title: Esodo - Capitolo 9
description: 
published: true
date: 2023-11-8T21:45:54Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/8">
          <span class="mdi mdi-arrow-left-drop-circle"></span><span class="pl-2">Esodo - Capitolo 8</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/10">
          <span class="pr-2">Esodo - Capitolo 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora l'Eterno disse a Mosè: 'Va' da Faraone, e digli: Così dice l'Eterno, l'Iddio degli Ebrei: Lascia andare il mio popolo, perché mi serva; </p>
<p id="v2"><sup><small>2</small></sup>  che se tu rifiuti di lasciarlo andare e lo trattieni ancora, </p>
<p id="v3"><sup><small>3</small></sup>  ecco, la mano dell'Eterno sarà sul tuo bestiame ch'è nei campi, sui cavalli, sugli asini, sui cammelli, sui buoi e sulle pecore; ci sarà una tremenda mortalità. </p>
<p id="v4"><sup><small>4</small></sup>  E l'Eterno farà distinzione fra il bestiame d'Israele ed il bestiame d'Egitto; e nulla morrà di tutto quello che appartiene ai figliuoli d'Israele'. </p>
<p id="v5"><sup><small>5</small></sup>  E l'Eterno fissò un termine, dicendo: 'Domani, l'Eterno farà questo nel paese'. </p>
<p id="v6"><sup><small>6</small></sup>  E l'indomani l'Eterno lo fece, e tutto il bestiame d'Egitto morì; ma del bestiame dei figliuoli d'Israele neppure un capo morì. </p>
<p id="v7"><sup><small>7</small></sup>  Faraone mandò a vedere, ed ecco che neppure un capo del bestiame degl'Israeliti era morto. Ma il cuore di Faraone fu ostinato, ed ei non lasciò andare il popolo. </p>
<p id="v8"><sup><small>8</small></sup>  E l'Eterno disse a Mosè e ad Aaronne: 'Prendete delle manate di cenere di fornace, e la sparga Mosè verso il cielo, sotto gli occhi di Faraone. </p>
<p id="v9"><sup><small>9</small></sup>  Essa diventerà una polvere che coprirà tutto il paese d'Egitto, e produrrà delle ulceri germoglianti pustole sulle persone e sugli animali, per tutto il paese d'Egitto'. </p>
<p id="v10"><sup><small>10</small></sup>  Ed essi presero della cenere di fornace, e si presentarono a Faraone; Mosè la sparse verso il cielo, ed essa produsse delle ulceri germoglianti pustole sulle persone e sugli animali. </p>
<p id="v11"><sup><small>11</small></sup>  E i magi non poteron stare dinanzi a Mosè, a motivo delle ulceri, perché le ulceri erano addosso ai magi come addosso a tutti gli Egiziani. </p>
<p id="v12"><sup><small>12</small></sup>  E l'Eterno indurò il cuor di Faraone, ed egli non diè ascolto a Mosè e ad Aaronne come l'Eterno avea detto a Mosè. </p>
<p id="v13"><sup><small>13</small></sup>  Poi l'Eterno disse a Mosè: 'Levati di buon mattino, presentati a Faraone, e digli: Così dice l'Eterno, l'Iddio degli Ebrei: Lascia andare il mio popolo, perché mi serva; </p>
<p id="v14"><sup><small>14</small></sup>  poiché questa volta manderò tutte le mie piaghe sul tuo cuore, sui tuoi servitori e sul tuo popolo, affinché tu conosca che non c'è nessuno simile a me su tutta la terra. </p>
<p id="v15"><sup><small>15</small></sup>  Che se ora io avessi steso la mia mano e avessi percosso di peste te e il tuo popolo, tu saresti stato sterminato di sulla terra. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Ma no; io t'ho lasciato sussistere per questo: per mostrarti la mia potenza, e perché il mio nome sia divulgato per tutta la terra. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  E ti opponi ancora al mio popolo per non lasciarlo andare? </p>
<p id="v18"><sup><small>18</small></sup>  Ecco, domani, verso quest'ora, io farò cadere una grandine così forte, che non ce ne fu mai di simile in Egitto, da che fu fondato, fino al dì d'oggi. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Or dunque manda a far mettere al sicuro il tuo bestiame e tutto quello che hai per i campi. La grandine cadrà su tutta la gente e su tutti gli animali che si troveranno per i campi e non saranno stati raccolti in casa, e morranno'. </p>
<p id="v20"><sup><small>20</small></sup>  Fra i servitori di Faraone, quelli che temettero la parola dell'Eterno fecero rifugiare nelle case i loro servitori e il loro bestiame; </p>
<p id="v21"><sup><small>21</small></sup>  ma quelli che non fecero conto della parola dell'Eterno, lasciarono i loro servitori e il loro bestiame per i campi. </p>
<p id="v22"><sup><small>22</small></sup>  E l'Eterno disse a Mosè: 'Stendi la tua mano verso il cielo, e cada grandine in tutto il paese d'Egitto, sulla gente, sugli animali e sopra ogni erba dei campi, nel paese d'Egitto'. </p>
<p id="v23"><sup><small>23</small></sup>  E Mosè stese il suo bastone verso il cielo; e l'Eterno mandò tuoni e grandine, e del fuoco s'avventò sulla terra; e l'Eterno fece piovere grandine sul paese d'Egitto. <sup id="cite4"><a href="#fn4">[4]</a></sup></p>
<p id="v24"><sup><small>24</small></sup>  Così ci fu grandine e fuoco guizzante del continuo tra la grandine; e la grandine fu così forte, come non ce n'era stata di simile in tutto il paese d'Egitto, da che era diventato nazione. </p>
<p id="v25"><sup><small>25</small></sup>  E la grandine percosse, in tutto il paese d'Egitto, tutto quello ch'era per i campi: uomini e bestie; e la grandine percosse ogni erba de' campi e fracassò ogni albero della campagna. </p>
<p id="v26"><sup><small>26</small></sup>  Solamente nel paese di Goscen, dov'erano i figliuoli d'Israele, non cadde grandine. </p>
<p id="v27"><sup><small>27</small></sup>  Allora Faraone mandò a chiamare Mosè ed Aaronne, e disse loro: 'Questa volta io ho peccato; l'Eterno è giusto, mentre io e il mio popolo siamo colpevoli. </p>
<p id="v28"><sup><small>28</small></sup>  Pregate l'Eterno perché cessino questi grandi tuoni e la grandine: e io vi lascerò andare, e non sarete più trattenuti'. </p>
<p id="v29"><sup><small>29</small></sup>  E Mosè gli disse: 'Come sarò uscito dalla città, protenderò le mani all'Eterno; i tuoni cesseranno e non ci sarà più grandine, affinché tu sappia che la terra è dell'Eterno. </p>
<p id="v30"><sup><small>30</small></sup>  Ma quanto a te e ai tuoi servitori, io so che non avrete ancora timore dell'Eterno Iddio'. </p>
<p id="v31"><sup><small>31</small></sup>  Ora il lino e l'orzo erano stati percossi, perché l'orzo era in spiga e il lino in fiore; </p>
<p id="v32"><sup><small>32</small></sup>  ma il grano e la spelda non furon percossi, perché sono serotini. </p>
<p id="v33"><sup><small>33</small></sup>  Mosè dunque, lasciato Faraone, uscì di città, protese le mani all'Eterno, e i tuoni e la grandine cessarono, e non cadde più pioggia sulla terra. </p>
<p id="v34"><sup><small>34</small></sup>  E quando Faraone vide che la pioggia, la grandine e i tuoni eran cessati, continuò a peccare, e si ostinò in cuor suo: lui e i suoi servitori. </p>
<p id="v35"><sup><small>35</small></sup>  E il cuor di Faraone s'indurò, ed egli non lasciò andare i figliuoli d'Israele, come l'Eterno avea detto per bocca di Mosè. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/8">
          <span class="mdi mdi-arrow-left-drop-circle"></span><span class="pl-2">Esodo - Capitolo 8</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/10">
          <span class="pr-2">Esodo - Capitolo 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 9:15 <i>Dio di potenza</i>: <a href="/it/The_Urantia_Book/96#p6_3">LU 96:6.3</a>. </li>
  <li id="fn2"><a href="#cite2">↑</a> 9:16 <i>Il Potere</i>: <a href="/it/The_Urantia_Book/131#p10_6">LU 131:10.6</a>.  <i>Dio è onnipotente</i>: <a href="/it/The_Urantia_Book/131#p10_3">LU 131:10.3</a>.  <i>Onnipotente</i>: <a href="/it/The_Urantia_Book/142#p3_7">LU 142:3.7</a>.  <i>La potenza di Dio</i>: <a href="/it/The_Urantia_Book/1#p1_4">LU 1:1.4</a>. </li>
  <li id="fn3"><a href="#cite3">↑</a> 9:18-26 <i>Grandine</i>: <a href="/it/The_Urantia_Book/85#p4_3">LU 85:4.3</a>. </li>
  <li id="fn4"><a href="#cite4">↑</a> 9:23 <i>Tuono</i>: <a href="/it/The_Urantia_Book/85#p4_3">LU 85:4.3</a>. </li>
</ol>
</div>
