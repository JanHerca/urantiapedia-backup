<!--
title: Esodo - Capitolo 5
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Exodus/4">Esodo - Capitolo 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Exodus/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Exodus/6">Esodo - Capitolo 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dopo questo, Mosè ed Aaronne vennero a Faraone, e gli dissero: 'Così dice l'Eterno, l'Iddio d'Israele: Lascia andare il mio popolo, perché mi celebri una festa nel deserto'. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ma Faraone rispose: 'Chi è l'Eterno ch'io debba ubbidire alla sua voce e lasciar andare Israele? Io non conosco l'Eterno, e non lascerò affatto andare Israele'. </p>
<p id="v3"><sup><small>3</small></sup>  Ed essi dissero: 'L'Iddio degli Ebrei si è presentato a noi; lasciaci andare tre giornate di cammino nel deserto per offrir sacrifizi all'Eterno, ch'è il nostro Dio, onde ei non abbia a colpirci con la peste o con la spada'. </p>
<p id="v4"><sup><small>4</small></sup>  E il re d'Egitto disse loro: 'O Mosè e Aaronne, perché distraete il popolo dai suoi lavori? Andate a fare quello che vi è imposto!' </p>
<p id="v5"><sup><small>5</small></sup>  E Faraone disse: 'Ecco, il popolo è ora numeroso nel paese, e voi gli fate interrompere i lavori che gli sono imposti'. </p>
<p id="v6"><sup><small>6</small></sup>  E quello stesso giorno Faraone dette quest'ordine agli ispettori del popolo e ai suoi sorveglianti: </p>
<p id="v7"><sup><small>7</small></sup>  'Voi non darete più, come prima, la paglia al popolo per fare i mattoni; vadano essi a raccogliersi della paglia! </p>
<p id="v8"><sup><small>8</small></sup>  E imponete loro la stessa quantità di mattoni di prima, senza diminuzione alcuna; perché son de' pigri; e però gridano dicendo: Andiamo a offrir sacrifizi al nostro Dio! </p>
<p id="v9"><sup><small>9</small></sup>  Sia questa gente caricata di lavoro; e si occupi di quello senza badare a parole di menzogna'. </p>
<p id="v10"><sup><small>10</small></sup>  Allora gl'ispettori del popolo e i sorveglianti uscirono e dissero al popolo: 'Così dice Faraone: Io non vi darò più paglia. </p>
<p id="v11"><sup><small>11</small></sup>  Andate voi a procurarvi della paglia dove ne potrete trovare, perché il vostro lavoro non sarà diminuito per nulla'. </p>
<p id="v12"><sup><small>12</small></sup>  Così il popolo si sparse per tutto il paese d'Egitto, per raccogliere della stoppia invece di paglia. </p>
<p id="v13"><sup><small>13</small></sup>  E gli ispettori li sollecitavano dicendo: 'Compite i vostri lavori giorno per giorno, come quando c'era la paglia!' </p>
<p id="v14"><sup><small>14</small></sup>  E i sorveglianti de' figliuoli d'Israele stabiliti sopra loro dagli ispettori di Faraone, furon battuti; e fu loro detto: 'Perché non avete fornito, ieri e oggi come prima, la quantità di mattoni che v'è imposta?' </p>
<p id="v15"><sup><small>15</small></sup>  Allora i sorveglianti dei figliuoli d'Israele vennero a lagnarsi da Faraone, dicendo: 'Perché tratti così i tuoi servitori? </p>
<p id="v16"><sup><small>16</small></sup>  Non si dà più paglia ai tuoi servitori, e ci si dice: Fate de' mattoni! ed ecco che i tuoi servitori sono battuti, e il tuo popolo è considerato come colpevole!' </p>
<p id="v17"><sup><small>17</small></sup>  Ed egli rispose: 'Siete dei pigri! siete dei pigri! Per questo dite: Andiamo a offrir sacrifizi all'Eterno. </p>
<p id="v18"><sup><small>18</small></sup>  Or dunque andate a lavorare! non vi si darà più paglia e fornirete la quantità di mattoni prescritta'. </p>
<p id="v19"><sup><small>19</small></sup>  I sorveglianti de' figliuoli d'Israele si videro ridotti a mal partito, perché si diceva loro: 'Non diminuite per nulla il numero de' mattoni impostovi giorno per giorno'. </p>
<p id="v20"><sup><small>20</small></sup>  E, uscendo da Faraone, incontrarono Mosè e Aaronne, che stavano ad aspettarli, </p>
<p id="v21"><sup><small>21</small></sup>  e dissero loro: 'L'Eterno volga il suo sguardo su voi, e giudichi! poiché ci avete messi in cattivo odore dinanzi a Faraone e dinanzi ai suoi servitori, e avete loro messa la spada in mano perché ci uccida'. </p>
<p id="v22"><sup><small>22</small></sup>  Allora Mosè tornò dall'Eterno, e disse: 'Signore, perché hai fatto del male a questo popolo? Perché dunque mi hai mandato? </p>
<p id="v23"><sup><small>23</small></sup>  Poiché, da quando sono andato da Faraone per parlargli in tuo nome, egli ha maltrattato questo popolo, e tu non hai affatto liberato il tuo popolo'. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 5:1 <i>Signore Dio di Israele</i>: <a href="/it/The_Urantia_Book/96#p1_9">LU 96:1.9</a>.  <i>Il Dio di Israele</i>: <a href="/it/The_Urantia_Book/45#p4_14">LU 45:4.14</a>. </li>
</ol>
</div>
