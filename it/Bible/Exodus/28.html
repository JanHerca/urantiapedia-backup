<!--
title: Esodo - Capitolo 28
description: 
published: true
date: 2023-11-8T21:45:54Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/27">
          <span class="mdi mdi-arrow-left-drop-circle"></span><span class="pl-2">Esodo - Capitolo 27</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/29">
          <span class="pr-2">Esodo - Capitolo 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  E tu fa' accostare a te, di tra i figliuoli d'Israele, Aaronne tuo fratello e i suoi figliuoli con lui perché mi esercitino l'ufficio di sacerdoti: Aaronne, Nadab, Abihu, Eleazar e Ithamar, figliuoli d'Aaronne. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  E farai ad Aaronne, tuo fratello, dei paramenti sacri, come insegne della loro dignità e come ornamento. </p>
<p id="v3"><sup><small>3</small></sup>  Parlerai a tutti gli uomini intelligenti, i quali io ho ripieni di spirito di sapienza, ed essi faranno i paramenti d'Aaronne per consacrarlo, onde mi eserciti l'ufficio di sacerdote. </p>
<p id="v4"><sup><small>4</small></sup>  E questi sono i paramenti che faranno: un pettorale, un efod, un manto, una tunica lavorata a maglia, una mitra e una cintura. Faranno dunque de' paramenti sacri per Aaronne tuo fratello e per i suoi figliuoli, affinché mi esercitino l'ufficio di sacerdoti; </p>
<p id="v5"><sup><small>5</small></sup>  e si serviranno d'oro, di filo violaceo, porporino, scarlatto, e di lino fino. </p>
<p id="v6"><sup><small>6</small></sup>  Faranno l'efod d'oro, di filo violaceo, porporino, scarlatto e di lino fino ritorto, lavorato artisticamente. </p>
<p id="v7"><sup><small>7</small></sup>  Esso avrà alle due estremità due spallette, che si uniranno, in guisa ch'esso si terrà bene insieme. </p>
<p id="v8"><sup><small>8</small></sup>  E la cintura artistica che è sull'efod per fissarlo, sarà del medesimo lavoro dell'efod, e tutto d'un pezzo con esso; sarà d'oro, di filo color violaceo, porporino, scarlatto, e di lino fino ritorto. </p>
<p id="v9"><sup><small>9</small></sup>  E prenderai due pietre d'ònice e v'inciderai su i nomi dei figliuoli d'Israele: </p>
<p id="v10"><sup><small>10</small></sup>  sei de' loro nomi sopra una pietra, e gli altri sei nomi sopra la seconda pietra, secondo il loro ordine di nascita. </p>
<p id="v11"><sup><small>11</small></sup>  Inciderai su queste due pietre i nomi de' figliuoli d'Israele come fa il lapidario, come s'incide un sigillo; le farai incastrare in castoni d'oro. </p>
<p id="v12"><sup><small>12</small></sup>  Metterai le due pietre sulle spallette dell'efod, come pietre di ricordanza per i figliuoli d'Israele; e Aaronne porterà i loro nomi davanti all'Eterno sulle sue due spalle, per ricordanza. </p>
<p id="v13"><sup><small>13</small></sup>  E farai de' castoni d'oro, </p>
<p id="v14"><sup><small>14</small></sup>  e due catenelle d'oro puro che intreccerai a mo' di cordone, e metterai ne' castoni le catenelle così intrecciate. </p>
<p id="v15"><sup><small>15</small></sup>  Farai pure il pettorale del giudizio, artisticamente lavorato; lo farai come il lavoro dell'efod: d'oro, di filo violaceo, porporino, scarlatto, e di lino fino ritorto. </p>
<p id="v16"><sup><small>16</small></sup>  Sarà quadrato e doppio; avrà la lunghezza d'una spanna, e una spanna di larghezza. </p>
<p id="v17"><sup><small>17</small></sup>  E v'incastonerai un fornimento di pietre: quattro ordini di pietre; nel primo ordine sarà un sardonio, un topazio e uno smeraldo; </p>
<p id="v18"><sup><small>18</small></sup>  nel secondo ordine, un rubino, uno zaffiro, un calcedonio; </p>
<p id="v19"><sup><small>19</small></sup>  nel terzo ordine, un'opale, un'agata, un'ametista; </p>
<p id="v20"><sup><small>20</small></sup>  nel quarto ordine, un grisolito, un'ònice e un diaspro. Queste pietre saranno incastrate nei loro castoni d'oro. </p>
<p id="v21"><sup><small>21</small></sup>  E le pietre corrisponderanno ai nomi dei figliuoli d'Israele, e saranno dodici, secondo i loro nomi; saranno incise come de' sigilli, ciascuna col nome d'una delle tribù d'Israele. </p>
<p id="v22"><sup><small>22</small></sup>  Farai pure sul pettorale delle catenelle d'oro puro, intrecciate a mo' di cordoni. </p>
<p id="v23"><sup><small>23</small></sup>  Poi farai sul pettorale due anelli d'oro, e metterai i due anelli alle due estremità del pettorale. </p>
<p id="v24"><sup><small>24</small></sup>  Fisserai i due cordoni d'oro ai due anelli alle estremità del pettorale; </p>
<p id="v25"><sup><small>25</small></sup>  e attaccherai gli altri due capi dei due cordoni ai due castoni, e li metterai sulle due spallette dell'efod, sul davanti. </p>
<p id="v26"><sup><small>26</small></sup>  E farai due anelli d'oro, e li metterai alle altre due estremità del pettorale, sull'orlo interiore vòlto verso l'efod. </p>
<p id="v27"><sup><small>27</small></sup>  Farai due altri anelli d'oro, e li metterai alle due spallette dell'efod, in basso, sul davanti, vicino al punto dove avviene la giuntura, al disopra della cintura artistica dell'efod. </p>
<p id="v28"><sup><small>28</small></sup>  E si fisserà il pettorale mediante i suoi anelli agli anelli dell'efod con un cordone violaceo, affinché il pettorale sia al di sopra della cintura artistica dell'efod, e non si possa staccare dall'efod. </p>
<p id="v29"><sup><small>29</small></sup>  Così Aaronne porterà i nomi de' figliuoli d'Israele incisi nel pettorale del giudizio, sul suo cuore, quando entrerà nel santuario, per conservarne del continuo la ricordanza dinanzi all'Eterno. </p>
<p id="v30"><sup><small>30</small></sup>  Metterai sul pettorale del giudizio l'Urim e il Thummim; e staranno sul cuore d'Aaronne quand'egli si presenterà davanti all'Eterno. Così Aaronne porterà il giudizio de' figliuoli d'Israele sul suo cuore, davanti all'Eterno, del continuo. </p>
<p id="v31"><sup><small>31</small></sup>  Farai anche il manto dell'efod, tutto di color violaceo. </p>
<p id="v32"><sup><small>32</small></sup>  Esso avrà, in mezzo, un'apertura per passarvi il capo; e l'apertura avrà all'intorno un'orlatura tessuta, come l'apertura d'una corazza, perché non si strappi. </p>
<p id="v33"><sup><small>33</small></sup>  All'orlo inferiore del manto, tutt'all'intorno, farai delle melagrane di color violaceo, porporino e scarlatto; e in mezzo ad esse, d'ogn'intorno, porrai de' sonagli d'oro: </p>
<p id="v34"><sup><small>34</small></sup>  un sonaglio d'oro e una melagrana, un sonaglio d'oro e una melagrana, sull'orlatura del manto, tutt'all'intorno. </p>
<p id="v35"><sup><small>35</small></sup>  Aaronne se lo metterà per fare il servizio; quand'egli entrerà nel luogo santo dinanzi all'Eterno e quando ne uscirà, s'udrà il suono, ed egli non morrà. </p>
<p id="v36"><sup><small>36</small></sup>  Farai anche una lamina d'oro puro, e sovr'essa inciderai, come s'incide sopra un sigillo: SANTO ALL'ETERNO. </p>
<p id="v37"><sup><small>37</small></sup>  La fisserai ad un nastro violaceo sulla mitra, e starà sul davanti della mitra. </p>
<p id="v38"><sup><small>38</small></sup>  Starà sulla fronte d'Aaronne, e Aaronne porterà le iniquità commesse dai figliuoli d'Israele nelle cose sante che consacreranno, in ogni genere di sante offerte; ed essa starà continuamente sulla fronte di lui, per renderli graditi nel cospetto dell'Eterno. </p>
<p id="v39"><sup><small>39</small></sup>  Farai pure la tunica di lino fino, lavorata a maglia; farai una mitra di lino fino, e farai una cintura in lavoro di ricamo. </p>
<p id="v40"><sup><small>40</small></sup>  E per i figliuoli d'Aaronne farai delle tuniche, farai delle cinture, e farai delle tiare, come insegne della loro dignità e come ornamento. </p>
<p id="v41"><sup><small>41</small></sup>  E ne vestirai Aaronne, tuo fratello, e i suoi figliuoli con lui; e li ungerai, li consacrerai e li santificherai perché mi esercitino l'ufficio di sacerdoti. </p>
<p id="v42"><sup><small>42</small></sup>  Farai anche loro delle brache di lino per coprire la loro nudità; esse andranno dai fianchi fino alle cosce. </p>
<p id="v43"><sup><small>43</small></sup>  Aaronne e i suoi figliuoli le porteranno quando entreranno nella tenda di convegno, o quando s'accosteranno all'altare per fare il servizio nel luogo santo, affinché non si rendano colpevoli e non muoiano. Questa è una regola perpetua per lui e per la sua progenie dopo di lui. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/27">
          <span class="mdi mdi-arrow-left-drop-circle"></span><span class="pl-2">Esodo - Capitolo 27</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/29">
          <span class="pr-2">Esodo - Capitolo 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 28:1-43 <i>Sciamani (sacerdoti)</i>: <a href="/it/The_Urantia_Book/90#p1_1">LU 90:1.1</a>. </li>
</ol>
</div>
