<!--
title: Esodo - Capitolo 3
description: 
published: true
date: 2022-10-7T1:7:41Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Exodus/2">Esodo - Capitolo 2</a></td>
        <td><a href="/it/Bible/Exodus/Index">Indice</a></td>
        <td><a href="/it/Bible/Exodus/4">Esodo - Capitolo 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Mosè pasceva il gregge di Jethro suo suocero, sacerdote di Madian; e guidando il gregge dietro al deserto, giunse alla montagna di Dio, a Horeb. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  E l'angelo dell'Eterno gli apparve in una fiamma di fuoco, di mezzo a un pruno. Mosè guardò, ed ecco il pruno era tutto in fiamme, ma non si consumava. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  E Mosè disse: 'Ora voglio andar da quella parte a vedere questa grande visione e come mai il pruno non si consuma!' </p>
<p id="v4"><sup><small>4</small></sup>  E l'Eterno vide ch'egli s'era scostato per andare a vedere. E Dio lo chiamò di mezzo al pruno, e disse: 'Mosè! Mosè!' Ed egli rispose: 'Eccomi'. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  E Dio disse: 'Non t'avvicinar qua; togliti i calzari dai piedi, perché il luogo sul quale stai, è suolo sacro'. </p>
<p id="v6"><sup><small>6</small></sup>  Poi aggiunse: 'Io sono l'Iddio di tuo padre, l'Iddio d'Abrahamo, l'Iddio d'Isacco e l'Iddio di Giacobbe'. E Mosè si nascose la faccia, perché avea paura di guardare Iddio. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  E l'Eterno disse: 'Ho veduto, ho veduto l'afflizione del mio popolo che è in Egitto, e ho udito il grido che gli strappano i suoi angariatori; perché conosco i suoi affanni; <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  e sono sceso per liberarlo dalla mano degli Egiziani, e per farlo salire da quel paese in un paese buono e spazioso, in un paese ove scorre il latte e il miele, nel luogo dove sono i Cananei, gli Hittei, gli Amorei, i Ferezei, gli Hivvei e i Gebusei. <sup id="cite6"><a href="#fn6">[6]</a></sup></p>
<p id="v9"><sup><small>9</small></sup>  Ed ora, ecco, le grida de' figliuoli d'Israele son giunte a me, ed ho anche veduto l'oppressione che gli Egiziani fanno loro soffrire. </p>
<p id="v10"><sup><small>10</small></sup>  Or dunque vieni, e io ti manderò a Faraone perché tu faccia uscire il mio popolo, i figliuoli d'Israele, dall'Egitto'. </p>
<p id="v11"><sup><small>11</small></sup>  E Mosè disse a Dio: 'Chi son io per andare da Faraone e per trarre i figliuoli d'Israele dall'Egitto?' </p>
<p id="v12"><sup><small>12</small></sup>  E Dio disse: 'Va', perché io sarò teco; e questo sarà per te il segno che son io che t'ho mandato: quando avrai tratto il popolo dall'Egitto, voi servirete Iddio su questo monte'. </p>
<p id="v13"><sup><small>13</small></sup>  E Mosè disse a Dio: 'Ecco, quando sarò andato dai figliuoli d'Israele e avrò detto loro: L'Iddio de' vostri padri m'ha mandato da voi, se essi mi dicono: Qual è il suo nome? che risponderò loro?' <sup id="cite7"><a href="#fn7">[7]</a></sup></p>
<p id="v14"><sup><small>14</small></sup>  Iddio disse a Mosè: 'Io sono quegli che sono'. Poi disse: 'Dirai così ai figliuoli d'Israele: L'Io sono m'ha mandato da voi'. <sup id="cite8"><a href="#fn8">[8]</a></sup></p>
<p id="v15"><sup><small>15</small></sup>  Iddio disse ancora a Mosè: 'Dirai così ai figliuoli d'Israele: L'Eterno, l'Iddio de' vostri padri, l'Iddio d'Abrahamo, l'Iddio d'Isacco e l'Iddio di Giacobbe mi ha mandato da voi. Tale è il mio nome in perpetuo, tale la mia designazione per tutte le generazioni. </p>
<p id="v16"><sup><small>16</small></sup>  Va' e raduna gli anziani d'Israele, e di' loro: L'Eterno, l'Iddio de' vostri padri, l'Iddio d'Abrahamo, d'Isacco e di Giacobbe m'è apparso, dicendo: Certo, io vi ho visitati, e ho veduto quello che vi si fa in Egitto; <sup id="cite9"><a href="#fn9">[9]</a></sup></p>
<p id="v17"><sup><small>17</small></sup>  e ho detto: Io vi trarrò dall'afflizione d'Egitto, e vi farò salire nel paese dei Cananei, degli Hittei, degli Amorei, de' Ferezei, degli Hivvei e de' Gebusei, in un paese ove scorre il latte e il miele. </p>
<p id="v18"><sup><small>18</small></sup>  Ed essi ubbidiranno alla tua voce; e tu, con gli anziani d'Israele, andrai dal re d'Egitto, e gli direte: L'Eterno, l'Iddio degli Ebrei, ci è venuto incontro; or dunque, lasciaci andare tre giornate di cammino nel deserto per offrir sacrifizi all'Eterno, all'Iddio nostro. </p>
<p id="v19"><sup><small>19</small></sup>  Or io so che il re d'Egitto non vi concederà d'andare, se non forzato da una potente mano. </p>
<p id="v20"><sup><small>20</small></sup>  E io stenderò la mia mano e percoterò l'Egitto con tutti i miracoli che io farò in mezzo ad esso; e, dopo questo, vi lascerà andare. </p>
<p id="v21"><sup><small>21</small></sup>  E farò sì che questo popolo trovi favore presso gli Egiziani; e avverrà che, quando ve ne andrete, non ve ne andrete a mani vuote; </p>
<p id="v22"><sup><small>22</small></sup>  ma ogni donna domanderà alla sua vicina e alla sua casigliana degli oggetti d'argento, degli oggetti d'oro e dei vestiti; voi li metterete addosso ai vostri figliuoli e alle vostre figliuole, e così spoglierete gli Egiziani'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Exodus/2">Esodo - Capitolo 2</a></td>
        <td><a href="/it/Bible/Exodus/Index">Indice</a></td>
        <td><a href="/it/Bible/Exodus/4">Esodo - Capitolo 4</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:1,12 <i>Montagne sacre</i>: <a href="/it/The_Urantia_Book/85#p1_5">LU 85:1.5</a>. </li>
  <li id="fn2"><a href="#cite2">↑</a> 3:2 <i>Angelo del Signore</i>: <a href="/it/The_Urantia_Book/37#p2_3">LU 37:2.3</a>.  <i>Angeli di fuoco</i>: <a href="/it/The_Urantia_Book/85#p4_2">LU 85:4.2</a>.  <i>Bambini mandati alla deriva nelle barche</i>: <a href="/it/The_Urantia_Book/85#p5_3">LU 85:5.3</a>. </li>
  <li id="fn3"><a href="#cite3">↑</a> 3:4-17 <i>Dio ha detto</i>: <a href="/it/The_Urantia_Book/156#p5_4">LU 156:5.4</a>. </li>
  <li id="fn4"><a href="#cite4">↑</a> 3:6 <i>Dio della vita</i>: <a href="/it/The_Urantia_Book/174#p3_2">LU 174:3.2</a>.  <i>Dio della vita</i>: <a href="/it/The_Urantia_Book/174#p3_4">LU 174:3.4</a>.  <i>Chiamare Dio «Dio»</i>: <a href="/it/The_Urantia_Book/1#p1_6">LU 1:1.6</a>.  <i>IO SONO</i>: <a href="/it/The_Urantia_Book/182#p1_9">LU 182:1.9</a>. </li>
  <li id="fn5"><a href="#cite5">↑</a> 3:7 <i>Parte 1: conosco i tuoi dolori</i>: <a href="/it/The_Urantia_Book/148#p5_5">LU 148:5.5</a>.  <i>Io conosco i loro dolori</i>: <a href="/it/The_Urantia_Book/3#p3_2">LU 3:3.2</a>. </li>
  <li id="fn6"><a href="#cite6">↑</a> 3:8,17 <i>Scorre latte e miele</i>: <a href="/it/The_Urantia_Book/96#p2_2">LU 96:2.2</a>. </li>
  <li id="fn7"><a href="#cite7">↑</a> 3:13-14 <i>IO SONO</i>: <a href="/it/The_Urantia_Book/103#p7_12">LU 103:7.12</a>.  <i>IO SONO</i>: <a href="/it/The_Urantia_Book/0#p3_16">LU 0:3.16</a>.  <i>IO SONO</i>: <a href="/it/The_Urantia_Book/105#p1_1">LU 105:1.1</a>.  <i>IO SONO</i>: <a href="/it/The_Urantia_Book/106#p3_5">LU 106:3.5</a>.  <i>L'infinito IO SONO</i>: <a href="/it/The_Urantia_Book/102#p3_10">LU 102:3.10</a>. </li>
  <li id="fn8"><a href="#cite8">↑</a> 3:14 <i>IO SONO</i>: <a href="/it/The_Urantia_Book/118#p1_9">LU 118:1.9</a>.  <i>IO SONO</i>: <a href="/it/The_Urantia_Book/2#p1_5">LU 2:1.5</a>.  <i>Io sono quello che sono</i>: <a href="/it/The_Urantia_Book/182#p1_9">LU 182:1.9</a>. </li>
  <li id="fn9"><a href="#cite9">↑</a> 3:16-18 <i>Consiglio degli anziani</i>: <a href="/it/The_Urantia_Book/70#p5_2">LU 70:5.2</a>. </li>
</ol>
</div>
