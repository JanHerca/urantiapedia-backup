<!--
title: Esodo - Capitolo 37
description: 
published: true
date: 2023-11-8T21:45:54Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/36">
          <span class="mdi mdi-arrow-left-drop-circle"></span><span class="pl-2">Esodo - Capitolo 36</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/38">
          <span class="pr-2">Esodo - Capitolo 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi Betsaleel fece l'arca di legno d'acacia; la sua lunghezza era di due cubiti e mezzo, la sua larghezza di un cubito e mezzo, e la sua altezza di un cubito e mezzo. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  E la rivestì d'oro puro di dentro e di fuori, e le fece una ghirlanda d'oro che le girava attorno. </p>
<p id="v3"><sup><small>3</small></sup>  E fuse per essa quattro anelli d'oro, che mise ai suoi quattro piedi: due anelli da un lato e due anelli dall'altro lato. </p>
<p id="v4"><sup><small>4</small></sup>  Fece anche delle stanghe di legno d'acacia, e le rivestì d'oro. </p>
<p id="v5"><sup><small>5</small></sup>  E fece passare le stanghe per gli anelli ai lati dell'arca per portar l'arca. </p>
<p id="v6"><sup><small>6</small></sup>  Fece anche un propiziatorio d'oro puro; la sua lunghezza era di due cubiti e mezzo, e la sua larghezza di un cubito e mezzo. </p>
<p id="v7"><sup><small>7</small></sup>  E fece due cherubini d'oro; li fece lavorati al martello, alle due estremità del propiziatorio: </p>
<p id="v8"><sup><small>8</small></sup>  un cherubino a una delle estremità, e un cherubino all'altra; fece che questi cherubini uscissero dal propiziatorio alle due estremità. </p>
<p id="v9"><sup><small>9</small></sup>  E i cherubini aveano le ali spiegate in alto, in modo da coprire il propiziatorio con le ali; aveano la faccia vòlta l'uno verso l'altro; le facce dei cherubini erano volte verso il propiziatorio. </p>
<p id="v10"><sup><small>10</small></sup>  Fece anche la tavola di legno d'acacia; la sua lunghezza era di due cubiti, la sua larghezza di un cubito, e la sua altezza di un cubito e mezzo. </p>
<p id="v11"><sup><small>11</small></sup>  La rivestì d'oro puro e le fece una ghirlanda d'oro che le girava attorno. </p>
<p id="v12"><sup><small>12</small></sup>  E le fece attorno una cornice alta quattro dita; e a questa cornice fece tutt'intorno una ghirlanda d'oro. </p>
<p id="v13"><sup><small>13</small></sup>  E fuse per essa quattro anelli d'oro; e mise gli anelli ai quattro canti, ai quattro piedi della tavola. </p>
<p id="v14"><sup><small>14</small></sup>  Gli anelli erano vicinissimi alla cornice per farvi passare le stanghe destinate a portar la tavola. </p>
<p id="v15"><sup><small>15</small></sup>  E fece le stanghe di legno d'acacia, e le rivestì d'oro; esse dovean servire a portar la tavola. </p>
<p id="v16"><sup><small>16</small></sup>  Fece anche, d'oro puro, gli utensili da mettere sulla tavola: i suoi piatti, le sue coppe, le sue tazze e i suoi calici da servire per le libazioni. </p>
<p id="v17"><sup><small>17</small></sup>  Fece anche il candelabro d'oro puro; fece il candelabro lavorato al martello, col suo piede e il suo tronco; i suoi calici, i suoi pomi e i suoi fiori erano tutti d'un pezzo col candelabro. </p>
<p id="v18"><sup><small>18</small></sup>  Gli uscivano sei bracci dai lati: tre bracci del candelabro da un lato e tre bracci del candelabro dall'altro; </p>
<p id="v19"><sup><small>19</small></sup>  sull'uno de' bracci erano tre calici in forma di mandorla, con un pomo e un fiore; e sull'altro braccio, tre calici in forma di mandorla, con un pomo e un fiore. Lo stesso per i sei bracci uscenti dal candelabro. </p>
<p id="v20"><sup><small>20</small></sup>  E nel tronco del candelabro v'erano quattro calici in forma di mandorla, coi loro pomi e i loro fiori. </p>
<p id="v21"><sup><small>21</small></sup>  E c'era un pomo sotto i due primi bracci che partivano dal candelabro; un pomo sotto i due seguenti bracci che partivano dal candelabro, e un pomo sotto i due ultimi bracci che partivano dal candelabro; così per i sei rami uscenti dal candelabro. </p>
<p id="v22"><sup><small>22</small></sup>  Questi pomi e questi bracci erano tutti d'un pezzo col candelabro; il tutto era d'oro puro lavorato al martello. </p>
<p id="v23"><sup><small>23</small></sup>  Fece pure le sue lampade, in numero di sette, i suoi smoccolatoi e i suoi porta smoccolature, d'oro puro. </p>
<p id="v24"><sup><small>24</small></sup>  Per fare il candelabro con tutti i suoi utensili impiegò un talento d'oro puro. </p>
<p id="v25"><sup><small>25</small></sup>  Poi fece l'altare dei profumi, di legno d'acacia; la sua lunghezza era di un cubito; e la sua larghezza di un cubito; era quadro, e aveva un'altezza di due cubiti; i suoi corni erano tutti d'un pezzo con esso. </p>
<p id="v26"><sup><small>26</small></sup>  E lo rivestì d'oro puro: il disopra, i suoi lati tutt'intorno, i suoi corni; e gli fece una ghirlanda d'oro che gli girava attorno. </p>
<p id="v27"><sup><small>27</small></sup>  Gli fece pure due anelli d'oro, sotto la ghirlanda, ai suoi due lati; li mise ai suoi due lati per passarvi le stanghe che servivano a portarlo. </p>
<p id="v28"><sup><small>28</small></sup>  E fece le stanghe di legno d'acacia, e le rivestì d'oro. </p>
<p id="v29"><sup><small>29</small></sup>  Poi fece l'olio santo per l'unzione e il profumo fragrante, puro, secondo l'arte del profumiere. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/36">
          <span class="mdi mdi-arrow-left-drop-circle"></span><span class="pl-2">Esodo - Capitolo 36</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/38">
          <span class="pr-2">Esodo - Capitolo 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 37:1-9 <i>Nuovi feticci</i>: <a href="/it/The_Urantia_Book/88#p2_5">LU 88:2.5</a>. </li>
</ol>
</div>
