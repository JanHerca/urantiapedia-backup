<!--
title: Esodo - Capitolo 35
description: 
published: true
date: 2023-11-8T21:45:54Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/34">
          <span class="mdi mdi-arrow-left-drop-circle"></span><span class="pl-2">Esodo - Capitolo 34</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/36">
          <span class="pr-2">Esodo - Capitolo 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mosè convocò tutta la raunanza de' figliuoli d'Israele, e disse loro: 'Queste son le cose che l'Eterno ha ordinato di fare. </p>
<p id="v2"><sup><small>2</small></sup>  Sei giorni si dovrà lavorare, ma il settimo giorno sarà per voi un giorno santo, un sabato di solenne riposo, consacrato all'Eterno. Chiunque farà qualche lavoro in esso sarà messo a morte. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Non accenderete fuoco in alcuna delle vostre abitazioni il giorno del sabato'. </p>
<p id="v4"><sup><small>4</small></sup>  Poi Mosè parlò a tutta la raunanza de' figliuoli d'Israele, e disse: 'Questo è quello che l'Eterno ha ordinato: </p>
<p id="v5"><sup><small>5</small></sup>  Prelevate da quello che avete, un'offerta all'Eterno; chiunque è di cuor volenteroso recherà un'offerta all'Eterno: oro, argento, rame; </p>
<p id="v6"><sup><small>6</small></sup>  stoffe di color violaceo, porporino, scarlatto, lino fino, pel di capra, </p>
<p id="v7"><sup><small>7</small></sup>  pelli di montone tinte in rosso, pelli di delfino, legno d'acacia, </p>
<p id="v8"><sup><small>8</small></sup>  olio per il candelabro, aromi per l'olio dell'unzione e per il profumo fragrante, </p>
<p id="v9"><sup><small>9</small></sup>  pietre d'ònice, pietre da incastonare per l'efod e per il pettorale. </p>
<p id="v10"><sup><small>10</small></sup>  Chiunque tra voi ha dell'abilità venga ed eseguisca tutto quello che l'Eterno ha ordinato: </p>
<p id="v11"><sup><small>11</small></sup>  il tabernacolo, la sua tenda e la sua coperta, i suoi fermagli, le sue assi, le sue traverse, le sue colonne e le sue basi, </p>
<p id="v12"><sup><small>12</small></sup>  l'arca, le sue stanghe, il propiziatorio e il velo da stender davanti all'arca, la tavola e le sue stanghe, </p>
<p id="v13"><sup><small>13</small></sup>  tutti i suoi utensili, e il pane della presentazione; </p>
<p id="v14"><sup><small>14</small></sup>  il candelabro per la luce e i suoi utensili, le sue lampade e l'olio per il candelabro; </p>
<p id="v15"><sup><small>15</small></sup>  l'altare dei profumi e le sue stanghe, l'olio dell'unzione e il profumo fragrante, la portiera dell'ingresso per l'entrata del tabernacolo, </p>
<p id="v16"><sup><small>16</small></sup>  l'altare degli olocausti con la sua gratella di rame, le sue stanghe e tutti i suoi utensili, la conca e la sua base, </p>
<p id="v17"><sup><small>17</small></sup>  le cortine del cortile, le sue colonne e le loro basi e la portiera all'ingresso del cortile; </p>
<p id="v18"><sup><small>18</small></sup>  i piuoli del tabernacolo e i piuoli del cortile e le loro funi; </p>
<p id="v19"><sup><small>19</small></sup>  i paramenti per le cerimonie per fare il servizio nel luogo santo, i paramenti sacri per il sacerdote Aaronne, e i paramenti dei suoi figliuoli per esercitare il sacerdozio'. </p>
<p id="v20"><sup><small>20</small></sup>  Allora tutta la raunanza dei figliuoli d'Israele si partì dalla presenza di Mosè. </p>
<p id="v21"><sup><small>21</small></sup>  E tutti quelli che il loro cuore spingeva e tutti quelli che il loro spirito rendea volenterosi, vennero a portare l'offerta all'Eterno per l'opera della tenda di convegno, per tutto il suo servizio e per i paramenti sacri. </p>
<p id="v22"><sup><small>22</small></sup>  Vennero uomini e donne; quanti erano di cuor volenteroso portarono fermagli, orecchini, anelli da sigillare e braccialetti, ogni sorta di gioielli d'oro; ognuno portò qualche offerta d'oro all'Eterno. </p>
<p id="v23"><sup><small>23</small></sup>  E chiunque aveva delle stoffe tinte in violaceo, porporino, scarlatto, o lino fino, o pel di capra, o pelli di montone tinte in rosso, o pelli di delfino, portava ogni cosa. </p>
<p id="v24"><sup><small>24</small></sup>  Chiunque prelevò un'offerta d'argento e di rame, portò l'offerta consacrata all'Eterno; e chiunque aveva del legno d'acacia per qualunque lavoro destinato al servizio, lo portò. </p>
<p id="v25"><sup><small>25</small></sup>  E tutte le donne abili filarono con le proprie mani e portarono i loro filati in color violaceo, porporino, scarlatto, e del lino fino. </p>
<p id="v26"><sup><small>26</small></sup>  E tutte le donne che il cuore spinse ad usare la loro abilità, filarono del pel di capra. </p>
<p id="v27"><sup><small>27</small></sup>  E i capi del popolo portarono pietre d'ònice e pietre da incastonare per l'efod e per il pettorale, </p>
<p id="v28"><sup><small>28</small></sup>  aromi e olio per il candelabro, per l'olio dell'unzione e per il profumo fragrante. </p>
<p id="v29"><sup><small>29</small></sup>  Tutti i figliuoli d'Israele, uomini e donne, che il cuore mosse a portare volenterosamente il necessario per tutta l'opera che l'Eterno aveva ordinata per mezzo di Mosè, recarono all'Eterno delle offerte volontarie. </p>
<p id="v30"><sup><small>30</small></sup>  Mosè disse ai figliuoli d'Israele: 'Vedete, l'Eterno ha chiamato per nome Betsaleel figliuolo di Uri, figliuolo di Hur, della tribù di Giuda; </p>
<p id="v31"><sup><small>31</small></sup>  e lo ha riempito dello spirito di Dio, di abilità, d'intelligenza e di sapere per ogni sorta di lavori, <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  per concepire opere d'arte, per lavorar l'oro, l'argento e il rame, </p>
<p id="v33"><sup><small>33</small></sup>  per incidere pietre da incastonare, per scolpire il legno, per eseguire ogni sorta di lavori d'arte. </p>
<p id="v34"><sup><small>34</small></sup>  E gli ha comunicato il dono d'insegnare: a lui ed a Oholiab, figliuolo di Ahisamac, della tribù di Dan. </p>
<p id="v35"><sup><small>35</small></sup>  Li ha ripieni d'intelligenza per eseguire ogni sorta di lavori d'artigiano e di disegnatore, di ricamatore e di tessitore in colori svariati: violaceo, porporino, scarlatto, e di lino fino, per eseguire qualunque lavoro e per concepire lavori d'arte. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/34">
          <span class="mdi mdi-arrow-left-drop-circle"></span><span class="pl-2">Esodo - Capitolo 34</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/36">
          <span class="pr-2">Esodo - Capitolo 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 35:2-3 <i>Sabbath-keeping</i>: <a href="/it/The_Urantia_Book/95#p1_2">LU 95:1.2</a>. </li>
  <li id="fn2"><a href="#cite2">↑</a> 35:31 <i>Spirito di Dio (Spirito Santo)</i>: <a href="/it/The_Urantia_Book/8#p5_5">LU 8:5.5</a>.  <i>Spirito di conoscenza</i>: <a href="/it/The_Urantia_Book/36#p5_9">LU 36:5.9</a>.  <i>Spirito Santo</i>: <a href="/it/The_Urantia_Book/34#p4_1">LU 34:4.1</a>.  <i>Spirito di comprensione</i>: <a href="/it/The_Urantia_Book/36#p5_7">LU 36:5.7</a>.  <i>Spirito nell'uomo (Spirito Santo)</i>: <a href="/it/The_Urantia_Book/103#p1_6">LU 103:1.6</a>.  <i>Spirito di Dio (Spirito Santo)</i>: <a href="/it/The_Urantia_Book/8#p5_3">LU 8:5.3</a>.  <i>Spirito di saggezza</i>: <a href="/it/The_Urantia_Book/36#p5_12">LU 36:5.12</a>. </li>
</ol>
</div>
