<!--
title: Esodo - Capitolo 26
description: 
published: true
date: 2023-11-8T21:45:54Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/25">
          <span class="mdi mdi-arrow-left-drop-circle"></span><span class="pl-2">Esodo - Capitolo 25</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/27">
          <span class="pr-2">Esodo - Capitolo 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Farai poi il tabernacolo di dieci teli di lino fino ritorto, di filo color violaceo, porporino e scarlatto, con dei cherubini artisticamente lavorati. </p>
<p id="v2"><sup><small>2</small></sup>  La lunghezza d'ogni telo sarà di ventotto cubiti, e la larghezza d'ogni telo di quattro cubiti; tutti i teli saranno d'una stessa misura. </p>
<p id="v3"><sup><small>3</small></sup>  Cinque teli saranno uniti assieme, e gli altri cinque teli saran pure uniti assieme. </p>
<p id="v4"><sup><small>4</small></sup>  Farai de' nastri di color violaceo all'orlo del telo ch'è all'estremità della prima serie; e lo stesso farai all'orlo del telo ch'è all'estremità della seconda serie. </p>
<p id="v5"><sup><small>5</small></sup>  Metterai cinquanta nastri al primo telo, e metterai cinquanta nastri all'orlo del telo ch'è all'estremità della seconda serie di teli: i nastri si corrisponderanno l'uno all'altro. </p>
<p id="v6"><sup><small>6</small></sup>  E farai cinquanta fermagli d'oro, e unirai i teli l'uno all'altro mediante i fermagli, perché il tabernacolo formi un tutto. </p>
<p id="v7"><sup><small>7</small></sup>  Farai pure dei teli, di pel di capra, per servir da tenda per coprire il tabernacolo: di questi teli ne farai undici. </p>
<p id="v8"><sup><small>8</small></sup>  La lunghezza d'ogni telo sarà di trenta cubiti, e la larghezza d'ogni telo, di quattro cubiti; gli undici teli avranno la stessa misura. </p>
<p id="v9"><sup><small>9</small></sup>  Unirai assieme, da sé, cinque di questi teli, e unirai da sé gli altri sei, e addoppierai il sesto sulla parte anteriore della tenda. </p>
<p id="v10"><sup><small>10</small></sup>  E metterai cinquanta nastri all'orlo del telo ch'è all'estremità della prima serie, e cinquanta nastri all'orlo del telo ch'è all'estremità della seconda serie di teli. </p>
<p id="v11"><sup><small>11</small></sup>  E farai cinquanta fermagli di rame, e farai entrare i fermagli nei nastri e unirai così la tenda, in modo che formi un tutto. </p>
<p id="v12"><sup><small>12</small></sup>  Quanto alla parte che rimane di soprappiù dei teli della tenda, la metà del telo di soprappiù ricadrà sulla parte posteriore del tabernacolo; </p>
<p id="v13"><sup><small>13</small></sup>  e il cubito da una parte e il cubito dall'altra parte che saranno di soprappiù nella lunghezza dei teli della tenda, ricadranno sui due lati del tabernacolo, di qua e di là, per coprirlo. </p>
<p id="v14"><sup><small>14</small></sup>  Farai pure per la tenda una coperta di pelli di montone tinte di rosso, e sopra questa un'altra coperta di pelli di delfino. </p>
<p id="v15"><sup><small>15</small></sup>  Farai per il tabernacolo delle assi di legno d'acacia, messe per ritto. </p>
<p id="v16"><sup><small>16</small></sup>  La lunghezza d'un'asse sarà di dieci cubiti, e la larghezza d'un'asse, di un cubito e mezzo. </p>
<p id="v17"><sup><small>17</small></sup>  Ogni asse avrà due incastri paralleli; farai così per tutte le assi del tabernacolo. </p>
<p id="v18"><sup><small>18</small></sup>  Farai dunque le assi per il tabernacolo: venti assi dal lato meridionale, verso il sud. </p>
<p id="v19"><sup><small>19</small></sup>  Metterai quaranta basi d'argento sotto le venti assi: due basi sotto ciascun'asse per i suoi due incastri. </p>
<p id="v20"><sup><small>20</small></sup>  E farai venti assi per il secondo lato del tabernacolo, il lato di nord, </p>
<p id="v21"><sup><small>21</small></sup>  e le loro quaranta basi d'argento: due basi sotto ciascun'asse. </p>
<p id="v22"><sup><small>22</small></sup>  E per la parte posteriore del tabernacolo, verso occidente, farai sei assi. </p>
<p id="v23"><sup><small>23</small></sup>  Farai pure due assi per gli angoli del tabernacolo, dalla parte posteriore. </p>
<p id="v24"><sup><small>24</small></sup>  Queste saranno doppie dal basso in su, e al tempo stesso formeranno un tutto fino in cima, fino al primo anello. Così sarà per ambedue le assi, che saranno ai due angoli. </p>
<p id="v25"><sup><small>25</small></sup>  Vi saranno dunque otto assi, con le loro basi d'argento: sedici basi: due basi sotto ciascun'asse. </p>
<p id="v26"><sup><small>26</small></sup>  Farai anche delle traverse di legno d'acacia: cinque, per le assi di un lato del tabernacolo; </p>
<p id="v27"><sup><small>27</small></sup>  cinque traverse per le assi dell'altro lato del tabernacolo, e cinque traverse per le assi della parte posteriore del tabernacolo, a occidente. </p>
<p id="v28"><sup><small>28</small></sup>  La traversa di mezzo, in mezzo alle assi, passerà da una parte all'altra. </p>
<p id="v29"><sup><small>29</small></sup>  E rivestirai d'oro le assi, e farai d'oro i loro anelli per i quali passeranno le traverse, e rivestirai d'oro le traverse. </p>
<p id="v30"><sup><small>30</small></sup>  Erigerai il tabernacolo secondo la forma esatta che te n'è stata mostrata sul monte. </p>
<p id="v31"><sup><small>31</small></sup>  Farai un velo di filo violaceo, porporino, scarlatto, e di lino fino ritorto con de' cherubini artisticamente lavorati, </p>
<p id="v32"><sup><small>32</small></sup>  e lo sospenderai a quattro colonne di acacia, rivestite d'oro, che avranno i chiodi d'oro e poseranno su basi d'argento. </p>
<p id="v33"><sup><small>33</small></sup>  Metterai il velo sotto i fermagli; e quivi, al di là del velo, introdurrai l'arca della testimonianza; quel velo sarà per voi la separazione del luogo santo dal santissimo. </p>
<p id="v34"><sup><small>34</small></sup>  E metterai il propiziatorio sull'arca della testimonianza nel luogo santissimo. </p>
<p id="v35"><sup><small>35</small></sup>  E metterai la tavola fuori del velo, e il candelabro dirimpetto alla tavola dal lato meridionale del tabernacolo; e metterai la tavola dal lato di settentrione. </p>
<p id="v36"><sup><small>36</small></sup>  Farai pure per l'ingresso della tenda una portiera di filo violaceo, porporino, scarlatto, e di lino fino ritorto, in lavoro di ricamo. </p>
<p id="v37"><sup><small>37</small></sup>  E farai cinque colonne di acacia per sospendervi la portiera; le rivestirai d'oro, e avranno i chiodi d'oro e tu fonderai per esse cinque basi di rame. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/25">
          <span class="mdi mdi-arrow-left-drop-circle"></span><span class="pl-2">Esodo - Capitolo 25</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/27">
          <span class="pr-2">Esodo - Capitolo 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
