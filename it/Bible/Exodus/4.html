<!--
title: Esodo - Capitolo 4
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Exodus/3">Esodo - Capitolo 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Exodus/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Exodus/5">Esodo - Capitolo 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mosè rispose e disse: 'Ma ecco, essi non mi crederanno e non ubbidiranno alla mia voce, perché diranno: L'Eterno non t'è apparso'. </p>
<p id="v2"><sup><small>2</small></sup>  E l'Eterno gli disse: 'Che è quello che hai in mano?' Egli rispose: 'Un bastone'. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  E l'Eterno disse: 'Gettalo in terra'. Egli lo gettò in terra, ed esso diventò un serpente; e Mosè fuggì d'innanzi a quello. </p>
<p id="v4"><sup><small>4</small></sup>  Allora l'Eterno disse a Mosè: 'Stendi la tua mano, e prendilo per la coda'. Egli stese la mano, e lo prese, ed esso ritornò un bastone nella sua mano. </p>
<p id="v5"><sup><small>5</small></sup>  'Questo farai, disse l'Eterno, affinché credano che l'Eterno, l'Iddio dei loro padri, l'Iddio d'Abrahamo, l'Iddio d'Isacco e l'Iddio di Giacobbe t'è apparso'. </p>
<p id="v6"><sup><small>6</small></sup>  L'Eterno gli disse ancora: 'Mettiti la mano in seno'. Ed egli si mise la mano in seno; poi, cavatala fuori, ecco che la mano era lebbrosa, bianca come neve. </p>
<p id="v7"><sup><small>7</small></sup>  E l'Eterno gli disse: 'Rimettiti la mano in seno'. Egli si rimise la mano in seno; poi, cavatasela di seno, ecco ch'era ritornata come l'altra sua carne. </p>
<p id="v8"><sup><small>8</small></sup>  'Or avverrà, disse l'Eterno, che, se non ti crederanno e non daranno ascolto alla voce del primo segno, crederanno alla voce del secondo segno; </p>
<p id="v9"><sup><small>9</small></sup>  e se avverrà che non credano neppure a questi due segni e non ubbidiscano alla tua voce, tu prenderai dell'acqua del fiume, e la verserai sull'asciutto; e l'acqua che avrai presa dal fiume, diventerà sangue sull'asciutto'. </p>
<p id="v10"><sup><small>10</small></sup>  E Mosè disse all'Eterno: 'Ahimè, Signore, io non sono un parlatore; non lo ero in passato, e non lo sono da quando tu hai parlato al tuo servo; giacché io sono tardo di parola e di lingua'. </p>
<p id="v11"><sup><small>11</small></sup>  E l'Eterno gli disse: 'Chi ha fatto la bocca dell'uomo? o chi rende muto o sordo o veggente o cieco? non son io, l'Eterno? </p>
<p id="v12"><sup><small>12</small></sup>  Or dunque va', e io sarò con la tua bocca, e t'insegnerò quello che dovrai dire'. </p>
<p id="v13"><sup><small>13</small></sup>  E Mosè disse: 'Deh! Signore, manda il tuo messaggio per mezzo di chi vorrai!' </p>
<p id="v14"><sup><small>14</small></sup>  Allora l'ira dell'Eterno s'accese contro Mosè, ed egli disse: 'Non c'è Aaronne tuo fratello, il Levita? Io so che parla bene. E per l'appunto, ecco ch'egli esce ad incontrarti; e, come ti vedrà, si rallegrerà in cuor suo. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Tu gli parlerai, e gli metterai le parole in bocca; io sarò con la tua bocca e con la bocca sua, e v'insegnerò quello che dovrete fare. </p>
<p id="v16"><sup><small>16</small></sup>  Egli parlerà per te al popolo; e così ti servirà di bocca, e tu sarai per lui come Dio. </p>
<p id="v17"><sup><small>17</small></sup>  Or prendi in mano questo bastone col quale farai i prodigi'. </p>
<p id="v18"><sup><small>18</small></sup>  Allora Mosè se ne andò, tornò da Jethro suo suocero, e gli disse: 'Deh, lascia ch'io me ne vada e torni dai miei fratelli che sono in Egitto, e vegga se sono ancor vivi'. E Jethro disse a Mosè: 'Va' in pace'. </p>
<p id="v19"><sup><small>19</small></sup>  Or l'Eterno disse a Mosè in Madian: 'Va', tornatene in Egitto, perché tutti quelli che cercavano di toglierti la vita sono morti'. </p>
<p id="v20"><sup><small>20</small></sup>  Mosè dunque prese la sua moglie e i suoi figliuoli, li pose su degli asini, e tornò nel paese d'Egitto; e Mosè prese nella sua mano il bastone di Dio. </p>
<p id="v21"><sup><small>21</small></sup>  E l'Eterno disse a Mosè: 'Quando sarai tornato in Egitto, avrai cura di fare dinanzi a Faraone tutti i prodigi che t'ho dato potere di compiere; ma io gl'indurerò il cuore, ed egli non lascerà partire il popolo. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  E tu dirai a Faraone: Così dice l'Eterno: Israele è il mio figliuolo, il mio primogenito; </p>
<p id="v23"><sup><small>23</small></sup>  e io ti dico: Lascia andare il mio figliuolo, affinché mi serva; e se tu ricusi di lasciarlo andare, ecco, io ucciderò il tuo figliuolo, il tuo primogenito'. </p>
<p id="v24"><sup><small>24</small></sup>  Or avvenne che, essendo Mosè in viaggio, nel luogo dov'egli albergava, l'Eterno gli si fece incontro, e cercò di farlo morire. </p>
<p id="v25"><sup><small>25</small></sup>  Allora Sefora prese una selce tagliente, recise il prepuzio del suo figliuolo, e lo gettò ai piedi di Mosè, dicendo: 'Sposo di sangue tu mi sei!' </p>
<p id="v26"><sup><small>26</small></sup>  E l'Eterno lo lasciò. Allora ella disse: 'Sposo di sangue, per via della circoncisione'. </p>
<p id="v27"><sup><small>27</small></sup>  L'Eterno disse ad Aaronne: 'Va' nel deserto incontro a Mosè'. Ed egli andò, lo incontrò al monte di Dio, e lo baciò. </p>
<p id="v28"><sup><small>28</small></sup>  E Mosè riferì ad Aaronne tutte le parole che l'Eterno l'aveva incaricato di dire, e tutti i segni portentosi che gli aveva ordinato di fare. </p>
<p id="v29"><sup><small>29</small></sup>  Mosè ed Aaronne dunque andarono, e radunarono tutti gli anziani dei figliuoli d'Israele. </p>
<p id="v30"><sup><small>30</small></sup>  E Aaronne riferì tutte le parole che l'Eterno avea dette a Mosè, e fece i prodigi in presenza del popolo. </p>
<p id="v31"><sup><small>31</small></sup>  Ed il popolo prestò loro fede. Essi intesero che l'Eterno aveva visitato i figliuoli d'Israele e aveva veduto la loro afflizione, e si inchinarono e adorarono. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 4:2-4 <i>Venerazione dei serpenti</i>: <a href="/it/The_Urantia_Book/88#p1_5">LU 88:1.5</a>.  <i>Adorazione del serpente</i>: <a href="/it/The_Urantia_Book/85#p3_3">LU 85:3.3</a>. </li>
  <li id="fn2"><a href="#cite2">↑</a> 4:14 <i>Dio ha detto di essere arrabbiato</i>: <a href="/it/The_Urantia_Book/4#p3_2">LU 4:3.2</a>. </li>
  <li id="fn3"><a href="#cite3">↑</a> 4:21 <i>Indurisci il cuore del faraone</i>: <a href="/it/The_Urantia_Book/156#p5_4">LU 156:5.4</a>. </li>
</ol>
</div>
