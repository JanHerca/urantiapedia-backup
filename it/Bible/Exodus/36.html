<!--
title: Esodo - Capitolo 36
description: 
published: true
date: 2023-11-8T21:45:54Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/35">
          <span class="mdi mdi-arrow-left-drop-circle"></span><span class="pl-2">Esodo - Capitolo 35</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/37">
          <span class="pr-2">Esodo - Capitolo 37</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  E Betsaleel e Oholiab e tutti gli uomini abili, nei quali l'Eterno ha messo sapienza e intelligenza per saper eseguire tutti i lavori per il servizio del santuario, faranno ogni cosa secondo che l'Eterno ha ordinato'. </p>
<p id="v2"><sup><small>2</small></sup>  Mosè chiamò dunque Betsaleel e Oholiab e tutti gli uomini abili nei quali l'Eterno avea messo intelligenza, tutti quelli che il cuore moveva ad applicarsi al lavoro per eseguirlo; </p>
<p id="v3"><sup><small>3</small></sup>  ed essi presero in presenza di Mosè tutte le offerte recate dai figliuoli d'Israele per i lavori destinati al servizio del santuario, affin di eseguirli. Ma ogni mattina i figliuoli d'Israele continuavano a portare a Mosè delle offerte volontarie. </p>
<p id="v4"><sup><small>4</small></sup>  Allora tutti gli uomini abili ch'erano occupati a tutti i lavori del santuario, lasciato ognuno il lavoro che faceva, vennero a dire a Mosè: </p>
<p id="v5"><sup><small>5</small></sup>  'Il popolo porta molto più di quel che bisogna per eseguire i lavori che l'Eterno ha comandato di fare'. </p>
<p id="v6"><sup><small>6</small></sup>  Allora Mosè dette quest'ordine, che fu bandito per il campo: 'Né uomo né donna faccia più alcun lavoro come offerta per il santuario'. Così s'impedì che il popolo portasse altro. </p>
<p id="v7"><sup><small>7</small></sup>  Poiché la roba già pronta bastava a fare tutto il lavoro, e ve n'era d'avanzo. </p>
<p id="v8"><sup><small>8</small></sup>  Tutti gli uomini abili, fra quelli che eseguivano il lavoro, fecero dunque il tabernacolo di dieci teli, di lino fino ritorto, e di filo color violaceo, porporino e scarlatto, con dei cherubini artisticamente lavorati. </p>
<p id="v9"><sup><small>9</small></sup>  La lunghezza d'un telo era di ventotto cubiti; e la larghezza, di quattro cubiti; tutti i teli erano d'una stessa misura. </p>
<p id="v10"><sup><small>10</small></sup>  Cinque teli furono uniti assieme, e gli altri cinque furon pure uniti assieme. </p>
<p id="v11"><sup><small>11</small></sup>  Si fecero de' nastri di color violaceo all'orlo del telo ch'era all'estremità della prima serie di teli; e lo stesso si fece all'orlo del telo ch'era all'estremità della seconda serie. </p>
<p id="v12"><sup><small>12</small></sup>  Si misero cinquanta nastri al primo telo, e parimente cinquanta nastri all'orlo del telo ch'era all'estremità della seconda serie: i nastri si corrispondevano l'uno all'altro. </p>
<p id="v13"><sup><small>13</small></sup>  Si fecero pure cinquanta fermagli d'oro, e si unirono i teli l'uno all'altro mediante i fermagli; e così il tabernacolo formò un tutto. </p>
<p id="v14"><sup><small>14</small></sup>  Si fecero inoltre dei teli di pel di capra, per servir da tenda per coprire il tabernacolo: di questi teli se ne fecero undici. </p>
<p id="v15"><sup><small>15</small></sup>  La lunghezza d'ogni telo era di trenta cubiti; e la larghezza, di quattro cubiti; gli undici teli aveano la stessa misura. </p>
<p id="v16"><sup><small>16</small></sup>  E si unirono insieme, da una parte, cinque teli, e si uniron insieme, dall'altra parte, gli altri sei. </p>
<p id="v17"><sup><small>17</small></sup>  E si misero cinquanta nastri all'orlo del telo ch'era all'estremità della prima serie di teli, e cinquanta nastri all'orlo del telo ch'era all'estremità della seconda serie. </p>
<p id="v18"><sup><small>18</small></sup>  E si fecero cinquanta fermagli di rame per unire assieme la tenda, in modo che formasse un tutto. </p>
<p id="v19"><sup><small>19</small></sup>  Si fece pure per la tenda una coperta di pelli di montone tinte di rosso, e, sopra questa, un'altra di pelli di delfino. </p>
<p id="v20"><sup><small>20</small></sup>  Poi si fecero per il tabernacolo le assi di legno d'acacia, messe per ritto. </p>
<p id="v21"><sup><small>21</small></sup>  La lunghezza d'un'asse era di dieci cubiti, e la larghezza d'un'asse, di un cubito e mezzo. </p>
<p id="v22"><sup><small>22</small></sup>  Ogni asse aveva due incastri paralleli; così fu fatto per tutte le assi del tabernacolo. </p>
<p id="v23"><sup><small>23</small></sup>  Si fecero dunque le assi per il tabernacolo: venti assi dal lato meridionale, verso il sud; </p>
<p id="v24"><sup><small>24</small></sup>  e si fecero quaranta basi d'argento sotto le venti assi: due basi sotto ciascun'asse per i suoi due incastri. </p>
<p id="v25"><sup><small>25</small></sup>  E per il secondo lato del tabernacolo, il lato di nord, </p>
<p id="v26"><sup><small>26</small></sup>  si fecero venti assi, con le loro quaranta basi d'argento: due basi sotto ciascun'asse. </p>
<p id="v27"><sup><small>27</small></sup>  E per la parte posteriore del tabernacolo, verso occidente, si fecero sei assi. </p>
<p id="v28"><sup><small>28</small></sup>  Si fecero pure due assi per gli angoli del tabernacolo, dalla parte posteriore. </p>
<p id="v29"><sup><small>29</small></sup>  E queste erano doppie dal basso in su, e al tempo stesso formavano un tutto fino in cima, fino al primo anello. Così fu fatto per ambedue le assi, ch'erano ai due angoli. </p>
<p id="v30"><sup><small>30</small></sup>  V'erano dunque otto assi, con le loro basi d'argento: sedici basi: due basi sotto ciascun'asse. </p>
<p id="v31"><sup><small>31</small></sup>  E si fecero delle traverse di legno d'acacia: cinque, per le assi di un lato del tabernacolo; </p>
<p id="v32"><sup><small>32</small></sup>  cinque traverse per le assi dell'altro lato del tabernacolo, e cinque traverse per le assi della parte posteriore del tabernacolo, a occidente. </p>
<p id="v33"><sup><small>33</small></sup>  E si fece la traversa di mezzo, in mezzo alle assi, per farla passare da una parte all'altra. </p>
<p id="v34"><sup><small>34</small></sup>  E le assi furon rivestite d'oro, e furon fatti d'oro i loro anelli per i quali dovean passare le traverse, e le traverse furon rivestite d'oro. </p>
<p id="v35"><sup><small>35</small></sup>  Fu fatto pure il velo, di filo violaceo, porporino, scarlatto, e di lino fino ritorto con de' cherubini artisticamente lavorati; </p>
<p id="v36"><sup><small>36</small></sup>  e si fecero per esso quattro colonne di acacia e si rivestirono d'oro; i loro chiodi erano d'oro; e per le colonne si fusero quattro basi d'argento. </p>
<p id="v37"><sup><small>37</small></sup>  Si fece anche per l'ingresso della tenda una portiera, di filo violaceo, porporino, scarlatto, e di lino fino ritorto, in lavoro di ricamo. </p>
<p id="v38"><sup><small>38</small></sup>  E si fecero le sue cinque colonne coi loro chiodi; si rivestiron d'oro i loro capitelli e le loro aste; e le loro cinque basi eran di rame. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/35">
          <span class="mdi mdi-arrow-left-drop-circle"></span><span class="pl-2">Esodo - Capitolo 35</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/37">
          <span class="pr-2">Esodo - Capitolo 37</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
