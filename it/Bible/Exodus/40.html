<!--
title: Esodo - Capitolo 40
description: 
published: true
date: 2022-10-7T1:7:41Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Exodus/39">Esodo - Capitolo 39</a></td>
        <td><a href="/it/Bible/Exodus/Index">Indice</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò a Mosè, dicendo: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  'Il primo giorno del primo mese erigerai il tabernacolo, la tenda di convegno. </p>
<p id="v3"><sup><small>3</small></sup>  Vi porrai l'arca della testimonianza, e stenderai il velo dinanzi all'arca. </p>
<p id="v4"><sup><small>4</small></sup>  Vi porterai dentro la tavola, e disporrai in ordine le cose che vi son sopra; vi porterai pure il candelabro e accenderai le sue lampade. </p>
<p id="v5"><sup><small>5</small></sup>  Porrai l'altare d'oro per i profumi davanti all'arca della testimonianza e metterai la portiera all'ingresso del tabernacolo. </p>
<p id="v6"><sup><small>6</small></sup>  Porrai l'altare degli olocausti davanti all'ingresso del tabernacolo, della tenda di convegno. </p>
<p id="v7"><sup><small>7</small></sup>  Metterai la conca fra la tenda di convegno e l'altare, e vi metterai dentro dell'acqua. </p>
<p id="v8"><sup><small>8</small></sup>  Stabilirai il cortile tutt'intorno, e attaccherai la portiera all'ingresso del cortile. </p>
<p id="v9"><sup><small>9</small></sup>  Poi prenderai l'olio dell'unzione e ungerai il tabernacolo e tutto ciò che v'è dentro, lo consacrerai con tutti i suoi utensili, e sarà santo. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Ungerai pure l'altare degli olocausti e tutti i suoi utensili, consacrerai l'altare, e l'altare sarà santissimo. </p>
<p id="v11"><sup><small>11</small></sup>  Ungerai anche la conca con la sua base, e la consacrerai. </p>
<p id="v12"><sup><small>12</small></sup>  Poi farai accostare Aaronne e i suoi figliuoli all'ingresso della tenda di convegno, e li laverai con acqua. </p>
<p id="v13"><sup><small>13</small></sup>  Rivestirai Aaronne de' paramenti sacri, e lo ungerai e lo consacrerai, perché mi eserciti l'ufficio di sacerdote. </p>
<p id="v14"><sup><small>14</small></sup>  Farai pure accostare i suoi figliuoli, li rivestirai di tuniche, </p>
<p id="v15"><sup><small>15</small></sup>  e li ungerai come avrai unto il loro padre, perché mi esercitino l'ufficio di sacerdoti; e la loro unzione conferirà loro un sacerdozio perpetuo, di generazione in generazione'. </p>
<p id="v16"><sup><small>16</small></sup>  E Mosè fece così: fece interamente come l'Eterno gli aveva ordinato. </p>
<p id="v17"><sup><small>17</small></sup>  E il primo giorno del primo mese del secondo anno, il tabernacolo fu eretto. </p>
<p id="v18"><sup><small>18</small></sup>  Mosè eresse il tabernacolo, ne pose le basi, ne collocò le assi, ne mise le traverse e ne rizzò le colonne. </p>
<p id="v19"><sup><small>19</small></sup>  Stese la tenda sul tabernacolo, e sopra la tenda pose la coperta d'essa, come l'Eterno aveva ordinato a Mosè. </p>
<p id="v20"><sup><small>20</small></sup>  Poi prese la testimonianza e la pose dentro l'arca, mise le stanghe all'arca, e collocò il propiziatorio sull'arca; <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  portò l'arca nel tabernacolo, sospese il velo di separazione e coprì con esso l'arca della testimonianza, come l'Eterno aveva ordinato a Mosè. </p>
<p id="v22"><sup><small>22</small></sup>  Pose pure la tavola nella tenda di convegno, dal lato settentrionale del tabernacolo, fuori del velo. </p>
<p id="v23"><sup><small>23</small></sup>  Vi dispose sopra in ordine il pane, davanti all'Eterno, come l'Eterno aveva ordinato a Mosè. </p>
<p id="v24"><sup><small>24</small></sup>  Poi mise il candelabro nella tenda di convegno, dirimpetto alla tavola, dal lato meridionale del tabernacolo; </p>
<p id="v25"><sup><small>25</small></sup>  e accese le lampade davanti all'Eterno, come l'Eterno aveva ordinato a Mosè. </p>
<p id="v26"><sup><small>26</small></sup>  Poi mise l'altare d'oro nella tenda di convegno, davanti al velo, </p>
<p id="v27"><sup><small>27</small></sup>  e vi bruciò su il profumo fragrante, come l'Eterno aveva ordinato a Mosè. </p>
<p id="v28"><sup><small>28</small></sup>  Mise pure la portiera all'ingresso del tabernacolo. </p>
<p id="v29"><sup><small>29</small></sup>  Poi collocò l'altare degli olocausti all'ingresso del tabernacolo della tenda di convegno, e v'offrì sopra l'olocausto e l'oblazione, come l'Eterno aveva ordinato a Mosè. </p>
<p id="v30"><sup><small>30</small></sup>  E pose la conca fra la tenda di convegno e l'altare, e vi pose dentro dell'acqua per le abluzioni. </p>
<p id="v31"><sup><small>31</small></sup>  E Mosè ed Aaronne e i suoi figliuoli vi si lavarono le mani e i piedi; </p>
<p id="v32"><sup><small>32</small></sup>  quando entravano nella tenda di convegno e quando s'accostavano all'altare, si lavavano, come l'Eterno aveva ordinato a Mosè. </p>
<p id="v33"><sup><small>33</small></sup>  Eresse pure il cortile attorno al tabernacolo e all'altare, e sospese la portiera all'ingresso del cortile. Così Mosè compié l'opera. </p>
<p id="v34"><sup><small>34</small></sup>  Allora la nuvola coprì la tenda di convegno, e la gloria dell'Eterno riempì il tabernacolo. </p>
<p id="v35"><sup><small>35</small></sup>  E Mosè non poté entrare nella tenda di convegno perché la nuvola vi s'era posata sopra, e la gloria dell'Eterno riempiva il tabernacolo. </p>
<p id="v36"><sup><small>36</small></sup>  Or durante tutti i loro viaggi, quando la nuvola s'alzava di sul tabernacolo, i figliuoli d'Israele partivano; </p>
<p id="v37"><sup><small>37</small></sup>  ma se la nuvola non s'alzava, non partivano fino al giorno che s'alzasse. </p>
<p id="v38"><sup><small>38</small></sup>  Poiché la nuvola dell'Eterno stava sul tabernacolo durante il giorno; e di notte vi stava un fuoco, a vista di tutta la casa d'Israele durante tutti i loro viaggi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Exodus/39">Esodo - Capitolo 39</a></td>
        <td><a href="/it/Bible/Exodus/Index">Indice</a></td>
        <td> </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 40:1-8 <i>Capanna feticista innalzata da Mosè</i>: <a href="/it/The_Urantia_Book/88#p2_3">LU 88:2.3</a>. </li>
  <li id="fn2"><a href="#cite2">↑</a> 40:9-11 <i>Santificare con l'unzione</i>: <a href="/it/The_Urantia_Book/90#p5_3">LU 90:5.3</a>. </li>
  <li id="fn3"><a href="#cite3">↑</a> 40:20 <i>Nuovi feticci</i>: <a href="/it/The_Urantia_Book/88#p2_5">LU 88:2.5</a>. </li>
</ol>
</div>
