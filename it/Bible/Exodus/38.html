<!--
title: Esodo - Capitolo 38
description: 
published: true
date: 2022-10-7T1:7:41Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Exodus/37">Esodo - Capitolo 37</a></td>
        <td><a href="/it/Bible/Exodus/Index">Indice</a></td>
        <td><a href="/it/Bible/Exodus/39">Esodo - Capitolo 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi fece l'altare degli olocausti, di legno d'acacia; la sua lunghezza era di cinque cubiti; e la sua larghezza di cinque cubiti; era quadro, e avea un'altezza di tre cubiti. </p>
<p id="v2"><sup><small>2</small></sup>  E ai quattro angoli gli fece dei corni, che spuntavano da esso, e lo rivestì di rame. </p>
<p id="v3"><sup><small>3</small></sup>  Fece pure tutti gli utensili dell'altare: i vasi per le ceneri, le palette, i bacini, i forchettoni, i bracieri; tutti i suoi utensili fece di rame. </p>
<p id="v4"><sup><small>4</small></sup>  E fece per l'altare una gratella di rame in forma di rete, sotto la cornice nella parte inferiore; in modo che la rete raggiungeva la metà dell'altezza dell'altare. </p>
<p id="v5"><sup><small>5</small></sup>  E fuse quattro anelli per i quattro angoli della gratella di rame, per farvi passare le stanghe. </p>
<p id="v6"><sup><small>6</small></sup>  Poi fece le stanghe di legno d'acacia, e lo rivestì di rame. </p>
<p id="v7"><sup><small>7</small></sup>  E fece passare le stanghe per gli anelli, ai lati dell'altare, le quali dovean servire a portarlo; e lo fece di tavole, vuoto. </p>
<p id="v8"><sup><small>8</small></sup>  Poi fece la conca di rame, e la sua base di rame, servendosi degli specchi delle donne che venivano a gruppi a fare il servizio all'ingresso della tenda di convegno. </p>
<p id="v9"><sup><small>9</small></sup>  Poi fece il cortile; dal lato meridionale, c'erano, per formare il cortile, cento cubiti di cortine di lino fino ritorto, </p>
<p id="v10"><sup><small>10</small></sup>  con le loro venti colonne e le loro venti basi di rame; i chiodi e le aste delle colonne erano d'argento. </p>
<p id="v11"><sup><small>11</small></sup>  Dal lato di settentrione, c'erano cento cubiti di cortine con le loro venti colonne e le loro venti basi di rame; i chiodi e le aste delle colonne erano d'argento. </p>
<p id="v12"><sup><small>12</small></sup>  Dal lato d'occidente, c'erano cinquanta cubiti di cortine con le loro dieci colonne e le loro dieci basi; i chiodi e le aste delle colonne erano d'argento. </p>
<p id="v13"><sup><small>13</small></sup>  E sul davanti, dal lato orientale, c'erano cinquanta cubiti: </p>
<p id="v14"><sup><small>14</small></sup>  da uno dei lati dell'ingresso c'erano quindici cubiti di cortine, con tre colonne e le loro tre basi; </p>
<p id="v15"><sup><small>15</small></sup>  e dall'altro lato (tanto di qua quanto di là dall'ingresso del cortile) c'erano quindici cubiti di cortine, con le loro tre colonne e le loro tre basi. </p>
<p id="v16"><sup><small>16</small></sup>  Tutte le cortine formanti il recinto del cortile erano di lino fino ritorto; </p>
<p id="v17"><sup><small>17</small></sup>  e le basi per le colonne eran di rame; i chiodi e le aste delle colonne erano d'argento, e i capitelli delle colonne eran rivestiti d'argento, e tutte le colonne del cortile eran congiunte con delle aste d'argento. </p>
<p id="v18"><sup><small>18</small></sup>  La portiera per l'ingresso del cortile era in lavoro di ricamo, di filo violaceo, porporino, scarlatto, e di lino fino ritorto; aveva una lunghezza di venti cubiti, un'altezza di cinque cubiti, corrispondente alla larghezza delle cortine del cortile. </p>
<p id="v19"><sup><small>19</small></sup>  Le colonne erano quattro, e quattro le loro basi, di rame; i loro chiodi eran d'argento, e i loro capitelli e le loro aste eran rivestiti d'argento. </p>
<p id="v20"><sup><small>20</small></sup>  Tutti i piuoli del tabernacolo e del recinto del cortile erano di rame. </p>
<p id="v21"><sup><small>21</small></sup>  Questi sono i conti del tabernacolo, del tabernacolo della testimonianza, che furon fatti per ordine di Mosè, per cura dei Leviti, sotto la direzione d'Ithamar, figliuolo del sacerdote Aaronne. </p>
<p id="v22"><sup><small>22</small></sup>  Betsaleel, figliuolo d'Uri, figliuolo di Hur della tribù di Giuda, fece tutto quello che l'Eterno aveva ordinato a Mosè, </p>
<p id="v23"><sup><small>23</small></sup>  avendo con sé Oholiab, figliuolo di Ahisamac, della tribù di Dan, scultore, disegnatore, e ricamatore di stoffe violacee, porporine, scarlatte e di lino fino. </p>
<p id="v24"><sup><small>24</small></sup>  Tutto l'oro che fu impiegato nell'opera per tutti i lavori del santuario, oro delle offerte, fu ventinove talenti e settecentotrenta sicli, secondo il siclo del santuario. </p>
<p id="v25"><sup><small>25</small></sup>  E l'argento di quelli della raunanza de' quali si fece il censimento, fu cento talenti e millesettecentosettantacinque sicli, secondo il siclo del santuario: </p>
<p id="v26"><sup><small>26</small></sup>  un beka a testa, vale a dire un mezzo siclo, secondo il siclo del santuario, per ogni uomo compreso nel censimento, dall'età di venti anni in su: cioè, per seicentotremilacinquecentocinquanta uomini. </p>
<p id="v27"><sup><small>27</small></sup>  I cento talenti d'argento servirono a fondere le basi del santuario e le basi del velo: cento basi per i cento talenti, un talento per base. </p>
<p id="v28"><sup><small>28</small></sup>  E coi millesettecentosettantacinque sicli si fecero dei chiodi per le colonne, si rivestirono i capitelli, e si fecero le aste delle colonne. </p>
<p id="v29"><sup><small>29</small></sup>  Il rame delle offerte ammontava a settanta talenti e a duemilaquattrocento sicli. </p>
<p id="v30"><sup><small>30</small></sup>  E con questi si fecero le basi dell'ingresso della tenda di convegno, l'altare di rame con la sua gratella di rame, e tutti gli utensili dell'altare, </p>
<p id="v31"><sup><small>31</small></sup>  le basi del cortile tutt'all'intorno, le basi dell'ingresso del cortile, tutti i piuoli del tabernacolo e tutti i piuoli del recinto del cortile. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Exodus/37">Esodo - Capitolo 37</a></td>
        <td><a href="/it/Bible/Exodus/Index">Indice</a></td>
        <td><a href="/it/Bible/Exodus/39">Esodo - Capitolo 39</a></td>
      </tr>
    </tbody>
  </table>
</figure>
