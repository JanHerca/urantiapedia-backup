<!--
title: Esodo - Capitolo 15
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Exodus/14">Esodo - Capitolo 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Exodus/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Exodus/16">Esodo - Capitolo 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora Mosè e i figliuoli d'Israele cantarono questo cantico all'Eterno, e dissero così: "Io canterò all'Eterno, perché si è sommamente esaltato; ha precipitato in mare cavallo e cavaliere. </p>
<p id="v2"><sup><small>2</small></sup>  L'Eterno è la mia forza e l'oggetto del mio cantico; egli è stato la mia salvezza. Questo è il mio Dio, io lo glorificherò; è l'Iddio di mio padre, io lo esalterò. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  L'Eterno, è un guerriero, il suo nome è l'Eterno. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Egli ha gettato in mare i carri di Faraone e il suo esercito, e i migliori suoi condottieri sono stati sommersi nel mar Rosso. </p>
<p id="v5"><sup><small>5</small></sup>  Gli abissi li coprono; sono andati a fondo come una pietra. </p>
<p id="v6"><sup><small>6</small></sup>  La tua destra, o Eterno, è mirabile per la sua forza, la tua destra, o Eterno, schiaccia i nemici. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Con la grandezza della tua maestà, tu rovesci i tuoi avversari; tu scateni la tua ira, essa li consuma come stoppia. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Al soffio delle tue nari le acque si sono ammontate, le onde si son drizzate come un muro, i flutti si sono assodati nel cuore del mare. </p>
<p id="v9"><sup><small>9</small></sup>  Il nemico diceva: 'Inseguirò, raggiungerò, dividerò le spoglie, la mia brama si sazierà su loro; sguainerò la mia spada, la mia mano li sterminerà'; </p>
<p id="v10"><sup><small>10</small></sup>  ma tu hai mandato fuori il tuo soffio; e il mare li ha ricoperti; sono affondati come piombo nelle acque potenti. </p>
<p id="v11"><sup><small>11</small></sup>  Chi è pari a te fra gli dèi, o Eterno? Chi è pari a te, mirabile nella tua santità, tremendo anche a chi ti loda, operator di prodigi? <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Tu hai steso la destra, la terra li ha ingoiati. </p>
<p id="v13"><sup><small>13</small></sup>  Tu hai condotto con la tua benignità il popolo che hai riscattato; l'hai guidato con la tua forza verso la tua santa dimora. </p>
<p id="v14"><sup><small>14</small></sup>  I popoli l'hanno udito, e tremano. L'angoscia ha colto gli abitanti della Filistia. </p>
<p id="v15"><sup><small>15</small></sup>  Già sono smarriti i capi di Edom, il tremito prende i potenti di Moab, tutti gli abitanti di Canaan vengono meno. </p>
<p id="v16"><sup><small>16</small></sup>  Spavento e terrore piomberà su loro. Per la forza del tuo braccio diventeran muti come una pietra, finché il tuo popolo, o Eterno, sia passato, finché sia passato il popolo che ti sei acquistato. </p>
<p id="v17"><sup><small>17</small></sup>  Tu li introdurrai e li pianterai sul monte del tuo retaggio, nel luogo che hai preparato, o Eterno, per tua dimora, nel santuario che le tue mani, o Signore, hanno stabilito. </p>
<p id="v18"><sup><small>18</small></sup>  L'Eterno regnerà per sempre, in perpetuo". </p>
<p id="v19"><sup><small>19</small></sup>  Questo cantarono gl'Israeliti perché i cavalli di Faraone coi suoi carri e i suoi cavalieri erano entrati nel mare, e l'Eterno avea fatto ritornar su loro le acque del mare, ma i figliuoli d'Israele aveano camminato in mezzo al mare, sull'asciutto. </p>
<p id="v20"><sup><small>20</small></sup>  E Maria, la profetessa, sorella d'Aaronne, prese in mano il timpano, e tutte le donne usciron dietro a lei con de' timpani, e danzando. </p>
<p id="v21"><sup><small>21</small></sup>  E Maria rispondeva ai figliuoli d'Israele: 'Cantate all'Eterno, perché si è sommamente esaltato; ha precipitato in mare cavallo e cavaliere'. </p>
<p id="v22"><sup><small>22</small></sup>  Poi Mosè fece partire gl'Israeliti dal Mar Rosso, ed essi si diressero verso il deserto di Shur; camminarono tre giorni nel deserto, e non trovarono acqua. </p>
<p id="v23"><sup><small>23</small></sup>  E quando giunsero a Mara, non poteron bevere le acque di Mara, perché erano amare; perciò quel luogo fu chiamato Mara. </p>
<p id="v24"><sup><small>24</small></sup>  E il popolo mormorò contro Mosè, dicendo: 'Che berremo?' </p>
<p id="v25"><sup><small>25</small></sup>  Ed egli gridò all'Eterno; e l'Eterno gli mostrò un legno ch'egli gettò nelle acque, e le acque divennero dolci. Quivi l'Eterno dette al popolo una legge e una prescrizione, e lo mise alla prova, e disse: </p>
<p id="v26"><sup><small>26</small></sup>  'Se ascolti attentamente la voce dell'Eterno, ch'è il tuo Dio, e fai ciò ch'è giusto agli occhi suoi e porgi orecchio ai suoi comandamenti e osservi tutte le sue leggi, io non ti manderò addosso alcuna delle malattie che ho mandato addosso agli Egiziani, perché io sono l'Eterno che ti guarisco'. </p>
<p id="v27"><sup><small>27</small></sup>  Poi giunsero ad Elim, dov'erano dodici sorgenti d'acqua e settanta palme; e si accamparono quivi presso le acque. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 15:2 <i>Dio di salvezza</i>: <a href="/it/The_Urantia_Book/2#p6_3">LU 2:6.3</a>. </li>
  <li id="fn2"><a href="#cite2">↑</a> 15:3 <i>Parte 2: Un uomo di guerra</i>: <a href="/it/The_Urantia_Book/96#p5_7">LU 96:5.7</a>. </li>
  <li id="fn3"><a href="#cite3">↑</a> 15:6 <i>La potenza di Dio</i>: <a href="/it/The_Urantia_Book/1#p1_4">LU 1:1.4</a>.  <i>Dio è onnipotente</i>: <a href="/it/The_Urantia_Book/131#p10_3">LU 131:10.3</a>.  <i>Onnipotente</i>: <a href="/it/The_Urantia_Book/142#p3_7">LU 142:3.7</a>.  <i>Parte 5: fa a pezzi i nemici</i>: <a href="/it/The_Urantia_Book/96#p5_7">LU 96:5.7</a>.  <i>Parte 4: Glorioso al potere</i>: <a href="/it/The_Urantia_Book/96#p5_7">LU 96:5.7</a>.  <i>Il Potere</i>: <a href="/it/The_Urantia_Book/131#p10_6">LU 131:10.6</a>. </li>
  <li id="fn4"><a href="#cite4">↑</a> 15:7 <i>Ira divina</i>: <a href="/it/The_Urantia_Book/20#p6_7">LU 20:6.7</a>. </li>
  <li id="fn5"><a href="#cite5">↑</a> 15:11 <i>Chi è come il nostro Dio tra tutti</i>: <a href="/it/The_Urantia_Book/96#p5_5">LU 96:5.5</a>.  <i>Parte 2: Chi può confrontare</i>: <a href="/it/The_Urantia_Book/97#p1_7">LU 97:1.7</a>. </li>
</ol>
</div>
