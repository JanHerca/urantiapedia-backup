<!--
title: Esodo - Capitolo 2
description: 
published: true
date: 2022-10-7T1:7:41Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Exodus/1">Esodo - Capitolo 1</a></td>
        <td><a href="/it/Bible/Exodus/Index">Indice</a></td>
        <td><a href="/it/Bible/Exodus/3">Esodo - Capitolo 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or un uomo della casa di Levi andò e prese per moglie una figliuola di Levi. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Questa donna concepì, e partorì un figliuolo; e vedendo com'egli era bello, lo tenne nascosto tre mesi. </p>
<p id="v3"><sup><small>3</small></sup>  E quando non poté più tenerlo nascosto, prese un canestro fatto di giunchi, lo spalmò di bitume e di pece, vi pose dentro il bambino, e lo mise nel canneto sulla riva del fiume. </p>
<p id="v4"><sup><small>4</small></sup>  E la sorella del bambino se ne stava a una certa distanza, per sapere quel che gli succederebbe. </p>
<p id="v5"><sup><small>5</small></sup>  Or la figliuola di Faraone scese a fare le sue abluzioni sulla riva del fiume; e le sue donzelle passeggiavano lungo il fiume. Ella vide il canestro nel canneto, e mandò la sua cameriera a prenderlo. </p>
<p id="v6"><sup><small>6</small></sup>  L'aprì, e vide il bimbo; ed ecco, il piccino piangeva; ed ella n'ebbe compassione, e disse: 'Questo è uno de' figliuoli degli Ebrei'. </p>
<p id="v7"><sup><small>7</small></sup>  Allora la sorella del bambino disse alla figliuola di Faraone: 'Devo andare a chiamarti una balia tra le donne ebree che t'allatti questo bimbo?' </p>
<p id="v8"><sup><small>8</small></sup>  La figliuola di Faraone le rispose: 'Va''. E la fanciulla andò a chiamare la madre del bambino. </p>
<p id="v9"><sup><small>9</small></sup>  E la figliuola di Faraone le disse: 'Porta via questo bambino, allattamelo, e io ti darò il tuo salario'. E quella donna prese il bambino e l'allattò. </p>
<p id="v10"><sup><small>10</small></sup>  E quando il bambino fu cresciuto, ella lo menò dalla figliuola di Faraone: esso fu per lei come un figliuolo, ed ella gli pose nome Mosè; 'Perché, disse, io l'ho tratto dall'acqua'. </p>
<p id="v11"><sup><small>11</small></sup>  Or in que' giorni, quando Mosè era già diventato grande, avvenne ch'egli uscì a trovare i suoi fratelli, e notò i lavori di cui erano gravati; e vide un Egiziano, che percoteva uno degli Ebrei suoi fratelli. </p>
<p id="v12"><sup><small>12</small></sup>  Egli volse lo sguardo di qua e di là; e, visto che non c'era nessuno, uccise l'Egiziano, e lo nascose nella sabbia. </p>
<p id="v13"><sup><small>13</small></sup>  Il giorno seguente uscì, ed ecco due Ebrei che si litigavano; ed egli disse a quello che avea torto: 'Perché percuoti il tuo compagno?' </p>
<p id="v14"><sup><small>14</small></sup>  E quegli rispose: 'Chi t'ha costituito principe e giudice sopra di noi? Vuoi tu uccider me come uccidesti l'Egiziano?' Allora Mosè ebbe paura, e disse: 'Certo, la cosa è nota'. </p>
<p id="v15"><sup><small>15</small></sup>  E quando Faraone udì il fatto, cercò di uccidere Mosè; ma Mosè fuggì dal cospetto di Faraone, e si fermò nel paese di Madian; e si mise a sedere presso ad un pozzo. </p>
<p id="v16"><sup><small>16</small></sup>  Or il sacerdote di Madian aveva sette figliuole; ed esse vennero ad attinger acqua, e a riempire gli abbeveratoi per abbeverare il gregge del padre loro. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Ma sopraggiunsero i pastori, che le scacciarono. Allora Mosè si levò, prese la loro difesa, e abbeverò il loro gregge. </p>
<p id="v18"><sup><small>18</small></sup>  E com'esse giunsero da Reuel loro padre, questi disse: 'Come mai siete tornate così presto oggi?' </p>
<p id="v19"><sup><small>19</small></sup>  Ed esse risposero: 'Un Egiziano ci ha liberate dalle mani de' pastori, e di più ci ha attinto l'acqua, ed ha abbeverato il gregge'. </p>
<p id="v20"><sup><small>20</small></sup>  Ed egli disse alle sue figliuole: 'E dov'è? Chiamatelo, che prenda qualche cibo'. </p>
<p id="v21"><sup><small>21</small></sup>  E Mosè acconsentì a stare da quell'uomo; ed egli diede a Mosè Sefora, sua figliuola. </p>
<p id="v22"><sup><small>22</small></sup>  Ed ella partorì un figliuolo ch'egli chiamò Ghershom; 'perché, disse, io soggiorno in terra straniera'. </p>
<p id="v23"><sup><small>23</small></sup>  Or nel corso di quel tempo, che fu lungo, avvenne che il re d'Egitto morì; e i figliuoli d'Israele sospiravano a motivo della schiavitù, e alzavan delle grida; e le grida che il servaggio strappava loro salirono a Dio. </p>
<p id="v24"><sup><small>24</small></sup>  E Dio udì i loro gemiti; e Dio si ricordò del suo patto con Abrahamo, con Isacco e con Giacobbe. </p>
<p id="v25"><sup><small>25</small></sup>  E Dio vide i figliuoli d'Israele, e Dio ebbe riguardo alla loro condizione. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Exodus/1">Esodo - Capitolo 1</a></td>
        <td><a href="/it/Bible/Exodus/Index">Indice</a></td>
        <td><a href="/it/Bible/Exodus/3">Esodo - Capitolo 3</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 2:1-10 <i>Bambini fluttuanti (Mosè)</i>: <a href="/it/The_Urantia_Book/89#p7_3">LU 89:7.3</a>.  <i>I genitori di Mosè</i>: <a href="/it/The_Urantia_Book/96#p3_1">LU 96:3.1</a>. </li>
  <li id="fn2"><a href="#cite2">↑</a> 2:16 <i>Sciamani (sacerdoti)</i>: <a href="/it/The_Urantia_Book/90#p1_1">LU 90:1.1</a>. </li>
  <li id="fn3"><a href="#cite3">↑</a> 2:16-21 <i>Matrimonio fuori dal matrimonio</i>: <a href="/it/The_Urantia_Book/82#p5_6">LU 82:5.6</a>. </li>
</ol>
</div>
