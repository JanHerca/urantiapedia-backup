<!--
title: Esodo - Capitolo 27
description: 
published: true
date: 2022-10-7T1:7:41Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Exodus/26">Esodo - Capitolo 26</a></td>
        <td><a href="/it/Bible/Exodus/Index">Indice</a></td>
        <td><a href="/it/Bible/Exodus/28">Esodo - Capitolo 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Farai anche un altare di legno d'acacia, lungo cinque cubiti e largo cinque cubiti; l'altare sarà quadrato, e avrà tre cubiti d'altezza. </p>
<p id="v2"><sup><small>2</small></sup>  Farai ai quattro angoli dei corni che spuntino dall'altare, il quale rivestirai di rame. </p>
<p id="v3"><sup><small>3</small></sup>  Farai pure i suoi vasi per raccoglier le ceneri, le sue palette, i suoi bacini, i suoi forchettoni e i suoi bracieri; tutti i suoi utensili li farai di rame. </p>
<p id="v4"><sup><small>4</small></sup>  E gli farai una gratella di rame in forma di rete; e sopra la rete, ai suoi quattro canti, farai quattro anelli di rame; </p>
<p id="v5"><sup><small>5</small></sup>  e la porrai sotto la cornice dell'altare, nella parte inferiore, in modo che la rete raggiunga la metà dell'altezza dell'altare. </p>
<p id="v6"><sup><small>6</small></sup>  Farai anche delle stanghe per l'altare: delle stanghe di legno d'acacia, e le rivestirai di rame. </p>
<p id="v7"><sup><small>7</small></sup>  E si faran passare le stanghe per gli anelli; e le stanghe saranno ai due lati dell'altare, quando lo si dovrà portare. </p>
<p id="v8"><sup><small>8</small></sup>  Lo farai di tavole, vuoto; dovrà esser fatto, conforme ti è stato mostrato sul monte. </p>
<p id="v9"><sup><small>9</small></sup>  Farai anche il cortile del tabernacolo; dal lato meridionale, ci saranno, per formare il cortile, delle cortine di lino fino ritorto, per una lunghezza di cento cubiti, per un lato. </p>
<p id="v10"><sup><small>10</small></sup>  Questo lato avrà venti colonne con le loro venti basi di rame; i chiodi e le aste delle colonne saranno d'argento. </p>
<p id="v11"><sup><small>11</small></sup>  Così pure per il lato di settentrione, per lungo, ci saranno delle cortine lunghe cento cubiti, con venti colonne e le loro venti basi di rame; i chiodi e le aste delle colonne saranno d'argento. </p>
<p id="v12"><sup><small>12</small></sup>  E per largo, dal lato d'occidente, il cortile avrà cinquanta cubiti di cortine, con dieci colonne e le loro dieci basi. </p>
<p id="v13"><sup><small>13</small></sup>  E per largo, sul davanti, dal lato orientale il cortile avrà cinquanta cubiti. </p>
<p id="v14"><sup><small>14</small></sup>  Da uno dei lati dell'ingresso ci saranno quindici cubiti di cortine, con tre colonne e le loro tre basi; </p>
<p id="v15"><sup><small>15</small></sup>  e dall'altro lato pure ci saranno quindici cubiti di cortine, con tre colonne e le loro tre basi. </p>
<p id="v16"><sup><small>16</small></sup>  Per l'ingresso del cortile ci sarà una portiera di venti cubiti, di filo violaceo, porporino, scarlatto, e di lino fino ritorto, in lavoro di ricamo, con quattro colonne e le loro quattro basi. </p>
<p id="v17"><sup><small>17</small></sup>  Tutte le colonne attorno al cortile saran congiunte con delle aste d'argento; i loro chiodi saranno d'argento, e le loro basi di rame. </p>
<p id="v18"><sup><small>18</small></sup>  La lunghezza del cortile sarà di cento cubiti; la larghezza, di cinquanta da ciascun lato; e l'altezza, di cinque cubiti; le cortine saranno di lino fino ritorto, e le basi delle colonne, di rame. </p>
<p id="v19"><sup><small>19</small></sup>  Tutti gli utensili destinati al servizio del tabernacolo, tutti i suoi piuoli e tutti i piuoli del cortile saranno di rame. </p>
<p id="v20"><sup><small>20</small></sup>  Ordinerai ai figliuoli d'Israele che ti portino dell'olio d'uliva puro, vergine, per il candelabro, per tener le lampade continuamente accese. </p>
<p id="v21"><sup><small>21</small></sup>  Nella tenda di convegno, fuori del velo che sta davanti alla testimonianza, Aaronne e i suoi figliuoli lo prepareranno perché le lampade ardano dalla sera al mattino davanti all'Eterno. Questa sarà una regola perpetua per i loro discendenti, da essere osservata dai figliuoli d'Israele. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Exodus/26">Esodo - Capitolo 26</a></td>
        <td><a href="/it/Bible/Exodus/Index">Indice</a></td>
        <td><a href="/it/Bible/Exodus/28">Esodo - Capitolo 28</a></td>
      </tr>
    </tbody>
  </table>
</figure>
