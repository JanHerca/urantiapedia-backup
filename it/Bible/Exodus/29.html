<!--
title: Esodo - Capitolo 29
description: 
published: true
date: 2023-11-8T21:45:54Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/28">
          <span class="mdi mdi-arrow-left-drop-circle"></span><span class="pl-2">Esodo - Capitolo 28</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/30">
          <span class="pr-2">Esodo - Capitolo 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Questo è quello che farai per consacrarli perché mi esercitino l'ufficio di sacerdoti. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Prendi un giovenco e due montoni senza difetto, de' pani senza lievito, delle focacce senza lievito impastate con olio, e delle gallette senza lievito unte d'olio; tutte queste cose farai di fior di farina di grano. </p>
<p id="v3"><sup><small>3</small></sup>  Le metterai in un paniere, e le offrirai nel paniere al tempo stesso del giovenco e de' due montoni. </p>
<p id="v4"><sup><small>4</small></sup>  Farai avvicinare Aaronne e i suoi figliuoli all'ingresso della tenda di convegno, e li laverai con acqua. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Poi prenderai i paramenti, e vestirai Aaronne della tunica, del manto dell'efod, dell'efod e del pettorale, e lo cingerai della cintura artistica dell'efod. </p>
<p id="v6"><sup><small>6</small></sup>  Gli porrai in capo la mitra, e metterai sulla mitra il santo diadema. </p>
<p id="v7"><sup><small>7</small></sup>  Poi prenderai l'olio dell'unzione, glielo spanderai sul capo, e l'ungerai. </p>
<p id="v8"><sup><small>8</small></sup>  Farai quindi accostare i suoi figliuoli, e li vestirai delle tuniche. </p>
<p id="v9"><sup><small>9</small></sup>  Cingerai Aaronne e i suoi figliuoli con delle cinture, e assicurerai sul loro capo delle tiare; e il sacerdozio apparterrà loro per legge perpetua. Così consacrerai Aaronne e i suoi figliuoli. </p>
<p id="v10"><sup><small>10</small></sup>  Poi farai accostare il giovenco davanti alla tenda di convegno; e Aaronne e i suoi figliuoli poseranno le mani sul capo del giovenco. </p>
<p id="v11"><sup><small>11</small></sup>  E scannerai il giovenco davanti all'Eterno, all'ingresso della tenda di convegno. </p>
<p id="v12"><sup><small>12</small></sup>  E prenderai del sangue del giovenco, e ne metterai col dito sui corni dell'altare, e spanderai tutto il sangue appiè dell'altare. </p>
<p id="v13"><sup><small>13</small></sup>  Prenderai pure tutto il grasso che copre le interiora, la rete ch'è sopra il fegato, i due arnioni e il grasso che v'è sopra, e farai fumar tutto sull'altare. </p>
<p id="v14"><sup><small>14</small></sup>  Ma la carne del giovenco, la sua pelle e i suoi escrementi li brucerai col fuoco fuori del campo: è un sacrifizio per il peccato. </p>
<p id="v15"><sup><small>15</small></sup>  Poi prenderai uno de' montoni; e Aaronne e i suoi figliuoli poseranno le loro mani sul capo del montone. </p>
<p id="v16"><sup><small>16</small></sup>  E scannerai il montone, ne prenderai il sangue, e lo spanderai sull'altare, tutto all'intorno. </p>
<p id="v17"><sup><small>17</small></sup>  Poi farai a pezzi il montone, laverai le sue interiora e le sue gambe, e le metterai sui pezzi e sulla sua testa. </p>
<p id="v18"><sup><small>18</small></sup>  E farai fumare tutto il montone sull'altare: è un olocausto all'Eterno; è un sacrifizio di soave odore fatto mediante il fuoco all'Eterno. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Poi prenderai l'altro montone, e Aaronne e i suoi figliuoli poseranno le loro mani sul capo del montone. </p>
<p id="v20"><sup><small>20</small></sup>  Scannerai il montone, prenderai del suo sangue e lo metterai sull'estremità dell'orecchio destro d'Aaronne e sull'estremità dell'orecchio destro de' suoi figliuoli, e sul pollice della loro man destra e sul dito grosso del loro piè destro, e spanderai il sangue sull'altare, tutto all'intorno. </p>
<p id="v21"><sup><small>21</small></sup>  E prenderai del sangue che è sull'altare, e dell'olio dell'unzione, e ne aspergerai Aaronne e i suoi paramenti, e i suoi figliuoli e i paramenti de' suoi figliuoli con lui. Così saranno consacrati lui, i suoi paramenti, i suoi figliuoli e i loro paramenti con lui. </p>
<p id="v22"><sup><small>22</small></sup>  Prenderai pure il grasso del montone, la coda, il grasso che copre le interiora, la rete del fegato, i due arnioni e il grasso che v'è sopra e la coscia destra, perché è un montone di consacrazione; </p>
<p id="v23"><sup><small>23</small></sup>  prenderai anche un pane, una focaccia oliata e una galletta dal paniere degli azzimi che è davanti all'Eterno; </p>
<p id="v24"><sup><small>24</small></sup>  e porrai tutte queste cose sulle palme delle mani d'Aaronne e sulle palme delle mani de' suoi figliuoli, e le agiterai come offerta agitata davanti all'Eterno. </p>
<p id="v25"><sup><small>25</small></sup>  Poi le prenderai dalle loro mani e le farai fumare sull'altare sopra l'olocausto, come un profumo soave davanti all'Eterno; è un sacrifizio fatto mediante il fuoco all'Eterno. </p>
<p id="v26"><sup><small>26</small></sup>  E prenderai il petto del montone che avrà servito alla consacrazione d'Aaronne, e lo agiterai come offerta agitata davanti all'Eterno; e questa sarà la tua parte. </p>
<p id="v27"><sup><small>27</small></sup>  E consacrerai, di ciò che spetta ad Aaronne e ai suoi figliuoli, il petto dell'offerta agitata e la coscia dell'offerta elevata: vale a dire, ciò che del montone della consacrazione sarà stato agitato ed elevato; </p>
<p id="v28"><sup><small>28</small></sup>  esso apparterrà ad Aaronne e ai suoi figliuoli, per legge perpetua da osservarsi dai figliuoli d'Israele: poiché è un'offerta fatta per elevazione. Sarà un'offerta fatta per elevazione dai figliuoli d'Israele nei loro sacrifizi di azioni di grazie: la loro offerta per elevazione sarà per l'Eterno. </p>
<p id="v29"><sup><small>29</small></sup>  E i paramenti sacri di Aaronne saranno, dopo di lui, per i suoi figliuoli, che se li metteranno all'atto della loro unzione e della loro consacrazione. <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  Quello de' suoi figliuoli che gli succederà nel sacerdozio, li indosserà per sette giorni quando entrerà nella tenda di convegno per fare il servizio nel luogo santo. </p>
<p id="v31"><sup><small>31</small></sup>  Poi prenderai il montone della consacrazione, e ne farai cuocere la carne in un luogo santo; </p>
<p id="v32"><sup><small>32</small></sup>  e Aaronne, e i suoi figliuoli mangeranno, all'ingresso della tenda di convegno, la carne del montone e il pane che sarà nel paniere. </p>
<p id="v33"><sup><small>33</small></sup>  Mangeranno le cose che avranno servito a fare l'espiazione per consacrarli e santificarli; ma nessun estraneo ne mangerà, perché son cose sante. </p>
<p id="v34"><sup><small>34</small></sup>  E se rimarrà della carne della consacrazione o del pane fino alla mattina dopo, brucerai quel resto col fuoco; non lo si mangerà, perché è cosa santa. </p>
<p id="v35"><sup><small>35</small></sup>  Eseguirai dunque, riguardo ad Aaronne e ai suoi figliuoli, tutto quello che ti ho ordinato: li consacrerai durante sette giorni. </p>
<p id="v36"><sup><small>36</small></sup>  E ogni giorno offrirai un giovenco, come sacrifizio per il peccato, per fare l'espiazione; purificherai l'altare mediante questa tua espiazione, e l'ungerai per consacrarlo. </p>
<p id="v37"><sup><small>37</small></sup>  Per sette giorni farai l'espiazione dell'altare, e lo santificherai; e l'altare sarà santissimo: tutto ciò che toccherà l'altare sarà santo. </p>
<p id="v38"><sup><small>38</small></sup>  Or questo è ciò che offrirai sull'altare: due agnelli d'un anno, ogni giorno, del continuo. </p>
<p id="v39"><sup><small>39</small></sup>  Uno degli agnelli l'offrirai la mattina; e l'altro l'offrirai sull'imbrunire. </p>
<p id="v40"><sup><small>40</small></sup>  Col primo agnello offrirai la decima parte di un efa di fior di farina impastata con la quarta parte di un hin d'olio vergine, e una libazione di un quarto di hin di vino. </p>
<p id="v41"><sup><small>41</small></sup>  Il secondo agnello l'offrirai sull'imbrunire; l'accompagnerai con la stessa oblazione e con la stessa libazione della mattina; è un sacrifizio di profumo soave offerto mediante il fuoco all'Eterno. <sup id="cite6"><a href="#fn6">[6]</a></sup></p>
<p id="v42"><sup><small>42</small></sup>  Sarà un olocausto perpetuo offerto dai vostri discendenti, all'ingresso della tenda di convegno, davanti all'Eterno, dove io v'incontrerò per parlar quivi con te. </p>
<p id="v43"><sup><small>43</small></sup>  E là io mi troverò coi figliuoli d'Israele; e la tenda sarà santificata dalla mia gloria. </p>
<p id="v44"><sup><small>44</small></sup>  E santificherò la tenda di convegno e l'altare; anche Aaronne e i suoi figliuoli santificherò, perché mi esercitino l'ufficio di sacerdoti. </p>
<p id="v45"><sup><small>45</small></sup>  E dimorerò in mezzo ai figliuoli d'Israele e sarò il loro Dio. </p>
<p id="v46"><sup><small>46</small></sup>  Ed essi conosceranno che io sono l'Eterno, l'Iddio loro, che li ho tratti dal paese d'Egitto per dimorare tra loro. Io sono l'Eterno, l'Iddio loro. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/28">
          <span class="mdi mdi-arrow-left-drop-circle"></span><span class="pl-2">Esodo - Capitolo 28</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/30">
          <span class="pr-2">Esodo - Capitolo 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 29:1 <i>Sacrificato il meglio di tutto</i>: <a href="/it/The_Urantia_Book/89#p4_8">LU 89:4.8</a>. </li>
  <li id="fn2"><a href="#cite2">↑</a> 29:4 <i>Purifica le vesti dei sacerdoti</i>: <a href="/it/The_Urantia_Book/90#p5_3">LU 90:5.3</a>. </li>
  <li id="fn3"><a href="#cite3">↑</a> 29:4-9,29 <i>Sciamani (sacerdoti)</i>: <a href="/it/The_Urantia_Book/90#p1_1">LU 90:1.1</a>. </li>
  <li id="fn4"><a href="#cite4">↑</a> 29:18,25,41 <i>Dolce sapore nelle narici di Dio</i>: <a href="/it/The_Urantia_Book/89#p4_3">LU 89:4.3</a>. </li>
  <li id="fn5"><a href="#cite5">↑</a> 29:29 <i>Sacerdozio ereditario</i>: <a href="/it/The_Urantia_Book/90#p5_4">LU 90:5.4</a>. </li>
  <li id="fn6"><a href="#cite6">↑</a> 29:41-44 <i>Santifica il tabernacolo e l'area</i>: <a href="/it/The_Urantia_Book/90#p5_3">LU 90:5.3</a>.  <i>Purifica il tabernacolo</i>: <a href="/it/The_Urantia_Book/90#p5_3">LU 90:5.3</a>. </li>
</ol>
</div>
