<!--
title: Esodo - Capitolo 6
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Exodus/5">Esodo - Capitolo 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Exodus/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Exodus/7">Esodo - Capitolo 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno disse a Mosè: 'Ora vedrai quello che farò a Faraone; perché, forzato da una mano potente, li lascerà andare; anzi, forzato da una mano potente, li caccerà dal suo paese'. </p>
<p id="v2"><sup><small>2</small></sup>  E Dio parlò a Mosè, e gli disse: <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  'Io sono l'Eterno, e apparii ad Abrahamo, ad Isacco e a Giacobbe, come l'Iddio onnipotente; ma non fui conosciuto da loro sotto il mio nome di Eterno. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Stabilii pure con loro il mio patto, promettendo di dar loro il paese di Canaan, il paese dei loro pellegrinaggi, nel quale soggiornavano. </p>
<p id="v5"><sup><small>5</small></sup>  Ed ho anche udito i gemiti de' figliuoli d'Israele che gli Egiziani tengono in schiavitù, e mi son ricordato del mio patto. </p>
<p id="v6"><sup><small>6</small></sup>  Perciò di' ai figliuoli d'Israele: Io sono l'Eterno, vi sottrarrò ai duri lavori di cui vi gravano gli Egiziani, vi emanciperò dalla loro schiavitù, e vi redimerò con braccio steso e con grandi giudizi. </p>
<p id="v7"><sup><small>7</small></sup>  E vi prenderò per mio popolo, e sarò vostro Dio; e voi conoscerete che io sono l'Eterno, il vostro Dio, che vi sottrae ai duri lavori impostivi dagli Egiziani. </p>
<p id="v8"><sup><small>8</small></sup>  E v'introdurrò nel paese, che giurai di dare ad Abrahamo, a Isacco e a Giacobbe; e ve lo darò come possesso ereditario: io sono l'Eterno'. </p>
<p id="v9"><sup><small>9</small></sup>  E Mosè parlò a quel modo ai figliuoli d'Israele; ma essi non dettero ascolto a Mosè, a motivo dell'angoscia dello spirito loro e della loro dura schiavitù. </p>
<p id="v10"><sup><small>10</small></sup>  E l'Eterno parlò a Mosè, dicendo: </p>
<p id="v11"><sup><small>11</small></sup>  'Va', parla a Faraone re d'Egitto, ond'egli lasci uscire i figliuoli d'Israele dal suo paese'. </p>
<p id="v12"><sup><small>12</small></sup>  Ma Mosè parlò nel cospetto dell'Eterno, e disse: 'Ecco, i figliuoli d'Israele non mi hanno dato ascolto; come dunque darebbe Faraone ascolto a me che sono incirconciso di labbra?' </p>
<p id="v13"><sup><small>13</small></sup>  E l'Eterno parlò a Mosè e ad Aaronne, e comandò loro d'andare dai figliuoli d'Israele e da Faraone re d'Egitto, per trarre i figliuoli d'Israele dal paese d'Egitto. </p>
<p id="v14"><sup><small>14</small></sup>  Questi sono i capi delle loro famiglie. Figliuoli di Ruben, primogenito d'Israele: Henoc e Pallu, Hetsron e Carmi. Questi sono i rami dei Rubeniti. - </p>
<p id="v15"><sup><small>15</small></sup>  Figliuoli di Simeone: Jemuel, Jamin, Ohad, Jakin, Tsochar e Saul, figliuolo della Cananea. Questi sono i rami dei Simeoniti. - </p>
<p id="v16"><sup><small>16</small></sup>  Questi sono i nomi dei figliuoli di Levi, secondo le loro generazioni: Gherson, Kehath e Merari. E gli anni della vita di Levi furono centotrentasette. - </p>
<p id="v17"><sup><small>17</small></sup>  Figliuoli di Gherson: Libni e Scimei, con le loro diverse famiglie. - </p>
<p id="v18"><sup><small>18</small></sup>  Figliuoli di Kehath: Amram, Jitshar, Hebron e Uziel. E gli anni della vita di Kehath furono centotrentatre. - </p>
<p id="v19"><sup><small>19</small></sup>  Figliuoli di Merari: Mahli e Musci. Questi sono i rami dei Leviti, secondo le loro generazioni. </p>
<p id="v20"><sup><small>20</small></sup>  Or Amram prese per moglie Iokebed, sua zia; ed ella gli partorì Aaronne e Mosè. E gli anni della vita di Amram furono centotrentasette. - </p>
<p id="v21"><sup><small>21</small></sup>  Figliuoli di Jitshar: Kore, Nefeg e Zicri. - </p>
<p id="v22"><sup><small>22</small></sup>  Figliuoli di Uziel: Mishael, Eltsafan e Sitri. - </p>
<p id="v23"><sup><small>23</small></sup>  Aaronne prese per moglie Elisceba, figliuola di Amminadab, sorella di Nahashon; ed ella gli partorì Nadab, Abihu, Eleazar e Ithamar. - </p>
<p id="v24"><sup><small>24</small></sup>  Figliuoli di Kore: Assir, Elkana e Abiasaf. Questi sono i rami dei Koriti. - </p>
<p id="v25"><sup><small>25</small></sup>  Eleazar, figliuolo d'Aaronne, prese per moglie una delle figliuole di Putiel; ed ella gli partorì Fineas. Questi sono i capi delle famiglie dei Leviti nei loro diversi rami. </p>
<p id="v26"><sup><small>26</small></sup>  E questo è quell'Aaronne e quel Mosè ai quali l'Eterno disse: 'Fate uscire i figliuoli d'Israele dal paese d'Egitto, spartiti nelle loro schiere'. </p>
<p id="v27"><sup><small>27</small></sup>  Essi son quelli che parlarono a Faraone re d'Egitto, per trarre i figliuoli d'Israele dall'Egitto: sono quel Mosè e quell'Aaronne. </p>
<p id="v28"><sup><small>28</small></sup>  Or avvenne, allorché l'Eterno parlò a Mosè nel paese d'Egitto, </p>
<p id="v29"><sup><small>29</small></sup>  che l'Eterno disse a Mosè: 'Io sono l'Eterno: di' a Faraone, re d'Egitto, tutto quello che dico a te'. </p>
<p id="v30"><sup><small>30</small></sup>  E Mosè rispose, nel cospetto dell'Eterno: 'Ecco, io sono incirconciso di labbra; come dunque Faraone mi porgerà egli ascolto?' </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 6:2 <i>Elohim (Dei) creati</i>: <a href="/it/The_Urantia_Book/142#p3_6">LU 142:3.6</a>.  <i>Elohim</i>: <a href="/it/The_Urantia_Book/96#p1_8">LU 96:1.8</a>. </li>
  <li id="fn2"><a href="#cite2">↑</a> 6:3 <i>Jehovah (Yahweh)</i>: <a href="/it/The_Urantia_Book/96#p1_10">LU 96:1.10</a>.  <i>El Shaddai</i>: <a href="/it/The_Urantia_Book/96#p1_5">LU 96:1.5</a>.  <i>El Shaddai, divinità creatrice</i>: <a href="/it/The_Urantia_Book/142#p3_5">LU 142:3.5</a>.  <i>L'Onnipotente</i>: <a href="/it/The_Urantia_Book/131#p10_6">LU 131:10.6</a>.  <i>Yahweh, Dio dei clan del Sinai</i>: <a href="/it/The_Urantia_Book/142#p3_3">LU 142:3.3</a>.  <i>Yahweh</i>: <a href="/it/The_Urantia_Book/96#p1_3">LU 96:1.3</a>. </li>
</ol>
</div>
