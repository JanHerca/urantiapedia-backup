<!--
title: Esodo - Capitolo 30
description: 
published: true
date: 2023-11-8T21:45:54Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/29">
          <span class="mdi mdi-arrow-left-drop-circle"></span><span class="pl-2">Esodo - Capitolo 29</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/31">
          <span class="pr-2">Esodo - Capitolo 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Farai pure un altare per bruciarvi su il profumo: lo farai di legno d'acacia. </p>
<p id="v2"><sup><small>2</small></sup>  La sua lunghezza sarà di un cubito; e la sua larghezza, di un cubito; sarà quadro, e avrà un'altezza di due cubiti; i suoi corni saranno tutti d'un pezzo con esso. </p>
<p id="v3"><sup><small>3</small></sup>  Lo rivestirai d'oro puro: il disopra, i suoi lati tutt'intorno, i suoi corni; e gli farai una ghirlanda d'oro che gli giri attorno. </p>
<p id="v4"><sup><small>4</small></sup>  E gli farai due anelli d'oro, sotto la ghirlanda, ai suoi due lati; li metterai ai suoi due lati, per passarvi le stanghe che serviranno a portarlo. </p>
<p id="v5"><sup><small>5</small></sup>  Farai le stanghe di legno d'acacia, e le rivestirai d'oro. </p>
<p id="v6"><sup><small>6</small></sup>  E collocherai l'altare davanti al velo ch'è dinanzi all'arca della testimonianza, di faccia al propiziatorio che sta sopra la testimonianza, dove io mi ritroverò con te. </p>
<p id="v7"><sup><small>7</small></sup>  E Aaronne vi brucerà su del profumo fragrante; lo brucerà ogni mattina, quando acconcerà le lampade; </p>
<p id="v8"><sup><small>8</small></sup>  e quando Aaronne accenderà le lampade sull'imbrunire, lo farà bruciare come un profumo perpetuo davanti all'Eterno, di generazione in generazione. </p>
<p id="v9"><sup><small>9</small></sup>  Non offrirete sovr'esso né profumo straniero, né olocausto, né oblazione; e non vi farete libazione. </p>
<p id="v10"><sup><small>10</small></sup>  E Aaronne farà una volta all'anno l'espiazione sui corni d'esso; col sangue del sacrifizio d'espiazione per il peccato vi farà l'espiazione una volta l'anno, di generazione in generazione. Sarà cosa santissima, sacra all'Eterno'. </p>
<p id="v11"><sup><small>11</small></sup>  L'Eterno parlò ancora a Mosè, dicendo: </p>
<p id="v12"><sup><small>12</small></sup>  'Quando farai il conto de' figliuoli d'Israele, facendone il censimento, ognun d'essi darà all'Eterno il riscatto della propria persona, quando saranno contati; onde non siano colpiti da qualche piaga, allorché farai il loro censimento. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Daranno questo: chiunque sarà compreso nel censimento darà un mezzo siclo, secondo il siclo del santuario, che è di venti ghere: un mezzo siclo sarà l'offerta da fare all'Eterno. </p>
<p id="v14"><sup><small>14</small></sup>  Ognuno che sarà compreso nel censimento, dai venti anni in su, darà quest'offerta all'Eterno. </p>
<p id="v15"><sup><small>15</small></sup>  Il ricco non darà di più, né il povero darà meno del mezzo siclo, quando si farà quest'offerta all'Eterno per il riscatto delle vostre persone. </p>
<p id="v16"><sup><small>16</small></sup>  Prenderai dunque dai figliuoli d'Israele questo danaro del riscatto e lo adoprerai per il servizio della tenda di convegno: sarà per i figliuoli d'Israele una ricordanza dinanzi all'Eterno per fare il riscatto delle vostre persone'. </p>
<p id="v17"><sup><small>17</small></sup>  L'Eterno parlò ancora a Mosè, dicendo: </p>
<p id="v18"><sup><small>18</small></sup>  'Farai pure una conca di rame, con la sua base di rame, per le abluzioni; la porrai fra la tenda di convegno e l'altare, e ci metterai dell'acqua. </p>
<p id="v19"><sup><small>19</small></sup>  E Aaronne e i suoi figliuoli vi si laveranno le mani e i piedi. </p>
<p id="v20"><sup><small>20</small></sup>  Quando entreranno nella tenda di convegno, si laveranno con acqua, onde non abbiano a morire; così pure quando si accosteranno all'altare per fare il servizio, per far fumare un'offerta fatta all'Eterno mediante il fuoco. </p>
<p id="v21"><sup><small>21</small></sup>  Si laveranno le mani e i piedi, onde non abbiano a morire. Questa sarà una norma perpetua per loro, per Aaronne e per la sua progenie, di generazione in generazione'. </p>
<p id="v22"><sup><small>22</small></sup>  L'Eterno parlò ancora a Mosè, dicendo: </p>
<p id="v23"><sup><small>23</small></sup>  'Prenditi anche de' migliori aromi: di mirra vergine, cinquecento sicli; di cinnamomo aromatico, la metà, cioè duecentocinquanta; di canna aromatica, pure duecentocinquanta: <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  di cassia, cinquecento, secondo il siclo del santuario; e un hin d'olio d'oliva. </p>
<p id="v25"><sup><small>25</small></sup>  E ne farai un olio per l'unzione sacra, un profumo composto con arte di profumiere: sarà l'olio per l'unzione sacra. </p>
<p id="v26"><sup><small>26</small></sup>  E con esso ungerai la tenda di convegno e l'arca della testimonianza, </p>
<p id="v27"><sup><small>27</small></sup>  la tavola e tutti i suoi utensili, il candelabro e i suoi utensili, l'altare dei profumi, </p>
<p id="v28"><sup><small>28</small></sup>  l'altare degli olocausti e tutti i suoi utensili, la conca e la sua base. </p>
<p id="v29"><sup><small>29</small></sup>  Consacrerai così queste cose, e saranno santissime; tutto quello che le toccherà, sarà santo. </p>
<p id="v30"><sup><small>30</small></sup>  E ungerai Aaronne e i suoi figliuoli, e li consacrerai perché mi esercitino l'ufficio di sacerdoti. </p>
<p id="v31"><sup><small>31</small></sup>  E parlerai ai figliuoli d'Israele, dicendo: Quest'olio mi sarà un olio di sacra unzione, di generazione in generazione. </p>
<p id="v32"><sup><small>32</small></sup>  Non lo si spanderà su carne d'uomo, e non ne farete altro di simile, della stessa composizione; esso è cosa santa, e sarà per voi cosa santa. </p>
<p id="v33"><sup><small>33</small></sup>  Chiunque ne comporrà di simile, o chiunque ne metterà sopra un estraneo, sarà sterminato di fra il suo popolo'. </p>
<p id="v34"><sup><small>34</small></sup>  L'Eterno disse ancora a Mosè: 'Prenditi degli aromi, della resina, della conchiglia odorosa, del galbano, degli aromi con incenso puro, in dosi uguali; </p>
<p id="v35"><sup><small>35</small></sup>  e ne farai un profumo composto secondo l'arte del profumiere, salato, puro, santo; </p>
<p id="v36"><sup><small>36</small></sup>  ne ridurrai una parte in minutissima polvere, e ne porrai davanti alla testimonianza nella tenda di convegno, dove io m'incontrerò con te: esso vi sarà cosa santissima. </p>
<p id="v37"><sup><small>37</small></sup>  E del profumo che farai, non ne farete della stessa composizione per uso vostro; ti sarà cosa santa, consacrata all'Eterno. </p>
<p id="v38"><sup><small>38</small></sup>  Chiunque ne farà di simile per odorarlo, sarà sterminato di fra il suo popolo'. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/29">
          <span class="mdi mdi-arrow-left-drop-circle"></span><span class="pl-2">Esodo - Capitolo 29</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/31">
          <span class="pr-2">Esodo - Capitolo 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 30:12-16 <i>La numerazione del popolo</i>: <a href="/it/The_Urantia_Book/88#p1_6">LU 88:1.6</a>. </li>
  <li id="fn2"><a href="#cite2">↑</a> 30:23-30 <i>Olio di riconciliazione</i>: <a href="/it/The_Urantia_Book/28#p5_13">LU 28:5.13</a>. </li>
</ol>
</div>
