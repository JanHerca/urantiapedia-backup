<!--
title: Esodo - Capitolo 21
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Exodus/20">Esodo - Capitolo 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Exodus/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Exodus/22">Esodo - Capitolo 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or queste sono le leggi che tu porrai dinanzi a loro: </p>
<p id="v2"><sup><small>2</small></sup>  Se compri un servo ebreo, egli ti servirà per sei anni; ma il settimo se ne andrà libero, senza pagar nulla. </p>
<p id="v3"><sup><small>3</small></sup>  Se è venuto solo, se ne andrà solo; se aveva moglie, la moglie se ne andrà con lui. </p>
<p id="v4"><sup><small>4</small></sup>  Se il suo padrone gli dà moglie e questa gli partorisce figliuoli e figliuole, la moglie e i figliuoli di lei saranno del padrone, ed egli se ne andrà solo. </p>
<p id="v5"><sup><small>5</small></sup>  Ma se il servo fa questa dichiarazione: - 'Io amo il mio padrone, mia moglie e i miei figliuoli; io non voglio andarmene libero' - </p>
<p id="v6"><sup><small>6</small></sup>  allora il suo padrone lo farà comparire davanti a Dio, e lo farà accostare alla porta o allo stipite, e il suo padrone gli forerà l'orecchio con una lesina; ed egli lo servirà per sempre. </p>
<p id="v7"><sup><small>7</small></sup>  Se uno vende la propria figliuola per esser serva, ella non se ne andrà come se ne vanno i servi. </p>
<p id="v8"><sup><small>8</small></sup>  S'ella dispiace al suo padrone, che se l'era presa per moglie, egli la farà riscattare; ma non avrà il diritto di venderla a gente straniera, dopo esserle stato infedele. </p>
<p id="v9"><sup><small>9</small></sup>  E se la dà in isposa al suo figliuolo, la tratterà secondo il diritto delle fanciulle. </p>
<p id="v10"><sup><small>10</small></sup>  Se prende un'altra moglie, non toglierà alla prima né il vitto, né il vestire, né la coabitazione. </p>
<p id="v11"><sup><small>11</small></sup>  Se non le fa queste tre cose, ella se ne andrà senza pagamento di prezzo. </p>
<p id="v12"><sup><small>12</small></sup>  Chi percuote un uomo sì ch'egli muoia, dev'essere messo a morte. </p>
<p id="v13"><sup><small>13</small></sup>  Se non gli ha teso agguato, ma Dio gliel'ha fatto cader sotto mano, io ti stabilirò un luogo dov'ei si possa rifugiare. </p>
<p id="v14"><sup><small>14</small></sup>  Se alcuno con premeditazione uccide il suo prossimo mediante insidia, tu lo strapperai anche dal mio altare, per farlo morire. </p>
<p id="v15"><sup><small>15</small></sup>  Chi percuote suo padre o sua madre dev'esser messo a morte. </p>
<p id="v16"><sup><small>16</small></sup>  Chi ruba un uomo - sia che l'abbia venduto o che gli sia trovato nelle mani - dev'esser messo a morte. </p>
<p id="v17"><sup><small>17</small></sup>  Chi maledice suo padre o sua madre dev'esser messo a morte. </p>
<p id="v18"><sup><small>18</small></sup>  Se degli uomini vengono a rissa, e uno percuote l'altro con una pietra o col pugno, e quello non muoia, ma debba mettersi a letto, </p>
<p id="v19"><sup><small>19</small></sup>  se si rileva e può camminar fuori appoggiato al suo bastone, colui che lo percosse sarà assolto; soltanto, lo indennizzerà del tempo che ha perduto e lo farà curare fino a guarigione compiuta. </p>
<p id="v20"><sup><small>20</small></sup>  Se uno percuote il suo servo o la sua serva col bastone sì che gli muoiano fra le mani, il padrone dev'esser punito; </p>
<p id="v21"><sup><small>21</small></sup>  ma se sopravvivono un giorno o due, non sarà punito, perché son danaro suo. </p>
<p id="v22"><sup><small>22</small></sup>  Se alcuni vengono a rissa e percuotono una donna incinta sì ch'ella si sgravi, ma senza che ne segua altro danno, il percotitore sarà condannato all'ammenda che il marito della donna gl'imporrà; e la pagherà come determineranno i giudici; </p>
<p id="v23"><sup><small>23</small></sup>  ma se ne seguono danno, <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  darai vita per vita, occhio per occhio, dente per dente, mano per mano, <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  piede per piede, scottatura per scottatura, ferita per ferita, contusione per contusione. </p>
<p id="v26"><sup><small>26</small></sup>  Se uno colpisce l'occhio del suo servo o l'occhio della sua serva e glielo fa perdere, li lascerà andar liberi in compenso dell'occhio perduto. </p>
<p id="v27"><sup><small>27</small></sup>  E se fa cadere un dente al suo servo o un dente alla sua serva, li lascerà andar liberi in compenso del dente perduto. </p>
<p id="v28"><sup><small>28</small></sup>  Se un bue cozza un uomo o una donna sì che muoia, il bue dovrà esser lapidato e non se ne mangerà la carne; ma il padrone del bue sarà assolto. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Però, se il bue era già da tempo uso cozzare, e il padrone n'è stato avvertito, ma non l'ha tenuto rinchiuso, e il bue ha ucciso un uomo o una donna, il bue sarà lapidato, e il suo padrone pure sarà messo a morte. </p>
<p id="v30"><sup><small>30</small></sup>  Ove sia imposto al padrone un prezzo di riscatto, egli pagherà per il riscatto della propria vita tutto quello che gli sarà imposto. <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  Se il bue cozza un figliuolo o una figliuola, gli si applicherà questa medesima legge. </p>
<p id="v32"><sup><small>32</small></sup>  Se il bue cozza un servo o una serva, il padrone del bue pagherà al padrone del servo trenta sicli d'argento, e il bue sarà lapidato. </p>
<p id="v33"><sup><small>33</small></sup>  Se uno apre una fossa, o se uno scava una fossa e non la copre, e un bue o un asino vi cade dentro, </p>
<p id="v34"><sup><small>34</small></sup>  il padron della fossa rifarà il danno: pagherà in danaro il valore della bestia al padrone, e la bestia morta sarà sua. </p>
<p id="v35"><sup><small>35</small></sup>  Se il bue d'un uomo ferisce il bue d'un altro sì ch'esso muoia, si venderà il bue vivo e se ne dividerà il prezzo; e anche il bue morto sarà diviso fra loro. </p>
<p id="v36"><sup><small>36</small></sup>  Se poi è noto che quel bue era già da tempo uso cozzare, e il suo padrone non l'ha tenuto rinchiuso, questi dovrà pagare bue per bue, e la bestia morta sarà sua. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 21:23 <i># 1 Vita per la vita</i>: <a href="/it/The_Urantia_Book/89#p6_7">LU 89:6.7</a>.  <i>Vita per vita</i>: <a href="/it/The_Urantia_Book/70#p10_9">LU 70:10.9</a>. </li>
  <li id="fn2"><a href="#cite2">↑</a> 21:23-24 <i>Occhio per occhio</i>: <a href="/it/The_Urantia_Book/70#p10_9">LU 70:10.9</a>. </li>
  <li id="fn3"><a href="#cite3">↑</a> 21:24 <i>Occhio per occhio, dente per dente</i>: <a href="/it/The_Urantia_Book/140#p6_9">LU 140:6.9</a>.  <i>Occhio per occhio</i>: <a href="/it/The_Urantia_Book/159#p5_11">LU 159:5.11</a>.  <i>Occhio per occhio, dente per dente</i>: <a href="/it/The_Urantia_Book/140#p8_5">LU 140:8.5</a>. </li>
  <li id="fn4"><a href="#cite4">↑</a> 21:28 <i>danni in denaro</i>: <a href="/it/The_Urantia_Book/70#p10_12">LU 70:10.12</a>. </li>
  <li id="fn5"><a href="#cite5">↑</a> 21:30 <i>Sostituti e riscatto</i>: <a href="/it/The_Urantia_Book/89#p7_1">LU 89:7.1</a>. </li>
</ol>
</div>
