<!--
title: Esodo - Capitolo 18
description: 
published: true
date: 2022-10-7T1:7:41Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Exodus/17">Esodo - Capitolo 17</a></td>
        <td><a href="/it/Bible/Exodus/Index">Indice</a></td>
        <td><a href="/it/Bible/Exodus/19">Esodo - Capitolo 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Jethro, sacerdote di Madian, suocero di Mosè, udì tutto quello che Dio avea fatto a favor di Mosè e d'Israele suo popolo: come l'Eterno avea tratto Israele fuor dall'Egitto. </p>
<p id="v2"><sup><small>2</small></sup>  E Jethro, suocero di Mosè, prese Sefora, moglie di Mosè, </p>
<p id="v3"><sup><small>3</small></sup>  che questi avea rimandata, e i due figliuoli di lei che si chiamavano: l'uno, Ghershom, perché Mosè avea detto: 'Ho soggiornato in terra straniera'; </p>
<p id="v4"><sup><small>4</small></sup>  e l'altro Eliezer, perché avea detto: 'L'Iddio del padre mio è stato il mio aiuto, e mi ha liberato dalla spada di Faraone'. </p>
<p id="v5"><sup><small>5</small></sup>  Jethro dunque, suocero di Mosè, venne a Mosè, coi figliuoli e la moglie di lui, nel deserto dov'egli era accampato, al monte di Dio; </p>
<p id="v6"><sup><small>6</small></sup>  e mandò a dire a Mosè: 'Io, Jethro, tuo suocero, vengo da te con la tua moglie e i due suoi figliuoli con lei'. </p>
<p id="v7"><sup><small>7</small></sup>  E Mosè uscì a incontrare il suo suocero, gli s'inchinò, e lo baciò; s'informarono scambievolmente della loro salute, poi entrarono nella tenda. </p>
<p id="v8"><sup><small>8</small></sup>  Allora Mosè raccontò al suo suocero tutto quello che l'Eterno avea fatto a Faraone e agli Egiziani per amor d'Israele, tutte le sofferenze patite durante il viaggio, e come l'Eterno li avea liberati. </p>
<p id="v9"><sup><small>9</small></sup>  E Jethro si rallegrò di tutto il bene che l'Eterno avea fatto a Israele, liberandolo dalla mano degli Egiziani. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  E Jethro disse: 'Benedetto sia l'Eterno, che vi ha liberati dalla mano degli Egiziani e dalla mano di Faraone, e ha liberato il popolo dal giogo degli Egiziani! </p>
<p id="v11"><sup><small>11</small></sup>  Ora riconosco che l'Eterno è più grande di tutti gli dèi; tale s'è mostrato, quando gli Egiziani hanno agito orgogliosamente contro Israele'. </p>
<p id="v12"><sup><small>12</small></sup>  E Jethro, suocero di Mosè, prese un olocausto e dei sacrifizi per offrirli a Dio; e Aaronne e tutti gli anziani d'Israele vennero a mangiare col suocero di Mosè in presenza di Dio. </p>
<p id="v13"><sup><small>13</small></sup>  Il giorno seguente, Mosè si assise per render ragione al popolo; e il popolo stette intorno a Mosè dal mattino fino alla sera. </p>
<p id="v14"><sup><small>14</small></sup>  E quando il suocero di Mosè vide tutto quello ch'egli faceva per il popolo, disse: 'Che è questo che tu fai col popolo? Perché siedi solo, e tutto il popolo ti sta attorno dal mattino fino alla sera?' </p>
<p id="v15"><sup><small>15</small></sup>  E Mosè rispose al suo suocero: 'Perché il popolo viene da me per consultare Dio. </p>
<p id="v16"><sup><small>16</small></sup>  Quand'essi hanno qualche affare, vengono da me, e io giudico fra l'uno e l'altro, e fo loro conoscere gli ordini di Dio e le sue leggi'. </p>
<p id="v17"><sup><small>17</small></sup>  Ma il suocero di Mosè gli disse: 'Questo che tu fai non va bene. </p>
<p id="v18"><sup><small>18</small></sup>  Tu ti esaurirai certamente: tu e questo popolo ch'è teco; poiché quest'affare è troppo grave per te; tu non puoi bastarvi da te solo. </p>
<p id="v19"><sup><small>19</small></sup>  Or ascolta la mia voce; io ti darò un consiglio, e Dio sia teco: Sii tu il rappresentante del popolo dinanzi a Dio, e porta a Dio le loro cause. </p>
<p id="v20"><sup><small>20</small></sup>  Insegna loro gli ordini e le leggi, e mostra loro la via per la quale han da camminare e quello che devon fare; </p>
<p id="v21"><sup><small>21</small></sup>  ma scegli fra tutto il popolo degli uomini capaci che temano Dio: degli uomini fidati, che detestino il lucro iniquo; e stabilisci sul popolo come capi di migliaia, capi di centinaia, capi di cinquantine e capi di diecine; </p>
<p id="v22"><sup><small>22</small></sup>  e rendano essi ragione al popolo in ogni tempo; e riferiscano a te ogni affare di grande importanza, ma ogni piccolo affare lo decidano loro. Allevia così il peso che grava su te, e lo portino essi teco. </p>
<p id="v23"><sup><small>23</small></sup>  Se tu fai questo, e se Dio te l'ordina, potrai durare; e anche tutto questo popolo arriverà felicemente al luogo che gli è destinato'. </p>
<p id="v24"><sup><small>24</small></sup>  Mosè acconsentì al dire del suo suocero, e fece tutto quello ch'egli avea detto. </p>
<p id="v25"><sup><small>25</small></sup>  E Mosè scelse fra tutto Israele degli uomini capaci, e li stabilì capi del popolo: capi di migliaia, capi di centinaia, capi di cinquantine e capi di diecine. </p>
<p id="v26"><sup><small>26</small></sup>  E quelli rendevano ragione al popolo in ogni tempo; le cause difficili le portavano a Mosè, ma ogni piccolo affare lo decidevano loro. </p>
<p id="v27"><sup><small>27</small></sup>  Poi Mosè accomiatò il suo suocero, il quale se ne tornò al suo paese. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Exodus/17">Esodo - Capitolo 17</a></td>
        <td><a href="/it/Bible/Exodus/Index">Indice</a></td>
        <td><a href="/it/Bible/Exodus/19">Esodo - Capitolo 19</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 18:9 <i>Se più conoscessero la bontà di Dio</i>: <a href="/it/The_Urantia_Book/131#p10_4">LU 131:10.4</a>. </li>
</ol>
</div>
