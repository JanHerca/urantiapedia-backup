<!--
title: Esodo - Capitolo 34
description: 
published: true
date: 2023-11-8T21:45:54Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/33">
          <span class="mdi mdi-arrow-left-drop-circle"></span><span class="pl-2">Esodo - Capitolo 33</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/35">
          <span class="pr-2">Esodo - Capitolo 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno disse a Mosè: 'Tagliati due tavole di pietra come le prime; e io scriverò sulle tavole le parole che erano sulle prime che spezzasti. </p>
<p id="v2"><sup><small>2</small></sup>  E sii pronto domattina, e sali al mattino sul monte Sinai, e presentati quivi a me in vetta al monte. </p>
<p id="v3"><sup><small>3</small></sup>  Nessuno salga con te, e non si vegga alcuno per tutto il monte; e greggi ed armenti non pascolino nei pressi di questo monte'. </p>
<p id="v4"><sup><small>4</small></sup>  Mosè dunque tagliò due tavole di pietra, come le prime; si alzò la mattina di buon'ora, e salì sul monte Sinai come l'Eterno gli avea comandato, e prese in mano le due tavole di pietra. </p>
<p id="v5"><sup><small>5</small></sup>  E l'Eterno discese nella nuvola, si fermò quivi con lui e proclamò il nome dell'Eterno. </p>
<p id="v6"><sup><small>6</small></sup>  E l'Eterno passò davanti a lui, e gridò: 'L'Eterno! l'Eterno! l'Iddio misericordioso e pietoso, lento all'ira, ricco in benignità e fedeltà, <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  che conserva la sua benignità fino alla millesima generazione, che perdona l'iniquità, la trasgressione e il peccato ma non terrà il colpevole per innocente, e che punisce l'iniquità dei padri sopra i figliuoli e sopra i figliuoli de' figliuoli, fino alla terza e alla quarta generazione!' </p>
<p id="v8"><sup><small>8</small></sup>  E Mosè subito s'inchinò fino a terra, e adorò. </p>
<p id="v9"><sup><small>9</small></sup>  Poi disse: 'Deh, Signore, se ho trovato grazia agli occhi tuoi, venga il Signore in mezzo a noi, perché questo è un popolo di collo duro; perdona la nostra iniquità e il nostro peccato, e prendici come tuo possesso'. </p>
<p id="v10"><sup><small>10</small></sup>  E l'Eterno rispose: 'Ecco, io faccio un patto: farò dinanzi a tutto il tuo popolo maraviglie, quali non si son mai fatte su tutta la terra né in alcuna nazione; e tutto il popolo in mezzo al quale ti trovi vedrà l'opera dell'Eterno, perché tremendo è quello ch'io sono per fare per mezzo di te. </p>
<p id="v11"><sup><small>11</small></sup>  Osserva quello che oggi ti comando: Ecco, io caccerò dinanzi a te gli Amorei, i Cananei, gli Hittei, i Ferezei, gli Hivvei e i Gebusei. </p>
<p id="v12"><sup><small>12</small></sup>  Guardati dal far lega con gli abitanti del paese nel quale stai per andare, onde non abbiano a diventare, in mezzo a te, un laccio; </p>
<p id="v13"><sup><small>13</small></sup>  ma demolite i loro altari, frantumate le loro colonne, abbattete i loro idoli; </p>
<p id="v14"><sup><small>14</small></sup>  poiché tu non adorerai altro dio, perché l'Eterno, che si chiama 'il Geloso', è un Dio geloso. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Guardati dal far lega con gli abitanti del paese, affinché, quando quelli si prostituiranno ai loro dèi e offriranno sacrifizi ai loro dèi, non avvenga ch'essi t'invitino, e tu mangi dei loro sacrifizi, </p>
<p id="v16"><sup><small>16</small></sup>  e prenda delle loro figliuole per i tuoi figliuoli, e le loro figliuole si prostituiscano ai loro dèi, e inducano i tuoi figliuoli a prostituirsi ai loro dèi. </p>
<p id="v17"><sup><small>17</small></sup>  Non ti farai dèi di getto. <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Osserverai la festa degli azzimi. Sette giorni, al tempo fissato del mese di Abib, mangerai pane senza lievito, come t'ho ordinato; poiché nel mese di Abib tu sei uscito dall'Egitto. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Ogni primogenito è mio; e mio è ogni primo parto maschio di tutto il tuo bestiame: del bestiame grosso e minuto. <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  Ma riscatterai con un agnello il primo nato dell'asino; e, se non lo vorrai riscattare, gli fiaccherai il collo. Riscatterai ogni primogenito de' tuoi figliuoli. E nessuno comparirà davanti a me a mani vuote. <sup id="cite6"><a href="#fn6">[6]</a></sup></p>
<p id="v21"><sup><small>21</small></sup>  Lavorerai sei giorni; ma il settimo giorno ti riposerai: ti riposerai anche al tempo dell'aratura e della mietitura. <sup id="cite7"><a href="#fn7">[7]</a></sup></p>
<p id="v22"><sup><small>22</small></sup>  Celebrerai la festa delle settimane: cioè delle primizie della mietitura del frumento, e la festa della raccolta alla fine dell'anno. <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v23"><sup><small>23</small></sup>  Tre volte all'anno comparirà ogni vostro maschio nel cospetto del Signore, dell'Eterno, ch'è l'Iddio d'Israele. </p>
<p id="v24"><sup><small>24</small></sup>  Poiché io caccerò dinanzi a te delle nazioni, e allargherò i tuoi confini; né alcuno agognerà il tuo paese, quando salirai, tre volte all'anno, per comparire nel cospetto dell'Eterno, ch'è l'Iddio tuo. </p>
<p id="v25"><sup><small>25</small></sup>  Non offrirai con pane lievitato il sangue della vittima immolata a me; e il sacrifizio della festa di Pasqua non sarà serbato fino al mattino. <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v26"><sup><small>26</small></sup>  Porterai alla casa dell'Eterno Iddio tuo le primizie de' primi frutti della tua terra. Non cuocerai il capretto nel latte di sua madre'. <sup id="cite12"><a href="#fn12">[12]</a></sup></p>
<p id="v27"><sup><small>27</small></sup>  Poi l'Eterno disse a Mosè: 'Scrivi queste parole; perché sul fondamento di queste parole io ho contratto alleanza con te e con Israele'. </p>
<p id="v28"><sup><small>28</small></sup>  E Mosè rimase quivi con l'Eterno quaranta giorni e quaranta notti; non mangiò pane e non bevve acqua. E l'Eterno scrisse sulle tavole le parole del patto, le dieci parole. </p>
<p id="v29"><sup><small>29</small></sup>  Or Mosè, quando scese dal monte Sinai - scendendo dal monte Mosè aveva in mano le due tavole della testimonianza - non sapeva che la pelle del suo viso era diventata tutta raggiante mentr'egli parlava con l'Eterno; </p>
<p id="v30"><sup><small>30</small></sup>  e quando Aaronne e tutti i figliuoli d'Israele videro Mosè, ecco che la pelle del suo viso era tutta raggiante, ed essi temettero d'accostarsi a lui. </p>
<p id="v31"><sup><small>31</small></sup>  Ma Mosè li chiamò, ed Aaronne e tutti i capi della raunanza tornarono a lui, e Mosè parlò loro. </p>
<p id="v32"><sup><small>32</small></sup>  Dopo questo, tutti i figliuoli d'Israele si accostarono, ed egli ordinò loro tutto quello che l'Eterno gli avea detto sul monte Sinai. </p>
<p id="v33"><sup><small>33</small></sup>  E quando Mosè ebbe finito di parlar con loro, si mise un velo sulla faccia. </p>
<p id="v34"><sup><small>34</small></sup>  Ma quando Mosè entrava al cospetto dell'Eterno per parlare con lui, si toglieva il velo, finché non tornasse fuori; tornava fuori, e diceva ai figliuoli d'Israele quello che gli era stato comandato. </p>
<p id="v35"><sup><small>35</small></sup>  I figliuoli d'Israele, guardando la faccia di Mosè, ne vedeano la pelle tutta raggiante; e Mosè si rimetteva il velo sulla faccia, finché non entrasse a parlare con l'Eterno. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/33">
          <span class="mdi mdi-arrow-left-drop-circle"></span><span class="pl-2">Esodo - Capitolo 33</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/35">
          <span class="pr-2">Esodo - Capitolo 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div style="column-width: 30em;">
<ol>
  <li id="fn1"><a href="#cite1">↑</a> 34:6 <i>Bontà di Dio</i>: <a href="/it/The_Urantia_Book/2#p6_3">LU 2:6.3</a>.  <i>La bontà di Dio</i>: <a href="/it/The_Urantia_Book/2#p5_7">LU 2:5.7</a>.  <i>Longanime, buono e vero</i>: <a href="/it/The_Urantia_Book/131#p2_3">LU 131:2.3</a>.  <i>Dio è misericordioso e benevolo</i>: <a href="/it/The_Urantia_Book/2#p6_3">LU 2:6.3</a>. </li>
  <li id="fn2"><a href="#cite2">↑</a> 34:14 <i>Non adorare nessun altro dio</i>: <a href="/it/The_Urantia_Book/142#p3_11">LU 142:3.11</a>.  <i>Mosè disse che Dio è geloso</i>: <a href="/it/The_Urantia_Book/142#p2_1">LU 142:2.1</a>.  <i>Dio ha detto di essere geloso di</i>: <a href="/it/The_Urantia_Book/4#p3_1">LU 4:3.1</a>.  <i>Un solo Dio e falsi dei</i>: <a href="/it/The_Urantia_Book/160#p5_9">LU 160:5.9</a>.  <i>Gelosa di</i>: <a href="/it/The_Urantia_Book/96#p4_6">LU 96:4.6</a>. </li>
  <li id="fn3"><a href="#cite3">↑</a> 34:17 <i>Nessuna immagine scolpita di nulla</i>: <a href="/it/The_Urantia_Book/88#p2_5">LU 88:2.5</a>.  <i>Nessun dio fuso</i>: <a href="/it/The_Urantia_Book/142#p3_12">LU 142:3.12</a>. </li>
  <li id="fn4"><a href="#cite4">↑</a> 34:18 <i>Conservare il pane azzimo</i>: <a href="/it/The_Urantia_Book/142#p3_13">LU 142:3.13</a>. </li>
  <li id="fn5"><a href="#cite5">↑</a> 34:19-20 <i>Dio reclama i primogeniti maschi</i>: <a href="/it/The_Urantia_Book/142#p3_14">LU 142:3.14</a>. </li>
  <li id="fn6"><a href="#cite6">↑</a> 34:20 <i>Agnello sacrificale</i>: <a href="/it/The_Urantia_Book/85#p3_4">LU 85:3.4</a>.  <i>Redenzione</i>: <a href="/it/The_Urantia_Book/122#p9_1">LU 122:9.1</a>. </li>
  <li id="fn7"><a href="#cite7">↑</a> 34:21 <i>Riposare il sabato</i>: <a href="/it/The_Urantia_Book/142#p3_15">LU 142:3.15</a>. </li>
  <li id="fn8"><a href="#cite8">↑</a> 34:22 <i>Fare due feste</i>: <a href="/it/The_Urantia_Book/142#p3_16">LU 142:3.16</a>. </li>
  <li id="fn9"><a href="#cite9">↑</a> 34:22,26a <i>Porta i primi frutti</i>: <a href="/it/The_Urantia_Book/142#p3_19">LU 142:3.19</a>. </li>
  <li id="fn10"><a href="#cite10">↑</a> 34:25a <i>Nessun sacrificio con pane lievitato</i>: <a href="/it/The_Urantia_Book/142#p3_17">LU 142:3.17</a>. </li>
  <li id="fn11"><a href="#cite11">↑</a> 34:25b <i>Nessun cibo rimasto fino al mattino</i>: <a href="/it/The_Urantia_Book/142#p3_18">LU 142:3.18</a>. </li>
  <li id="fn12"><a href="#cite12">↑</a> 34:26b <i>Non vedere il bambino nel latte materno</i>: <a href="/it/The_Urantia_Book/142#p3_20">LU 142:3.20</a>. </li>
</ol>
</div>
