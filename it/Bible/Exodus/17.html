<!--
title: Esodo - Capitolo 17
description: 
published: true
date: 2022-10-7T1:7:41Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Exodus/16">Esodo - Capitolo 16</a></td>
        <td><a href="/it/Bible/Exodus/Index">Indice</a></td>
        <td><a href="/it/Bible/Exodus/18">Esodo - Capitolo 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi tutta la raunanza de' figliuoli d'Israele partì dal deserto di Sin, marciando a tappe secondo gli ordini dell'Eterno, e si accampò a Refidim; e non c'era acqua da bere per il popolo. </p>
<p id="v2"><sup><small>2</small></sup>  Allora il popolo contese con Mosè, e disse: 'Dateci dell'acqua da bere'. E Mosè rispose loro: 'Perché contendete con me? perché tentate l'Eterno?' </p>
<p id="v3"><sup><small>3</small></sup>  Il popolo dunque patì quivi la sete, e mormorò contro Mosè, dicendo: 'Perché ci hai fatti salire dall'Egitto per farci morire di sete noi, i nostri figliuoli e il nostro bestiame?' </p>
<p id="v4"><sup><small>4</small></sup>  E Mosè gridò all'Eterno, dicendo: 'Che farò io per questo popolo? Non andrà molto che mi lapiderà'. </p>
<p id="v5"><sup><small>5</small></sup>  E l'Eterno disse a Mosè: 'Passa oltre in fronte al popolo, e prendi teco degli anziani d'Israele; piglia anche in mano il bastone col quale percotesti il fiume, e va'. </p>
<p id="v6"><sup><small>6</small></sup>  Ecco, io starò là dinanzi a te, sulla roccia ch'è in Horeb; tu percoterai la roccia, e ne scaturirà dell'acqua, ed il popolo berrà'. Mosè fece così in presenza degli anziani d'Israele. </p>
<p id="v7"><sup><small>7</small></sup>  E pose nome a quel luogo Massah e Meribah a motivo della contesa de' figliuoli d'Israele e perché aveano tentato l'Eterno, dicendo: 'L'Eterno è egli in mezzo a noi, sì o no?' </p>
<p id="v8"><sup><small>8</small></sup>  Allora venne Amalek a dar battaglia a Israele a Refidim. </p>
<p id="v9"><sup><small>9</small></sup>  E Mosè disse a Giosuè: 'Facci una scelta d'uomini ed esci a combattere contro Amalek; domani io starò sulla vetta del colle col bastone di Dio in mano'. </p>
<p id="v10"><sup><small>10</small></sup>  Giosuè fece come Mosè gli aveva detto e combatté contro Amalek; e Mosè, Aaronne e Hur salirono sulla vetta del colle. </p>
<p id="v11"><sup><small>11</small></sup>  E avvenne che, quando Mosè teneva la mano alzata, Israele vinceva; e quando la lasciava cadere, vinceva Amalek. </p>
<p id="v12"><sup><small>12</small></sup>  Or siccome le mani di Mosè s'eran fatte stanche, essi presero una pietra, gliela posero sotto, ed egli vi si mise a sedere; e Aaronne e Hur gli sostenevano le mani: l'uno da una parte, l'altro dall'altra; così le sue mani rimasero immobili fino al tramonto del sole. </p>
<p id="v13"><sup><small>13</small></sup>  E Giosuè sconfisse Amalek e la sua gente, mettendoli a fil di spada. </p>
<p id="v14"><sup><small>14</small></sup>  E l'Eterno disse a Mosè: 'Scrivi questo fatto in un libro, perché se ne conservi il ricordo, e fa' sapere a Giosuè che io cancellerò interamente di sotto al cielo la memoria di Amalek'. </p>
<p id="v15"><sup><small>15</small></sup>  E Mosè edificò un altare, al quale pose nome: 'L'Eterno è la mia bandiera'; e disse: </p>
<p id="v16"><sup><small>16</small></sup>  'La mano è stata alzata contro il trono dell'Eterno, e l'Eterno farà guerra ad Amalek d'età in età'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Exodus/16">Esodo - Capitolo 16</a></td>
        <td><a href="/it/Bible/Exodus/Index">Indice</a></td>
        <td><a href="/it/Bible/Exodus/18">Esodo - Capitolo 18</a></td>
      </tr>
    </tbody>
  </table>
</figure>
