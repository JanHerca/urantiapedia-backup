<!--
title: Esodo - Capitolo 32
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Exodus/31">Esodo - Capitolo 31</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Exodus/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Exodus/33">Esodo - Capitolo 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or il popolo, vedendo che Mosè tardava a scender dal monte, si radunò intorno ad Aaronne e gli disse: 'Orsù, facci un dio, che ci vada dinanzi; poiché, quanto a Mosè, a quest'uomo che ci ha tratto dal paese d'Egitto, non sappiamo che ne sia stato'. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  E Aaronne rispose loro: 'Staccate gli anelli d'oro che sono agli orecchi delle vostre mogli, dei vostri figliuoli e delle vostre figliuole, e portatemeli'. </p>
<p id="v3"><sup><small>3</small></sup>  E tutto il popolo si staccò dagli orecchi gli anelli d'oro e li portò ad Aaronne, </p>
<p id="v4"><sup><small>4</small></sup>  il quale li prese dalle loro mani, e, dopo averne cesellato il modello, ne fece un vitello di getto. E quelli dissero: 'O Israele, questo è il tuo dio che ti ha tratto dal paese d'Egitto!' </p>
<p id="v5"><sup><small>5</small></sup>  Quando Aaronne vide questo, eresse un altare davanti ad esso, e fece un bando che diceva: 'Domani sarà festa in onore dell'Eterno!' </p>
<p id="v6"><sup><small>6</small></sup>  E l'indomani, quelli si levarono di buon'ora, offrirono olocausti e recarono de' sacrifizi di azioni di grazie; e il popolo si adagiò per mangiare e bere, e poi si alzò per divertirsi. </p>
<p id="v7"><sup><small>7</small></sup>  E l'Eterno disse a Mosè: 'Va', scendi; perché il tuo popolo che hai tratto dal paese d'Egitto, s'è corrotto; </p>
<p id="v8"><sup><small>8</small></sup>  si son presto sviati dalla strada ch'io avevo loro ordinato di seguire; si son fatti un vitello di getto, l'hanno adorato, gli hanno offerto sacrifizi, e hanno detto: O Israele, questo è il tuo dio che ti ha tratto dal paese d'Egitto'. </p>
<p id="v9"><sup><small>9</small></sup>  L'Eterno disse ancora a Mosè: 'Ho considerato bene questo popolo; ecco, è un popolo di collo duro. </p>
<p id="v10"><sup><small>10</small></sup>  Or dunque, lascia che la mia ira s'infiammi contro a loro, e ch'io li consumi! ma di te io farò una grande nazione'. </p>
<p id="v11"><sup><small>11</small></sup>  Allora Mosè supplicò l'Eterno, il suo Dio, e disse: 'Perché, o Eterno, l'ira tua s'infiammerebbe contro il tuo popolo che hai tratto dal paese d'Egitto con gran potenza e con mano forte? </p>
<p id="v12"><sup><small>12</small></sup>  Perché direbbero gli Egiziani: Egli li ha tratti fuori per far loro del male, per ucciderli su per le montagne e per sterminarli di sulla faccia della terra? Calma l'ardore della tua ira e pèntiti del male di cui minacci il tuo popolo. </p>
<p id="v13"><sup><small>13</small></sup>  Ricordati d'Abrahamo, d'Isacco e d'Israele, tuoi servi, ai quali giurasti per te stesso, dicendo loro: Io moltiplicherò la vostra progenie come le stelle de' cieli; darò alla vostra progenie tutto questo paese di cui vi ho parlato, ed essa lo possederà in perpetuo'. </p>
<p id="v14"><sup><small>14</small></sup>  E l'Eterno si pentì del male che avea detto di fare al suo popolo. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Allora Mosè si voltò e scese dal monte con le due tavole della testimonianza nelle mani: tavole scritte d'ambo i lati, di qua e di là. </p>
<p id="v16"><sup><small>16</small></sup>  Le tavole erano opera di Dio, e la scrittura era scrittura di Dio, incisa sulle tavole. </p>
<p id="v17"><sup><small>17</small></sup>  Or Giosuè, udendo il clamore del popolo che gridava, disse a Mosè: 'S'ode un fragore di battaglia nel campo'. </p>
<p id="v18"><sup><small>18</small></sup>  E Mosè rispose: 'Questo non è né grido di vittoria, né grido di vinti; il clamore ch'io odo è di gente che canta'. </p>
<p id="v19"><sup><small>19</small></sup>  E come fu vicino al campo, vide il vitello e le danze; e l'ira di Mosè s'infiammò, ed egli gettò dalle mani le tavole e le spezzò appiè del monte. </p>
<p id="v20"><sup><small>20</small></sup>  Poi prese il vitello che quelli avean fatto, lo bruciò col fuoco, lo ridusse in polvere, sparse la polvere sull'acqua, e la fece bere ai figliuoli d'Israele. </p>
<p id="v21"><sup><small>21</small></sup>  E Mosè disse ad Aaronne: 'Che t'ha fatto questo popolo, che gli hai tirato addosso un sì gran peccato?' </p>
<p id="v22"><sup><small>22</small></sup>  Aaronne rispose: 'L'ira del mio signore non s'infiammi; tu conosci questo popolo, e sai ch'è inclinato al male. </p>
<p id="v23"><sup><small>23</small></sup>  Essi m'hanno detto: Facci un dio che ci vada dinanzi; poiché, quanto a Mosè, a quest'uomo che ci ha tratti dal paese d'Egitto, non sappiamo che ne sia stato. </p>
<p id="v24"><sup><small>24</small></sup>  E io ho detto loro: Chi ha dell'oro se lo levi di dosso! Essi me l'hanno dato; io l'ho buttato nel fuoco, e n'è venuto fuori questo vitello'. </p>
<p id="v25"><sup><small>25</small></sup>  Quando Mosè vide che il popolo era senza freno e che Aaronne lo aveva lasciato sfrenarsi esponendolo all'obbrobrio de' suoi nemici, </p>
<p id="v26"><sup><small>26</small></sup>  si fermò all'ingresso del campo, e disse: 'Chiunque è per l'Eterno, venga a me!' E tutti i figliuoli di Levi si radunarono presso a lui. </p>
<p id="v27"><sup><small>27</small></sup>  Ed egli disse loro: 'Così dice l'Eterno, l'Iddio d'Israele: Ognuno di voi si metta la spada al fianco; passate e ripassate nel campo, da una porta all'altra d'esso, e ciascuno uccida il fratello, ciascuno l'amico, ciascuno il vicino!' </p>
<p id="v28"><sup><small>28</small></sup>  I figliuoli di Levi eseguirono l'ordine di Mosè, e in quel giorno caddero circa tremila uomini. </p>
<p id="v29"><sup><small>29</small></sup>  Or Mosè avea detto: 'Consacratevi oggi all'Eterno, anzi ciascuno si consacri a prezzo del proprio figliuolo e del proprio fratello, onde l'Eterno v'impartisca una benedizione'. </p>
<p id="v30"><sup><small>30</small></sup>  L'indomani Mosè disse al popolo: 'Voi avete commesso un gran peccato; ma ora io salirò all'Eterno; forse otterrò che il vostro peccato vi sia perdonato'. </p>
<p id="v31"><sup><small>31</small></sup>  Mosè dunque tornò all'Eterno e disse: 'Ahimè, questo popolo ha commesso un gran peccato, e s'è fatto un dio d'oro; </p>
<p id="v32"><sup><small>32</small></sup>  nondimeno, perdona ora il loro peccato! Se no, deh, cancellami dal tuo libro che hai scritto!' </p>
<p id="v33"><sup><small>33</small></sup>  E l'Eterno rispose a Mosè: 'Colui che ha peccato contro di me, quello cancellerò dal mio libro! </p>
<p id="v34"><sup><small>34</small></sup>  Or va', conduci il popolo dove t'ho detto. Ecco, il mio angelo andrà dinanzi a te; ma nel giorno che verrò a punire, io li punirò del loro peccato'. </p>
<p id="v35"><sup><small>35</small></sup>  E l'Eterno percosse il popolo, perch'esso era l'autore del vitello che Aaronne avea fatto. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 32:1-35 <i>Aronne e il vitello d'oro</i>: <a href="/it/The_Urantia_Book/146#p1_1">LU 146:1.1</a>. </li>
  <li id="fn2"><a href="#cite2">↑</a> 32:14 <i>Dio si dice pentito</i>: <a href="/it/The_Urantia_Book/2#p2_2">LU 2:2.2</a>.  <i>Dio si dice pentito</i>: <a href="/it/The_Urantia_Book/4#p3_4">LU 4:3.4</a>. </li>
</ol>
</div>
