<!--
title: Esodo - Capitolo 13
description: 
published: true
date: 2023-11-8T21:45:54Z
tags: bible, bible—exodus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/12">
          <span class="mdi mdi-arrow-left-drop-circle"></span><span class="pl-2">Esodo - Capitolo 12</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/14">
          <span class="pr-2">Esodo - Capitolo 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò a Mosè, dicendo: 'Consacrami ogni primogenito, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  tutto ciò che nasce primo tra i figliuoli d'Israele, tanto degli uomini quanto degli animali: esso mi appartiene'. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  E Mosè disse al popolo: 'Ricordatevi di questo giorno, nel quale siete usciti dall'Egitto, dalla casa di servitù; poiché l'Eterno vi ha tratti fuori di questo luogo, con mano potente; non si mangi pane lievitato. </p>
<p id="v4"><sup><small>4</small></sup>  Voi uscite oggi, nel mese di Abib. </p>
<p id="v5"><sup><small>5</small></sup>  Quando dunque l'Eterno ti avrà introdotto nel paese dei Cananei, degli Hittei, degli Amorei, degli Hivvei e dei Gebusei che giurò ai tuoi padri di darti, paese ove scorre il latte e il miele, osserva questo rito, in questo mese. </p>
<p id="v6"><sup><small>6</small></sup>  Per sette giorni mangia pane senza lievito; e il settimo giorno si faccia una festa all'Eterno. </p>
<p id="v7"><sup><small>7</small></sup>  Si mangi pane senza lievito per sette giorni; e non si vegga pan lievitato presso di te, né si vegga lievito presso di te, entro tutti i tuoi confini. </p>
<p id="v8"><sup><small>8</small></sup>  E in quel giorno tu spiegherai la cosa al tuo figliuolo, dicendo: Si fa così, a motivo di quello che l'Eterno fece per me quand'uscii dall'Egitto. </p>
<p id="v9"><sup><small>9</small></sup>  E ciò ti sarà come un segno sulla tua mano, come un ricordo fra i tuoi occhi, affinché la legge dell'Eterno sia nella tua bocca; poiché l'Eterno ti ha tratto fuori dall'Egitto con mano potente. </p>
<p id="v10"><sup><small>10</small></sup>  Osserva dunque questa istituzione, al tempo fissato, d'anno in anno'. </p>
<p id="v11"><sup><small>11</small></sup>  'Quando l'Eterno t'avrà introdotto nel paese dei Cananei, come giurò a te e ai tuoi padri, e te lo avrà dato, </p>
<p id="v12"><sup><small>12</small></sup>  consacra all'Eterno ogni fanciullo primogenito e ogni primo parto del bestiame che t'appartiene: i maschi saranno dell'Eterno. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Ma riscatta ogni primo parto dell'asino con un agnello; e se non lo vuoi riscattare, fiaccagli il collo; riscatta anche ogni primogenito dell'uomo fra i tuoi figliuoli. </p>
<p id="v14"><sup><small>14</small></sup>  E quando, in avvenire, il tuo figliuolo t'interrogherà, dicendo: Che significa questo? gli risponderai: L'Eterno ci trasse fuori dall'Egitto, dalla casa di servitù, con mano potente; </p>
<p id="v15"><sup><small>15</small></sup>  e avvenne che, quando Faraone s'ostinò a non lasciarci andare, l'Eterno uccise tutti i primogeniti nel paese d'Egitto, tanto i primogeniti degli uomini quanto i primogeniti degli animali; perciò io sacrifico all'Eterno tutti i primi parti maschi, ma riscatto ogni primogenito dei miei figliuoli. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Ciò sarà come un segno sulla tua mano e come un frontale fra i tuoi occhi, poiché l'Eterno ci ha tratti dall'Egitto con mano potente'. </p>
<p id="v17"><sup><small>17</small></sup>  Or quando Faraone ebbe lasciato andare il popolo, Iddio non lo condusse per la via del paese de' Filistei, perché troppo vicina; poiché Iddio disse: 'Bisogna evitare che il popolo, di fronte a una guerra, si penta e torni in Egitto'; </p>
<p id="v18"><sup><small>18</small></sup>  ma Iddio fece fare al popolo un giro, per la via del deserto, verso il mar Rosso. E i figliuoli d'Israele salirono armati dal paese d'Egitto. </p>
<p id="v19"><sup><small>19</small></sup>  E Mosè prese seco le ossa di Giuseppe; perché questi aveva espressamente fatto giurare i figliuoli d'Israele, dicendo: 'Iddio, certo, vi visiterà; allora, trasportate di qui le mie ossa con voi'. </p>
<p id="v20"><sup><small>20</small></sup>  E gl'Israeliti, partiti da Succoth, si accamparono a Etham, all'estremità del deserto. </p>
<p id="v21"><sup><small>21</small></sup>  E l'Eterno andava davanti a loro: di giorno, in una colonna di nuvola per guidarli per il loro cammino; e di notte, in una colonna di fuoco per illuminarli, onde potessero camminare giorno e notte. <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  La colonna di nuvola non si ritirava mai di davanti al popolo di giorno, né la colonna di fuoco di notte. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Exodus/12">
          <span class="mdi mdi-arrow-left-drop-circle"></span><span class="pl-2">Esodo - Capitolo 12</span>
        </a>
        </td>
        <td>
        <a href="/it/Bible/Exodus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Exodus/14">
          <span class="pr-2">Esodo - Capitolo 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 13:1-2 <i>Primogenito a Dio</i>: <a href="/it/The_Urantia_Book/122#p9_1">LU 122:9.1</a>. </li>
  <li id="fn2"><a href="#cite2">↑</a> 13:2 <i>Santifica i maschi primogeniti</i>: <a href="/it/The_Urantia_Book/90#p5_3">LU 90:5.3</a>. </li>
  <li id="fn3"><a href="#cite3">↑</a> 13:2,12 <i>Dio reclama i primogeniti maschi</i>: <a href="/it/The_Urantia_Book/142#p3_14">LU 142:3.14</a>. </li>
  <li id="fn4"><a href="#cite4">↑</a> 13:12-13 <i>Dio accetta i sostituti</i>: <a href="/it/The_Urantia_Book/89#p7_1">LU 89:7.1</a>. </li>
  <li id="fn5"><a href="#cite5">↑</a> 13:15 <i>Redenzione</i>: <a href="/it/The_Urantia_Book/122#p9_1">LU 122:9.1</a>. </li>
  <li id="fn6"><a href="#cite6">↑</a> 13:21-22 <i>Feticcio del fuoco</i>: <a href="/it/The_Urantia_Book/69#p6_4">LU 69:6.4</a>.  <i>Angeli di fuoco</i>: <a href="/it/The_Urantia_Book/85#p4_2">LU 85:4.2</a>. </li>
</ol>
</div>
