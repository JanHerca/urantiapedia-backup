<!--
title: Esodo - Capitolo 39
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Exodus/38">Esodo - Capitolo 38</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Exodus/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Exodus/40">Esodo - Capitolo 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi, con le stoffe tinte in violaceo, porporino e scarlatto, fecero de' paramenti cerimoniali ben lavorati per le funzioni nel santuario, e fecero i paramenti sacri per Aaronne, come l'Eterno aveva ordinato a Mosè. </p>
<p id="v2"><sup><small>2</small></sup>  Si fece l'efod, d'oro, di filo violaceo, porporino, scarlatto, e di lino fino ritorto. </p>
<p id="v3"><sup><small>3</small></sup>  E batteron l'oro in lamine e lo tagliarono in fili, per intesserlo nella stoffa violacea, porporina, scarlatta, e nel lino fino, e farne un lavoro artistico. </p>
<p id="v4"><sup><small>4</small></sup>  Gli fecero delle spallette, unite assieme; in guisa che l'efod era tenuto assieme mediante le sue due estremità. </p>
<p id="v5"><sup><small>5</small></sup>  E la cintura artistica che era sull'efod per fissarlo, era tutta d'un pezzo con l'efod, e del medesimo lavoro d'esso: cioè, d'oro, di filo violaceo, porporino, scarlatto, e di lino fino ritorto, come l'Eterno aveva ordinato a Mosè. </p>
<p id="v6"><sup><small>6</small></sup>  Poi lavorarono le pietre d'ònice, incastrate in castoni d'oro, sulle quali incisero i nomi dei figliuoli d'Israele, come s'incidono i sigilli. </p>
<p id="v7"><sup><small>7</small></sup>  E le misero sulle spallette dell'efod, come pietre di ricordanza per i figliuoli d'Israele, nel modo che l'Eterno aveva ordinato a Mosè. </p>
<p id="v8"><sup><small>8</small></sup>  Poi si fece il pettorale, artisticamente lavorato come il lavoro dell'efod: d'oro, di filo violaceo, porporino, scarlatto, e di lino fino ritorto. </p>
<p id="v9"><sup><small>9</small></sup>  Il pettorale era quadrato; e lo fecero doppio; aveva la lunghezza d'una spanna e una spanna di larghezza; era doppio. </p>
<p id="v10"><sup><small>10</small></sup>  E v'incastonarono quattro ordini di pietre; nel primo ordine v'era un sardonio, un topazio e uno smeraldo; </p>
<p id="v11"><sup><small>11</small></sup>  nel secondo ordine, un rubino, uno zaffiro, un calcedonio; </p>
<p id="v12"><sup><small>12</small></sup>  nel terzo ordine, un'opale, un'agata, un'ametista; </p>
<p id="v13"><sup><small>13</small></sup>  nel quarto ordine, un grisolito, un'ònice e un diaspro. Queste pietre erano incastrate nei loro castoni d'oro. </p>
<p id="v14"><sup><small>14</small></sup>  E le pietre corrispondevano ai nomi dei figliuoli d'Israele, ed erano dodici, secondo i loro nomi; erano incise come de' sigilli, ciascuna col nome d'una delle dodici tribù. </p>
<p id="v15"><sup><small>15</small></sup>  Fecero pure sul pettorale delle catenelle d'oro puro, intrecciate a mo' di cordoni. </p>
<p id="v16"><sup><small>16</small></sup>  E fecero due castoni d'oro e due anelli d'oro, e misero i due anelli alle due estremità del pettorale. </p>
<p id="v17"><sup><small>17</small></sup>  E fissarono i due cordoni d'oro ai due anelli alle estremità del pettorale; </p>
<p id="v18"><sup><small>18</small></sup>  e attaccarono gli altri due capi dei due cordoni d'oro ai due castoni, e li misero sulle due spallette dell'efod, sul davanti. </p>
<p id="v19"><sup><small>19</small></sup>  Fecero anche due anelli d'oro e li misero alle altre due estremità del pettorale, sull'orlo interiore vòlto verso l'efod. </p>
<p id="v20"><sup><small>20</small></sup>  E fecero due altri anelli d'oro, e li misero alle due spallette dell'efod, in basso, sul davanti, vicino al punto dove avveniva la giuntura, al disopra della cintura artistica dell'efod. </p>
<p id="v21"><sup><small>21</small></sup>  E attaccarono il pettorale mediante i suoi anelli agli anelli dell'efod con un cordone violaceo, affinché il pettorale fosse al disopra della banda artisticamente lavorata dell'efod, e non si potesse staccare dall'efod; come l'Eterno aveva ordinato a Mosè. </p>
<p id="v22"><sup><small>22</small></sup>  Si fece pure il manto dell'efod, di lavoro tessuto tutto di color violaceo, </p>
<p id="v23"><sup><small>23</small></sup>  e l'apertura, in mezzo al manto, per passarvi il capo: apertura, come quella d'una corazza, con all'intorno un'orlatura tessuta, perché non si strappasse. </p>
<p id="v24"><sup><small>24</small></sup>  E all'orlo inferiore del manto fecero delle melagrane di color violaceo, porporino e scarlatto, di filo ritorto. </p>
<p id="v25"><sup><small>25</small></sup>  E fecero de' sonagli d'oro puro; e posero i sonagli in mezzo alle melagrane all'orlo inferiore del manto, tutt'all'intorno, fra le melagrane: </p>
<p id="v26"><sup><small>26</small></sup>  un sonaglio e una melagrana, un sonaglio e una melagrana, sull'orlatura del manto, tutt'all'intorno, per fare il servizio, come l'Eterno aveva ordinato a Mosè. </p>
<p id="v27"><sup><small>27</small></sup>  Si fecero pure le tuniche di lino fino, di lavoro tessuto, per Aaronne e per i suoi figliuoli, </p>
<p id="v28"><sup><small>28</small></sup>  e la mitra di lino fino e le tiare di lino fino da servir come ornamento e le brache di lino fino ritorto, </p>
<p id="v29"><sup><small>29</small></sup>  e la cintura di lino fino ritorto, di color violaceo, porporino, scarlatto, in lavoro di ricamo, come l'Eterno aveva ordinato a Mosè. </p>
<p id="v30"><sup><small>30</small></sup>  E fecero d'oro puro la lamina del sacro diadema, e v'incisero, come s'incide sopra un sigillo: SANTO ALL'ETERNO. </p>
<p id="v31"><sup><small>31</small></sup>  E v'attaccarono un nastro violaceo per fermarla sulla mitra, in alto, come l'Eterno aveva ordinato a Mosè. </p>
<p id="v32"><sup><small>32</small></sup>  Così fu finito tutto il lavoro del tabernacolo e della tenda di convegno. I figliuoli d'Israele fecero interamente come l'Eterno aveva ordinato a Mosè; fecero a quel modo. </p>
<p id="v33"><sup><small>33</small></sup>  Poi portarono a Mosè il tabernacolo, la tenda e tutti i suoi utensili, i suoi fermagli, le sue tavole, le sue traverse, le sue colonne, le sue basi; </p>
<p id="v34"><sup><small>34</small></sup>  la coperta di pelli di montone tinte in rosso, la coperta di pelli di delfino, e il velo di separazione; </p>
<p id="v35"><sup><small>35</small></sup>  l'arca della testimonianza con le sue stanghe, e il propiziatorio; </p>
<p id="v36"><sup><small>36</small></sup>  la tavola con tutti i suoi utensili e il pane della presentazione; </p>
<p id="v37"><sup><small>37</small></sup>  il candelabro d'oro puro con le sue lampade, le lampade disposte in ordine, tutti i suoi utensili, e l'olio per il candelabro; </p>
<p id="v38"><sup><small>38</small></sup>  l'altare d'oro, l'olio dell'unzione, il profumo fragrante, e la portiera per l'ingresso della tenda; </p>
<p id="v39"><sup><small>39</small></sup>  l'altare di rame, la sua gratella di rame, le sue stanghe e tutti i suoi utensili, la conca con la sua base; </p>
<p id="v40"><sup><small>40</small></sup>  le cortine del cortile, le sue colonne con le sue basi, la portiera per l'ingresso del cortile, i cordami del cortile, i suoi piuoli e tutti gli utensili per il servizio del tabernacolo, per la tenda di convegno; </p>
<p id="v41"><sup><small>41</small></sup>  i paramenti cerimoniali per le funzioni nel santuario, i paramenti sacri per il sacerdote Aaronne e i paramenti de' suoi figliuoli per esercitare il sacerdozio. </p>
<p id="v42"><sup><small>42</small></sup>  I figliuoli d'Israele eseguirono tutto il lavoro, secondo che l'Eterno aveva ordinato a Mosè. </p>
<p id="v43"><sup><small>43</small></sup>  E Mosè vide tutto il lavoro; ed ecco, essi l'avevano eseguito come l'Eterno aveva ordinato; l'avevano eseguito a quel modo. E Mosè li benedisse. </p>
