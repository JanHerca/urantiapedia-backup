<!--
title: Aggeo - Capitolo 2
description: 
published: true
date: 2022-10-7T1:7:41Z
tags: bible, bible—haggai
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Haggai/1">Aggeo - Capitolo 1</a></td>
        <td><a href="/it/Bible/Haggai/Index">Indice</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Il settimo mese, il ventunesimo giorno del mese, la parola dell'Eterno fu rivelata per mezzo del profeta Aggeo, in questi termini: </p>
<p id="v2"><sup><small>2</small></sup>  'Parla ora a Zorobabele, figliuolo di Scealtiel, governatore di Giuda, e a Giosuè, figliuolo di Jehotsadak, sommo sacerdote, e al resto del popolo, e di' loro: </p>
<p id="v3"><sup><small>3</small></sup>  Chi è rimasto fra voi che abbia veduto questa casa nella sua prima gloria? E come la vedete adesso? Così com'è, non è essa come nulla agli occhi vostri? </p>
<p id="v4"><sup><small>4</small></sup>  E ora, fortìficati, Zorobabele! dice l'Eterno, fortìficati, Giosuè, figliuolo di Jehotsadak, sommo sacerdote! fortìficati, o popolo tutto del paese! dice l'Eterno; e mettetevi all'opra! poiché io sono con voi, dice l'Eterno degli eserciti, </p>
<p id="v5"><sup><small>5</small></sup>  secondo il patto che feci con voi quando usciste dall'Egitto, e il mio spirito dimora tra voi, non temete! </p>
<p id="v6"><sup><small>6</small></sup>  Poiché così parla l'Eterno degli eserciti: Ancora una volta, fra poco, io farò tremare i cieli, la terra, il mare, e l'asciutto; </p>
<p id="v7"><sup><small>7</small></sup>  farò tremare tutte le nazioni, le cose più preziose di tutte le nazioni affluiranno, ed io empirò di gloria questa casa, dice l'Eterno degli eserciti. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Mio è l'argento e mio è l'oro, dice l'Eterno degli eserciti. </p>
<p id="v9"><sup><small>9</small></sup>  La gloria di quest'ultima casa sarà più grande di quella della prima, dice l'Eterno degli eserciti; e in questo luogo io darò la pace, dice l'Eterno degli eserciti'. </p>
<p id="v10"><sup><small>10</small></sup>  Il ventiquattresimo giorno del nono mese, il secondo anno di Dario, la parola dell'Eterno fu rivelata per mezzo del profeta Aggeo, in questi termini: </p>
<p id="v11"><sup><small>11</small></sup>  'Così parla l'Eterno degli eserciti: Interroga i sacerdoti sulla legge intorno a questo punto: </p>
<p id="v12"><sup><small>12</small></sup>  - Se uno porta nel lembo della sua veste della carne consacrata, e con quel suo lembo tocca del pane, o una vivanda cotta, o del vino, o dell'olio, o qualsivoglia altro cibo, quelle cose diventeranno esse consacrate? - I sacerdoti risposero e dissero: - No. - </p>
<p id="v13"><sup><small>13</small></sup>  E Aggeo disse: - Se uno, essendo impuro a motivo d'un morto, tocca qualcuna di quelle cose, diventerà essa impura? - I sacerdoti risposero e dissero: - Sì, diventerà impura. - </p>
<p id="v14"><sup><small>14</small></sup>  Allora Aggeo replicò e disse: - Così è questo popolo, così è questa nazione nel mio cospetto, dice l'Eterno; e così è tutta l'opera delle loro mani; e tutto quello che m'offrono là è impuro. </p>
<p id="v15"><sup><small>15</small></sup>  Ed ora, ponete ben mente a ciò ch'è avvenuto fino a questo giorno, prima che fosse messa pietra su pietra nel tempio dell'Eterno! </p>
<p id="v16"><sup><small>16</small></sup>  Durante tutto quel tempo, quand'uno veniva a un mucchio di venti misure, non ve n'erano che dieci; quand'uno veniva al tino per cavarne cinquanta misure, non ve n'eran che venti. </p>
<p id="v17"><sup><small>17</small></sup>  Io vi colpii col carbonchio, colla ruggine, con la grandine, in tutta l'opera delle vostre mani; ma voi non tornaste a me, dice l'Eterno. </p>
<p id="v18"><sup><small>18</small></sup>  Ponete ben mente a ciò ch'è avvenuto fino a questo giorno, fino al ventiquattresimo giorno del nono mese, dal giorno che il tempio dell'Eterno fu fondato; ponetevi ben mente! </p>
<p id="v19"><sup><small>19</small></sup>  V'è egli ancora del grano nel granaio? La stessa vigna, il fico, il melagrano, l'ulivo, nulla producono! Da questo giorno, io vi benedirò'. </p>
<p id="v20"><sup><small>20</small></sup>  E la parola dell'Eterno fu indirizzata per la seconda volta ad Aggeo, il ventiquattresimo giorno del mese, in questi termini: </p>
<p id="v21"><sup><small>21</small></sup>  'Parla a Zorobabele, governatore di Giuda, e digli: Io farò tremare i cieli e la terra, </p>
<p id="v22"><sup><small>22</small></sup>  rovescerò il trono dei regni e distruggerò la forza dei regni delle nazioni; rovescerò i carri e quelli che vi montano; i cavalli e i loro cavalieri cadranno, l'uno per la spada dell'altro. </p>
<p id="v23"><sup><small>23</small></sup>  In quel giorno, dice l'Eterno degli eserciti, io ti prenderò, o Zorobabele, figliuolo di Scealtiel, mio servo, dice l'Eterno, e ti terrò come un sigillo, perché io t'ho scelto, dice l'Eterno degli eserciti'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Haggai/1">Aggeo - Capitolo 1</a></td>
        <td><a href="/it/Bible/Haggai/Index">Indice</a></td>
        <td> </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 2:7 <i>Egli è il desiderio di tutte le nazioni</i>: <a href="/it/The_Urantia_Book/190#p5_4">LU 190:5.4</a>.  <i>Io sono il desiderio di tutti i tempi</i>: <a href="/it/The_Urantia_Book/182#p1_10">LU 182:1.10</a>. </li>
</ol>
</div>
