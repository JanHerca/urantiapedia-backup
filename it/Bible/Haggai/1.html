<!--
title: Aggeo - Capitolo 1
description: 
published: true
date: 2022-10-7T1:7:41Z
tags: bible, bible—haggai
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/Haggai/Index">Indice</a></td>
        <td><a href="/it/Bible/Haggai/2">Aggeo - Capitolo 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Il secondo anno del re Dario, il sesto mese, il primo giorno del mese, la parola dell'Eterno fu rivolta, per mezzo del profeta Aggeo, a Zorobabele, figliuolo di Scealtiel, governatore di Giuda, e a Giosuè, figliuolo di Jehotsadak, sommo sacerdote, in questi termini: </p>
<p id="v2"><sup><small>2</small></sup>  'Così parla l'Eterno degli eserciti: Questo popolo dice: Il tempo non è giunto, il tempo in cui la casa dell'Eterno dev'essere riedificata'. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Perciò la parola dell'Eterno fu rivolta loro per mezzo del profeta Aggeo, in questi termini: </p>
<p id="v4"><sup><small>4</small></sup>  'È egli il tempo per voi stessi d'abitare le vostre case ben rivestite di legno, mentre questa casa giace in rovina? </p>
<p id="v5"><sup><small>5</small></sup>  Or dunque così parla l'Eterno degli eserciti: Ponete ben mente alle vostre vie! </p>
<p id="v6"><sup><small>6</small></sup>  Voi avete seminato molto, e avete raccolto poco; voi mangiate, ma non fino ad esser sazi; bevete, ma non fino a soddisfare la sete; vi vestite, ma non v'è chi si riscaldi; chi guadagna un salario mette il suo salario in una borsa forata. </p>
<p id="v7"><sup><small>7</small></sup>  Così parla l'Eterno degli eserciti: Ponete ben mente alle vostre vie! </p>
<p id="v8"><sup><small>8</small></sup>  Salite nella contrada montuosa, recate del legname, e costruite la casa; e io mi compiacerò d'essa, e sarò glorificato, dice l'Eterno. </p>
<p id="v9"><sup><small>9</small></sup>  Voi v'aspettavate molto, ed ecco v'è poco; e quando l'avete portato in casa, io ci ho soffiato sopra. Perché? dice l'Eterno degli eserciti. A motivo della mia casa che giace in rovina, mentre ognun di voi si dà premura per la propria casa. </p>
<p id="v10"><sup><small>10</small></sup>  Perciò il cielo, sopra di voi, è rimasto chiuso, sì che non c'è stata rugiada, e la terra ha ritenuto il suo prodotto. </p>
<p id="v11"><sup><small>11</small></sup>  Ed io ho chiamato la siccità sul paese, sui monti, sul grano, sul vino, sull'olio, su tutto ciò che il suolo produce, sugli uomini, sul bestiame, e su tutto il lavoro delle mani'. </p>
<p id="v12"><sup><small>12</small></sup>  E Zorobabele, figliuolo di Scealtiel, e Giosuè, figliuolo di Jehotsadak, il sommo sacerdote, e tutto il rimanente del popolo, diedero ascolto alla voce dell'Eterno, del loro Dio, e alle parole del profeta Aggeo, secondo il messaggio che l'Eterno, il loro Dio, gli aveva affidato; e il popolo temette l'Eterno. </p>
<p id="v13"><sup><small>13</small></sup>  E Aggeo, messaggero dell'Eterno, disse al popolo, in virtù della missione avuta dall'Eterno: 'Io son con voi, dice l'Eterno'. </p>
<p id="v14"><sup><small>14</small></sup>  E l'Eterno destò lo spirito di Zorobabele, figliuolo di Scealtiel, governatore di Giuda, e lo spirito di Giosuè, figliuolo di Jehotsadak, sommo sacerdote, e lo spirito di tutto il resto del popolo; ed essi vennero e misero mano all'opera nella casa dell'Eterno degli eserciti, il loro Dio, </p>
<p id="v15"><sup><small>15</small></sup>  il ventiquattresimo giorno del mese, il sesto mese, il secondo anno del re Dario. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/Haggai/Index">Indice</a></td>
        <td><a href="/it/Bible/Haggai/2">Aggeo - Capitolo 2</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 1:2 <i>Non più Signore degli eserciti</i>: <a href="/it/The_Urantia_Book/194#p3_11">LU 194:3.11</a>. </li>
</ol>
</div>
