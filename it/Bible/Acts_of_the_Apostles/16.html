<!--
title: Atti degli Apostoli - Capitolo 16
description: 
published: true
date: 2022-8-14T13:44:32Z
tags: 
editor: ckeditor
dateCreated: 2022-8-14T13:44:32Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Acts_of_the_Apostles/15">Atti degli Apostoli - Capitolo 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Acts_of_the_Apostles/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Acts_of_the_Apostles/17">Atti degli Apostoli - Capitolo 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E venne anche a Derba e a Listra; ed ecco, quivi era un certo discepolo, di nome Timoteo, figliuolo di una donna giudea credente, ma di padre greco. </p>
<p id="v2"><sup><small>2</small></sup>  Di lui rendevano buona testimonianza i fratelli che erano in Listra ed in Iconio. </p>
<p id="v3"><sup><small>3</small></sup>  Paolo volle ch'egli partisse con lui; e presolo, lo circoncise a cagion de' Giudei che erano in quei luoghi; perché tutti sapevano che il padre di lui era greco. </p>
<p id="v4"><sup><small>4</small></sup>  E passando essi per le città, trasmisero loro, perché le osservassero, le decisioni prese dagli apostoli e dagli anziani che erano a Gerusalemme. </p>
<p id="v5"><sup><small>5</small></sup>  Le chiese dunque erano confermate nella fede, e crescevano in numero di giorno in giorno. </p>
<p id="v6"><sup><small>6</small></sup>  Poi traversarono la Frigia e il paese della Galazia, avendo lo Spirito Santo vietato loro d'annunziar la Parola in Asia; </p>
<p id="v7"><sup><small>7</small></sup>  e giunti sui confini della Misia, tentarono d'andare in Bitinia; ma lo Spirito di Gesù non lo permise loro; </p>
<p id="v8"><sup><small>8</small></sup>  e passata la Misia, discesero in Troas. </p>
<p id="v9"><sup><small>9</small></sup>  E Paolo ebbe di notte una visione: Un uomo macedone gli stava dinanzi, e lo pregava dicendo: Passa in Macedonia e soccorrici. </p>
<p id="v10"><sup><small>10</small></sup>  E com'egli ebbe avuta quella visione, cercammo subito di partire per la Macedonia, tenendo per certo che Dio ci avea chiamati là, ad annunziar loro l'Evangelo. </p>
<p id="v11"><sup><small>11</small></sup>  Perciò, salpando da Troas, tirammo diritto, verso Samotracia, e il giorno seguente verso Neapoli; </p>
<p id="v12"><sup><small>12</small></sup>  e di là ci recammo a Filippi, che è città primaria di quella parte della Macedonia, ed è colonia romana; e dimorammo in quella città alcuni giorni. </p>
<p id="v13"><sup><small>13</small></sup>  E nel giorno di sabato andammo fuori della porta, presso al fiume, dove supponevamo fosse un luogo d'orazione; e postici a sedere, parlavamo alle donne ch'eran quivi radunate. </p>
<p id="v14"><sup><small>14</small></sup>  E una certa donna, di nome Lidia, negoziante di porpora, della città di Tiatiri, che temeva Dio, ci stava ad ascoltare; e il Signore le aprì il cuore, per renderla attenta alle cose dette da Paolo. </p>
<p id="v15"><sup><small>15</small></sup>  E dopo che fu battezzata con quei di casa, ci pregò dicendo: Se mi avete giudicata fedele al Signore, entrate in casa mia, e dimoratevi. E ci fece forza. </p>
<p id="v16"><sup><small>16</small></sup>  E avvenne, come andavamo al luogo d'orazione, che incontrammo una certa serva, che avea uno spirito indovino e con l'indovinare procacciava molto guadagno ai suoi padroni. </p>
<p id="v17"><sup><small>17</small></sup>  Costei, messasi a seguir Paolo e noi, gridava: Questi uomini son servitori dell'Iddio altissimo, e vi annunziano la via della salvezza. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Così fece per molti giorni; ma essendone Paolo annoiato, si voltò e disse allo spirito: Io ti comando, nel nome di Gesù Cristo, che tu esca da costei. Ed esso uscì in quell'istante. </p>
<p id="v19"><sup><small>19</small></sup>  Ma i padroni di lei, vedendo che la speranza del loro guadagno era svanita, presero Paolo e Sila, e li trassero sulla pubblica piazza davanti ai magistrati, </p>
<p id="v20"><sup><small>20</small></sup>  e presentatili ai pretori, dissero: Questi uomini, che son Giudei, perturbano la nostra città, </p>
<p id="v21"><sup><small>21</small></sup>  e predicano dei riti che non è lecito a noi che siam Romani né di ricevere, né di osservare. </p>
<p id="v22"><sup><small>22</small></sup>  E la folla si levò tutta insieme contro a loro; e i pretori, strappate loro di dosso le vesti, comandarono che fossero battuti con le verghe. </p>
<p id="v23"><sup><small>23</small></sup>  E dopo aver loro date molte battiture, li cacciarono in prigione, comandando al carceriere di custodirli sicuramente. </p>
<p id="v24"><sup><small>24</small></sup>  Il quale, ricevuto un tal ordine, li cacciò nella prigione più interna, e serrò loro i piedi nei ceppi. </p>
<p id="v25"><sup><small>25</small></sup>  Or sulla mezzanotte Paolo e Sila, pregando, cantavano inni a Dio; e i carcerati li ascoltavano. </p>
<p id="v26"><sup><small>26</small></sup>  Ad un tratto si fece un gran terremoto, talché la prigione fu scossa dalle fondamenta; e in quell'istante tutte le porte si apersero, e i legami di tutti si sciolsero. </p>
<p id="v27"><sup><small>27</small></sup>  Il carceriere, destatosi, e vedute le porte della prigione aperte, tratta la spada, stava per uccidersi, pensando che i carcerati fossero fuggiti. </p>
<p id="v28"><sup><small>28</small></sup>  Ma Paolo gridò ad alta voce: Non ti far male alcuno, perché siam tutti qui. </p>
<p id="v29"><sup><small>29</small></sup>  E quegli, chiesto un lume, saltò dentro, e tutto tremante si gettò ai piedi di Paolo e di Sila; </p>
<p id="v30"><sup><small>30</small></sup>  e menatili fuori, disse: Signori, che debbo io fare per esser salvato? <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Ed essi risposero: Credi nel Signor Gesù, e sarai salvato tu e la casa tua. <sup id="cite3"><a href="#fn3">[3]</a></sup></p>
<p id="v32"><sup><small>32</small></sup>  Poi annunziarono la parola del Signore a lui e a tutti coloro che erano in casa sua. </p>
<p id="v33"><sup><small>33</small></sup>  Ed egli, presili in quell'istessa ora della notte, lavò loro le piaghe; e subito fu battezzato lui con tutti i suoi. </p>
<p id="v34"><sup><small>34</small></sup>  E menatili su in casa sua, apparecchiò loro la tavola, e giubilava con tutta la sua casa, perché avea creduto in Dio. </p>
<p id="v35"><sup><small>35</small></sup>  Or come fu giorno, i pretori mandarono i littori a dire: Lascia andar quegli uomini. </p>
<p id="v36"><sup><small>36</small></sup>  E il carceriere riferì a Paolo queste parole, dicendo: I pretori hanno mandato a mettervi in libertà; or dunque uscite, e andatevene in pace. </p>
<p id="v37"><sup><small>37</small></sup>  Ma Paolo disse loro: Dopo averci pubblicamente battuti senza essere stati condannati, noi che siam cittadini romani, ci hanno cacciato in prigione; e ora ci mandan via celatamente? No davvero! Anzi, vengano essi stessi a menarci fuori. <sup id="cite4"><a href="#fn4">[4]</a></sup></p>
<p id="v38"><sup><small>38</small></sup>  E i littori riferirono queste parole ai pretori; e questi ebbero paura quando intesero che eran Romani; </p>
<p id="v39"><sup><small>39</small></sup>  e vennero, e li pregarono di scusarli; e menatili fuori, chiesero loro d'andarsene dalla città. </p>
<p id="v40"><sup><small>40</small></sup>  Allora essi, usciti di prigione, entrarono in casa di Lidia; e veduti i fratelli, li confortarono, e si partirono. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 16:17 <i>Altissimo</i>: <a href="/it/The_Urantia_Book/93#p3_2">LU 93:3.2</a>.  <i>I più alti</i>: <a href="/it/The_Urantia_Book/43#p3_1">LU 43:3.1</a>.  <i>Vangelo della Salvezza di Dio</i>: <a href="/it/The_Urantia_Book/190#p5_4">LU 190:5.4</a>.  <i>Dio Altissimo</i>: <a href="/it/The_Urantia_Book/93#p2_3">LU 93:2.3</a>.  <i>Vangelo della salvezza</i>: <a href="/it/The_Urantia_Book/190#p4_1">LU 190:4.1</a>. </li>
  <li id="fn2"><a href="#cite2">↑</a> 16:30-31,33 <i>Ammissione per fede</i>: <a href="/it/The_Urantia_Book/170#p5_13">LU 170:5.13</a>. </li>
  <li id="fn3"><a href="#cite3">↑</a> 16:31 <i>Cooperazione e consenso</i>: <a href="/it/The_Urantia_Book/110#p2_2">LU 110:2.2</a>. </li>
  <li id="fn4"><a href="#cite4">↑</a> 16:37-39 <i>Paolo era un cittadino romano</i>: <a href="/it/The_Urantia_Book/121#p1_2">LU 121:1.2</a>. </li>
</ol>
</div>
