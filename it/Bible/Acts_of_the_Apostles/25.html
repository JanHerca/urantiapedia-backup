<!--
title: Atti degli Apostoli - Capitolo 25
description: 
published: true
date: 2022-10-7T1:7:41Z
tags: bible, bible—acts of the apostles
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Acts_of_the_Apostles/24">Atti degli Apostoli - Capitolo 24</a></td>
        <td><a href="/it/Bible/Acts_of_the_Apostles/Index">Indice</a></td>
        <td><a href="/it/Bible/Acts_of_the_Apostles/26">Atti degli Apostoli - Capitolo 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Festo dunque, essendo giunto nella sua provincia, tre giorni dopo salì da Cesarea a Gerusalemme. </p>
<p id="v2"><sup><small>2</small></sup>  E i capi sacerdoti e i principali dei Giudei gli presentarono le loro accuse contro a Paolo; </p>
<p id="v3"><sup><small>3</small></sup>  e lo pregavano, chiedendo per favore contro a lui, che lo facesse venire a Gerusalemme. Essi intanto avrebbero posto insidie per ucciderlo per via. </p>
<p id="v4"><sup><small>4</small></sup>  Festo allora rispose che Paolo era custodito a Cesarea, e che egli stesso dovea partir presto. </p>
<p id="v5"><sup><small>5</small></sup>  Quelli dunque di voi, diss'egli, che possono, scendano meco; e se v'è in quest'uomo qualche colpa, lo accusino. </p>
<p id="v6"><sup><small>6</small></sup>  Rimasto presso di loro non più di otto o dieci giorni, discese in Cesarea; e il giorno seguente, postosi a sedere in tribunale, comandò che Paolo gli fosse menato dinanzi. </p>
<p id="v7"><sup><small>7</small></sup>  E com'egli fu giunto, i Giudei che eran discesi da Gerusalemme gli furono attorno, portando contro lui molte e gravi accuse, che non potevano provare; mentre Paolo diceva a sua difesa: </p>
<p id="v8"><sup><small>8</small></sup>  Io non ho peccato né contro la legge de' Giudei, né contro il tempio, né contro Cesare. </p>
<p id="v9"><sup><small>9</small></sup>  Ma Festo, volendo far cosa grata ai Giudei, disse a Paolo: Vuoi tu salire a Gerusalemme ed esser quivi giudicato davanti a me intorno a queste cose? </p>
<p id="v10"><sup><small>10</small></sup>  Ma Paolo rispose: Io sto qui dinanzi al tribunale di Cesare, ove debbo esser giudicato; io non ho fatto torto alcuno ai Giudei, come anche tu sai molto bene. </p>
<p id="v11"><sup><small>11</small></sup>  Se dunque sono colpevole e ho commesso cosa degna di morte, non ricuso di morire; ma se nelle cose delle quali costoro mi accusano non c'è nulla di vero, nessuno mi può consegnare per favore nelle loro mani. Io mi appello a Cesare. </p>
<p id="v12"><sup><small>12</small></sup>  Allora Festo, dopo aver conferito col consiglio, rispose: Tu ti sei appellato a Cesare; a Cesare andrai. </p>
<p id="v13"><sup><small>13</small></sup>  E dopo alquanti giorni il re Agrippa e Berenice arrivarono a Cesarea, per salutar Festo. </p>
<p id="v14"><sup><small>14</small></sup>  E trattenendosi essi quivi per molti giorni, Festo raccontò al re il caso di Paolo, dicendo: V'è qui un uomo che è stato lasciato prigione da Felice, contro il quale, </p>
<p id="v15"><sup><small>15</small></sup>  quando fui a Gerusalemme, i capi sacerdoti e gli anziani de' Giudei mi sporsero querela, chiedendomi di condannarlo. </p>
<p id="v16"><sup><small>16</small></sup>  Risposi loro che non è usanza de' Romani di consegnare alcuno, prima che l'accusato abbia avuto gli accusatori a faccia, e gli sia stato dato modo di difendersi dall'accusa. </p>
<p id="v17"><sup><small>17</small></sup>  Essendo eglino dunque venuti qua, io senza indugio, il giorno seguente, sedetti in tribunale, e comandai che quell'uomo mi fosse menato dinanzi. </p>
<p id="v18"><sup><small>18</small></sup>  I suoi accusatori però, presentatisi, non gli imputavano alcuna delle male azioni che io supponevo; </p>
<p id="v19"><sup><small>19</small></sup>  ma aveano contro lui certe questioni intorno alla propria religione e intorno a un certo Gesù morto, che Paolo affermava esser vivente. </p>
<p id="v20"><sup><small>20</small></sup>  Ed io, stando in dubbio sul come procedere in queste cose, gli dissi se voleva andare a Gerusalemme, e quivi esser giudicato intorno a queste cose. </p>
<p id="v21"><sup><small>21</small></sup>  Ma avendo Paolo interposto appello per esser riserbato al giudizio dell'imperatore, io comandai che fosse custodito, finché lo mandassi a Cesare. </p>
<p id="v22"><sup><small>22</small></sup>  E Agrippa disse a Festo: Anch'io vorrei udir cotesto uomo. Ed egli rispose: Domani l'udrai. </p>
<p id="v23"><sup><small>23</small></sup>  Il giorno seguente dunque, essendo venuti Agrippa e Berenice con molta pompa, ed entrati nella sala d'udienza coi tribuni e coi principali della città, Paolo, per ordine di Festo, fu menato quivi. </p>
<p id="v24"><sup><small>24</small></sup>  E Festo disse: Re Agrippa, e voi tutti che siete qui presenti con noi, voi vedete quest'uomo, a proposito del quale tutta la moltitudine de' Giudei s'è rivolta a me, in Gerusalemme e qui, gridando che non deve viver più oltre. </p>
<p id="v25"><sup><small>25</small></sup>  Io però non ho trovato che avesse fatto cosa alcuna degna di morte, ed essendosi egli stesso appellato all'imperatore, ho deliberato di mandarglielo. </p>
<p id="v26"><sup><small>26</small></sup>  E siccome non ho nulla di certo da scriverne al mio signore, l'ho menato qui davanti a voi, e principalmente davanti a te, o re Agrippa, affinché, dopo esame, io abbia qualcosa da scrivere. </p>
<p id="v27"><sup><small>27</small></sup>  Perché non mi par cosa ragionevole mandare un prigioniero, senza notificar le accuse che gli son mosse contro. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Acts_of_the_Apostles/24">Atti degli Apostoli - Capitolo 24</a></td>
        <td><a href="/it/Bible/Acts_of_the_Apostles/Index">Indice</a></td>
        <td><a href="/it/Bible/Acts_of_the_Apostles/26">Atti degli Apostoli - Capitolo 26</a></td>
      </tr>
    </tbody>
  </table>
</figure>
