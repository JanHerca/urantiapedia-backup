<!--
title: Atti degli Apostoli - Capitolo 5
description: 
published: true
date: 2023-11-8T21:45:55Z
tags: bible, bible—acts of the apostles
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Acts_of_the_Apostles/4">
          <span class="mdi mdi-arrow-left-drop-circle"></span><span class="pl-2">Atti degli Apostoli - Capitolo 4</span>
        </a>
        </td>
        <td>
        <a href="/it/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Acts_of_the_Apostles/6">
          <span class="pr-2">Atti degli Apostoli - Capitolo 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ma un certo uomo, chiamato Anania, con Saffira sua moglie, vendé un possesso, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  e tenne per sé parte del prezzo, essendone consapevole anche la moglie; e portatane una parte, la pose ai piedi degli apostoli. </p>
<p id="v3"><sup><small>3</small></sup>  Ma Pietro disse: Anania, perché ha Satana così riempito il cuor tuo da farti mentire allo Spirito Santo e ritener parte del prezzo del podere? </p>
<p id="v4"><sup><small>4</small></sup>  Se questo restava invenduto, non restava tuo? E una volta vendutolo, non ne era il prezzo in tuo potere? Perché ti sei messa in cuore questa cosa? Tu non hai mentito agli uomini ma a Dio. </p>
<p id="v5"><sup><small>5</small></sup>  E Anania, udendo queste parole, cadde e spirò. E gran paura prese tutti coloro che udiron queste cose. </p>
<p id="v6"><sup><small>6</small></sup>  E i giovani, levatisi, avvolsero il corpo, e portatolo fuori, lo seppellirono. </p>
<p id="v7"><sup><small>7</small></sup>  Or avvenne, circa tre ore dopo, che la moglie di lui, non sapendo ciò che era avvenuto, entrò. </p>
<p id="v8"><sup><small>8</small></sup>  E Pietro, rivolgendosi a lei: Dimmi, le disse, avete voi venduto il podere per tanto? Ed ella rispose: Sì, per tanto. </p>
<p id="v9"><sup><small>9</small></sup>  Ma Pietro a lei: Perché vi siete accordati a tentare lo Spirito del Signore? Ecco, i piedi di quelli che hanno seppellito il tuo marito sono all'uscio e ti porteranno via. </p>
<p id="v10"><sup><small>10</small></sup>  Ed ella in quell'istante cadde ai suoi piedi, e spirò. E i giovani, entrati, la trovarono morta; e portatala via, la seppellirono presso al suo marito. </p>
<p id="v11"><sup><small>11</small></sup>  E gran paura ne venne alla chiesa intera e a tutti coloro che udivano queste cose. </p>
<p id="v12"><sup><small>12</small></sup>  E molti segni e prodigî eran fatti fra il popolo per le mani degli apostoli; e tutti di pari consentimento si ritrovavano sotto il portico di Salomone. </p>
<p id="v13"><sup><small>13</small></sup>  Ma, degli altri, nessuno ardiva unirsi a loro; il popolo però li magnificava. </p>
<p id="v14"><sup><small>14</small></sup>  E di più in più si aggiungevano al Signore dei credenti, uomini e donne, in gran numero; <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  tanto che portavano perfino gli infermi per le piazze, e li mettevano su lettucci e giacigli, affinché, quando Pietro passava, l'ombra sua almeno ne adombrasse qualcuno. </p>
<p id="v16"><sup><small>16</small></sup>  E anche la moltitudine accorreva dalle città vicine a Gerusalemme, portando dei malati e dei tormentati da spiriti immondi; e tutti quanti eran sanati. </p>
<p id="v17"><sup><small>17</small></sup>  Or il sommo sacerdote e tutti quelli che eran con lui, cioè la setta de' Sadducei, si levarono, pieni di invidia, <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  e misero le mani sopra agli apostoli, e li gettarono nella prigione pubblica. </p>
<p id="v19"><sup><small>19</small></sup>  Ma un angelo del Signore, nella notte, aprì le porte della prigione; e condottili fuori, disse: <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Andate, presentatevi nel tempio e quivi annunziate al popolo tutte le parole di questa Vita. </p>
<p id="v21"><sup><small>21</small></sup>  Ed essi, avendo ciò udito, entrarono sullo schiarir del giorno nel tempio, e insegnavano. Or il sommo sacerdote e coloro che eran con lui vennero, e convocarono il Sinedrio e tutti gli anziani dei figliuoli d'Israele, e mandarono alla prigione per far menare dinanzi a loro gli apostoli. </p>
<p id="v22"><sup><small>22</small></sup>  Ma le guardie che vi andarono non li trovarono nella prigione; e tornate, fecero il loro rapporto dicendo: </p>
<p id="v23"><sup><small>23</small></sup>  La prigione l'abbiam trovata serrata con ogni diligenza, e le guardie in piè davanti alle porte; ma, avendo aperto, non abbiam trovato alcuno dentro. </p>
<p id="v24"><sup><small>24</small></sup>  Quando il capitano del tempio e i capi sacerdoti udiron queste cose, erano perplessi sul conto loro, non sapendo che cosa ciò potesse essere. </p>
<p id="v25"><sup><small>25</small></sup>  Ma sopraggiunse uno che disse loro: Ecco, gli uomini che voi metteste in prigione sono nel tempio, e stanno quivi ammaestrando il popolo. </p>
<p id="v26"><sup><small>26</small></sup>  Allora il capitano del tempio, con le guardie, andò e li menò via, non però con violenza, perché temevano d'esser lapidati dal popolo. </p>
<p id="v27"><sup><small>27</small></sup>  E avendoli menati, li presentarono al Sinedrio; e il sommo sacerdote li interrogò, </p>
<p id="v28"><sup><small>28</small></sup>  dicendo: Noi vi abbiamo del tutto vietato di insegnare in cotesto nome; ed ecco, avete riempita Gerusalemme della vostra dottrina, e volete trarci addosso il sangue di cotesto uomo. </p>
<p id="v29"><sup><small>29</small></sup>  Ma Pietro e gli altri apostoli, rispondendo, dissero: Bisogna ubbidire a Dio anziché agli uomini. <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  L'Iddio de' nostri padri ha risuscitato Gesù, che voi uccideste appendendolo al legno. </p>
<p id="v31"><sup><small>31</small></sup>  Esso ha Iddio esaltato con la sua destra, costituendolo Principe e Salvatore, per dare ravvedimento a Israele, e remission dei peccati. </p>
<p id="v32"><sup><small>32</small></sup>  E noi siam testimoni di queste cose; e anche lo Spirito Santo, che Dio ha dato a coloro che gli ubbidiscono. </p>
<p id="v33"><sup><small>33</small></sup>  Ma essi, udendo queste cose, fremevano d'ira, e facevan proposito d'ucciderli. </p>
<p id="v34"><sup><small>34</small></sup>  Ma un certo Fariseo, chiamato per nome Gamaliele, dottor della legge, onorato da tutto il popolo, levatosi in piè nel Sinedrio, comandò che gli apostoli fossero per un po' messi fuori. <sup id="cite6"><a href="#fn6">[6]</a></sup></p>
<p id="v35"><sup><small>35</small></sup>  Poi disse loro: Uomini Israeliti, badate bene, circa questi uomini, a quel che state per fare. </p>
<p id="v36"><sup><small>36</small></sup>  Poiché, prima d'ora, sorse Teuda, dicendosi esser qualche gran cosa; e presso a lui si raccolsero intorno a quattrocento uomini; ed egli fu ucciso; e tutti quelli che gli aveano prestata fede, furono sbandati e ridotti a nulla. </p>
<p id="v37"><sup><small>37</small></sup>  Dopo costui, sorse Giuda il Galileo, a' dì del censimento, e si trascinò dietro della gente; anch'egli perì, e tutti coloro che gli aveano prestata fede furon dispersi. </p>
<p id="v38"><sup><small>38</small></sup>  E adesso io vi dico: Non vi occupate di questi uomini, e lasciateli stare; perché, se questo disegno o quest'opera è dagli uomini, sarà distrutta; </p>
<p id="v39"><sup><small>39</small></sup>  ma se è da Dio, voi non li potrete distruggere, se non volete trovarvi a combattere anche contro Dio. </p>
<p id="v40"><sup><small>40</small></sup>  Ed essi furon del suo parere; e chiamati agli apostoli, li batterono, e ordinarono loro di non parlare nel nome di Gesù, e li lasciarono andare. <sup id="cite7"><a href="#fn7">[7]</a></sup></p>
<p id="v41"><sup><small>41</small></sup>  Ed essi se ne andarono dalla presenza del Sinedrio, rallegrandosi d'essere stati reputati degni di esser vituperati per il nome di Gesù. </p>
<p id="v42"><sup><small>42</small></sup>  E ogni giorno, nel tempio e per le case, non ristavano d'insegnare e di annunziare la buona novella che Gesù è il Cristo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Acts_of_the_Apostles/4">
          <span class="mdi mdi-arrow-left-drop-circle"></span><span class="pl-2">Atti degli Apostoli - Capitolo 4</span>
        </a>
        </td>
        <td>
        <a href="/it/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Acts_of_the_Apostles/6">
          <span class="pr-2">Atti degli Apostoli - Capitolo 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 5:1-10 <i>Colpiscono i popoli con rabbia</i>: <a href="/it/The_Urantia_Book/4#p5_3">LU 4:5.3</a>. </li>
  <li id="fn2"><a href="#cite2">↑</a> 5:14 <i>Donne discepole</i>: <a href="/it/The_Urantia_Book/149#p2_8">LU 149:2.8</a>. </li>
  <li id="fn3"><a href="#cite3">↑</a> 5:17-18 <i>Leader incarcerati</i>: <a href="/it/The_Urantia_Book/194#p4_10">LU 194:4.10</a>. </li>
  <li id="fn4"><a href="#cite4">↑</a> 5:19 <i>Angelo apre le porte della prigione</i>: <a href="/it/The_Urantia_Book/77#p8_12">LU 77:8.12</a>. </li>
  <li id="fn5"><a href="#cite5">↑</a> 5:29-32 <i>Proclamato “vangelo”</i>: <a href="/it/The_Urantia_Book/195#p0_2">LU 195:0.2</a>. </li>
  <li id="fn6"><a href="#cite6">↑</a> 5:34,38-39 <i>Il consiglio di Gamaliele</i>: <a href="/it/The_Urantia_Book/194#p4_10">LU 194:4.10</a>. </li>
  <li id="fn7"><a href="#cite7">↑</a> 5:40 <i>I sadducei accettano consigli</i>: <a href="/it/The_Urantia_Book/194#p4_10">LU 194:4.10</a>. </li>
</ol>
</div>
