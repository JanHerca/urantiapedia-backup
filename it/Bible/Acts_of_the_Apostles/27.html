<!--
title: Atti degli Apostoli - Capitolo 27
description: 
published: true
date: 2022-10-7T1:7:41Z
tags: bible, bible—acts of the apostles
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Acts_of_the_Apostles/26">Atti degli Apostoli - Capitolo 26</a></td>
        <td><a href="/it/Bible/Acts_of_the_Apostles/Index">Indice</a></td>
        <td><a href="/it/Bible/Acts_of_the_Apostles/28">Atti degli Apostoli - Capitolo 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or quando fu determinato che faremmo vela per l'Italia, Paolo e certi altri prigionieri furon consegnati a un centurione, per nome Giulio, della coorte Augusta. </p>
<p id="v2"><sup><small>2</small></sup>  E montati sopra una nave adramittina, che doveva toccare i porti della costa d'Asia, salpammo, avendo con noi Aristarco, Macedone di Tessalonica. </p>
<p id="v3"><sup><small>3</small></sup>  Il giorno seguente arrivammo a Sidone; e Giulio, usando umanità verso Paolo, gli permise d'andare dai suoi amici per ricevere le loro cure. </p>
<p id="v4"><sup><small>4</small></sup>  Poi, essendo partiti di là, navigammo sotto Cipro, perché i venti erano contrari. </p>
<p id="v5"><sup><small>5</small></sup>  E passato il mar di Cilicia e di Panfilia, arrivammo a Mira di Licia. </p>
<p id="v6"><sup><small>6</small></sup>  E il centurione, trovata quivi una nave alessandrina che facea vela per l'Italia, ci fe' montare su quella. </p>
<p id="v7"><sup><small>7</small></sup>  E navigando per molti giorni lentamente, e pervenuti a fatica, per l'impedimento del vento, di faccia a Gnido, veleggiammo sotto Creta, di rincontro a Salmone; </p>
<p id="v8"><sup><small>8</small></sup>  e costeggiandola con difficoltà, venimmo a un certo luogo, detto Beiporti, vicino al quale era la città di Lasea. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Or essendo trascorso molto tempo, ed essendo la navigazione ormai pericolosa, poiché anche il Digiuno era già passato, Paolo li ammonì dicendo loro: </p>
<p id="v10"><sup><small>10</small></sup>  Uomini, io veggo che la navigazione si farà con pericolo e grave danno, non solo del carico e della nave, ma anche delle nostre persone. </p>
<p id="v11"><sup><small>11</small></sup>  Ma il centurione prestava più fede al pilota e al padron della nave che alle cose dette da Paolo. </p>
<p id="v12"><sup><small>12</small></sup>  E siccome quel porto non era adatto a svernare, i più furono di parere di partir di là per cercare d'arrivare a Fenice, porto di Creta che guarda a Libeccio e a Maestro, e di passarvi l'inverno. </p>
<p id="v13"><sup><small>13</small></sup>  Essendosi intanto levato un leggero scirocco, e credendo essi d'esser venuti a capo del loro proposito, levate le àncore, si misero a costeggiare l'isola di Creta più da presso. </p>
<p id="v14"><sup><small>14</small></sup>  Ma poco dopo si scatenò giù dall'isola un vento turbinoso, che si chiama Euraquilone; </p>
<p id="v15"><sup><small>15</small></sup>  ed essendo la nave portata via e non potendo reggere al vento, la lasciammo andare, ed eravamo portati alla deriva. </p>
<p id="v16"><sup><small>16</small></sup>  E passati rapidamente sotto un'isoletta chiamata Clauda, a stento potemmo avere in nostro potere la scialuppa. </p>
<p id="v17"><sup><small>17</small></sup>  E quando l'ebbero tirata su, ricorsero a ripari, cingendo la nave di sotto; e temendo di esser gettati sulla Sirti, calarono le vele, ed eran così portati via. </p>
<p id="v18"><sup><small>18</small></sup>  E siccome eravamo fieramente sbattuti dalla tempesta, il giorno dopo cominciarono a far getto del carico. </p>
<p id="v19"><sup><small>19</small></sup>  E il terzo giorno, con le loro proprie mani, buttarono in mare gli arredi della nave. </p>
<p id="v20"><sup><small>20</small></sup>  E non apparendo né sole né stelle già da molti giorni, ed essendoci sopra non piccola tempesta, era ormai tolta ogni speranza di scampare. </p>
<p id="v21"><sup><small>21</small></sup>  Or dopo che furono stati lungamente senza prender cibo, Paolo si levò in mezzo a loro, e disse: Uomini, bisognava darmi ascolto, non partire da Creta, e risparmiar così questo pericolo e questa perdita. </p>
<p id="v22"><sup><small>22</small></sup>  Ora però vi esorto a star di buon cuore, perché non vi sarà perdita della vita d'alcun di voi ma solo della nave. </p>
<p id="v23"><sup><small>23</small></sup>  Poiché un angelo dell'Iddio, al quale appartengo e ch'io servo, m'è apparso questa notte, </p>
<p id="v24"><sup><small>24</small></sup>  dicendo: Paolo, non temere; bisogna che tu comparisca dinanzi a Cesare ed ecco, Iddio ti ha donato tutti coloro che navigano teco. </p>
<p id="v25"><sup><small>25</small></sup>  Perciò, o uomini, state di buon cuore, perché ho fede in Dio che avverrà come mi è stato detto. </p>
<p id="v26"><sup><small>26</small></sup>  Ma dobbiamo esser gettati sopra un'isola. </p>
<p id="v27"><sup><small>27</small></sup>  E la quattordicesima notte da che eravamo portati qua e là per l'Adriatico, verso la mezzanotte i marinai sospettavano d'esser vicini a terra; </p>
<p id="v28"><sup><small>28</small></sup>  e calato lo scandaglio, trovarono venti braccia; poi, passati un po' più oltre e scandagliato di nuovo, trovarono quindici braccia. </p>
<p id="v29"><sup><small>29</small></sup>  Temendo allora di percuotere in luoghi scogliosi, gettarono da poppa quattro àncore, aspettando ansiosamente che facesse giorno. </p>
<p id="v30"><sup><small>30</small></sup>  Or cercando i marinai di fuggir dalla nave, e avendo calato la scialuppa in mare col pretesto di voler calare le àncore dalla prua, </p>
<p id="v31"><sup><small>31</small></sup>  Paolo disse al centurione ed ai soldati: Se costoro non restano nella nave, voi non potete scampare. </p>
<p id="v32"><sup><small>32</small></sup>  Allora i soldati tagliaron le funi della scialuppa, e la lasciaron cadere. </p>
<p id="v33"><sup><small>33</small></sup>  E mentre si aspettava che facesse giorno, Paolo esortava tutti a prender cibo, dicendo: Oggi son quattordici giorni che state aspettando, sempre digiuni, senza prender nulla. </p>
<p id="v34"><sup><small>34</small></sup>  Perciò, io v'esorto a prender cibo, perché questo contribuirà alla vostra salvezza; poiché non perirà neppure un capello del capo d'alcun di voi. </p>
<p id="v35"><sup><small>35</small></sup>  Detto questo, preso del pane, rese grazie a Dio, in presenza di tutti; poi, rottolo, cominciò a mangiare. </p>
<p id="v36"><sup><small>36</small></sup>  E tutti, fatto animo, presero anch'essi del cibo. </p>
<p id="v37"><sup><small>37</small></sup>  Or eravamo sulla nave, fra tutti, dugentosettantasei persone. </p>
<p id="v38"><sup><small>38</small></sup>  E saziati che furono, alleggerirono la nave, gettando il frumento in mare. </p>
<p id="v39"><sup><small>39</small></sup>  Quando fu giorno, non riconoscevano il paese; ma scòrsero una certa baia che aveva una spiaggia, e deliberarono, se fosse loro possibile, di spingervi la nave. </p>
<p id="v40"><sup><small>40</small></sup>  E staccate le àncore, le lasciarono andare in mare; sciolsero al tempo stesso i legami dei timoni, e alzato l'artimone al vento, traevano al lido. </p>
<p id="v41"><sup><small>41</small></sup>  Ma essendo incorsi in un luogo che avea il mare d'ambo i lati, vi fecero arrenar la nave; e mentre la prua, incagliata, rimaneva immobile, la poppa si sfasciava per la violenza delle onde. </p>
<p id="v42"><sup><small>42</small></sup>  Or il parere de' soldati era d'uccidere i prigionieri, perché nessuno fuggisse a nuoto. </p>
<p id="v43"><sup><small>43</small></sup>  Ma il centurione, volendo salvar Paolo, li distolse da quel proposito, e comandò che quelli che sapevan nuotare si gettassero in mare per andarsene i primi a terra, </p>
<p id="v44"><sup><small>44</small></sup>  e gli altri vi arrivassero, chi sopra tavole, e chi sopra altri pezzi della nave. E così avvenne che tutti giunsero salvi a terra. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Acts_of_the_Apostles/26">Atti degli Apostoli - Capitolo 26</a></td>
        <td><a href="/it/Bible/Acts_of_the_Apostles/Index">Indice</a></td>
        <td><a href="/it/Bible/Acts_of_the_Apostles/28">Atti degli Apostoli - Capitolo 28</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 27:8 <i>I paradisi fiscali</i>: <a href="/it/The_Urantia_Book/130#p5_4">LU 130:5.4</a>. </li>
</ol>
</div>
