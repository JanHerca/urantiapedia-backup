<!--
title: Atti degli Apostoli - Capitolo 3
description: 
published: true
date: 2023-11-8T21:45:55Z
tags: bible, bible—acts of the apostles
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Acts_of_the_Apostles/2">
          <span class="mdi mdi-arrow-left-drop-circle"></span><span class="pl-2">Atti degli Apostoli - Capitolo 2</span>
        </a>
        </td>
        <td>
        <a href="/it/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Acts_of_the_Apostles/4">
          <span class="pr-2">Atti degli Apostoli - Capitolo 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Pietro e Giovanni salivano al tempio per la preghiera dell'ora nona. </p>
<p id="v2"><sup><small>2</small></sup>  E si portava un certo uomo, zoppo fin dalla nascita, che ogni giorno deponevano alla porta del tempio detta 'Bella', per chieder l'elemosina a coloro che entravano nel tempio. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Costui, veduto Pietro e Giovanni che stavan per entrare nel tempio, domandò loro l'elemosina. </p>
<p id="v4"><sup><small>4</small></sup>  E Pietro, con Giovanni, fissando gli occhi su lui, disse: Guarda noi! </p>
<p id="v5"><sup><small>5</small></sup>  Ed egli li guardava intentamente, aspettando di ricever qualcosa da loro. </p>
<p id="v6"><sup><small>6</small></sup>  Ma Pietro disse: Dell'argento e dell'oro io non ne ho; ma quello che ho te lo do: Nel nome di Gesù Cristo il Nazareno; cammina! </p>
<p id="v7"><sup><small>7</small></sup>  E presolo per la man destra, lo sollevò; e in quell'istante le piante e le caviglie de' piedi gli si raffermarono. </p>
<p id="v8"><sup><small>8</small></sup>  E d'un salto si rizzò in piè e cominciò a camminare; ed entrò con loro nel tempio, camminando, e saltando, e lodando Iddio. </p>
<p id="v9"><sup><small>9</small></sup>  E tutto il popolo lo vide che camminava e lodava Iddio; </p>
<p id="v10"><sup><small>10</small></sup>  e lo riconoscevano per quello che sedeva a chieder l'elemosina alla porta 'Bella' del tempio; e furono ripieni di sbigottimento e di stupore per quel che gli era avvenuto. </p>
<p id="v11"><sup><small>11</small></sup>  E mentre colui teneva stretti a sé Pietro e Giovanni, tutto il popolo, attonito, accorse a loro al portico detto di Salomone. </p>
<p id="v12"><sup><small>12</small></sup>  E Pietro, veduto ciò, parlò al popolo, dicendo: Uomini israeliti, perché vi maravigliate di questo? O perché fissate gli occhi su noi, come se per la nostra propria potenza o pietà avessimo fatto camminar quest'uomo? </p>
<p id="v13"><sup><small>13</small></sup>  L'Iddio d'Abramo, d'Isacco e di Giacobbe, l'Iddio de' nostri padri ha glorificato il suo Servitore Gesù, che voi metteste in man di Pilato e rinnegaste dinanzi a lui, mentre egli avea giudicato di doverlo liberare. </p>
<p id="v14"><sup><small>14</small></sup>  Ma voi rinnegaste il Santo ed il Giusto, e chiedeste che vi fosse concesso un omicida; </p>
<p id="v15"><sup><small>15</small></sup>  e uccideste il Principe della vita, che Dio ha risuscitato dai morti; del che noi siamo testimoni. </p>
<p id="v16"><sup><small>16</small></sup>  E per la fede nel suo nome, il suo nome ha raffermato quest'uomo che vedete e conoscete; ed è la fede che si ha per mezzo di lui, che gli ha dato questa perfetta guarigione in presenza di voi tutti. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Ed ora, fratelli, io so che lo faceste per ignoranza, al pari dei vostri rettori. </p>
<p id="v18"><sup><small>18</small></sup>  Ma quello che Dio aveva preannunziato per bocca di tutti i profeti, cioè, che il suo Cristo soffrirebbe, Egli l'ha adempiuto in questa maniera. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Ravvedetevi dunque e convertitevi, onde i vostri peccati siano cancellati, <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  affinché vengano dalla presenza del Signore dei tempi di rifrigerio e ch'Egli vi mandi il Cristo che v'è stato destinato, </p>
<p id="v21"><sup><small>21</small></sup>  cioè Gesù, che il cielo deve tenere accolto fino ai tempi della restaurazione di tutte le cose; tempi dei quali Iddio parlò per bocca dei suoi santi profeti, che sono stati fin dal principio. </p>
<p id="v22"><sup><small>22</small></sup>  Mosè, infatti, disse: Il Signore Iddio vi susciterà di fra i vostri fratelli un profeta come me; ascoltatelo in tutte le cose che vi dirà. </p>
<p id="v23"><sup><small>23</small></sup>  E avverrà che ogni anima la quale non avrà ascoltato codesto profeta, sarà del tutto distrutta di fra il popolo. </p>
<p id="v24"><sup><small>24</small></sup>  E tutti i profeti, da Samuele in poi, quanti hanno parlato, hanno anch'essi annunziato questi giorni. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Voi siete i figliuoli de' profeti, e del patto che Dio fece coi vostri padri, dicendo ad Abramo: E nella tua progenie tutte le nazioni della terra saranno benedette. <sup id="cite6"><a href="#fn6">[6]</a></sup></p>
<p id="v26"><sup><small>26</small></sup>  A voi per i primi Iddio, dopo aver suscitato il suo Servitore, l'ha mandato per benedirvi, convertendo ciascun di voi dalle sue malvagità. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Acts_of_the_Apostles/2">
          <span class="mdi mdi-arrow-left-drop-circle"></span><span class="pl-2">Atti degli Apostoli - Capitolo 2</span>
        </a>
        </td>
        <td>
        <a href="/it/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Acts_of_the_Apostles/4">
          <span class="pr-2">Atti degli Apostoli - Capitolo 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:2,10 <i>Porta Bella</i>: <a href="/it/The_Urantia_Book/125#p1_5">LU 125:1.5</a>. </li>
  <li id="fn2"><a href="#cite2">↑</a> 3:16 <i>Fede implicita</i>: <a href="/it/The_Urantia_Book/156#p5_12">LU 156:5.12</a>. </li>
  <li id="fn3"><a href="#cite3">↑</a> 3:18 <i>Parte 2: Tutto pieno di spirito</i>: <a href="/it/The_Urantia_Book/194#p4_4">LU 194:4.4</a>. </li>
  <li id="fn4"><a href="#cite4">↑</a> 3:19-21a <i>Parte 2: Tutto pieno di spirito</i>: <a href="/it/The_Urantia_Book/194#p4_4">LU 194:4.4</a>. </li>
  <li id="fn5"><a href="#cite5">↑</a> 3:24 <i>Samuele, primo profeta ebreo</i>: <a href="/it/The_Urantia_Book/97#p1_1">LU 97:1.1</a>. </li>
  <li id="fn6"><a href="#cite6">↑</a> 3:25 <i>Seme di Abramo</i>: <a href="/it/The_Urantia_Book/136#p1_1">LU 136:1.1</a>. </li>
</ol>
</div>
