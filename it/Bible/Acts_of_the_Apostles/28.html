<!--
title: Atti degli Apostoli - Capitolo 28
description: 
published: true
date: 2022-10-7T1:7:41Z
tags: bible, bible—acts of the apostles
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Acts_of_the_Apostles/27">Atti degli Apostoli - Capitolo 27</a></td>
        <td><a href="/it/Bible/Acts_of_the_Apostles/Index">Indice</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  E dopo che fummo scampati, riconoscemmo che l'isola si chiamava Malta. </p>
<p id="v2"><sup><small>2</small></sup>  E i barbari usarono verso noi umanità non comune; poiché, acceso un gran fuoco, ci accolsero tutti, a motivo della pioggia che cadeva, e del freddo. </p>
<p id="v3"><sup><small>3</small></sup>  Or Paolo, avendo raccolto una quantità di legna secche e avendole poste sul fuoco, una vipera, sentito il caldo, uscì fuori, e gli si attaccò alla mano. </p>
<p id="v4"><sup><small>4</small></sup>  E quando i barbari videro la bestia che gli pendeva dalla mano, dissero fra loro: Certo, quest'uomo è un omicida, perché essendo scampato dal mare, pur la Giustizia divina non lo lascia vivere. </p>
<p id="v5"><sup><small>5</small></sup>  Ma Paolo, scossa la bestia nel fuoco, non ne risentì male alcuno. </p>
<p id="v6"><sup><small>6</small></sup>  Or essi si aspettavano ch'egli enfierebbe o cadrebbe di subito morto; ma dopo aver lungamente aspettato, veduto che non gliene avveniva alcun male, mutarono parere, e cominciarono a dire ch'egli era un dio. </p>
<p id="v7"><sup><small>7</small></sup>  Or ne' dintorni di quel luogo v'erano dei poderi dell'uomo principale dell'isola, chiamato Publio, il quale ci accolse, e ci albergò tre giorni amichevolmente. </p>
<p id="v8"><sup><small>8</small></sup>  E accadde che il padre di Publio giacea malato di febbre e di dissenteria. Paolo andò a trovarlo; e dopo aver pregato, gl'impose le mani e lo guarì. </p>
<p id="v9"><sup><small>9</small></sup>  Avvenuto questo, anche gli altri che aveano delle infermità nell'isola, vennero, e furono guariti; </p>
<p id="v10"><sup><small>10</small></sup>  ed essi ci fecero grandi onori; e quando salpammo, ci portarono a bordo le cose necessarie. </p>
<p id="v11"><sup><small>11</small></sup>  Tre mesi dopo, partimmo sopra una nave alessandrina che avea per insegna Castore e Polluce, e che avea svernato nell'isola. </p>
<p id="v12"><sup><small>12</small></sup>  E arrivati a Siracusa, vi restammo tre giorni. </p>
<p id="v13"><sup><small>13</small></sup>  E di là, costeggiando, arrivammo a Reggio. E dopo un giorno, levatosi un vento di scirocco, in due giorni arrivammo a Pozzuoli. </p>
<p id="v14"><sup><small>14</small></sup>  E avendo quivi trovato de' fratelli, fummo pregati di rimanere presso di loro sette giorni. E così venimmo a Roma. </p>
<p id="v15"><sup><small>15</small></sup>  Or i fratelli, avute nostre notizie, di là ci vennero incontro sino al Foro Appio e alle Tre Taverne; e Paolo quando li ebbe veduti, rese grazie a Dio e prese animo. </p>
<p id="v16"><sup><small>16</small></sup>  E giunti che fummo a Roma, a Paolo fu concesso d'abitar da sé col soldato che lo custodiva. </p>
<p id="v17"><sup><small>17</small></sup>  E tre giorni dopo, Paolo convocò i principali fra i Giudei; e quando furon raunati, disse loro: Fratelli, senza aver fatto nulla contro il popolo né contro i riti dei padri, io fui arrestato in Gerusalemme, e di là dato in man de' Romani. </p>
<p id="v18"><sup><small>18</small></sup>  I quali, avendomi esaminato, volevano rilasciarmi perché non era in me colpa degna di morte. </p>
<p id="v19"><sup><small>19</small></sup>  Ma opponendovisi i Giudei, fui costretto ad appellarmi a Cesare, senza però aver in animo di portare alcuna accusa contro la mia nazione. </p>
<p id="v20"><sup><small>20</small></sup>  Per questa ragione dunque vi ho chiamati per vedervi e per parlarvi; perché egli è a causa della speranza d'Israele ch'io sono stretto da questa catena. </p>
<p id="v21"><sup><small>21</small></sup>  Ma essi gli dissero: Noi non abbiamo ricevuto lettere dalla Giudea intorno a te, né è venuto qui alcuno de' fratelli a riferire o a dir male di te. </p>
<p id="v22"><sup><small>22</small></sup>  Ben vorremmo però sentir da te quel che tu pensi; perché, quant'è a cotesta setta, ci è noto che da per tutto essa incontra opposizione. </p>
<p id="v23"><sup><small>23</small></sup>  E avendogli fissato un giorno, vennero a lui nel suo alloggio in gran numero; ed egli da mane a sera esponeva loro le cose, testimoniando del regno di Dio e persuadendoli di quel che concerne Gesù, con la legge di Mosè e coi profeti. </p>
<p id="v24"><sup><small>24</small></sup>  E alcuni restaron persuasi delle cose dette; altri invece non credettero. </p>
<p id="v25"><sup><small>25</small></sup>  E non essendo d'accordo fra loro, si ritirarono, dopo che Paolo ebbe detta quest'unica parola: Ben parlò lo Spirito Santo ai vostri padri per mezzo del profeta Isaia dicendo: </p>
<p id="v26"><sup><small>26</small></sup>  Va' a questo popolo e di': Voi udrete coi vostri orecchi e non intenderete; guarderete coi vostri occhi, e non vedrete; <sup id="cite1"><a href="#fn1">[1]</a></sup></p>
<p id="v27"><sup><small>27</small></sup>  perché il cuore di questo popolo s'è fatto insensibile, son divenuti duri di orecchi, e hanno chiuso gli occhi, che talora non veggano con gli occhi, e non odano con gli orecchi, e non intendano col cuore, e non si convertano, ed io non li guarisca. </p>
<p id="v28"><sup><small>28</small></sup>  Sappiate dunque che questa salvazione di Dio è mandata ai Gentili; ed essi presteranno ascolto. <sup id="cite2"><a href="#fn2">[2]</a></sup></p>
<p id="v29"><sup><small>29</small></sup>  int </p>
<p id="v30"><sup><small>30</small></sup>  E Paolo dimorò due anni interi in una casa da lui presa a fitto, e riceveva tutti coloro che venivano a trovarlo, </p>
<p id="v31"><sup><small>31</small></sup>  predicando il regno di Dio, e insegnando le cose relative al Signor Gesù Cristo con tutta franchezza e senza che alcuno glielo impedisse. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Acts_of_the_Apostles/27">Atti degli Apostoli - Capitolo 27</a></td>
        <td><a href="/it/Bible/Acts_of_the_Apostles/Index">Indice</a></td>
        <td> </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 28:26-27 <i>Vedere senza vedere, ecc</i>: <a href="/it/The_Urantia_Book/151#p1_4">LU 151:1.4</a>. </li>
  <li id="fn2"><a href="#cite2">↑</a> 28:28 <i>Vangelo della salvezza</i>: <a href="/it/The_Urantia_Book/190#p4_1">LU 190:4.1</a>.  <i>Vangelo della Salvezza di Dio</i>: <a href="/it/The_Urantia_Book/190#p5_4">LU 190:5.4</a>. </li>
  <li id="fn3"><a href="#cite3">↑</a> 28:31 <i>Gesù insegnò entrambi i punti di vista</i>: <a href="/it/The_Urantia_Book/170#p1_4">LU 170:1.4</a>. </li>
</ol>
</div>
