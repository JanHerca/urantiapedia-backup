<!--
title: Atti degli Apostoli - Capitolo 13
description: 
published: true
date: 2022-8-14T13:44:32Z
tags: 
editor: ckeditor
dateCreated: 2022-8-14T13:44:32Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Acts_of_the_Apostles/12">Atti degli Apostoli - Capitolo 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Acts_of_the_Apostles/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Acts_of_the_Apostles/14">Atti degli Apostoli - Capitolo 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or nella chiesa d'Antiochia v'eran dei profeti e dei dottori: Barnaba, Simeone chiamato Niger, Lucio di Cirene, Manaen, fratello di latte di Erode il tetrarca, e Saulo. </p>
<p id="v2"><sup><small>2</small></sup>  E mentre celebravano il culto del Signore e digiunavano, lo Spirito Santo disse: Mettetemi a parte Barnaba e Saulo per l'opera alla quale li ho chiamati. </p>
<p id="v3"><sup><small>3</small></sup>  Allora, dopo aver digiunato e pregato, imposero loro le mani, e li accomiatarono. </p>
<p id="v4"><sup><small>4</small></sup>  Essi dunque, mandati dallo Spirito Santo, scesero a Seleucia, e di là navigarono verso Cipro. </p>
<p id="v5"><sup><small>5</small></sup>  E giunti a Salamina, annunziarono la parola di Dio nelle sinagoghe de' Giudei: e aveano seco Giovanni come aiuto. </p>
<p id="v6"><sup><small>6</small></sup>  Poi, traversata tutta l'isola fino a Pafo, trovarono un certo mago, un falso profeta giudeo, che avea nome Bar-Gesù, </p>
<p id="v7"><sup><small>7</small></sup>  il quale era col proconsole Sergio Paolo, uomo intelligente. Questi, chiamati a sé Barnaba e Saulo, chiese d'udir la parola di Dio. </p>
<p id="v8"><sup><small>8</small></sup>  Ma Elima, il mago (perché così s'interpreta questo suo nome), resisteva loro, cercando di stornare il proconsole dalla fede. </p>
<p id="v9"><sup><small>9</small></sup>  Ma Saulo, chiamato anche Paolo, pieno dello Spirito Santo, guardandolo fisso, gli disse: </p>
<p id="v10"><sup><small>10</small></sup>  O pieno d'ogni frode e d'ogni furberia, figliuol del diavolo, nemico d'ogni giustizia, non cesserai tu di pervertir le diritte vie del Signore? </p>
<p id="v11"><sup><small>11</small></sup>  Ed ora, ecco, la mano del Signore è sopra te, e sarai cieco, senza vedere il sole, per un certo tempo. E in quell'istante, caligine e tenebre caddero su lui; e andando qua e là cercava chi lo menasse per la mano. </p>
<p id="v12"><sup><small>12</small></sup>  Allora il proconsole, visto quel che era accaduto, credette, essendo stupito della dottrina del Signore. </p>
<p id="v13"><sup><small>13</small></sup>  Or Paolo e i suoi compagni, imbarcatisi a Pafo, arrivarono a Perga di Panfilia; ma Giovanni, separatosi da loro, ritornò a Gerusalemme. </p>
<p id="v14"><sup><small>14</small></sup>  Ed essi, passando oltre Perga, giunsero ad Antiochia di Pisidia; e recatisi il sabato nella sinagoga, si posero a sedere. </p>
<p id="v15"><sup><small>15</small></sup>  E dopo la lettura della legge e dei profeti, i capi della sinagoga mandarono a dir loro: Fratelli, se avete qualche parola d'esortazione da rivolgere al popolo, ditela. </p>
<p id="v16"><sup><small>16</small></sup>  Allora Paolo, alzatosi, e fatto cenno con la mano, disse: Uomini israeliti, e voi che temete Iddio, udite. </p>
<p id="v17"><sup><small>17</small></sup>  L'Iddio di questo popolo d'Israele elesse i nostri padri, e fece grande il popolo durante la sua dimora nel paese di Egitto, e con braccio levato, ne lo trasse fuori. </p>
<p id="v18"><sup><small>18</small></sup>  E per lo spazio di circa quarant'anni, sopportò i loro modi nel deserto. </p>
<p id="v19"><sup><small>19</small></sup>  Poi, dopo aver distrutte sette nazioni nel paese di Canaan, distribuì loro come eredità il paese di quelle. </p>
<p id="v20"><sup><small>20</small></sup>  E dopo queste cose, per circa quattrocentocinquant'anni, diede loro de' giudici fino al profeta Samuele. </p>
<p id="v21"><sup><small>21</small></sup>  Dopo chiesero un re; e Dio diede loro Saul, figliuolo di Chis, della tribù di Beniamino, per lo spazio di quarant'anni. </p>
<p id="v22"><sup><small>22</small></sup>  Poi, rimossolo, suscitò loro Davide per re, al quale rese anche questa testimonianza: Io ho trovato Davide, figliuolo di Iesse, un uomo secondo il mio cuore, che eseguirà ogni mio volere. </p>
<p id="v23"><sup><small>23</small></sup>  Dalla progenie di lui Iddio, secondo la sua promessa, ha suscitato a Israele un Salvatore nella persona di Gesù, </p>
<p id="v24"><sup><small>24</small></sup>  avendo Giovanni, prima della venuta di lui, predicato il battesimo del ravvedimento a tutto il popolo d'Israele. <sup id="cite1"><a href="#fn1">[1]</a></sup></p>
<p id="v25"><sup><small>25</small></sup>  E come Giovanni terminava la sua carriera diceva: Che credete voi che io sia? Io non sono il Messia; ma ecco, dietro a me viene uno, del quale io non son degno di sciogliere i calzari. </p>
<p id="v26"><sup><small>26</small></sup>  Fratelli miei, figliuoli della progenie d'Abramo, e voi tutti che temete Iddio, a noi è stata mandata la parola di questa salvezza. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Poiché gli abitanti di Gerusalemme e i loro capi, avendo disconosciuto questo Gesù e le dichiarazioni de' profeti che si leggono ogni sabato, le adempirono, condannandolo. </p>
<p id="v28"><sup><small>28</small></sup>  E benché non trovassero in lui nulla che fosse degno di morte, chiesero a Pilato che fosse fatto morire. </p>
<p id="v29"><sup><small>29</small></sup>  E dopo ch'ebber compiute tutte le cose che erano scritte di lui, lo trassero giù dal legno, e lo posero in un sepolcro. </p>
<p id="v30"><sup><small>30</small></sup>  Ma Iddio lo risuscitò dai morti; </p>
<p id="v31"><sup><small>31</small></sup>  e per molti giorni egli si fece vedere da coloro ch'eran con lui saliti dalla Galilea a Gerusalemme, i quali sono ora suoi testimoni presso il popolo. </p>
<p id="v32"><sup><small>32</small></sup>  E noi vi rechiamo la buona novella che la promessa fatta ai padri, </p>
<p id="v33"><sup><small>33</small></sup>  Iddio l'ha adempiuta per noi, loro figliuoli, risuscitando Gesù, siccome anche è scritto nel salmo secondo: Tu sei il mio Figliuolo, oggi Io ti ho generato. <sup id="cite4"><a href="#fn4">[4]</a></sup></p>
<p id="v34"><sup><small>34</small></sup>  E siccome lo ha risuscitato dai morti per non tornar più nella corruzione, Egli ha detto così: Io vi manterrò le sacre e fedeli promesse fatte a Davide. </p>
<p id="v35"><sup><small>35</small></sup>  Difatti egli dice anche in un altro luogo: Tu non permetterai che il tuo Santo vegga la corruzione. </p>
<p id="v36"><sup><small>36</small></sup>  Poiché Davide, dopo aver servito al consiglio di Dio nella sua generazione, si è addormentato, ed è stato riunito coi suoi padri, e ha veduto la corruzione: </p>
<p id="v37"><sup><small>37</small></sup>  ma colui che Dio ha risuscitato, non ha veduto la corruzione. </p>
<p id="v38"><sup><small>38</small></sup>  Siavi dunque noto, fratelli, che per mezzo di lui v'è annunziata la remissione dei peccati; </p>
<p id="v39"><sup><small>39</small></sup>  e per mezzo di lui, chiunque crede è giustificato di tutte le cose delle quali voi non avete potuto esser giustificati per la legge di Mosè. <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  Guardate dunque che non venga su voi quello che è detto nei profeti: </p>
<p id="v41"><sup><small>41</small></sup>  Vedete, o sprezzatori, e maravigliatevi, e dileguatevi, perché io fo un'opera ai dì vostri, un'opera che voi non credereste, se qualcuno ve la narrasse. </p>
<p id="v42"><sup><small>42</small></sup>  Or, mentre uscivano, furon pregati di parlar di quelle medesime cose al popolo il sabato seguente. </p>
<p id="v43"><sup><small>43</small></sup>  E dopo che la raunanza si fu sciolta, molti de' Giudei e de' proseliti pii seguiron Paolo e Barnaba; i quali, parlando loro, li persuasero a perseverare nella grazia di Dio. <sup id="cite6"><a href="#fn6">[6]</a></sup></p>
<p id="v44"><sup><small>44</small></sup>  E il sabato seguente, quasi tutta la città si radunò per udir la parola di Dio. </p>
<p id="v45"><sup><small>45</small></sup>  Ma i Giudei, vedendo le moltitudini, furon ripieni d'invidia, e bestemmiando contradicevano alle cose dette da Paolo. </p>
<p id="v46"><sup><small>46</small></sup>  Ma Paolo e Barnaba dissero loro francamente: Era necessario che a voi per i primi si annunziasse la parola di Dio; ma poiché la respingete e non vi giudicate degni della vita eterna, ecco, noi ci volgiamo ai Gentili. <sup id="cite7"><a href="#fn7">[7]</a></sup></p>
<p id="v47"><sup><small>47</small></sup>  Perché così ci ha ordinato il Signore, dicendo: Io ti ho posto per esser luce de' Gentili, affinché tu sia strumento di salvezza fino alle estremità della terra. <sup id="cite8"><a href="#fn8">[8]</a></sup></p>
<p id="v48"><sup><small>48</small></sup>  E i Gentili, udendo queste cose, si rallegravano e glorificavano la parola di Dio; e tutti quelli che erano ordinati a vita eterna, credettero. </p>
<p id="v49"><sup><small>49</small></sup>  E la parola del Signore si spandeva per tutto il paese. </p>
<p id="v50"><sup><small>50</small></sup>  Ma i Giudei istigarono le donne pie e ragguardevoli e i principali uomini della città, e suscitarono una persecuzione contro Paolo e Barnaba, e li scacciarono dai loro confini. </p>
<p id="v51"><sup><small>51</small></sup>  Ma essi, scossa la polvere de' loro piedi contro loro, se ne vennero ad Iconio. </p>
<p id="v52"><sup><small>52</small></sup>  E i discepoli eran pieni d'allegrezza e di Spirito Santo. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 13:24 <i>Quello di Giovanni, un battesimo di pentimento</i>: <a href="/it/The_Urantia_Book/140#p10_1">LU 140:10.1</a>. </li>
  <li id="fn2"><a href="#cite2">↑</a> 13:26 <i>Chiunque voglia può venire</i>: <a href="/it/The_Urantia_Book/165#p3_8">LU 165:3.8</a>.  <i>Chiunque voglia può venire</i>: <a href="/it/The_Urantia_Book/166#p3_7">LU 166:3.7</a>.  <i>Chiunque vorrà sarà salvato</i>: <a href="/it/The_Urantia_Book/131#p10_7">LU 131:10.7</a>.  <i>Chiunque voglia può venire</i>: <a href="/it/The_Urantia_Book/32#p5_8">LU 32:5.8</a>.  <i>Chiunque voglia può venire</i>: <a href="/it/The_Urantia_Book/2#p5_2">LU 2:5.2</a>.  <i>Chiunque voglia può venire</i>: <a href="/it/The_Urantia_Book/100#p7_6">LU 100:7.6</a>.  <i>Chiunque voglia può venire</i>: <a href="/it/The_Urantia_Book/139#p12_7">LU 139:12.7</a>. </li>
  <li id="fn3"><a href="#cite3">↑</a> 13:26-39 <i>Proclamato “vangelo”</i>: <a href="/it/The_Urantia_Book/195#p0_2">LU 195:0.2</a>. </li>
  <li id="fn4"><a href="#cite4">↑</a> 13:33 <i>Figlio unigenito</i>: <a href="/it/The_Urantia_Book/20#p10_1">LU 20:10.1</a>.  <i>Tu sei mio figlio, oggi...</i>: <a href="/it/The_Urantia_Book/136#p9_7">LU 136:9.7</a>.  <i>Figlio unigenito</i>: <a href="/it/The_Urantia_Book/21#p0_1">LU 21:0.1</a>.  <i>Figli unigeniti</i>: <a href="/it/The_Urantia_Book/21#p1_2">LU 21:1.2</a>.  <i>Figlio unigenito</i>: <a href="/it/The_Urantia_Book/33#p1_1">LU 33:1.1</a>. </li>
  <li id="fn5"><a href="#cite5">↑</a> 13:39 <i>Salvati per fede</i>: <a href="/it/The_Urantia_Book/150#p5_3">LU 150:5.3</a>. </li>
  <li id="fn6"><a href="#cite6">↑</a> 13:43 <i>Grazia del Signore Gesù Cristo</i>: <a href="/it/The_Urantia_Book/121#p8_8">LU 121:8.8</a>. </li>
  <li id="fn7"><a href="#cite7">↑</a> 13:46-48 <i>Credi nella verità, abbi la vita eterna</i>: <a href="/it/The_Urantia_Book/157#p6_10">LU 157:6.10</a>.  <i>La vita eterna</i>: <a href="/it/The_Urantia_Book/101#p6_8">LU 101:6.8</a>.  <i>Datore della vita eterna</i>: <a href="/it/The_Urantia_Book/128#p1_10">LU 128:1.10</a>.  <i>I credenti hanno la vita eterna</i>: <a href="/it/The_Urantia_Book/153#p2_11">LU 153:2.11</a>.  <i>Chi crede non muore mai</i>: <a href="/it/The_Urantia_Book/168#p0_7">LU 168:0.7</a>.  <i>La vita eterna</i>: <a href="/it/The_Urantia_Book/2#p2_1">LU 2:2.1</a>.  <i>La vita dopo la morte</i>: <a href="/it/The_Urantia_Book/121#p5_11">LU 121:5.11</a>.  <i>Parte 2: Vivi per sempre</i>: <a href="/it/The_Urantia_Book/27#p1_5">LU 27:1.5</a>.  <i>Vita eterna</i>: <a href="/it/The_Urantia_Book/3#p0_1">LU 3:0.1</a>.  <i>Vita eterna / eterna</i>: <a href="/it/The_Urantia_Book/170#p2_20">LU 170:2.20</a>.  <i>I credenti non muoiono mai</i>: <a href="/it/The_Urantia_Book/162#p7_5">LU 162:7.5</a>.  <i>La vita eterna</i>: <a href="/it/The_Urantia_Book/162#p2_7">LU 162:2.7</a>.  <i>Vita eterna / eterna</i>: <a href="/it/The_Urantia_Book/181#p2_11">LU 181:2.11</a>.  <i>I figli della fede non muoiono mai</i>: <a href="/it/The_Urantia_Book/193#p1_2">LU 193:1.2</a>.  <i>I credenti vivono per sempre</i>: <a href="/it/The_Urantia_Book/190#p5_4">LU 190:5.4</a>.  <i>Speranza di vita eterna</i>: <a href="/it/The_Urantia_Book/170#p2_2">LU 170:2.2</a>.  <i>La vita eterna</i>: <a href="/it/The_Urantia_Book/146#p3_7">LU 146:3.7</a>. </li>
  <li id="fn8"><a href="#cite8">↑</a> 13:47 <i>Vangelo della Salvezza di Dio</i>: <a href="/it/The_Urantia_Book/190#p5_4">LU 190:5.4</a>.  <i>Vangelo della salvezza</i>: <a href="/it/The_Urantia_Book/190#p4_1">LU 190:4.1</a>. </li>
</ol>
</div>
