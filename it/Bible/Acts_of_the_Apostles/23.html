<!--
title: Atti degli Apostoli - Capitolo 23
description: 
published: true
date: 2022-8-14T13:44:32Z
tags: 
editor: ckeditor
dateCreated: 2022-8-14T13:44:32Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Acts_of_the_Apostles/22">Atti degli Apostoli - Capitolo 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Acts_of_the_Apostles/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Acts_of_the_Apostles/24">Atti degli Apostoli - Capitolo 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E Paolo, fissati gli occhi nel Sinedrio, disse: Fratelli, fino a questo giorno, mi son condotto dinanzi a Dio in tutta buona coscienza. </p>
<p id="v2"><sup><small>2</small></sup>  E il sommo sacerdote Anania comandò a coloro ch'erano presso a lui di percuoterlo sulla bocca. </p>
<p id="v3"><sup><small>3</small></sup>  Allora Paolo gli disse: Iddio percoterà te, parete scialbata; tu siedi per giudicarmi secondo la legge, e violando la legge comandi che io sia percosso? </p>
<p id="v4"><sup><small>4</small></sup>  E coloro ch'eran quivi presenti, dissero: Ingiurii tu il sommo sacerdote di Dio? </p>
<p id="v5"><sup><small>5</small></sup>  E Paolo disse: Fratelli, io non sapevo che fosse sommo sacerdote; perché sta scritto: 'Non dirai male del principe del tuo popolo'. </p>
<p id="v6"><sup><small>6</small></sup>  Or Paolo, sapendo che una parte eran Sadducei e l'altra Farisei, esclamò nel Sinedrio: Fratelli, io son Fariseo, figliuol di Farisei; ed è a motivo della speranza e della risurrezione dei morti, che son chiamato in giudizio. </p>
<p id="v7"><sup><small>7</small></sup>  E com'ebbe detto questo, nacque contesa tra i Farisei e i Sadducei, e l'assemblea fu divisa. </p>
<p id="v8"><sup><small>8</small></sup>  Poiché i Sadducei dicono che non v'è risurrezione, né angelo, né spirito; mentre i Farisei affermano l'una e l'altra cosa. </p>
<p id="v9"><sup><small>9</small></sup>  E si fece un gridar grande; e alcuni degli scribi del partito de' Farisei, levatisi, cominciarono a disputare, dicendo: Noi non troviamo male alcuno in quest'uomo; e se gli avesse parlato uno spirito o un angelo? </p>
<p id="v10"><sup><small>10</small></sup>  E facendosi forte la contesa, il tribuno, temendo che Paolo non fosse da loro fatto a pezzi, comandò ai soldati di scendere giù, e di portarlo via dal mezzo di loro, e di menarlo nella fortezza. </p>
<p id="v11"><sup><small>11</small></sup>  E la notte seguente il Signore si presentò a Paolo, e gli disse: Sta' di buon cuore; perché come hai reso testimonianza di me a Gerusalemme, così bisogna che tu la renda anche a Roma. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  E quando fu giorno, i Giudei s'adunarono, e con imprecazioni contro se stessi fecer voto di non mangiare né bere finché non avessero ucciso Paolo. </p>
<p id="v13"><sup><small>13</small></sup>  Or coloro che avean fatta questa congiura eran più di quaranta. </p>
<p id="v14"><sup><small>14</small></sup>  E vennero ai capi sacerdoti e agli anziani, e dissero: Noi abbiam fatto voto con imprecazione contro noi stessi, di non mangiare cosa alcuna, finché non abbiam ucciso Paolo. </p>
<p id="v15"><sup><small>15</small></sup>  Or dunque voi col Sinedrio presentatevi al tribuno per chiedergli di menarlo giù da voi, come se voleste conoscer più esattamente il fatto suo; e noi, innanzi ch'ei giunga, siam pronti ad ucciderlo. </p>
<p id="v16"><sup><small>16</small></sup>  Ma il figliuolo della sorella di Paolo, udite queste insidie, venne; ed entrato nella fortezza, riferì la cosa a Paolo. </p>
<p id="v17"><sup><small>17</small></sup>  E Paolo, chiamato a sé uno dei centurioni, disse: Mena questo giovane al tribuno, perché ha qualcosa da riferirgli. </p>
<p id="v18"><sup><small>18</small></sup>  Egli dunque, presolo, lo menò al tribuno, e disse: Paolo, il prigione, mi ha chiamato e m'ha pregato che ti meni questo giovane, il quale ha qualcosa da dirti. </p>
<p id="v19"><sup><small>19</small></sup>  E il tribuno, presolo per la mano e ritiratosi in disparte, gli domandò: Che cos'hai da riferirmi? </p>
<p id="v20"><sup><small>20</small></sup>  Ed egli rispose: I Giudei si son messi d'accordo per pregarti che domani tu meni giù Paolo nel Sinedrio, come se volessero informarsi più appieno del fatto suo; </p>
<p id="v21"><sup><small>21</small></sup>  ma tu non dar loro retta, perché più di quaranta uomini di loro gli tendono insidie e con imprecazioni contro se stessi han fatto voto di non mangiare né bere, finché non l'abbiano ucciso; ed ora son pronti, aspettando la tua promessa. </p>
<p id="v22"><sup><small>22</small></sup>  Il tribuno dunque licenziò il giovane, ordinandogli di non palesare ad alcuno che gli avesse fatto saper queste cose. </p>
<p id="v23"><sup><small>23</small></sup>  E chiamati due de' centurioni, disse loro: Tenete pronti fino dalla terza ora della notte duecento soldati, settanta cavalieri e duecento lancieri, per andar fino a Cesarea; </p>
<p id="v24"><sup><small>24</small></sup>  e abbiate pronte delle cavalcature per farvi montar su Paolo e condurlo sano e salvo al governatore Felice. </p>
<p id="v25"><sup><small>25</small></sup>  E scrisse una lettera del seguente tenore: </p>
<p id="v26"><sup><small>26</small></sup>  Claudio Lisia, all'eccellentissimo governatore Felice, salute. </p>
<p id="v27"><sup><small>27</small></sup>  Quest'uomo era stato preso dai Giudei, ed era sul punto d'esser da loro ucciso, quand'io son sopraggiunto coi soldati e l'ho sottratto dalle loro mani, avendo inteso che era Romano. </p>
<p id="v28"><sup><small>28</small></sup>  E volendo sapere di che l'accusavano, l'ho menato nel loro Sinedrio. </p>
<p id="v29"><sup><small>29</small></sup>  E ho trovato che era accusato intorno a questioni della loro legge, ma che non era incolpato di nulla che fosse degno di morte o di prigione. </p>
<p id="v30"><sup><small>30</small></sup>  Essendomi però stato riferito che si tenderebbe un agguato contro quest'uomo, l'ho subito mandato a te, ordinando anche ai suoi accusatori di dir davanti a te quello che hanno contro di lui. </p>
<p id="v31"><sup><small>31</small></sup>  I soldati dunque, secondo ch'era loro stato ordinato, presero Paolo e lo condussero di notte ad Antipatrìda. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  E il giorno seguente, lasciati partire i cavalieri con lui, tornarono alla fortezza. </p>
<p id="v33"><sup><small>33</small></sup>  E quelli, giunti a Cesarea e consegnata la lettera al governatore, gli presentarono anche Paolo. </p>
<p id="v34"><sup><small>34</small></sup>  Ed egli avendo letta la lettera e domandato a Paolo di qual provincia fosse, e inteso che era di Cilicia, gli disse: </p>
<p id="v35"><sup><small>35</small></sup>  Io ti udirò meglio quando saranno arrivati anche i tuoi accusatori. E comandò che fosse custodito nel palazzo d'Erode. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 23:11 <i>Siate di buon umore</i>: <a href="/it/The_Urantia_Book/100#p7_9">LU 100:7.9</a>. </li>
  <li id="fn2"><a href="#cite2">↑</a> 23:31-24:27 <i>L'imprigionamento di Paolo</i>: <a href="/it/The_Urantia_Book/130#p2_5">LU 130:2.5</a>. </li>
</ol>
</div>
