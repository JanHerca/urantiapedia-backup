<!--
title: Atti degli Apostoli - Capitolo 12
description: 
published: true
date: 2022-8-14T13:44:32Z
tags: 
editor: ckeditor
dateCreated: 2022-8-14T13:44:32Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Acts_of_the_Apostles/11">Atti degli Apostoli - Capitolo 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Acts_of_the_Apostles/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Acts_of_the_Apostles/13">Atti degli Apostoli - Capitolo 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or intorno a quel tempo, il re Erode mise mano a maltrattare alcuni della chiesa; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  e fece morir per la spada Giacomo, fratello di Giovanni. </p>
<p id="v3"><sup><small>3</small></sup>  E vedendo che ciò era grato ai Giudei, continuò e fece arrestare anche Pietro. Or erano i giorni degli azzimi. </p>
<p id="v4"><sup><small>4</small></sup>  E presolo, lo mise in prigione, dandolo in guardia a quattro mute di soldati di quattro l'una; perché, dopo la Pasqua, voleva farlo comparire dinanzi al popolo. </p>
<p id="v5"><sup><small>5</small></sup>  Pietro dunque era custodito nella prigione; ma fervide preghiere eran fatte dalla chiesa a Dio per lui. </p>
<p id="v6"><sup><small>6</small></sup>  Or quando Erode stava per farlo comparire, la notte prima, Pietro stava dormendo in mezzo a due soldati, legato con due catene; e le guardie davanti alla porta custodivano la prigione. </p>
<p id="v7"><sup><small>7</small></sup>  Ed ecco, un angelo del Signore sopraggiunse, e una luce risplendé nella cella; e l'angelo, percosso il fianco a Pietro, lo svegliò dicendo: Lèvati prestamente. E le catene gli caddero dalle mani. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  E l'angelo disse: Cingiti, e lègati i sandali. E Pietro fece così. Poi gli disse: Mettiti il mantello, e seguimi. </p>
<p id="v9"><sup><small>9</small></sup>  Ed egli, uscito, lo seguiva, non sapendo che fosse vero quel che avveniva per mezzo dell'angelo, ma pensando di avere una visione. </p>
<p id="v10"><sup><small>10</small></sup>  Or com'ebbero passata la prima e la seconda guardia, vennero alla porta di ferro che mette in città, la quale si aperse loro da sé; ed essendo usciti, s'inoltrarono per una strada: e in quell'istante l'angelo si partì da lui. </p>
<p id="v11"><sup><small>11</small></sup>  E Pietro, rientrato in sé, disse: Ora conosco per certo che il Signore ha mandato il suo angelo e mi ha liberato dalla mano di Erode e da tutta l'aspettazione del popolo dei Giudei. </p>
<p id="v12"><sup><small>12</small></sup>  E considerando la cosa, venne alla casa di Maria, madre di Giovanni soprannominato Marco, dove molti fratelli stavano raunati e pregavano. </p>
<p id="v13"><sup><small>13</small></sup>  E avendo Pietro picchiato all'uscio del vestibolo, una serva, chiamata Rode, venne ad ascoltare; </p>
<p id="v14"><sup><small>14</small></sup>  e riconosciuta la voce di Pietro, per l'allegrezza non aprì l'uscio, ma corse dentro ad annunziare che Pietro stava davanti alla porta. </p>
<p id="v15"><sup><small>15</small></sup>  E quelli le dissero: Tu sei pazza! Ma ella asseverava che era così. Ed essi dicevano: È il suo angelo. </p>
<p id="v16"><sup><small>16</small></sup>  Ma Pietro continuava a picchiare, e quand'ebbero aperto, lo videro e stupirono. </p>
<p id="v17"><sup><small>17</small></sup>  Ma egli, fatto lor cenno con la mano che tacessero, raccontò loro in qual modo il Signore l'avea tratto fuor della prigione. Poi disse: Fate sapere queste cose a Giacomo ed ai fratelli. Ed essendo uscito, se ne andò in un altro luogo. </p>
<p id="v18"><sup><small>18</small></sup>  Or, fattosi giorno, vi fu non piccol turbamento fra i soldati, perché non sapevano che cosa fosse avvenuto di Pietro. </p>
<p id="v19"><sup><small>19</small></sup>  Ed Erode, cercatolo, e non avendolo trovato, esaminate le guardie, comandò che fosser menate al supplizio. Poi, sceso di Giudea a Cesarea, vi si trattenne. </p>
<p id="v20"><sup><small>20</small></sup>  Or Erode era fortemente adirato contro i Tirî e i Sidonî; ma essi di pari consentimento si presentarono a lui; e guadagnato il favore di Blasto, ciambellano del re, chiesero pace, perché il loro paese traeva i viveri dal paese del re. </p>
<p id="v21"><sup><small>21</small></sup>  Nel giorno fissato, Erode, indossato l'abito reale, e postosi a sedere sul trono, li arringava pubblicamente. </p>
<p id="v22"><sup><small>22</small></sup>  E il popolo si mise a gridare: Voce d'un dio, e non d'un uomo! </p>
<p id="v23"><sup><small>23</small></sup>  In quell'istante, un angelo del Signore lo percosse, perché non avea dato a Dio la gloria; e morì, roso dai vermi. </p>
<p id="v24"><sup><small>24</small></sup>  Ma la parola di Dio progrediva e si spandeva di più in più. </p>
<p id="v25"><sup><small>25</small></sup>  E Barnaba e Saulo, compiuta la loro missione, tornarono da Gerusalemme, prendendo seco Giovanni soprannominato Marco. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 12:1-2 <i>La fede quando si è sacrificati</i>: <a href="/it/The_Urantia_Book/192#p2_8">LU 192:2.8</a>.  <i>James "beve la tazza"</i>: <a href="/it/The_Urantia_Book/181#p2_15">LU 181:2.15</a>.  <i>Il martirio di Giacomo</i>: <a href="/it/The_Urantia_Book/139#p3_8">LU 139:3.8</a>. </li>
  <li id="fn2"><a href="#cite2">↑</a> 12:7-10 <i>La liberazione di Pietro</i>: <a href="/it/The_Urantia_Book/77#p8_12">LU 77:8.12</a>. </li>
</ol>
</div>
