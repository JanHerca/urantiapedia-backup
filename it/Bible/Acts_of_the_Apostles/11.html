<!--
title: Atti degli Apostoli - Capitolo 11
description: 
published: true
date: 2023-11-8T21:45:55Z
tags: bible, bible—acts of the apostles
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Acts_of_the_Apostles/10">
          <span class="mdi mdi-arrow-left-drop-circle"></span><span class="pl-2">Atti degli Apostoli - Capitolo 10</span>
        </a>
        </td>
        <td>
        <a href="/it/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Acts_of_the_Apostles/12">
          <span class="pr-2">Atti degli Apostoli - Capitolo 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or gli apostoli e i fratelli che erano per la Giudea, intesero che i Gentili aveano anch'essi ricevuto la parola di Dio. </p>
<p id="v2"><sup><small>2</small></sup>  E quando Pietro fu salito a Gerusalemme, quelli della circoncisione questionavano con lui, dicendo: </p>
<p id="v3"><sup><small>3</small></sup>  Tu sei entrato da uomini incirconcisi, e hai mangiato con loro. </p>
<p id="v4"><sup><small>4</small></sup>  Ma Pietro prese a raccontar loro le cose per ordine fin dal principio, dicendo: </p>
<p id="v5"><sup><small>5</small></sup>  Io ero nella città di Ioppe in preghiera, ed in un'estasi, ebbi una visione; una certa cosa simile a un gran lenzuolo tenuto per i quattro capi, scendeva giù dal cielo, e veniva fino a me; </p>
<p id="v6"><sup><small>6</small></sup>  ed io fissatolo, lo considerai bene, e vidi i quadrupedi della terra, le fiere, i rettili, e gli uccelli del cielo. </p>
<p id="v7"><sup><small>7</small></sup>  E udii anche una voce che mi diceva: Pietro, lèvati, ammazza e mangia. </p>
<p id="v8"><sup><small>8</small></sup>  Ma io dissi: In niun modo, Signore; poiché nulla d'immondo o di contaminato mi è mai entrato in bocca. </p>
<p id="v9"><sup><small>9</small></sup>  Ma una voce mi rispose per la seconda volta dal cielo: Le cose che Dio ha purificate, non le far tu immonde. </p>
<p id="v10"><sup><small>10</small></sup>  E ciò avvenne per tre volte; poi ogni cosa fu ritirata in cielo. </p>
<p id="v11"><sup><small>11</small></sup>  Ed ecco che in quell'istante tre uomini, mandatimi da Cesarea, si presentarono alla casa dov'eravamo. </p>
<p id="v12"><sup><small>12</small></sup>  E lo Spirito mi disse che andassi con loro, senza farmene scrupolo. Or anche questi sei fratelli vennero meco, ed entrammo in casa di quell'uomo. </p>
<p id="v13"><sup><small>13</small></sup>  Ed egli ci raccontò come avea veduto l'angelo che si era presentato in casa sua e gli avea detto: Manda a Ioppe, e fa' chiamare Simone, soprannominato Pietro; </p>
<p id="v14"><sup><small>14</small></sup>  il quale ti parlerà di cose, per le quali sarai salvato tu e tutta la casa tua. </p>
<p id="v15"><sup><small>15</small></sup>  E come avevo cominciato a parlare, lo Spirito Santo scese su loro, com'era sceso su noi da principio. </p>
<p id="v16"><sup><small>16</small></sup>  Mi ricordai allora della parola del Signore, che diceva: 'Giovanni ha battezzato con acqua, ma voi sarete battezzati con lo Spirito Santo'. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Se dunque Iddio ha dato a loro lo stesso dono che ha dato anche a noi che abbiam creduto nel Signor Gesù Cristo, chi ero io da potermi opporre a Dio? </p>
<p id="v18"><sup><small>18</small></sup>  Essi allora, udite queste cose, si acquetarono e glorificarono Iddio, dicendo: Iddio dunque ha dato il ravvedimento anche ai Gentili affinché abbiano vita. </p>
<p id="v19"><sup><small>19</small></sup>  Quelli dunque ch'erano stati dispersi dalla persecuzione avvenuta a motivo di Stefano, passarono fino in Fenicia, in Cipro e in Antiochia, non annunziando la Parola ad alcuno, se non ai Giudei soltanto. </p>
<p id="v20"><sup><small>20</small></sup>  Ma alcuni di loro, che erano Ciprioti e Cirenei, venuti in Antiochia, si misero a parlare anche ai Greci, annunziando il Signor Gesù. </p>
<p id="v21"><sup><small>21</small></sup>  E la mano del Signore era con loro; e gran numero di gente, avendo creduto, si convertì al Signore. </p>
<p id="v22"><sup><small>22</small></sup>  E la notizia del fatto venne agli orecchi della chiesa ch'era in Gerusalemme; onde mandarono Barnaba fino ad Antiochia. </p>
<p id="v23"><sup><small>23</small></sup>  Ed esso, giunto là e veduta la grazia di Dio, si rallegrò, e li esortò tutti ad attenersi al Signore con fermo proponimento di cuore, <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  poiché egli era un uomo dabbene, e pieno di Spirito Santo e di fede. E gran moltitudine fu aggiunta al Signore. </p>
<p id="v25"><sup><small>25</small></sup>  Poi Barnaba se ne andò a Tarso, a cercar Saulo; e avendolo trovato, lo menò ad Antiochia. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  E avvenne che per lo spazio d'un anno intero parteciparono alle raunanze della chiesa, ed ammaestrarono un gran popolo; e fu in Antiochia che per la prima volta i discepoli furon chiamati Cristiani. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  Or in que' giorni, scesero de' profeti da Gerusalemme ad Antiochia. </p>
<p id="v28"><sup><small>28</small></sup>  E un di loro, chiamato per nome Agabo, levatosi, predisse per lo Spirito che ci sarebbe stata una gran carestia per tutta la terra; ed essa ci fu sotto Claudio. </p>
<p id="v29"><sup><small>29</small></sup>  E i discepoli determinarono di mandare, ciascuno secondo le sue facoltà, una sovvenzione ai fratelli che abitavano in Giudea, <sup id="cite6"><a href="#fn6">[6]</a></sup></p>
<p id="v30"><sup><small>30</small></sup>  il che difatti fecero, mandandola agli anziani, per mano di Barnaba e di Saulo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Acts_of_the_Apostles/10">
          <span class="mdi mdi-arrow-left-drop-circle"></span><span class="pl-2">Atti degli Apostoli - Capitolo 10</span>
        </a>
        </td>
        <td>
        <a href="/it/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Acts_of_the_Apostles/12">
          <span class="pr-2">Atti degli Apostoli - Capitolo 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 11:16 <i>Battesimo con lo spirito</i>: <a href="/it/The_Urantia_Book/141#p6_5">LU 141:6.5</a>.  <i>Il battesimo dello spirito</i>: <a href="/it/The_Urantia_Book/194#p2_10">LU 194:2.10</a>.  <i>Il battesimo di Giovanni segno di pentimento</i>: <a href="/it/The_Urantia_Book/137#p8_10">LU 137:8.10</a>. </li>
  <li id="fn2"><a href="#cite2">↑</a> 11:23 <i>Grazia del Signore Gesù Cristo</i>: <a href="/it/The_Urantia_Book/121#p8_8">LU 121:8.8</a>. </li>
  <li id="fn3"><a href="#cite3">↑</a> 11:25-26 <i>Paolo ad Antiochia</i>: <a href="/it/The_Urantia_Book/134#p7_3">LU 134:7.3</a>. </li>
  <li id="fn4"><a href="#cite4">↑</a> 11:26 <i>Chiamati per la prima volta «cristiani» ad Antiochia</i>: <a href="/it/The_Urantia_Book/121#p2_5">LU 121:2.5</a>. </li>
  <li id="fn5"><a href="#cite5">↑</a> 11:26b <i>I primi chiamati «cristiani» ad Antiochia</i>: <a href="/it/The_Urantia_Book/194#p4_13">LU 194:4.13</a>. </li>
  <li id="fn6"><a href="#cite6">↑</a> 11:29-30 <i>Raccolta di Antiochia per Gerusalemme</i>: <a href="/it/The_Urantia_Book/194#p4_7">LU 194:4.7</a>. </li>
</ol>
</div>
