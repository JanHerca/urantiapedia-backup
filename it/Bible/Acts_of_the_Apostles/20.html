<!--
title: Atti degli Apostoli - Capitolo 20
description: 
published: true
date: 2022-8-14T13:44:32Z
tags: 
editor: ckeditor
dateCreated: 2022-8-14T13:44:32Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Acts_of_the_Apostles/19">Atti degli Apostoli - Capitolo 19</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Acts_of_the_Apostles/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Acts_of_the_Apostles/21">Atti degli Apostoli - Capitolo 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or dopo che fu cessato il tumulto, Paolo, fatti chiamare i discepoli ed esortatili, li abbracciò e si partì per andare in Macedonia. </p>
<p id="v2"><sup><small>2</small></sup>  E dopo aver traversato quelle parti, e averli con molte parole esortati, venne in Grecia. </p>
<p id="v3"><sup><small>3</small></sup>  Quivi si fermò tre mesi; poi avendogli i Giudei teso delle insidie mentre stava per imbarcarsi per la Siria, decise di tornare per la Macedonia. </p>
<p id="v4"><sup><small>4</small></sup>  E lo accompagnarono Sòpatro di Berea, figlio di Pirro, e i Tessalonicesi Aristarco e Secondo, e Gaio di Derba e Timoteo, e della provincia d'Asia Tichico e Trofimo. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Costoro, andati innanzi, ci aspettarono a Troas. </p>
<p id="v6"><sup><small>6</small></sup>  E noi, dopo i giorni degli azzimi, partimmo da Filippi, e in capo a cinque giorni li raggiungemmo a Troas, dove dimorammo sette giorni. </p>
<p id="v7"><sup><small>7</small></sup>  E nel primo giorno della settimana, mentre eravamo radunati per rompere il pane, Paolo, dovendo partire il giorno seguente, si mise a ragionar con loro, e prolungò il suo discorso fino a mezzanotte. </p>
<p id="v8"><sup><small>8</small></sup>  Or nella sala di sopra, dove eravamo radunati, c'erano molte lampade; </p>
<p id="v9"><sup><small>9</small></sup>  e un certo giovinetto, chiamato Eutico, che stava seduto sul davanzale della finestra, fu preso da profondo sonno; e come Paolo tirava in lungo il suo dire, sopraffatto dal sonno, cadde giù dal terzo piano, e fu levato morto. </p>
<p id="v10"><sup><small>10</small></sup>  Ma Paolo, sceso a basso, si buttò su di lui, e abbracciatolo, disse: Non fate tanto strepito, perché l'anima sua è in lui. </p>
<p id="v11"><sup><small>11</small></sup>  Ed essendo risalito, ruppe il pane e prese cibo; e dopo aver ragionato lungamente sino all'alba, senz'altro si partì. </p>
<p id="v12"><sup><small>12</small></sup>  Il ragazzo poi fu ricondotto vivo, ed essi ne furono oltre modo consolati. </p>
<p id="v13"><sup><small>13</small></sup>  Quanto a noi, andati innanzi a bordo, navigammo verso Asso, con intenzione di prender quivi Paolo con noi; poiché egli avea fissato così, volendo fare quel tragitto per terra. </p>
<p id="v14"><sup><small>14</small></sup>  E avendoci incontrati ad Asso, lo prendemmo con noi, e venimmo a Mitilene. </p>
<p id="v15"><sup><small>15</small></sup>  E di là, navigando, arrivammo il giorno dopo dirimpetto a Chio; e il giorno seguente approdammo a Samo, e il giorno di poi giungemmo a Mileto. </p>
<p id="v16"><sup><small>16</small></sup>  Poiché Paolo avea deliberato di navigare oltre Efeso, per non aver a consumar tempo in Asia; giacché si affrettava per trovarsi, se gli fosse possibile, a Gerusalemme il giorno della Pentecoste. </p>
<p id="v17"><sup><small>17</small></sup>  E da Mileto mandò ad Efeso a far chiamare gli anziani della chiesa. </p>
<p id="v18"><sup><small>18</small></sup>  E quando furon venuti a lui, egli disse loro: Voi sapete in qual maniera, dal primo giorno che entrai nell'Asia, io mi son sempre comportato con voi, </p>
<p id="v19"><sup><small>19</small></sup>  servendo al Signore con ogni umiltà, e con lacrime, fra le prove venutemi dalle insidie dei Giudei; </p>
<p id="v20"><sup><small>20</small></sup>  come io non mi son tratto indietro dall'annunziarvi e dall'insegnarvi in pubblico e per le case, cosa alcuna di quelle che vi fossero utili, </p>
<p id="v21"><sup><small>21</small></sup>  scongiurando Giudei e Greci a ravvedersi dinanzi a Dio e a credere nel Signor nostro Gesù Cristo. </p>
<p id="v22"><sup><small>22</small></sup>  Ed ora, ecco, vincolato nel mio spirito, io vo a Gerusalemme, non sapendo le cose che quivi mi avverranno; </p>
<p id="v23"><sup><small>23</small></sup>  salvo che lo Spirito Santo mi attesta in ogni città che legami ed afflizioni m'aspettano. </p>
<p id="v24"><sup><small>24</small></sup>  Ma io non fo alcun conto della vita, quasi mi fosse cara, pur di compiere il mio corso e il ministerio che ho ricevuto dal Signor Gesù, che è di testimoniare dell'Evangelo della grazia di Dio. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Ed ora, ecco, io so che voi tutti fra i quali sono passato predicando il Regno, non vedrete più la mia faccia. </p>
<p id="v26"><sup><small>26</small></sup>  Perciò io vi protesto quest'oggi che son netto del sangue di tutti; </p>
<p id="v27"><sup><small>27</small></sup>  perché io non mi son tratto indietro dall'annunziarvi tutto il consiglio di Dio. </p>
<p id="v28"><sup><small>28</small></sup>  Badate a voi stessi e a tutto il gregge, in mezzo al quale lo Spirito Santo vi ha costituiti vescovi, per pascere la chiesa di Dio, la quale egli ha acquistata col proprio sangue. <sup id="cite3"><a href="#fn3">[3]</a></sup></p>
<p id="v29"><sup><small>29</small></sup>  Io so che dopo la mia partenza entreranno fra voi de' lupi rapaci, i quali non risparmieranno il gregge; </p>
<p id="v30"><sup><small>30</small></sup>  e di fra voi stessi sorgeranno uomini che insegneranno cose perverse per trarre i discepoli dietro a sé. </p>
<p id="v31"><sup><small>31</small></sup>  Perciò vegliate, ricordandovi che per lo spazio di tre anni, notte e giorno, non ho cessato d'ammonire ciascuno con lacrime. </p>
<p id="v32"><sup><small>32</small></sup>  E ora, io vi raccomando a Dio e alla parola della sua grazia; a lui che può edificarvi e darvi l'eredità con tutti i santificati. <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  Io non ho bramato né l'argento, né l'oro, né il vestito d'alcuno. </p>
<p id="v34"><sup><small>34</small></sup>  Voi stessi sapete che queste mani hanno provveduto ai bisogni miei e di coloro che eran meco. </p>
<p id="v35"><sup><small>35</small></sup>  In ogni cosa vi ho mostrato ch'egli è con l'affaticarsi così, che bisogna venire in aiuto ai deboli, e ricordarsi delle parole del Signor Gesù, il quale disse egli stesso: Più felice cosa è il dare che il ricevere. <sup id="cite5"><a href="#fn5">[5]</a></sup></p>
<p id="v36"><sup><small>36</small></sup>  Quando ebbe dette queste cose, si pose in ginocchio e pregò con tutti loro. </p>
<p id="v37"><sup><small>37</small></sup>  E si fece da tutti un gran piangere; e gettatisi al collo di Paolo, lo baciavano, <sup id="cite6"><a href="#fn6">[6]</a></sup></p>
<p id="v38"><sup><small>38</small></sup>  dolenti sopra tutto per la parola che avea detta, che non vedrebbero più la sua faccia. E l'accompagnarono alla nave. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 20:4 <i>Gaio</i>: <a href="/it/The_Urantia_Book/133#p3_11">LU 133:3.11</a>. </li>
  <li id="fn2"><a href="#cite2">↑</a> 20:24,32 <i>Grazia del Signore Gesù Cristo</i>: <a href="/it/The_Urantia_Book/121#p8_8">LU 121:8.8</a>. </li>
  <li id="fn3"><a href="#cite3">↑</a> 20:28 <i>Gesù come redentore della chiesa</i>: <a href="/it/The_Urantia_Book/170#p5_6">LU 170:5.6</a>. </li>
  <li id="fn4"><a href="#cite4">↑</a> 20:32 <i>Eredità spirituale</i>: <a href="/it/The_Urantia_Book/165#p3_8">LU 165:3.8</a>. </li>
  <li id="fn5"><a href="#cite5">↑</a> 20:35 <i>Più benedetto da dare</i>: <a href="/it/The_Urantia_Book/100#p7_10">LU 100:7.10</a>.  <i>Più benedetto da dare</i>: <a href="/it/The_Urantia_Book/103#p2_9">LU 103:2.9</a>.  <i>Più benedetti per dare Più benedetti per dare</i>: <a href="/it/The_Urantia_Book/28#p6_18">LU 28:6.18</a>.  <i>Più benedetto da dare</i>: <a href="/it/The_Urantia_Book/140#p8_18">LU 140:8.18</a>. </li>
  <li id="fn6"><a href="#cite6">↑</a> 20:37 <i>Non è da uomo piangere</i>: <a href="/it/The_Urantia_Book/140#p5_16">LU 140:5.16</a>. </li>
</ol>
</div>
