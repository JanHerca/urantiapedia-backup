<!--
title: Atti degli Apostoli - Capitolo 9
description: 
published: true
date: 2022-10-7T1:7:41Z
tags: bible, bible—acts of the apostles
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Acts_of_the_Apostles/8">Atti degli Apostoli - Capitolo 8</a></td>
        <td><a href="/it/Bible/Acts_of_the_Apostles/Index">Indice</a></td>
        <td><a href="/it/Bible/Acts_of_the_Apostles/10">Atti degli Apostoli - Capitolo 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Saulo, tuttora spirante minaccia e strage contro i discepoli del Signore, venne al sommo sacerdote, <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  e gli chiese delle lettere per le sinagoghe di Damasco, affinché, se ne trovasse di quelli che seguivano la nuova via, uomini e donne, li potesse menar legati a Gerusalemme. </p>
<p id="v3"><sup><small>3</small></sup>  E mentre era in cammino, avvenne che, avvicinandosi a Damasco, di subito una luce dal cielo gli sfolgorò d'intorno. </p>
<p id="v4"><sup><small>4</small></sup>  Ed essendo caduto in terra, udì una voce che gli diceva: Saulo, Saulo, perché mi perseguiti? </p>
<p id="v5"><sup><small>5</small></sup>  Ed egli disse: Chi sei, Signore? E il Signore: Io son Gesù che tu perseguiti; </p>
<p id="v6"><sup><small>6</small></sup>  ma lèvati, entra nella città e ti sarà detto ciò che devi fare. </p>
<p id="v7"><sup><small>7</small></sup>  Or gli uomini che faceano il viaggio con lui ristettero attoniti, udendo ben la voce, ma non vedendo alcuno. </p>
<p id="v8"><sup><small>8</small></sup>  E Saulo si levò da terra; ma quando aprì gli occhi, non vedeva nulla; e quelli, menandolo per la mano, lo condussero a Damasco. </p>
<p id="v9"><sup><small>9</small></sup>  E rimase tre giorni senza vedere, e non mangiò né bevve. </p>
<p id="v10"><sup><small>10</small></sup>  Or in Damasco v'era un certo discepolo, chiamato Anania; e il Signore gli disse in visione: Anania! Ed egli rispose: Eccomi, Signore. </p>
<p id="v11"><sup><small>11</small></sup>  E il Signore a lui: Lèvati, vattene nella strada detta Diritta e cerca, in casa di Giuda, un uomo chiamato Saulo, da Tarso; poiché ecco, egli è in preghiera, </p>
<p id="v12"><sup><small>12</small></sup>  e ha veduto un uomo, chiamato Anania, entrare e imporgli le mani perché ricuperi la vista. </p>
<p id="v13"><sup><small>13</small></sup>  Ma Anania rispose: Signore, io ho udito dir da molti di quest'uomo, quanti mali abbia fatto ai tuoi santi in Gerusalemme. </p>
<p id="v14"><sup><small>14</small></sup>  E qui ha potestà dai capi sacerdoti d'incatenare tutti coloro che invocano il tuo nome. </p>
<p id="v15"><sup><small>15</small></sup>  Ma il Signore gli disse: Va', perché egli è uno strumento che ho eletto per portare il mio nome davanti ai Gentili, ed ai re, ed ai figliuoli d'Israele; </p>
<p id="v16"><sup><small>16</small></sup>  poiché io gli mostrerò quante cose debba patire per il mio nome. </p>
<p id="v17"><sup><small>17</small></sup>  E Anania se ne andò, ed entrò in quella casa; e avendogli imposte le mani, disse: Fratello Saulo, il Signore, cioè Gesù, che ti è apparso sulla via per la quale tu venivi, mi ha mandato perché tu ricuperi la vista e sii ripieno dello Spirito Santo. <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  E in quell'istante gli caddero dagli occhi come delle scaglie, e ricuperò la vista; poi, levatosi, fu battezzato. </p>
<p id="v19"><sup><small>19</small></sup>  E avendo preso cibo, riacquistò le forze. E Saulo rimase alcuni giorni coi discepoli che erano a Damasco. </p>
<p id="v20"><sup><small>20</small></sup>  E subito si mise a predicar nelle sinagoghe che Gesù è il Figliuol di Dio. </p>
<p id="v21"><sup><small>21</small></sup>  E tutti coloro che l'udivano, stupivano e dicevano: Non è costui quel che in Gerusalemme infieriva contro quelli che invocano questo nome ed è venuto qui allo scopo di menarli incatenati ai capi sacerdoti? </p>
<p id="v22"><sup><small>22</small></sup>  Ma Saulo vie più si fortificava e confondeva i Giudei che abitavano a Damasco, dimostrando che Gesù è il Cristo. </p>
<p id="v23"><sup><small>23</small></sup>  E passati molti giorni, i Giudei si misero d'accordo per ucciderlo; </p>
<p id="v24"><sup><small>24</small></sup>  ma il loro complotto venne a notizia di Saulo. Essi facevan perfino la guardia alle porte, giorno e notte, per ucciderlo; </p>
<p id="v25"><sup><small>25</small></sup>  ma i discepoli, presolo di notte, lo calarono a basso giù dal muro in una cesta. </p>
<p id="v26"><sup><small>26</small></sup>  E quando fu giunto a Gerusalemme, tentava d'unirsi ai discepoli; ma tutti lo temevano, non credendo ch'egli fosse un discepolo. </p>
<p id="v27"><sup><small>27</small></sup>  Ma Barnaba, presolo con sé, lo menò agli apostoli, e raccontò loro come per cammino avea veduto il Signore e il Signore gli avea parlato, e come in Damasco avea predicato con franchezza nel nome di Gesù. </p>
<p id="v28"><sup><small>28</small></sup>  Da allora, Saulo andava e veniva con loro in Gerusalemme, e predicava con franchezza nel nome del Signore; </p>
<p id="v29"><sup><small>29</small></sup>  discorreva pure e discuteva con gli Ellenisti; ma questi cercavano d'ucciderlo. </p>
<p id="v30"><sup><small>30</small></sup>  E i fratelli, avendolo saputo, lo condussero a Cesarea, e di là lo mandarono a Tarso. </p>
<p id="v31"><sup><small>31</small></sup>  Così la Chiesa, per tutta la Giudea, la Galilea e la Samaria avea pace, essendo edificata; e camminando nel timor del Signore e nella consolazione dello Spirito Santo, moltiplicava. </p>
<p id="v32"><sup><small>32</small></sup>  Or avvenne che Pietro, andando qua e là da tutti, venne anche ai santi che abitavano in Lidda. </p>
<p id="v33"><sup><small>33</small></sup>  E quivi trovò un uomo, chiamato Enea, che già da otto anni giaceva in un lettuccio, essendo paralitico. </p>
<p id="v34"><sup><small>34</small></sup>  E Pietro gli disse: Enea, Gesù Cristo ti sana; lèvati e rifatti il letto. Ed egli subito si levò. </p>
<p id="v35"><sup><small>35</small></sup>  E tutti gli abitanti di Lidda e del pian di Saron lo videro e si convertirono al Signore. </p>
<p id="v36"><sup><small>36</small></sup>  Or in Ioppe v'era una certa discepola, chiamata Tabita, il che, interpretato, vuol dire Gazzella. Costei abbondava in buone opere e faceva molte elemosine. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  E avvenne in que' giorni ch'ella infermò e morì. E dopo averla lavata, la posero in una sala di sopra. </p>
<p id="v38"><sup><small>38</small></sup>  E perché Lidda era vicina a Ioppe, i discepoli, udito che Pietro era là, gli mandarono due uomini per pregarlo che senza indugio venisse fino a loro. </p>
<p id="v39"><sup><small>39</small></sup>  Pietro allora, levatosi, se ne venne con loro. E come fu giunto, lo menarono nella sala di sopra; e tutte le vedove si presentarono a lui piangendo, e mostrandogli tutte le tuniche e i vestiti che Gazzella faceva, mentr'era con loro. </p>
<p id="v40"><sup><small>40</small></sup>  Ma Pietro, messi tutti fuori, si pose in ginocchio, e pregò; e voltatosi verso il corpo, disse: Tabita, lèvati. Ed ella aprì gli occhi; e veduto Pietro, si mise a sedere. </p>
<p id="v41"><sup><small>41</small></sup>  Ed egli le diè la mano, e la sollevò; e chiamati i santi e le vedove, la presentò loro in vita. </p>
<p id="v42"><sup><small>42</small></sup>  E ciò fu saputo per tutta Ioppe, e molti credettero nel Signore. </p>
<p id="v43"><sup><small>43</small></sup>  E Pietro dimorò molti giorni in Ioppe, da un certo Simone coiaio. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Acts_of_the_Apostles/8">Atti degli Apostoli - Capitolo 8</a></td>
        <td><a href="/it/Bible/Acts_of_the_Apostles/Index">Indice</a></td>
        <td><a href="/it/Bible/Acts_of_the_Apostles/10">Atti degli Apostoli - Capitolo 10</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 9:1-9,20 <i>La conversione di Paolo</i>: <a href="/it/The_Urantia_Book/100#p5_3">LU 100:5.3</a>. </li>
  <li id="fn2"><a href="#cite2">↑</a> 9:1-20 <i>Cristianesimo paolino</i>: <a href="/it/The_Urantia_Book/196#p2_1">LU 196:2.1</a>. </li>
  <li id="fn3"><a href="#cite3">↑</a> 9:17 <i>Chiamati «fratello» & «sorella»</i>: <a href="/it/The_Urantia_Book/194#p4_7">LU 194:4.7</a>. </li>
  <li id="fn4"><a href="#cite4">↑</a> 9:36-42 <i>La casa di Dorcas a Joppa</i>: <a href="/it/The_Urantia_Book/130#p1_3">LU 130:1.3</a>. </li>
  <li id="fn5"><a href="#cite5">↑</a> 9:43 <i>La conversione di Simone il conciatore</i>: <a href="/it/The_Urantia_Book/130#p1_3">LU 130:1.3</a>. </li>
</ol>
</div>
