<!--
title: Atti degli Apostoli - Capitolo 18
description: 
published: true
date: 2023-11-8T21:45:55Z
tags: bible, bible—acts of the apostles
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Acts_of_the_Apostles/17">
          <span class="mdi mdi-arrow-left-drop-circle"></span><span class="pl-2">Atti degli Apostoli - Capitolo 17</span>
        </a>
        </td>
        <td>
        <a href="/it/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Acts_of_the_Apostles/19">
          <span class="pr-2">Atti degli Apostoli - Capitolo 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dopo queste cose egli, partitosi da Atene, venne a Corinto. </p>
<p id="v2"><sup><small>2</small></sup>  E trovato un certo Giudeo, per nome Aquila, oriundo del Ponto, venuto di recente dall'Italia insieme con Priscilla sua moglie, perché Claudio avea comandato che tutti i Giudei se ne andassero da Roma, s'unì a loro. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  E siccome era del medesimo mestiere, dimorava con loro, e lavoravano; poiché di mestiere, eran fabbricanti di tende. </p>
<p id="v4"><sup><small>4</small></sup>  E ogni sabato discorreva nella sinagoga, e persuadeva Giudei e Greci. </p>
<p id="v5"><sup><small>5</small></sup>  Ma quando Sila e Timoteo furon venuti dalla Macedonia, Paolo si diè tutto quanto alla predicazione, testimoniando ai Giudei che Gesù era il Cristo. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Però, contrastando essi e bestemmiando, egli scosse le sue vesti e disse loro: Il vostro sangue ricada sul vostro capo; io ne son netto; da ora innanzi andrò ai Gentili. </p>
<p id="v7"><sup><small>7</small></sup>  E partitosi di là, entrò in casa d'un tale, chiamato Tizio Giusto, il quale temeva Iddio, ed avea la casa contigua alla sinagoga. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  E Crispo, il capo della sinagoga, credette nel Signore con tutta la sua casa; e molti dei Corinzî, udendo Paolo, credevano, ed eran battezzati. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  E il Signore disse di notte in visione a Paolo: Non temere, ma parla e non tacere; </p>
<p id="v10"><sup><small>10</small></sup>  perché io son teco, e nessuno metterà le mani su te per farti del male; poiché io ho un gran popolo in questa città. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Ed egli dimorò quivi un anno e sei mesi, insegnando fra loro la parola di Dio. </p>
<p id="v12"><sup><small>12</small></sup>  Poi, quando Gallione fu proconsole d'Acaia, i Giudei, tutti d'accordo, si levaron contro Paolo, e lo menarono dinanzi al tribunale, dicendo: </p>
<p id="v13"><sup><small>13</small></sup>  Costui va persuadendo gli uomini ad adorare Iddio in modo contrario alla legge. </p>
<p id="v14"><sup><small>14</small></sup>  E come Paolo stava per aprir bocca, Gallione disse ai Giudei: Se si trattasse di qualche ingiustizia o di qualche mala azione, o Giudei, io vi ascolterei pazientemente, come ragion vuole. </p>
<p id="v15"><sup><small>15</small></sup>  Ma se si tratta di questioni intorno a parole, a nomi, e alla vostra legge, provvedeteci voi; io non voglio esser giudice di codeste cose. </p>
<p id="v16"><sup><small>16</small></sup>  E li mandò via dal tribunale. </p>
<p id="v17"><sup><small>17</small></sup>  Allora tutti, afferrato Sostène, il capo della sinagoga, lo battevano davanti al tribunale. E Gallione non si curava affatto di queste cose. </p>
<p id="v18"><sup><small>18</small></sup>  Quanto a Paolo, ei rimase ancora molti giorni a Corinto; poi, preso commiato dai fratelli, navigò verso la Siria, con Priscilla ed Aquila, dopo essersi fatto tosare il capo a Cencrea, perché avea fatto un voto. </p>
<p id="v19"><sup><small>19</small></sup>  Come furon giunti ad Efeso, Paolo li lasciò quivi; egli, intanto, entrato nella sinagoga, si pose a discorrere coi Giudei. </p>
<p id="v20"><sup><small>20</small></sup>  E pregandolo essi di dimorare da loro più a lungo, non acconsentì; </p>
<p id="v21"><sup><small>21</small></sup>  ma dopo aver preso commiato e aver detto che, Dio volendo, sarebbe tornato da loro un'altra volta, salpò da Efeso. </p>
<p id="v22"><sup><small>22</small></sup>  E sbarcato a Cesarea, salì a Gerusalemme, e salutata la chiesa, scese ad Antiochia. </p>
<p id="v23"><sup><small>23</small></sup>  Ed essendosi fermato quivi alquanto tempo, si partì, percorrendo di luogo in luogo il paese della Galazia e la Frigia, confermando tutti i discepoli. </p>
<p id="v24"><sup><small>24</small></sup>  Or un certo Giudeo, per nome Apollo, oriundo d'Alessandria, uomo eloquente e potente nelle Scritture, arrivò ad Efeso. </p>
<p id="v25"><sup><small>25</small></sup>  Egli era stato ammaestrato nella via del Signore; ed essendo fervente di spirito, parlava e insegnava accuratamente le cose relative a Gesù, benché avesse conoscenza soltanto del battesimo di Giovanni. </p>
<p id="v26"><sup><small>26</small></sup>  Egli cominciò pure a parlar francamente nella sinagoga. Ma Priscilla ed Aquila, uditolo, lo presero seco e gli esposero più appieno la via di Dio. </p>
<p id="v27"><sup><small>27</small></sup>  Poi, volendo egli passare in Acaia, i fratelli ve lo confortarono, e scrissero ai discepoli che l'accogliessero. Giunto là, egli fu di grande aiuto a quelli che avevan creduto mediante la grazia; <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  perché con gran vigore confutava pubblicamente i Giudei, dimostrando per le Scritture che Gesù è il Cristo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Acts_of_the_Apostles/17">
          <span class="mdi mdi-arrow-left-drop-circle"></span><span class="pl-2">Atti degli Apostoli - Capitolo 17</span>
        </a>
        </td>
        <td>
        <a href="/it/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Acts_of_the_Apostles/19">
          <span class="pr-2">Atti degli Apostoli - Capitolo 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 18:2,18,26 <i>Aquila & Priscilla</i>: <a href="/it/The_Urantia_Book/133#p3_12">LU 133:3.12</a>. </li>
  <li id="fn2"><a href="#cite2">↑</a> 18:5 <i>Sila e Timoteo</i>: <a href="/it/The_Urantia_Book/133#p3_3">LU 133:3.3</a>. </li>
  <li id="fn3"><a href="#cite3">↑</a> 18:7 <i>Justus</i>: <a href="/it/The_Urantia_Book/133#p3_5">LU 133:3.5</a>. </li>
  <li id="fn4"><a href="#cite4">↑</a> 18:8 <i>Crispo</i>: <a href="/it/The_Urantia_Book/133#p3_1">LU 133:3.1</a>. </li>
  <li id="fn5"><a href="#cite5">↑</a> 18:10 <i>Dio è con noi</i>: <a href="/it/The_Urantia_Book/117#p6_27">LU 117:6.27</a>. </li>
  <li id="fn6"><a href="#cite6">↑</a> 18:27 <i>Grazia del Signore Gesù Cristo</i>: <a href="/it/The_Urantia_Book/121#p8_8">LU 121:8.8</a>. </li>
</ol>
</div>
