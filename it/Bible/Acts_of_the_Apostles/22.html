<!--
title: Atti degli Apostoli - Capitolo 22
description: 
published: true
date: 2022-10-7T1:7:41Z
tags: bible, bible—acts of the apostles
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Acts_of_the_Apostles/21">Atti degli Apostoli - Capitolo 21</a></td>
        <td><a href="/it/Bible/Acts_of_the_Apostles/Index">Indice</a></td>
        <td><a href="/it/Bible/Acts_of_the_Apostles/23">Atti degli Apostoli - Capitolo 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Fratelli e padri, ascoltate ciò che ora vi dico a mia difesa. </p>
<p id="v2"><sup><small>2</small></sup>  E quand'ebbero udito ch'egli parlava loro in lingua ebraica, tanto più fecero silenzio. Poi disse: <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Io sono un Giudeo, nato a Tarso di Cilicia, ma allevato in questa città, ai piedi di Gamaliele, educato nella rigida osservanza della legge dei padri, e fui zelante per la causa di Dio, come voi tutti siete oggi; <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  e perseguitai a morte questa Via, legando e mettendo in prigione uomini e donne, </p>
<p id="v5"><sup><small>5</small></sup>  come me ne son testimoni il sommo sacerdote e tutto il concistoro degli anziani, dai quali avendo pure ricevuto lettere per i fratelli, mi recavo a Damasco per menare legati a Gerusalemme anche quelli ch'eran quivi, perché fossero puniti. </p>
<p id="v6"><sup><small>6</small></sup>  Or avvenne che mentre ero in cammino e mi avvicinavo a Damasco, sul mezzogiorno, di subito dal cielo mi folgoreggiò d'intorno una gran luce. </p>
<p id="v7"><sup><small>7</small></sup>  Caddi in terra, e udii una voce che mi disse: Saulo, Saulo, perché mi perseguiti? </p>
<p id="v8"><sup><small>8</small></sup>  E io risposi: Chi sei, Signore? Ed egli mi disse: Io sono Gesù il Nazareno, che tu perseguiti. </p>
<p id="v9"><sup><small>9</small></sup>  Or coloro ch'erano meco, videro ben la luce, ma non udirono la voce di colui che mi parlava. </p>
<p id="v10"><sup><small>10</small></sup>  E io dissi: Signore, che debbo fare? E il Signore mi disse: Lèvati, va' a Damasco, e quivi ti saranno dette tutte le cose che t'è ordinato di fare. </p>
<p id="v11"><sup><small>11</small></sup>  E siccome io non ci vedevo più per il fulgore di quella luce, fui menato per mano da coloro che eran meco, e così venni a Damasco. </p>
<p id="v12"><sup><small>12</small></sup>  Or un certo Anania, uomo pio secondo la legge, al quale tutti i Giudei che abitavan quivi rendean buona testimonianza, venne a me; </p>
<p id="v13"><sup><small>13</small></sup>  e standomi vicino, mi disse: Fratello Saulo, ricupera la vista. Ed io in quell'istante ricuperai la vista, e lo guardai. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Ed egli disse: L'Iddio de' nostri padri ti ha destinato a conoscer la sua volontà, e a vedere il Giusto, e a udire una voce dalla sua bocca. </p>
<p id="v15"><sup><small>15</small></sup>  Poiché tu gli sarai presso tutti gli uomini un testimone delle cose che hai vedute e udite. </p>
<p id="v16"><sup><small>16</small></sup>  Ed ora, che indugi? Lèvati, e sii battezzato, e lavato dei tuoi peccati, invocando il suo nome. </p>
<p id="v17"><sup><small>17</small></sup>  Or avvenne, dopo ch'io fui tornato a Gerusalemme, che mentre pregavo nel tempio fui rapito in estasi, </p>
<p id="v18"><sup><small>18</small></sup>  e vidi Gesù che mi diceva: Affrettati, ed esci prestamente da Gerusalemme, perché essi non riceveranno la tua testimonianza intorno a me. </p>
<p id="v19"><sup><small>19</small></sup>  E io dissi: Signore, eglino stessi sanno che io incarceravo e battevo nelle sinagoghe quelli che credevano in te; </p>
<p id="v20"><sup><small>20</small></sup>  e quando si spandeva il sangue di Stefano tuo testimone, anch'io ero presente e approvavo, e custodivo le vesti di coloro che l'uccidevano. </p>
<p id="v21"><sup><small>21</small></sup>  Ed egli mi disse: Va', perché io ti manderò lontano, ai Gentili. </p>
<p id="v22"><sup><small>22</small></sup>  L'ascoltarono fino a questa parola; e poi alzarono la voce, dicendo: Togli via un tal uomo dal mondo; perché non è degno di vivere. </p>
<p id="v23"><sup><small>23</small></sup>  Com'essi gridavano e gettavan via le loro vesti e lanciavano la polvere in aria, </p>
<p id="v24"><sup><small>24</small></sup>  il tribuno comandò ch'egli fosse menato dentro la fortezza e inquisito mediante i flagelli, affin di sapere per qual cagione gridassero così contro a lui. <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  E come l'ebbero disteso e legato con le cinghie, Paolo disse al centurione che era presente: V'è egli lecito flagellare un uomo che è cittadino romano, e non è stato condannato? </p>
<p id="v26"><sup><small>26</small></sup>  E il centurione, udito questo, venne a riferirlo al tribuno, dicendo: Che stai per fare? perché quest'uomo è Romano. </p>
<p id="v27"><sup><small>27</small></sup>  Il tribuno venne a Paolo, e gli chiese: Dimmi, sei tu Romano? </p>
<p id="v28"><sup><small>28</small></sup>  Ed egli rispose: Sì. E il tribuno replicò: Io ho acquistato questa cittadinanza per gran somma di denaro. E Paolo disse: Io, invece, l'ho di nascita. </p>
<p id="v29"><sup><small>29</small></sup>  Allora quelli che stavan per inquisirlo, si ritrassero subito da lui; e anche il tribuno ebbe paura, quand'ebbe saputo che egli era Romano; perché l'avea fatto legare. </p>
<p id="v30"><sup><small>30</small></sup>  E il giorno seguente, volendo saper con certezza di che cosa egli fosse accusato dai Giudei, lo sciolse, e comandò ai capi sacerdoti e a tutto il Sinedrio di radunarsi; e menato giù Paolo, lo fe' comparire dinanzi a loro. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Acts_of_the_Apostles/21">Atti degli Apostoli - Capitolo 21</a></td>
        <td><a href="/it/Bible/Acts_of_the_Apostles/Index">Indice</a></td>
        <td><a href="/it/Bible/Acts_of_the_Apostles/23">Atti degli Apostoli - Capitolo 23</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 22:2-3 <i>Paolo parlava in lingua greca</i>: <a href="/it/The_Urantia_Book/121#p1_2">LU 121:1.2</a>. </li>
  <li id="fn2"><a href="#cite2">↑</a> 22:3 <i>Seduto ai piedi di nessuno</i>: <a href="/it/The_Urantia_Book/126#p2_3">LU 126:2.3</a>. </li>
  <li id="fn3"><a href="#cite3">↑</a> 22:13 <i>Chiamati «fratello» & «sorella»</i>: <a href="/it/The_Urantia_Book/194#p4_7">LU 194:4.7</a>. </li>
  <li id="fn4"><a href="#cite4">↑</a> 22:24-29 <i>Paolo era un cittadino romano</i>: <a href="/it/The_Urantia_Book/121#p1_2">LU 121:1.2</a>. </li>
</ol>
</div>
