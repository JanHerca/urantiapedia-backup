<!--
title: Atti degli Apostoli - Capitolo 10
description: 
published: true
date: 2023-11-8T21:45:55Z
tags: bible, bible—acts of the apostles
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Acts_of_the_Apostles/9">
          <span class="mdi mdi-arrow-left-drop-circle"></span><span class="pl-2">Atti degli Apostoli - Capitolo 9</span>
        </a>
        </td>
        <td>
        <a href="/it/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Acts_of_the_Apostles/11">
          <span class="pr-2">Atti degli Apostoli - Capitolo 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or v'era in Cesarea un uomo, chiamato Cornelio, centurione della coorte detta l''Italica', <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  il quale era pio e temente Iddio con tutta la sua casa, e faceva molte elemosine al popolo e pregava Dio del continuo. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Egli vide chiaramente in visione, verso l'ora nona del giorno, un angelo di Dio che entrò da lui e gli disse: Cornelio! </p>
<p id="v4"><sup><small>4</small></sup>  Ed egli, guardandolo fisso, e preso da spavento, rispose: Che v'è, Signore? E l'angelo gli disse: Le tue preghiere e le tue elemosine son salite come una ricordanza davanti a Dio. </p>
<p id="v5"><sup><small>5</small></sup>  Ed ora, manda degli uomini a Ioppe, e fa' chiamare un certo Simone, che è soprannominato Pietro. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Egli alberga da un certo Simone coiaio, che ha la casa presso al mare. </p>
<p id="v7"><sup><small>7</small></sup>  E come l'angelo che gli parlava se ne fu partito, Cornelio chiamò due dei suoi domestici, e un soldato pio di quelli che si tenean del continuo presso di lui; <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  e raccontata loro ogni cosa, li mandò a Ioppe. </p>
<p id="v9"><sup><small>9</small></sup>  Or il giorno seguente, mentre quelli erano in viaggio e si avvicinavano alla città, Pietro salì sul terrazzo della casa, verso l'ora sesta, per pregare. <sup id="cite5"><a href="#fn5">[5]</a></sup></p>
<p id="v10"><sup><small>10</small></sup>  E avvenne ch'ebbe fame e desiderava prender cibo; e come gliene preparavano, fu rapito in estasi; </p>
<p id="v11"><sup><small>11</small></sup>  e vide il cielo aperto, e scenderne una certa cosa, simile a un gran lenzuolo che, tenuto per i quattro capi, veniva calato in terra. </p>
<p id="v12"><sup><small>12</small></sup>  In esso erano dei quadrupedi, dei rettili della terra e degli uccelli del cielo, di ogni specie. </p>
<p id="v13"><sup><small>13</small></sup>  E una voce gli disse: Lèvati, Pietro; ammazza e mangia. </p>
<p id="v14"><sup><small>14</small></sup>  Ma Pietro rispose: In niun modo, Signore, poiché io non ho mai mangiato nulla d'immondo né di contaminato. </p>
<p id="v15"><sup><small>15</small></sup>  E una voce gli disse di nuovo la seconda volta: Le cose che Dio ha purificate, non le far tu immonde. </p>
<p id="v16"><sup><small>16</small></sup>  E questo avvenne per tre volte; e subito il lenzuolo fu ritirato in cielo. </p>
<p id="v17"><sup><small>17</small></sup>  E come Pietro stava perplesso in se stesso sul significato della visione avuta, ecco gli uomini mandati da Cornelio, i quali, avendo domandato della casa di Simone, si fermarono alla porta. </p>
<p id="v18"><sup><small>18</small></sup>  E avendo chiamato, domandarono se Simone, soprannominato Pietro, albergasse lì. </p>
<p id="v19"><sup><small>19</small></sup>  E come Pietro stava pensando alla visione, lo Spirito gli disse: Ecco tre uomini che ti cercano. </p>
<p id="v20"><sup><small>20</small></sup>  Lèvati dunque, scendi, e va' con loro, senza fartene scrupolo, perché sono io che li ho mandati. </p>
<p id="v21"><sup><small>21</small></sup>  E Pietro, sceso verso quegli uomini, disse loro: Ecco, io son quello che cercate: qual è la cagione per la quale siete qui? </p>
<p id="v22"><sup><small>22</small></sup>  Ed essi risposero: Cornelio centurione, uomo giusto e temente Iddio, e del quale rende buona testimonianza tutta la nazion de' Giudei, è stato divinamente avvertito da un santo angelo, di farti chiamare in casa sua e d'ascoltar quel che avrai da dirgli. </p>
<p id="v23"><sup><small>23</small></sup>  Allora, fattili entrare, li albergò. E il giorno seguente andò con loro; e alcuni dei fratelli di Ioppe l'accompagnarono. </p>
<p id="v24"><sup><small>24</small></sup>  E il giorno di poi entrarono in Cesarea. Or Cornelio li stava aspettando e avea chiamato i suoi parenti e i suoi intimi amici. <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  E come Pietro entrava, Cornelio, fattoglisi incontro, gli si gittò ai piedi, e l'adorò. </p>
<p id="v26"><sup><small>26</small></sup>  Ma Pietro lo rialzò, dicendo: Lèvati, anch'io sono uomo! </p>
<p id="v27"><sup><small>27</small></sup>  E discorrendo con lui, entrò e trovò molti radunati quivi. </p>
<p id="v28"><sup><small>28</small></sup>  E disse loro: Voi sapete come non sia lecito ad un Giudeo di aver relazioni con uno straniero o d'entrare da lui; ma Dio mi ha mostrato che non debbo chiamare alcun uomo immondo o contaminato. </p>
<p id="v29"><sup><small>29</small></sup>  È per questo che, essendo stato chiamato, venni senza far obiezioni. Io vi domando dunque: Per qual cagione m'avete mandato a chiamare? </p>
<p id="v30"><sup><small>30</small></sup>  E Cornelio disse: Sono appunto adesso quattro giorni che io stavo pregando, all'ora nona, in casa mia, quand'ecco un uomo mi si presentò davanti, in veste risplendente, </p>
<p id="v31"><sup><small>31</small></sup>  e disse: Cornelio, la tua preghiera è stata esaudita, e le tue elemosine sono state ricordate nel cospetto di Dio. </p>
<p id="v32"><sup><small>32</small></sup>  Manda dunque a Ioppe a far chiamare Simone, soprannominato Pietro; egli alberga in casa di Simone coiaio, presso al mare. </p>
<p id="v33"><sup><small>33</small></sup>  Perciò, in quell'istante io mandai da te, e tu hai fatto bene a venire; ora dunque siamo tutti qui presenti davanti a Dio, per udir tutte le cose che ti sono state comandate dal Signore. </p>
<p id="v34"><sup><small>34</small></sup>  Allora Pietro, prendendo a parlare, disse: In verità io comprendo che Dio non ha riguardo alla qualità delle persone; <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  ma che in qualunque nazione, chi lo teme ed opera giustamente gli è accettevole. <sup id="cite8"><a href="#fn8">[8]</a></sup></p>
<p id="v36"><sup><small>36</small></sup>  E questa è la parola ch'Egli ha diretta ai figliuoli d'Israele, annunziando pace per mezzo di Gesù Cristo. Esso è il Signore di tutti. <sup id="cite9"><a href="#fn9">[9]</a></sup></p>
<p id="v37"><sup><small>37</small></sup>  Voi sapete quello che è avvenuto per tutta la Giudea cominciando dalla Galilea, dopo il battesimo predicato da Giovanni: </p>
<p id="v38"><sup><small>38</small></sup>  vale a dire, la storia di Gesù di Nazaret; come Iddio l'ha unto di Spirito Santo e di potenza; e come egli è andato attorno facendo del bene, e guarendo tutti coloro che erano sotto il dominio del diavolo, perché Iddio era con lui. <sup id="cite10"><a href="#fn10">[10]</a></sup></p>
<p id="v39"><sup><small>39</small></sup>  E noi siam testimoni di tutte le cose ch'egli ha fatte nel paese de' Giudei e in Gerusalemme; ed essi l'hanno ucciso, appendendolo ad un legno. </p>
<p id="v40"><sup><small>40</small></sup>  Esso ha Iddio risuscitato il terzo giorno, e ha fatto sì ch'egli si manifestasse </p>
<p id="v41"><sup><small>41</small></sup>  non a tutto il popolo, ma ai testimoni ch'erano prima stati scelti da Dio; cioè a noi, che abbiamo mangiato e bevuto con lui dopo la sua risurrezione dai morti. <sup id="cite11"><a href="#fn11">[11]</a></sup></p>
<p id="v42"><sup><small>42</small></sup>  Ed egli ci ha comandato di predicare al popolo e di testimoniare ch'egli è quello che da Dio è stato costituito Giudice dei vivi e dei morti. <sup id="cite12"><a href="#fn12">[12]</a></sup></p>
<p id="v43"><sup><small>43</small></sup>  Di lui attestano tutti i profeti che chiunque crede in lui riceve la remission de' peccati mediante il suo nome. <sup id="cite13"><a href="#fn13">[13]</a></sup></p>
<p id="v44"><sup><small>44</small></sup>  Mentre Pietro parlava così, lo Spirito Santo cadde su tutti coloro che udivano la Parola. </p>
<p id="v45"><sup><small>45</small></sup>  E tutti i credenti circoncisi che erano venuti con Pietro, rimasero stupiti che il dono dello Spirito Santo fosse sparso anche sui Gentili; </p>
<p id="v46"><sup><small>46</small></sup>  poiché li udivano parlare in altre lingue, e magnificare Iddio. </p>
<p id="v47"><sup><small>47</small></sup>  Allora Pietro prese a dire: Può alcuno vietar l'acqua perché non siano battezzati questi che hanno ricevuto lo Spirito Santo come noi stessi? <sup id="cite14"><a href="#fn14">[14]</a></sup></p>
<p id="v48"><sup><small>48</small></sup>  E comandò che fossero battezzati nel nome di Gesù Cristo. Allora essi lo pregarono di rimanere alcuni giorni con loro. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Acts_of_the_Apostles/9">
          <span class="mdi mdi-arrow-left-drop-circle"></span><span class="pl-2">Atti degli Apostoli - Capitolo 9</span>
        </a>
        </td>
        <td>
        <a href="/it/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Acts_of_the_Apostles/11">
          <span class="pr-2">Atti degli Apostoli - Capitolo 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div style="column-width: 30em;">
<ol>
  <li id="fn1"><a href="#cite1">↑</a> 10:1-48 <i>La conversione di Cornelio</i>: <a href="/it/The_Urantia_Book/130#p2_5">LU 130:2.5</a>. </li>
  <li id="fn2"><a href="#cite2">↑</a> 10:2,22 <i>Gentili timorati di Dio</i>: <a href="/it/The_Urantia_Book/121#p2_5">LU 121:2.5</a>. </li>
  <li id="fn3"><a href="#cite3">↑</a> 10:5-6 <i>Gadiah e Simon</i>: <a href="/it/The_Urantia_Book/130#p1_1">LU 130:1.1</a>. </li>
  <li id="fn4"><a href="#cite4">↑</a> 10:7 <i>Gentili devoti</i>: <a href="/it/The_Urantia_Book/121#p2_5">LU 121:2.5</a>. </li>
  <li id="fn5"><a href="#cite5">↑</a> 10:9-16 <i>Il sogno vivido di Pietro</i>: <a href="/it/The_Urantia_Book/153#p3_6">LU 153:3.6</a>. </li>
  <li id="fn6"><a href="#cite6">↑</a> 10:24 <i>Dio non rispetta le persone</i>: <a href="/it/The_Urantia_Book/112#p0_10">LU 112:0.10</a>. </li>
  <li id="fn7"><a href="#cite7">↑</a> 10:34 <i>Nessun rispetto per le persone</i>: <a href="/it/The_Urantia_Book/143#p1_5">LU 143:1.5</a>.  <i>Uguaglianza per tutti coloro che cercano Dio</i>: <a href="/it/The_Urantia_Book/138#p4_2">LU 138:4.2</a>.  <i>Dio/Figlio non ha riguardo per le persone</i>: <a href="/it/The_Urantia_Book/181#p2_14">LU 181:2.14</a>.  <i>Né ebreo né gentile</i>: <a href="/it/The_Urantia_Book/137#p8_11">LU 137:8.11</a>.  <i>Gesù non rispetta le persone</i>: <a href="/it/The_Urantia_Book/139#p10_9">LU 139:10.9</a>.  <i>Dio non rispetta le persone</i>: <a href="/it/The_Urantia_Book/192#p2_2">LU 192:2.2</a>.  <i>Gesù non rispetta le persone</i>: <a href="/it/The_Urantia_Book/174#p2_2">LU 174:2.2</a>.  <i>Dio non rispetta le persone</i>: <a href="/it/The_Urantia_Book/166#p4_11">LU 166:4.11</a>.  <i>Dio non rispetta le persone</i>: <a href="/it/The_Urantia_Book/1#p4_6">LU 1:4.6</a>.  <i>Dio non rispetta le persone</i>: <a href="/it/The_Urantia_Book/133#p0_3">LU 133:0.3</a>.  <i>Dio non rispetta le persone</i>: <a href="/it/The_Urantia_Book/40#p10_13">LU 40:10.13</a>.  <i>Dio non rispetta le persone</i>: <a href="/it/The_Urantia_Book/12#p7_8">LU 12:7.8</a>.  <i>Dio non rispetta le persone</i>: <a href="/it/The_Urantia_Book/175#p2_3">LU 175:2.3</a>.  <i>Dio non rispetta le persone</i>: <a href="/it/The_Urantia_Book/3#p1_12">LU 3:1.12</a>.  <i>Dio non rispetta le razze</i>: <a href="/it/The_Urantia_Book/155#p6_2">LU 155:6.2</a>.  <i>Dio non rispetta le persone</i>: <a href="/it/The_Urantia_Book/2#p3_1">LU 2:3.1</a>.  <i>Non il Dio del Giudeo o del Gentile</i>: <a href="/it/The_Urantia_Book/140#p1_2">LU 140:1.2</a>.  <i>Tutte le persone sono spiritualmente uguali</i>: <a href="/it/The_Urantia_Book/134#p4_7">LU 134:4.7</a>.  <i>Nessun rispetto per le persone</i>: <a href="/it/The_Urantia_Book/148#p6_2">LU 148:6.2</a>.  <i>Nessun rispetto per le persone</i>: <a href="/it/The_Urantia_Book/117#p6_22">LU 117:6.22</a>.  <i>Nessun favoritismo da parte di Dio</i>: <a href="/it/The_Urantia_Book/156#p2_4">LU 156:2.4</a>.  <i>Uguaglianza delle persone</i>: <a href="/it/The_Urantia_Book/150#p1_3">LU 150:1.3</a>.  <i>Nel regno, nessuna differenza</i>: <a href="/it/The_Urantia_Book/190#p3_1">LU 190:3.1</a>.  <i>Né ebreo né gentile</i>: <a href="/it/The_Urantia_Book/190#p4_1">LU 190:4.1</a>.  <i>Nessun rispetto per le persone</i>: <a href="/it/The_Urantia_Book/137#p8_6">LU 137:8.6</a>. </li>
  <li id="fn8"><a href="#cite8">↑</a> 10:35 <i>Anche noi abbiamo bisogno di giustizia</i>: <a href="/it/The_Urantia_Book/170#p3_2">LU 170:3.2</a>. </li>
  <li id="fn9"><a href="#cite9">↑</a> 10:36 <i>Signore di tutti</i>: <a href="/it/The_Urantia_Book/128#p1_10">LU 128:1.10</a>. </li>
  <li id="fn10"><a href="#cite10">↑</a> 10:38 <i>Il diavolo</i>: <a href="/it/The_Urantia_Book/53#p1_4">LU 53:1.4</a>.  <i>Andava in giro a fare del bene</i>: <a href="/it/The_Urantia_Book/100#p7_8">LU 100:7.8</a>.  <i>Gesù passava facendo del bene</i>: <a href="/it/The_Urantia_Book/141#p3_6">LU 141:3.6</a>.  <i>Gesù passava facendo del bene</i>: <a href="/it/The_Urantia_Book/171#p7_9">LU 171:7.9</a>.  <i>Gesù passava facendo del bene</i>: <a href="/it/The_Urantia_Book/159#p5_10">LU 159:5.10</a>.  <i>Unto</i>: <a href="/it/The_Urantia_Book/136#p1_1">LU 136:1.1</a>.  <i>Gesù passava facendo del bene</i>: <a href="/it/The_Urantia_Book/161#p2_9">LU 161:2.9</a>. </li>
  <li id="fn11"><a href="#cite11">↑</a> 10:41 <i>Gesù è apparso ai credenti</i>: <a href="/it/The_Urantia_Book/190#p2_1">LU 190:2.1</a>. </li>
  <li id="fn12"><a href="#cite12">↑</a> 10:42-43 <i>Chiunque voglia può venire</i>: <a href="/it/The_Urantia_Book/165#p3_8">LU 165:3.8</a>.  <i>Chiunque voglia può venire</i>: <a href="/it/The_Urantia_Book/2#p5_2">LU 2:5.2</a>.  <i>Chiunque voglia può venire</i>: <a href="/it/The_Urantia_Book/32#p5_8">LU 32:5.8</a>. </li>
  <li id="fn13"><a href="#cite13">↑</a> 10:43 <i>Chiunque voglia può venire</i>: <a href="/it/The_Urantia_Book/166#p3_7">LU 166:3.7</a>.  <i>Chiunque vorrà sarà salvato</i>: <a href="/it/The_Urantia_Book/131#p10_7">LU 131:10.7</a>.  <i>Chiunque voglia può venire</i>: <a href="/it/The_Urantia_Book/139#p12_7">LU 139:12.7</a>.  <i>Chiunque voglia può venire</i>: <a href="/it/The_Urantia_Book/100#p7_6">LU 100:7.6</a>. </li>
  <li id="fn14"><a href="#cite14">↑</a> 10:47 <i>Battesimo con lo spirito</i>: <a href="/it/The_Urantia_Book/141#p6_5">LU 141:6.5</a>.  <i>Il battesimo dello spirito</i>: <a href="/it/The_Urantia_Book/194#p2_10">LU 194:2.10</a>. </li>
</ol>
</div>
