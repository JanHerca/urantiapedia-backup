<!--
title: Atti degli Apostoli - Capitolo 14
description: 
published: true
date: 2022-10-7T1:7:41Z
tags: bible, bible—acts of the apostles
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Acts_of_the_Apostles/13">Atti degli Apostoli - Capitolo 13</a></td>
        <td><a href="/it/Bible/Acts_of_the_Apostles/Index">Indice</a></td>
        <td><a href="/it/Bible/Acts_of_the_Apostles/15">Atti degli Apostoli - Capitolo 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or avvenne che in Iconio pure Paolo e Barnaba entrarono nella sinagoga dei Giudei e parlarono in maniera che una gran moltitudine di Giudei e dei Greci credette. </p>
<p id="v2"><sup><small>2</small></sup>  Ma i Giudei, rimasti disubbidienti, misero su e inasprirono gli animi dei Gentili contro i fratelli. </p>
<p id="v3"><sup><small>3</small></sup>  Essi dunque dimoraron quivi molto tempo, predicando con franchezza, fidenti nel Signore, il quale rendeva testimonianza alla parola della sua grazia, concedendo che per le lor mani si facessero segni e prodigî. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Ma la popolazione della città era divisa; gli uni tenevano per i Giudei, e gli altri per gli apostoli. </p>
<p id="v5"><sup><small>5</small></sup>  Ma essendo scoppiato un moto dei Gentili e dei Giudei coi loro capi, per recare ingiuria agli apostoli e lapidarli, </p>
<p id="v6"><sup><small>6</small></sup>  questi, conosciuta la cosa, se ne fuggirono nelle città di Licaonia, Listra e Derba e nel paese d'intorno; </p>
<p id="v7"><sup><small>7</small></sup>  e quivi si misero ad evangelizzare. </p>
<p id="v8"><sup><small>8</small></sup>  Or in Listra c'era un certo uomo, impotente nei piedi, che stava sempre a sedere, essendo zoppo dalla nascita, e non aveva mai camminato. </p>
<p id="v9"><sup><small>9</small></sup>  Egli udì parlare Paolo, il quale, fissati in lui gli occhi, e vedendo che avea fede da esser sanato, </p>
<p id="v10"><sup><small>10</small></sup>  disse ad alta voce: Lèvati ritto in piè. Ed egli saltò su, e si mise a camminare. </p>
<p id="v11"><sup><small>11</small></sup>  E le turbe, avendo veduto ciò che Paolo avea fatto, alzarono la voce, dicendo in lingua licaonica: Gli dèi hanno preso forma umana, e sono discesi fino a noi. </p>
<p id="v12"><sup><small>12</small></sup>  E chiamavano Barnaba, Giove e Paolo, Mercurio, perché era il primo a parlare. </p>
<p id="v13"><sup><small>13</small></sup>  E il sacerdote di Giove, il cui tempio era all'entrata della città, mandò dinanzi alle porte tori e ghirlande, e volea sacrificare con le turbe. </p>
<p id="v14"><sup><small>14</small></sup>  Ma gli apostoli Barnaba e Paolo, udito ciò, si stracciarono i vestimenti, e saltarono in mezzo alla moltitudine, esclamando: </p>
<p id="v15"><sup><small>15</small></sup>  Uomini, perché fate queste cose? Anche noi siamo uomini della stessa natura che voi; e vi predichiamo che da queste cose vane vi convertiate all'Iddio vivente, che ha fatto il cielo, la terra, il mare e tutte le cose che sono in essi; <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  che nelle età passate ha lasciato camminare nelle loro vie tutte le nazioni, </p>
<p id="v17"><sup><small>17</small></sup>  benché non si sia lasciato senza testimonianza, facendo del bene, mandandovi dal cielo piogge e stagioni fruttifere, dandovi cibo in abbondanza, e letizia nei vostri cuori. <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  E dicendo queste cose, a mala pena trattennero le turbe dal sacrificar loro. </p>
<p id="v19"><sup><small>19</small></sup>  Or sopraggiunsero quivi de' Giudei da Antiochia e da Iconio; i quali, avendo persuaso le turbe, lapidarono Paolo e lo trascinarono fuori dalla città, credendolo morto. </p>
<p id="v20"><sup><small>20</small></sup>  Ma essendosi i discepoli raunati intorno a lui, egli si rialzò, ed entrò nella città; e il giorno seguente partì con Barnaba per Derba. </p>
<p id="v21"><sup><small>21</small></sup>  E avendo evangelizzata quella città e fatti molti discepoli, se ne tornarono a Listra, a Iconio ed Antiochia, </p>
<p id="v22"><sup><small>22</small></sup>  confermando gli animi dei discepoli, esortandoli a perseverare nella fede, e dicendo loro che dobbiamo entrare nel regno di Dio attraverso molte tribolazioni. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v23"><sup><small>23</small></sup>  E fatti eleggere per ciascuna chiesa degli anziani, dopo aver pregato e digiunato, raccomandarono i fratelli al Signore, nel quale aveano creduto. </p>
<p id="v24"><sup><small>24</small></sup>  E traversata la Pisidia, vennero in Panfilia. </p>
<p id="v25"><sup><small>25</small></sup>  E dopo aver annunziata la Parola in Perga, discesero ad Attalia; </p>
<p id="v26"><sup><small>26</small></sup>  e di là navigarono verso Antiochia, di dove erano stati raccomandati alla grazia di Dio per l'opera che aveano compiuta. </p>
<p id="v27"><sup><small>27</small></sup>  Giunti colà e raunata la chiesa, riferirono tutte le cose che Dio avea fatte per mezzo di loro, e come avea aperta la porta della fede ai Gentili. <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  E stettero non poco tempo coi discepoli. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Acts_of_the_Apostles/13">Atti degli Apostoli - Capitolo 13</a></td>
        <td><a href="/it/Bible/Acts_of_the_Apostles/Index">Indice</a></td>
        <td><a href="/it/Bible/Acts_of_the_Apostles/15">Atti degli Apostoli - Capitolo 15</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 14:3,26 <i>Grazia del Signore Gesù Cristo</i>: <a href="/it/The_Urantia_Book/121#p8_8">LU 121:8.8</a>. </li>
  <li id="fn2"><a href="#cite2">↑</a> 14:15 <i>Dio ha fatto tutte le cose e gli esseri</i>: <a href="/it/The_Urantia_Book/131#p10_2">LU 131:10.2</a>.  <i>Dio creò il cielo e la terra</i>: <a href="/it/The_Urantia_Book/1#p0_1">LU 1:0.1</a>.  <i>Creatore universale</i>: <a href="/it/The_Urantia_Book/142#p3_7">LU 142:3.7</a>.  <i>Dio ha fatto tutto</i>: <a href="/it/The_Urantia_Book/6#p1_3">LU 6:1.3</a>.  <i>Dio come Creatore di tutto</i>: <a href="/it/The_Urantia_Book/0#p2_9">LU 0:2.9</a>.  <i>Dio creò il cielo e la terra</i>: <a href="/it/The_Urantia_Book/92#p6_6">LU 92:6.6</a>.  <i>Dio come controllore</i>: <a href="/it/The_Urantia_Book/0#p2_9">LU 0:2.9</a>.  <i>Creatore fedele e divino</i>: <a href="/it/The_Urantia_Book/2#p1_2">LU 2:1.2</a>.  <i>Dio creò</i>: <a href="/it/The_Urantia_Book/95#p5_9">LU 95:5.9</a>.  <i>Il Creatore</i>: <a href="/it/The_Urantia_Book/131#p10_6">LU 131:10.6</a>.  <i>Creatore del cielo e della terra</i>: <a href="/it/The_Urantia_Book/128#p1_10">LU 128:1.10</a>.  <i>Dio ha creato tutto</i>: <a href="/it/The_Urantia_Book/131#p2_2">LU 131:2.2</a>. </li>
  <li id="fn3"><a href="#cite3">↑</a> 14:17 <i>È venuto a portare gioia</i>: <a href="/it/The_Urantia_Book/139#p6_5">LU 139:6.5</a>. </li>
  <li id="fn4"><a href="#cite4">↑</a> 14:22 <i>Entrare nel regno attraverso la tribolazione</i>: <a href="/it/The_Urantia_Book/136#p8_6">LU 136:8.6</a>.  <i>Regno di tribolazione e di gioia</i>: <a href="/it/The_Urantia_Book/137#p6_5">LU 137:6.5</a>. </li>
  <li id="fn5"><a href="#cite5">↑</a> 14:22b <i>Passare attraverso la tribolazione</i>: <a href="/it/The_Urantia_Book/178#p3_4">LU 178:3.4</a>. </li>
  <li id="fn6"><a href="#cite6">↑</a> 14:27 <i>Fede attesa</i>: <a href="/it/The_Urantia_Book/195#p9_8">LU 195:9.8</a>.  <i>La fede è la porta aperta</i>: <a href="/it/The_Urantia_Book/138#p8_8">LU 138:8.8</a>. </li>
</ol>
</div>
