<!--
title: Ester - Capitolo 6
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Esther/5">Ester - Capitolo 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Esther/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Esther/7">Ester - Capitolo 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Quella notte il re, non potendo prender sonno, ordinò che gli si portasse il libro delle Memorie, le Cronache; e ne fu fatta la lettura in presenza del re. </p>
<p id="v2"><sup><small>2</small></sup>  Vi si trovò scritto che Mardocheo avea denunziato Bigthan e Teresh, i due eunuchi del re di fra i guardiani della soglia, i quali avean cercato d'attentare alla vita del re Assuero. </p>
<p id="v3"><sup><small>3</small></sup>  Allora il re chiese: 'Qual onore e qual distinzione s'è dato a Mardocheo per questo?' Quelli che servivano il re risposero: 'Non s'è fatto nulla per lui'. </p>
<p id="v4"><sup><small>4</small></sup>  E il re disse: 'Chi è nel cortile?' - Or Haman era venuto nel cortile esterno della casa del re, per dire al re di fare appiccare Mardocheo alla forca ch'egli avea preparata per lui. - </p>
<p id="v5"><sup><small>5</small></sup>  I servi del re gli risposero: - 'Ecco, c'è Haman nel cortile'. E il re: 'Fatelo entrare'. </p>
<p id="v6"><sup><small>6</small></sup>  Haman entrò, e il re gli disse: 'Che bisogna fare a un uomo che il re voglia onorare?' Haman disse in cuor suo: 'Chi altri vorrebbe il re onorare, se non me?' </p>
<p id="v7"><sup><small>7</small></sup>  E Haman rispose al re: 'All'uomo che il re voglia onorare? </p>
<p id="v8"><sup><small>8</small></sup>  Si prenda la veste reale che il re suol portare, e il cavallo che il re suol montare, e sulla cui testa è posta una corona reale; </p>
<p id="v9"><sup><small>9</small></sup>  si consegni la veste e il cavallo a uno dei principi più nobili del re; si rivesta di quella veste l'uomo che il re vuole onorare, lo si faccia percorrere a cavallo le vie della città, e si gridi davanti a lui: - Così si fa all'uomo che il re vuole onorare!' - </p>
<p id="v10"><sup><small>10</small></sup>  Allora il re disse a Haman: 'Fa' presto, e prendi la veste e il cavallo, come hai detto, e fa' a quel modo a Mardocheo, a quel Giudeo che siede alla porta del re; e non tralasciar nulla di quello che hai detto'. </p>
<p id="v11"><sup><small>11</small></sup>  E Haman prese la veste e il cavallo, rivestì della veste Mardocheo, lo fece percorrere a cavallo le vie della città, e gridava davanti a lui: 'Così si fa all'uomo che il re vuole onorare!' </p>
<p id="v12"><sup><small>12</small></sup>  Poi Mardocheo tornò alla porta del re, ma Haman s'affrettò d'andare a casa sua, tutto addolorato, e col capo coperto. </p>
<p id="v13"><sup><small>13</small></sup>  E Haman raccontò a Zeresh sua moglie e a tutti i suoi amici tutto quello che gli era accaduto. E i suoi savi e Zeresh sua moglie gli dissero: 'Se Mardocheo davanti al quale tu hai cominciato a cadere è della stirpe de' Giudei, tu non potrai nulla contro di lui e cadrai completamente davanti ad esso'. </p>
<p id="v14"><sup><small>14</small></sup>  Mentr'essi parlavano ancora con lui, giunsero gli eunuchi del re, i quali s'affrettarono a condurre Haman al convito che Ester aveva preparato. </p>
