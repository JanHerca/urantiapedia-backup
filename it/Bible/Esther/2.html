<!--
title: Ester - Capitolo 2
description: 
published: true
date: 2022-10-7T1:7:41Z
tags: bible, bible—esther
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Esther/1">Ester - Capitolo 1</a></td>
        <td><a href="/it/Bible/Esther/Index">Indice</a></td>
        <td><a href="/it/Bible/Esther/3">Ester - Capitolo 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dopo queste cose, quando l'ira del re fu calmata, egli si ricordò di Vashti, di ciò ch'ella avea fatto, e di quanto era stato deciso a suo riguardo. </p>
<p id="v2"><sup><small>2</small></sup>  E quelli che stavano al servizio del re dissero: 'Si cerchino per il re delle fanciulle vergini e belle d'aspetto; </p>
<p id="v3"><sup><small>3</small></sup>  stabilisca il re in tutte le province del suo regno de' commissari, i quali radunino tutte le fanciulle vergini e belle alla residenza reale di Susa, nella casa delle donne, sotto la sorveglianza di Hegai, eunuco del re, guardiano delle donne, che darà loro i cosmetici di cui abbisognano; </p>
<p id="v4"><sup><small>4</small></sup>  e la fanciulla che piacerà al re diventi regina invece di Vashti'. La cosa piacque al re, e così si fece. </p>
<p id="v5"><sup><small>5</small></sup>  Or nella residenza reale di Susa v'era un Giudeo per nome Mardocheo, figliuolo di Jair, figliuolo di Scimei, figliuolo di Kis, un Beniaminita, </p>
<p id="v6"><sup><small>6</small></sup>  ch'era stato menato via da Gerusalemme fra gli schiavi trasportati in cattività con Jeconia, re di Giuda, da Nebucadnetsar, re di Babilonia. </p>
<p id="v7"><sup><small>7</small></sup>  Egli aveva allevata la figliuola di suo zio, Hadassa, che è Ester, perch'essa non avea né padre né madre; la fanciulla era formosa e di bell'aspetto; e alla morte del padre e della madre, Mardocheo l'aveva adottata per figliuola. </p>
<p id="v8"><sup><small>8</small></sup>  E come l'ordine del re e il suo editto furon divulgati, e un gran numero di fanciulle furon radunate nella residenza reale di Susa sotto la sorveglianza di Hegai, Ester fu menata anch'essa nella casa del re, sotto la sorveglianza di Hegai, guardiano delle donne. </p>
<p id="v9"><sup><small>9</small></sup>  La fanciulla piacque a Hegai, ed entrò nelle buone grazie di lui; ei s'affrettò a fornirle i cosmetici di cui ell'avea bisogno e i suoi alimenti, le diede sette donzelle scelte nella casa del re, e assegnò a lei e alle sue donzelle l'appartamento migliore della casa delle donne. </p>
<p id="v10"><sup><small>10</small></sup>  Ester non avea detto nulla né del suo popolo né del suo parentado, perché Mardocheo le avea proibito di parlarne. </p>
<p id="v11"><sup><small>11</small></sup>  E Mardocheo tutti i giorni passeggiava davanti al cortile della casa delle donne per sapere se Ester stava bene e che cosa si farebbe di lei. </p>
<p id="v12"><sup><small>12</small></sup>  Or quando veniva la volta per una fanciulla d'andare dal re Assuero alla fine dei dodici mesi prescritti alle donne per i loro preparativi - perché tanto durava il tempo dei loro preparativi: sei mesi per profumarsi con olio di mirra e sei mesi con aromi e altri cosmetici usati dalle donne, - la fanciulla andava dal re, </p>
<p id="v13"><sup><small>13</small></sup>  e le si permetteva di portar seco, dalla casa delle donne alla casa del re, tutto quello che chiedeva. </p>
<p id="v14"><sup><small>14</small></sup>  V'andava la sera, e la mattina dipoi passava nella seconda casa delle donne, sotto la sorveglianza di Shaashgaz, eunuco del re, guardiano delle concubine. Ella non tornava più dal re, a meno che il re la desiderasse ed ella fosse chiamata nominatamente. </p>
<p id="v15"><sup><small>15</small></sup>  Quando venne la volta per Ester - la figliuola d'Abihail, zio di Mardocheo che l'aveva adottata per figliuola - d'andare dal re, ella non domandò altro fuori di quello che le fu indicato da Hegai, eunuco del re, guardiano delle donne. Ed Ester si guadagnava il favore di tutti quelli che la vedevano. </p>
<p id="v16"><sup><small>16</small></sup>  Ester fu dunque condotta dal re Assuero, nella casa reale, il decimo mese, ch'è il mese di Tebeth, il settimo anno del regno di lui. </p>
<p id="v17"><sup><small>17</small></sup>  E il re amò Ester più di tutte le altre donne, ed ella trovò grazia e favore agli occhi di lui più di tutte le altre fanciulle. Ei le pose in testa la corona reale e la fece regina in luogo di Vashti. </p>
<p id="v18"><sup><small>18</small></sup>  E il re fece un gran convito a tutti i suoi principi ed ai suoi servi, che fu il convito d'Ester; concedette sgravi alle province, e fece doni con munificenza di re. </p>
<p id="v19"><sup><small>19</small></sup>  Or la seconda volta che si radunavano delle fanciulle, Mardocheo stava seduto alla porta del re. </p>
<p id="v20"><sup><small>20</small></sup>  Ester, secondo l'ordine che Mardocheo le avea dato, non avea detto nulla né del suo parentado né del suo popolo; perché ella faceva quello che Mardocheo le diceva, come quand'era sotto la tutela di lui. </p>
<p id="v21"><sup><small>21</small></sup>  In que' giorni, come Mardocheo stava seduto alla porta del re, Bigthan e Teresh, due eunuchi del re di fra le guardie della soglia, irritatisi contro il re Assuero, cercarono d'attentargli alla vita. </p>
<p id="v22"><sup><small>22</small></sup>  Mardocheo, avuto sentore della cosa, ne informò la regina Ester, ed Ester ne parlò al re in nome di Mardocheo. </p>
<p id="v23"><sup><small>23</small></sup>  Investigato e verificato il fatto, i due eunuchi furono appiccati a un legno; e la cosa fu registrata nel libro delle Cronache, in presenza del re. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Esther/1">Ester - Capitolo 1</a></td>
        <td><a href="/it/Bible/Esther/Index">Indice</a></td>
        <td><a href="/it/Bible/Esther/3">Ester - Capitolo 3</a></td>
      </tr>
    </tbody>
  </table>
</figure>
