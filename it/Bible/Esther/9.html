<!--
title: Ester - Capitolo 9
description: 
published: true
date: 2023-11-8T21:45:55Z
tags: bible, bible—esther
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Esther/8">
          <span class="mdi mdi-arrow-left-drop-circle"></span><span class="pl-2">Ester - Capitolo 8</span>
        </a>
        </td>
        <td>
        <a href="/it/Bible/Esther/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Esther/10">
          <span class="pr-2">Ester - Capitolo 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Il dodicesimo mese, ch'è il mese d'Adar, il tredicesimo giorno del mese, quando l'ordine del re e il suo decreto doveano esser mandati ad effetto, il giorno che i nemici de' Giudei speravano d'averli in loro potere, avvenne invece tutto il contrario; poiché furono i Giudei ch'ebbero in loro potere i loro nemici. </p>
<p id="v2"><sup><small>2</small></sup>  I Giudei si radunarono nelle loro città, in tutte le province del re Assuero, per metter la mano su quelli che cercavano far ad essi del male; e nessuno poté resister loro, perché lo spavento de' Giudei s'era impossessato di tutti i popoli. </p>
<p id="v3"><sup><small>3</small></sup>  E tutti i capi delle province, i satrapi, i governatori e quelli che facevano gli affari del re dettero man forte ai Giudei, perché lo spavento di Mardocheo s'era impossessato di loro. </p>
<p id="v4"><sup><small>4</small></sup>  Poiché Mardocheo era grande nella casa del re, e la sua fama si spandeva per tutte le province, perché quest'uomo, Mardocheo, diventava sempre più grande. </p>
<p id="v5"><sup><small>5</small></sup>  I Giudei dunque colpirono tutti i loro nemici, mettendoli a fil di spada, uccidendoli e sterminandoli; fecero dei loro nemici quello che vollero. </p>
<p id="v6"><sup><small>6</small></sup>  Alla residenza reale di Susa i Giudei uccisero e sterminarono cinquecento uomini, </p>
<p id="v7"><sup><small>7</small></sup>  e misero a morte Parshandatha, Dalfon, Aspatha, Poratha, </p>
<p id="v8"><sup><small>8</small></sup>  Adalia, Aridatha, </p>
<p id="v9"><sup><small>9</small></sup>  Parmashta, Arisai, Aridai, e Vaizatha, i dieci figliuoli di Haman, </p>
<p id="v10"><sup><small>10</small></sup>  figliuolo di Hammedatha, il nemico de' Giudei, ma non si diedero al saccheggio. </p>
<p id="v11"><sup><small>11</small></sup>  Quel giorno stesso il numero di quelli ch'erano stati uccisi alla residenza reale di Susa fu recato a conoscenza del re. </p>
<p id="v12"><sup><small>12</small></sup>  E il re disse alla regina Ester: 'Alla residenza reale di Susa i Giudei hanno ucciso, hanno sterminato cinquecento uomini e dieci figliuoli di Haman; che avranno essi mai fatto nelle altre province del re? Or che chiedi tu ancora? Ti sarà dato. Che altro desideri? L'avrai'. </p>
<p id="v13"><sup><small>13</small></sup>  Allora Ester disse: 'Se così piace al re, sia permesso ai Giudei che sono a Susa di fare anche domani quello ch'era stato decretato per oggi; e siano appesi alla forca i dieci figliuoli di Haman'. </p>
<p id="v14"><sup><small>14</small></sup>  E il re ordinò che così fosse fatto. Il decreto fu promulgato a Susa, e i dieci figliuoli di Haman furono appiccati. </p>
<p id="v15"><sup><small>15</small></sup>  E i Giudei ch'erano a Susa si radunarono ancora il quattordicesimo giorno del mese d'Adar e uccisero a Susa trecento uomini; ma non si diedero al saccheggio. </p>
<p id="v16"><sup><small>16</small></sup>  Gli altri Giudei ch'erano nelle province del re si radunarono anch'essi, difesero la loro vita, ed ebbero requie dagli attacchi de' loro nemici; uccisero settantacinquemila di quelli che li aveano in odio, ma non si diedero al saccheggio. </p>
<p id="v17"><sup><small>17</small></sup>  Questo avvenne il tredicesimo giorno del mese d'Adar; il quattordicesimo giorno si riposarono, e ne fecero un giorno di convito e di gioia. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Ma i Giudei ch'erano a Susa si radunarono il tredicesimo e il quattordicesimo giorno di quel mese; il quindicesimo giorno si riposarono, e ne fecero un giorno di conviti e di gioia. </p>
<p id="v19"><sup><small>19</small></sup>  Perciò i Giudei della campagna che abitano in città non murate fanno del quattordicesimo giorno del mese di Adar un giorno di gioia, di conviti e di festa, nel quale gli uni mandano dei regali agli altri. </p>
<p id="v20"><sup><small>20</small></sup>  Mardocheo scrisse queste cose, e mandò delle lettere a tutti i Giudei ch'erano in tutte le province del re Assuero, vicini e lontani, </p>
<p id="v21"><sup><small>21</small></sup>  ordinando loro che ogni anno celebrassero il quattordicesimo e il quindicesimo giorno del mese d'Adar, </p>
<p id="v22"><sup><small>22</small></sup>  come i giorni ne' quali i Giudei ebbero requie dagli attacchi de' loro nemici, e il mese in cui il loro dolore era stato mutato in gioia, il loro lutto in festa, e facessero di questi giorni de' giorni di conviti e di gioia, nei quali gli uni manderebbero de' regali agli altri, e si farebbero dei doni ai bisognosi. </p>
<p id="v23"><sup><small>23</small></sup>  I Giudei s'impegnarono a continuare quello che avean già cominciato a fare, e che Mardocheo avea loro scritto; </p>
<p id="v24"><sup><small>24</small></sup>  poiché Haman, figliuolo di Hammedatha, l'Agaghita, il nemico di tutti i Giudei, aveva ordito una trama contro i Giudei per distruggerli, e avea gettato il Pur, vale a dire la sorte, per sgominarli e farli perire; </p>
<p id="v25"><sup><small>25</small></sup>  ma quando Ester si fu presentata al cospetto del re, questi ordinò per iscritto che la scellerata macchinazione che Haman aveva ordita contro i Giudei fosse fatta ricadere sul capo di lui, e ch'egli e i suoi figliuoli fossero appesi alla forca. </p>
<p id="v26"><sup><small>26</small></sup>  Perciò que' giorni furon detti Purim, dal termine Pur. Conforme quindi a tutto il contenuto di quella lettera, in seguito a tutto quello che avean visto a questo proposito e ch'era loro avvenuto, </p>
<p id="v27"><sup><small>27</small></sup>  i Giudei stabilirono e presero per sé, per la loro progenie e per tutti quelli che si aggiungerebbero a loro, l'impegno inviolabile di celebrare ogni anno que' due giorni secondo il tenore di quello scritto e al tempo fissato. </p>
<p id="v28"><sup><small>28</small></sup>  Que' giorni dovevano esser commemorati e celebrati di generazione in generazione, in ogni famiglia, in ogni provincia, in ogni città; e que' giorni di Purim non dovevano cessar mai d'esser celebrati fra i Giudei, e il loro ricordo non dovea mai cancellarsi fra i loro discendenti. </p>
<p id="v29"><sup><small>29</small></sup>  La regina Ester, figliuola d'Abihail, e il Giudeo Mardocheo riscrissero con ogni autorità, per dar peso a questa loro seconda lettera relativa ai Purim. </p>
<p id="v30"><sup><small>30</small></sup>  E si mandaron delle lettere a tutti i Giudei nelle centoventisette province del regno di Assuero: lettere contenenti parole di pace e di fedeltà, </p>
<p id="v31"><sup><small>31</small></sup>  per fissar bene que' giorni di Purim nelle loro date precise, come li aveano ordinati il Giudeo Mardocheo e la regina Ester, e com'essi stessi li aveano stabiliti per sé e per i loro discendenti, in occasione del loro digiuno e del loro grido. </p>
<p id="v32"><sup><small>32</small></sup>  Così l'ordine d'Ester fissò l'istituzione dei Purim, e ciò fu scritto in un libro. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Esther/8">
          <span class="mdi mdi-arrow-left-drop-circle"></span><span class="pl-2">Ester - Capitolo 8</span>
        </a>
        </td>
        <td>
        <a href="/it/Bible/Esther/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Esther/10">
          <span class="pr-2">Ester - Capitolo 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 9:17-32 <i>Festa di Purim</i>: <a href="/it/The_Urantia_Book/125#p1_5">LU 125:1.5</a>. </li>
</ol>
</div>
