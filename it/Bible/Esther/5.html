<!--
title: Ester - Capitolo 5
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Esther/4">Ester - Capitolo 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Esther/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Esther/6">Ester - Capitolo 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Il terzo giorno, Ester si mise la veste reale, e si presentò nel cortile interno della casa del re, di faccia all'appartamento del re. Il re era assiso sul trono reale nella casa reale, di faccia alla porta della casa. </p>
<p id="v2"><sup><small>2</small></sup>  E come il re ebbe veduta la regina Ester in piedi nel cortile, ella si guadagnò la sua grazia; e il re stese verso Ester lo scettro d'oro che teneva in mano; ed Ester s'appressò, e toccò la punta dello scettro. </p>
<p id="v3"><sup><small>3</small></sup>  Allora il re le disse: 'Che hai, regina Ester? che domandi? Quand'anche tu chiedessi la metà del regno, ti sarà data'. </p>
<p id="v4"><sup><small>4</small></sup>  Ester rispose: 'Se così piace al re, venga oggi il re con Haman al convito che gli ho preparato'. </p>
<p id="v5"><sup><small>5</small></sup>  E il re disse: 'Fate venir subito Haman, per fare ciò che Ester ha detto'. Così il re e Haman vennero al convito che Ester avea preparato. </p>
<p id="v6"><sup><small>6</small></sup>  E il re disse ad Ester, mentre si beveva il vino: 'Qual è la tua richiesta? Ti sarà concessa. Che desideri? Fosse anche la metà del regno, l'avrai'. </p>
<p id="v7"><sup><small>7</small></sup>  Ester rispose: 'Ecco la mia richiesta, e quel che desidero: </p>
<p id="v8"><sup><small>8</small></sup>  se ho trovato grazia agli occhi del re, e se piace al re di concedermi quello che chiedo e di soddisfare il mio desiderio, venga il re con Haman al convito ch'io preparerò loro, e domani farò come il re ha detto'. </p>
<p id="v9"><sup><small>9</small></sup>  E Haman uscì, quel giorno, tutto allegro e col cuor contento; ma quando vide, alla porta del re, Mardocheo che non s'alzava né si moveva per lui, fu pieno d'ira contro Mardocheo. </p>
<p id="v10"><sup><small>10</small></sup>  Nondimeno Haman si contenne, se ne andò a casa, e mandò a chiamare i suoi amici e Zeresh, sua moglie. </p>
<p id="v11"><sup><small>11</small></sup>  E Haman parlò loro della magnificenza delle sue ricchezze, del gran numero de' suoi figliuoli, di tutto quello che il re aveva fatto per aggrandirlo, e del come l'aveva innalzato al disopra dei capi e dei servi del re. </p>
<p id="v12"><sup><small>12</small></sup>  E aggiunse: 'Anche la regina Ester non ha fatto venire col re altri che me al convito che ha dato; e anche per domani sono invitato da lei col re. </p>
<p id="v13"><sup><small>13</small></sup>  Ma tutto questo non mi soddisfa finché vedrò quel Giudeo di Mardocheo sedere alla porta del re'. </p>
<p id="v14"><sup><small>14</small></sup>  Allora Zeresh sua moglie, e tutti i suoi amici gli dissero: 'Si prepari una forca alta cinquanta cubiti; e domattina di' al re che vi s'appicchi Mardocheo; poi vattene allegro al convito col re'. E la cosa piacque a Haman, che fece preparare la forca. </p>
