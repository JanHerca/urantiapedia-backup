<!--
title: Ester - Capitolo 7
description: 
published: true
date: 2022-10-7T1:7:41Z
tags: bible, bible—esther
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Esther/6">Ester - Capitolo 6</a></td>
        <td><a href="/it/Bible/Esther/Index">Indice</a></td>
        <td><a href="/it/Bible/Esther/8">Ester - Capitolo 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Il re e Haman andarono dunque al convito con la regina Ester. </p>
<p id="v2"><sup><small>2</small></sup>  E il re anche questo secondo giorno disse a Ester, mentre si beveva il vino: 'Qual è la tua richiesta, o regina Ester? Ti sarà concessa. Che desideri? Fosse anche la metà del regno, l'avrai'. </p>
<p id="v3"><sup><small>3</small></sup>  Allora la regina Ester rispose dicendo: 'Se ho trovato grazia agli occhi tuoi, o re, e se così piace al re, la mia richiesta è che mi sia donata la vita; e il mio desiderio, che mi sia donato il mio popolo. </p>
<p id="v4"><sup><small>4</small></sup>  Perché io e il mio popolo siamo stati venduti per esser distrutti, uccisi, sterminati. Ora se fossimo stati venduti per diventare schiavi e schiave, mi sarei taciuta; ma il nostro avversario non potrebbe riparare al danno fatto al re con la nostra morte'. </p>
<p id="v5"><sup><small>5</small></sup>  Il re Assuero prese a dire alla regina Ester: 'Chi è, e dov'è colui che ha tanta presunzione da far questo?' </p>
<p id="v6"><sup><small>6</small></sup>  Ester rispose: 'L'avversario, il nemico, è quel malvagio di Haman'. Allora Haman fu preso da terrore in presenza del re e della regina. </p>
<p id="v7"><sup><small>7</small></sup>  E il re tutto adirato si alzò, e dal luogo del convito andò nel giardino del palazzo; ma Haman rimase per chiedere la grazia della vita alla regina Ester, perché vedeva bene che nell'animo del re la sua rovina era decisa. </p>
<p id="v8"><sup><small>8</small></sup>  Poi il re tornò dal giardino del palazzo nel luogo del convito; intanto Haman s'era gettato sul divano sul quale si trovava Ester; e il re esclamò: 'Vuol egli anche far violenza alla regina, davanti a me, in casa mia?' Non appena questa parola fu uscita dalla bocca del re, copersero a Haman la faccia; </p>
<p id="v9"><sup><small>9</small></sup>  e Harbona, uno degli eunuchi, disse in presenza del re: 'Ecco, è perfino rizzata, in casa d'Haman, la forca alta cinquanta cubiti che Haman ha fatto preparare per Mardocheo, il qual avea parlato per il bene del re'. E il re disse: 'Appiccatevi lui!' </p>
<p id="v10"><sup><small>10</small></sup>  Così Haman fu appiccato alla forca ch'egli avea preparata per Mardocheo. E l'ira del re si calmò. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Esther/6">Ester - Capitolo 6</a></td>
        <td><a href="/it/Bible/Esther/Index">Indice</a></td>
        <td><a href="/it/Bible/Esther/8">Ester - Capitolo 8</a></td>
      </tr>
    </tbody>
  </table>
</figure>
