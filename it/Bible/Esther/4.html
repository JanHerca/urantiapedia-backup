<!--
title: Ester - Capitolo 4
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Esther/3">Ester - Capitolo 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Esther/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Esther/5">Ester - Capitolo 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or quando Mardocheo seppe tutto quello ch'era stato fatto, si stracciò le vesti, si coprì d'un sacco, si cosparse di cenere, e uscì fuori in mezzo alla città, mandando alte ed amare grida; <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  e venne fin davanti alla porta del re, poiché a nessuno che fosse coperto di sacco era permesso di passare per la porta del re. </p>
<p id="v3"><sup><small>3</small></sup>  In ogni provincia, dovunque giungevano l'ordine del re e il suo decreto, ci fu gran desolazione fra i Giudei: digiunavano, piangevano, si lamentavano, e a molti serviron di letto il sacco e la cenere. </p>
<p id="v4"><sup><small>4</small></sup>  Le donzelle d'Ester e i suoi eunuchi vennero a riferirle la cosa; e la regina ne fu fortemente angosciata; e mandò delle vesti a Mardocheo, perché se le mettesse e si levasse di dosso il sacco; ma egli non le accettò. </p>
<p id="v5"><sup><small>5</small></sup>  Allora Ester chiamò Hathac, uno degli eunuchi che il re avea messo al servizio di lei, e gli ordinò d'andare da Mardocheo per domandargli che cosa questo significasse, e perché agisse così. </p>
<p id="v6"><sup><small>6</small></sup>  Hathac dunque si recò da Mardocheo sulla piazza della città, di faccia alla porta del re. </p>
<p id="v7"><sup><small>7</small></sup>  E Mardocheo gli narrò tutto quello che gli era avvenuto, e gl'indicò la somma di danaro che Haman avea promesso di versare al tesoro reale per far distruggere i Giudei; </p>
<p id="v8"><sup><small>8</small></sup>  e gli diede pure una copia del testo del decreto ch'era stato promulgato a Susa per il loro sterminio, affinché lo mostrasse a Ester, la informasse di tutto, e le ordinasse di presentarsi al re per domandargli grazia e per intercedere a pro del suo popolo. </p>
<p id="v9"><sup><small>9</small></sup>  E Hathac tornò da Ester, e le riferì le parole di Mardocheo. </p>
<p id="v10"><sup><small>10</small></sup>  Allora Ester ordinò a Hathac d'andare a dire a Mardocheo: </p>
<p id="v11"><sup><small>11</small></sup>  'Tutti i servi del re e il popolo delle sue province sanno che se qualcuno, uomo o donna che sia, entra dal re nel cortile interno, senza essere stato chiamato, per una legge ch'è la stessa per tutti, ei dev'esser messo a morte, a meno che il re non stenda verso di lui il suo scettro d'oro; nel qual caso, colui ha salva la vita. E io son già trenta giorni che non sono stata chiamata per andare dal re'. </p>
<p id="v12"><sup><small>12</small></sup>  Le parole di Ester furon riferite a Mardocheo; </p>
<p id="v13"><sup><small>13</small></sup>  e Mardocheo fece dare questa risposta a Ester: 'Non ti mettere in mente che tu sola scamperai fra tutti i Giudei perché sei nella casa del re. </p>
<p id="v14"><sup><small>14</small></sup>  Poiché se oggi tu ti taci, soccorso e liberazione sorgeranno per i Giudei da qualche altra parte; ma tu e la casa di tuo padre perirete; e chi sa se non sei pervenuta ad esser regina appunto per un tempo come questo?' </p>
<p id="v15"><sup><small>15</small></sup>  Allora Ester ordinò che si rispondesse a Mardocheo: </p>
<p id="v16"><sup><small>16</small></sup>  'Va', raduna tutti i Giudei che si trovano a Susa, e digiunate per me; state senza mangiare e senza bere per tre giorni, notte e giorno. Anch'io con le mie donzelle digiunerò nello stesso modo; e dopo entrerò dal re, quantunque ciò sia contro la legge; e, s'io debbo perire ch'io perisca!' </p>
<p id="v17"><sup><small>17</small></sup>  Mardocheo se ne andò, e fece tutto quello che Ester gli aveva ordinato. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 4:1,3 <i>Sacco e cenere</i>: <a href="/it/The_Urantia_Book/163#p6_5">LU 163:6.5</a>. </li>
  <li id="fn2"><a href="#cite2">↑</a> 4:1-4 <i>Povertà e penitenza</i>: <a href="/it/The_Urantia_Book/89#p3_3">LU 89:3.3</a>. </li>
</ol>
</div>
