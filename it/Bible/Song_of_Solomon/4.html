<!--
title: Cantico dei Cantici - Capitolo 4
description: 
published: true
date: 2023-11-8T21:45:55Z
tags: bible, bible—song of solomon
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Song_of_Solomon/3">
          <span class="mdi mdi-arrow-left-drop-circle"></span><span class="pl-2">Cantico dei Cantici - Capitolo 3</span>
        </a>
        </td>
        <td>
        <a href="/it/Bible/Song_of_Solomon/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Song_of_Solomon/5">
          <span class="pr-2">Cantico dei Cantici - Capitolo 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Come sei bella, amica mia, come sei bella! I tuoi occhi, dietro al tuo velo, somiglian quelli delle colombe; i tuoi capelli son come un gregge di capre, sospese ai fianchi del monte di Galaad. </p>
<p id="v2"><sup><small>2</small></sup>  I tuoi denti son come un branco di pecore tosate, che tornano dal lavatoio; tutte hanno de' gemelli, non ve n'è alcuna che sia sterile. </p>
<p id="v3"><sup><small>3</small></sup>  Le tue labbra somigliano un filo di scarlatto, e la tua bocca è graziosa; le tue gote, dietro al tuo velo, son come un pezzo di melagrana. </p>
<p id="v4"><sup><small>4</small></sup>  Il tuo collo è come la torre di Davide, edificata per essere un'armeria; mille scudi vi sono appesi, tutte le targhe dei prodi. </p>
<p id="v5"><sup><small>5</small></sup>  Le tue due mammelle son due gemelli di gazzella, che pasturano, fra i gigli. </p>
<p id="v6"><sup><small>6</small></sup>  Prima che spiri l'aura del giorno e che le ombre fuggano, io me ne andrò al monte della mirra e al colle dell'incenso. </p>
<p id="v7"><sup><small>7</small></sup>  Tu sei tutta bella, amica mia, e non v'è difetto alcuno in te. </p>
<p id="v8"><sup><small>8</small></sup>  Vieni meco dal Libano, o mia sposa, vieni meco dal Libano! Guarda dalla sommità dell'Amana, dalla sommità del Senir e dell'Hermon, dalle spelonche de' leoni, dai monti dei leopardi. </p>
<p id="v9"><sup><small>9</small></sup>  Tu m'hai rapito il cuore, o mia sorella, o sposa mia! Tu m'hai rapito il cuore con un solo de' tuoi sguardi, con un solo de' monili del tuo collo. </p>
<p id="v10"><sup><small>10</small></sup>  Quanto son dolci le tue carezze, o mia sorella, o sposa mia! Come le tue carezze son migliori del vino, come l'odore de' tuoi profumi è più soave di tutti gli aromi! </p>
<p id="v11"><sup><small>11</small></sup>  O sposa mia, le tue labbra stillano miele, miele e latte son sotto la tua lingua, e l'odore delle tue vesti è come l'odore del Libano. </p>
<p id="v12"><sup><small>12</small></sup>  O mia sorella, o sposa mia, tu sei un giardino serrato, una sorgente chiusa, una fonte sigillata. </p>
<p id="v13"><sup><small>13</small></sup>  I tuoi germogli sono un giardino di melagrani e d'alberi di frutti deliziosi, di piante di cipro e di nardo; </p>
<p id="v14"><sup><small>14</small></sup>  di nardo e di croco, di canna odorosa e di cinnamomo, e d'ogni albero da incenso; di mirra e d'aloe, e d'ogni più squisito aroma. </p>
<p id="v15"><sup><small>15</small></sup>  Tu sei una fontana di giardino, una sorgente d'acqua viva, un ruscello che scende giù dal Libano. </p>
<p id="v16"><sup><small>16</small></sup>  Lèvati, Aquilone, e vieni, o Austro! Soffiate sul mio giardino, sì che se ne spandano gli aromi! Venga l'amico mio nel suo giardino, e ne mangi i frutti deliziosi! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Song_of_Solomon/3">
          <span class="mdi mdi-arrow-left-drop-circle"></span><span class="pl-2">Cantico dei Cantici - Capitolo 3</span>
        </a>
        </td>
        <td>
        <a href="/it/Bible/Song_of_Solomon/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Song_of_Solomon/5">
          <span class="pr-2">Cantico dei Cantici - Capitolo 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
