<!--
title: Cantico dei Cantici - Capitolo 1
description: 
published: true
date: 2023-11-8T21:45:55Z
tags: bible, bible—song of solomon
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/it/Bible/Song_of_Solomon/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Song_of_Solomon/2">
          <span class="pr-2">Cantico dei Cantici - Capitolo 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Il Cantico de' cantici di Salomone. </p>
<p id="v2"><sup><small>2</small></sup>  Mi baci egli de' baci della sua bocca!... poiché le tue carezze son migliori del vino. </p>
<p id="v3"><sup><small>3</small></sup>  I tuoi profumi hanno un odore soave; il tuo nome è un profumo che si spande; perciò t'aman le fanciulle! </p>
<p id="v4"><sup><small>4</small></sup>  Attirami a te! Noi ti correremo dietro! Il re m'ha condotta ne' suoi appartamenti; noi gioiremo, ci rallegreremo a motivo di te; noi celebreremo le tue carezze più del vino! A ragione sei amato! </p>
<p id="v5"><sup><small>5</small></sup>  Io son nera ma son bella, o figliuole di Gerusalemme, come le tende di Chedar, come i padiglioni di Salomone. </p>
<p id="v6"><sup><small>6</small></sup>  Non guardate se son nera; è il sole che m'ha bruciata; i figliuoli di mia madre si sono adirati contro di me; m'hanno fatta guardiana delle vigne, ma io, la mia vigna, non l'ho guardata. </p>
<p id="v7"><sup><small>7</small></sup>  O tu che il mio cuore ama, dimmi dove meni a pascere il tuo gregge, e dove lo fai riposare sul mezzogiorno. Poiché, perché sarei io come una donna sperduta, presso i greggi de' tuoi compagni? </p>
<p id="v8"><sup><small>8</small></sup>  Se non lo sai, o la più bella delle donne, esci e segui le tracce delle pecore, e fa' pascere i tuoi capretti presso alle tende de' pastori. </p>
<p id="v9"><sup><small>9</small></sup>  Amica mia io t'assomiglio alla mia cavalla che s'attacca ai carri di Faraone. </p>
<p id="v10"><sup><small>10</small></sup>  Le tue guance son belle in mezzo alle collane, e il tuo collo è bello tra i filari di perle. </p>
<p id="v11"><sup><small>11</small></sup>  Noi ti faremo delle collane d'oro con de' punti d'argento. </p>
<p id="v12"><sup><small>12</small></sup>  Mentre il re è nel suo convito, il mio nardo esala il suo profumo. </p>
<p id="v13"><sup><small>13</small></sup>  Il mio amico m'è un sacchetto di mirra, che passa la notte sul mio seno. </p>
<p id="v14"><sup><small>14</small></sup>  Il mio amico m'è un grappolo di cipro delle vigne d'Enghedi. </p>
<p id="v15"><sup><small>15</small></sup>  Come sei bella, amica mia, come sei bella! I tuoi occhi son come quelli dei colombi. </p>
<p id="v16"><sup><small>16</small></sup>  Come sei bello, amico mio, come sei amabile! Anche il nostro letto è verdeggiante. </p>
<p id="v17"><sup><small>17</small></sup>  Le travi delle nostre case sono cedri, i nostri soffitti sono di cipresso. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/it/Bible/Song_of_Solomon/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Song_of_Solomon/2">
          <span class="pr-2">Cantico dei Cantici - Capitolo 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
