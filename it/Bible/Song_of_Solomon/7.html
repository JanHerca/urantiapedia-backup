<!--
title: Cantico dei Cantici - Capitolo 7
description: 
published: true
date: 2022-10-7T1:7:41Z
tags: bible, bible—song of solomon
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Song_of_Solomon/6">Cantico dei Cantici - Capitolo 6</a></td>
        <td><a href="/it/Bible/Song_of_Solomon/Index">Indice</a></td>
        <td><a href="/it/Bible/Song_of_Solomon/8">Cantico dei Cantici - Capitolo 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Torna, torna, o Sulamita, torna, torna che ti miriamo. Perché mirate la Sulamita come una danza a due schiere? </p>
<p id="v2"><sup><small>2</small></sup>  Come son belli i tuoi piedi ne' loro calzari, o figliuola di principe! I contorni delle tue anche son come monili, opera di mano d'artefice. </p>
<p id="v3"><sup><small>3</small></sup>  Il tuo seno è una tazza rotonda, dove non manca mai vino profumato. Il tuo corpo è un mucchio di grano, circondato di gigli. </p>
<p id="v4"><sup><small>4</small></sup>  Le tue due mammelle paion due gemelli di gazzella. </p>
<p id="v5"><sup><small>5</small></sup>  Il tuo collo è come una torre d'avorio; i tuoi occhi son come le piscine d'Heshbon presso la porta di Bath-Rabbim. Il tuo naso è come la torre del Libano, che guarda verso Damasco. </p>
<p id="v6"><sup><small>6</small></sup>  Il tuo capo s'eleva come il Carmelo, e la chioma del tuo capo sembra di porpora; un re è incatenato dalle tue trecce! </p>
<p id="v7"><sup><small>7</small></sup>  Quanto sei bella, quanto sei piacevole, o amor mio, in mezzo alle delizie! </p>
<p id="v8"><sup><small>8</small></sup>  La tua statura è simile alla palma, e le tue mammelle a de' grappoli d'uva. </p>
<p id="v9"><sup><small>9</small></sup>  Io ho detto: 'Io salirò sulla palma, e m'appiglierò ai suoi rami'. Siano le tue mammelle come grappoli di vite, il profumo del tuo fiato, come quello dei pomi, </p>
<p id="v10"><sup><small>10</small></sup>  e la tua bocca come un vino generoso, che cola dolcemente per il mio amico, e scivola fra le labbra di quelli che dormono. </p>
<p id="v11"><sup><small>11</small></sup>  Io sono del mio amico, e verso me va il suo desiderio. </p>
<p id="v12"><sup><small>12</small></sup>  Vieni, amico mio, usciamo ai campi, passiam la notte ne' villaggi! </p>
<p id="v13"><sup><small>13</small></sup>  Fin dal mattino andremo nelle vigne; vedremo se la vite ha sbocciato, se il suo fiore s'apre, se i melagrani fioriscono. Quivi ti darò le mie carezze. </p>
<p id="v14"><sup><small>14</small></sup>  Le mandragole mandano profumo, e sulle nostre porte stanno frutti deliziosi d'ogni sorta, nuovi e vecchi, che ho serbati per te, amico mio. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Song_of_Solomon/6">Cantico dei Cantici - Capitolo 6</a></td>
        <td><a href="/it/Bible/Song_of_Solomon/Index">Indice</a></td>
        <td><a href="/it/Bible/Song_of_Solomon/8">Cantico dei Cantici - Capitolo 8</a></td>
      </tr>
    </tbody>
  </table>
</figure>
