<!--
title: I Re - Capitolo 11
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/1_Kings/10">I Re - Capitolo 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/1_Kings/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/1_Kings/12">I Re - Capitolo 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or il re Salomone, oltre la figliuola di Faraone, amò molte donne straniere: delle Moabite, delle Ammonite, delle Idumee, delle Sidonie, delle Hittee, </p>
<p id="v2"><sup><small>2</small></sup>  donne appartenenti ai popoli dei quali l'Eterno avea detto ai figliuoli d'Israele: 'Non andate da loro e non vengano essi da voi; poiché essi certo pervertirebbero il vostro cuore per farvi seguire i loro dèi'. A tali donne s'unì Salomone ne' suoi amori. </p>
<p id="v3"><sup><small>3</small></sup>  Ed ebbe settecento principesse per mogli e trecento concubine; e le sue mogli gli pervertirono il cuore; <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  cosicché, al tempo della vecchiaia di Salomone, le sue mogli gl'inclinarono il cuore verso altri dèi; e il cuore di lui non appartenne tutto quanto all'Eterno, al suo Dio, come avea fatto il cuore di Davide suo padre. </p>
<p id="v5"><sup><small>5</small></sup>  E Salomone seguì Astarte, divinità dei Sidonî, e Milcom, l'abominazione degli Ammoniti. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Così Salomone fece ciò ch'è male agli occhi dell'Eterno e non seguì pienamente l'Eterno, come avea fatto Davide suo padre. </p>
<p id="v7"><sup><small>7</small></sup>  Fu allora che Salomone costruì, sul monte che sta dirimpetto a Gerusalemme, un alto luogo per Kemosh, l'abominazione di Moab, e per Molec, l'abominazione dei figliuoli di Ammon. </p>
<p id="v8"><sup><small>8</small></sup>  E fece così per tutte le sue donne straniere, le quali offrivano profumi e sacrifizi ai loro dèi. </p>
<p id="v9"><sup><small>9</small></sup>  E l'Eterno s'indignò contro Salomone, perché il cuor di lui s'era alienato dall'Eterno, dall'Iddio d'Israele, che gli era apparito due volte, </p>
<p id="v10"><sup><small>10</small></sup>  e gli aveva ordinato, a questo proposito, di non andar dietro ad altri dèi; ma egli non osservò l'ordine datogli dall'Eterno. </p>
<p id="v11"><sup><small>11</small></sup>  E l'Eterno disse a Salomone: 'Giacché tu hai agito a questo modo, e non hai osservato il mio patto e le leggi che t'avevo date, io ti strapperò di dosso il reame, e lo darò al tuo servo. </p>
<p id="v12"><sup><small>12</small></sup>  Nondimeno, per amor di Davide tuo padre, io non lo farò a te vivente, ma lo strapperò dalle mani del tuo figliuolo. </p>
<p id="v13"><sup><small>13</small></sup>  Però, non gli strapperò tutto il reame, ma lascerò una tribù al tuo figliuolo, per amor di Davide mio servo, e per amor di Gerusalemme che io ho scelta'. </p>
<p id="v14"><sup><small>14</small></sup>  L'Eterno suscitò un nemico a Salomone: Hadad, l'Idumeo, ch'era della stirpe reale di Edom. </p>
<p id="v15"><sup><small>15</small></sup>  Quando Davide sconfisse Edom, e Joab, capo dell'esercito, salì per seppellire i morti, e uccise tutti i maschi che erano in Edom, </p>
<p id="v16"><sup><small>16</small></sup>  (poiché Joab rimase in Edom sei mesi, con tutto Israele, finché v'ebbe sterminati tutti i maschi), </p>
<p id="v17"><sup><small>17</small></sup>  questo Hadad fuggì con alcuni Idumei, servi di suo padre, per andare in Egitto. - Hadad era allora un giovinetto. - </p>
<p id="v18"><sup><small>18</small></sup>  Quelli dunque partirono da Madian, andarono a Paran, presero seco degli uomini di Paran, e giunsero in Egitto da Faraone, re d'Egitto, il quale diede a Hadad una casa, provvide al suo mantenimento, e gli assegnò dei terreni. </p>
<p id="v19"><sup><small>19</small></sup>  Hadad entrò talmente nelle grazie di Faraone, che questi gli diede per moglie la sorella della propria moglie, la sorella della regina Tahpenes. </p>
<p id="v20"><sup><small>20</small></sup>  E la sorella di Tahpenes gli partorì un figliuolo, Ghenubath, che Tahpenes divezzò in casa di Faraone; e Ghenubath rimase in casa di Faraone tra i figliuoli di Faraone. </p>
<p id="v21"><sup><small>21</small></sup>  Or quando Hadad ebbe sentito in Egitto che Davide s'era addormentato coi suoi padri e che Joab, capo dell'esercito, era morto, disse a Faraone: 'Dammi licenza ch'io me ne vada al mio paese'. </p>
<p id="v22"><sup><small>22</small></sup>  E Faraone gli rispose: 'Che ti manca da me perché tu cerchi d'andartene al tuo paese?' E quegli replicò: 'Nulla; nondimeno, ti prego, lasciami partire'. </p>
<p id="v23"><sup><small>23</small></sup>  Iddio suscitò un altro nemico a Salomone: Rezon, figliuolo d'Eliada, ch'era fuggito dal suo signore Hadadezer, re di Tsoba. </p>
<p id="v24"><sup><small>24</small></sup>  Ed egli avea radunato gente intorno a sé ed era diventato capo banda, quando Davide massacrò i Sirî. Egli ed i suoi andarono a Damasco, vi si stabilirono, e regnarono in Damasco. </p>
<p id="v25"><sup><small>25</small></sup>  E Rezon fu nemico d'Israele per tutto il tempo di Salomone; e questo, oltre il male già fatto da Hadad. Aborrì Israele e regnò sulla Siria. </p>
<p id="v26"><sup><small>26</small></sup>  Anche Geroboamo, servo di Salomone, si ribellò contro il re. Egli era figlio di Nebat, Efrateo di Tsereda, e avea per madre una vedova che si chiamava Tserua. </p>
<p id="v27"><sup><small>27</small></sup>  La causa per cui si ribellò contro il re, fu questa. Salomone costruiva Millo e chiudeva la breccia della città di Davide suo padre. </p>
<p id="v28"><sup><small>28</small></sup>  Or Geroboamo era un uomo forte e valoroso; e Salomone, veduto come questo giovine lavorava, gli diede la sorveglianza di tutta la gente della casa di Giuseppe, comandata ai lavori. </p>
<p id="v29"><sup><small>29</small></sup>  In quel tempo avvenne che Geroboamo, essendo uscito di Gerusalemme, s'imbatté per istrada nel profeta Ahija di Scilo, che portava un mantello nuovo; ed erano loro due soli nella campagna. </p>
<p id="v30"><sup><small>30</small></sup>  Ahija prese il mantello nuovo che aveva addosso, lo stracciò in dodici pezzi, </p>
<p id="v31"><sup><small>31</small></sup>  e disse a Geroboamo: 'Prendine per te dieci pezzi, perché l'Eterno, l'Iddio d'Israele, dice così: - Ecco, io strappo questo regno dalle mani di Salomone, e te ne darò dieci tribù, </p>
<p id="v32"><sup><small>32</small></sup>  ma gli resterà una tribù per amor di Davide mio servo, e per amor di Gerusalemme, della città che ho scelta fra tutte le tribù d'Israele. </p>
<p id="v33"><sup><small>33</small></sup>  E ciò, perché i figliuoli d'Israele m'hanno abbandonato, si sono prostrati davanti ad Astarte, divinità dei Sidonî, davanti a Kemosh, dio di Moab e davanti a Milcom, dio dei figliuoli d'Ammon, e non han camminato nelle mie vie per fare ciò ch'è giusto agli occhi miei e per osservare le mie leggi e i miei precetti, come fece Davide, padre di Salomone. </p>
<p id="v34"><sup><small>34</small></sup>  Nondimeno non torrò dalle mani di lui tutto il regno, ma lo manterrò principe tutto il tempo della sua vita, per amor di Davide, mio servo, che io scelsi, e che osservò i miei comandamenti e le mie leggi; </p>
<p id="v35"><sup><small>35</small></sup>  ma torrò il regno dalle mani del suo figliuolo, e te ne darò dieci tribù; </p>
<p id="v36"><sup><small>36</small></sup>  e al suo figliuolo lascerò una tribù affinché Davide, mio servo, abbia sempre una lampada davanti a me in Gerusalemme, nella città che ho scelta per mettervi il mio nome. </p>
<p id="v37"><sup><small>37</small></sup>  Io prenderò dunque te, e tu regnerai su tutto quello che l'anima tua desidererà, e sarai re sopra Israele. </p>
<p id="v38"><sup><small>38</small></sup>  E se tu ubbidisci a tutto quello che ti comanderò, e cammini nelle mie vie, e fai ciò ch'è giusto agli occhi miei, osservando le mie leggi e i miei comandamenti, come fece Davide mio servo, io sarò con te, ti edificherò una casa stabile, come ne edificai una a Davide, e ti darò Israele; </p>
<p id="v39"><sup><small>39</small></sup>  e umilierò così la progenie di Davide, ma non per sempre'. - </p>
<p id="v40"><sup><small>40</small></sup>  Perciò Salomone cercò di far morire Geroboamo; ma questi si levò e fuggì in Egitto presso Scishak, re d'Egitto, e rimase in Egitto fino alla morte di Salomone. </p>
<p id="v41"><sup><small>41</small></sup>  Or il rimanente delle gesta di Salomone, tutto quello che fece, e la sua sapienza sta scritto nel libro delle gesta di Salomone. </p>
<p id="v42"><sup><small>42</small></sup>  Salomone regnò a Gerusalemme, su tutto Israele, quarant'anni. </p>
<p id="v43"><sup><small>43</small></sup>  Poi Salomone s'addormentò coi suoi padri, e fu sepolto nella città di Davide suo padre; e Roboamo suo figliuolo gli succedette nel regno. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 11:3 <i>L'harem di Salomone</i>: <a href="/it/The_Urantia_Book/97#p9_16">LU 97:9.16</a>. </li>
  <li id="fn2"><a href="#cite2">↑</a> 11:5,7,33 <i>"Dei" Ashtoreth e Milcom</i>: <a href="/it/The_Urantia_Book/95#p1_3">LU 95:1.3</a>. </li>
  <li id="fn3"><a href="#cite3">↑</a> 11:5,33 <i>Ashtoreth</i>: <a href="/it/The_Urantia_Book/95#p1_7">LU 95:1.7</a>. </li>
</ol>
</div>
