<!--
title: I Re - Capitolo 21
description: 
published: true
date: 2022-10-7T1:7:41Z
tags: bible, bible—1 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Kings/20">I Re - Capitolo 20</a></td>
        <td><a href="/it/Bible/1_Kings/Index">Indice</a></td>
        <td><a href="/it/Bible/1_Kings/22">I Re - Capitolo 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or dopo queste cose avvenne che Naboth d'Izreel aveva in Izreel una vigna presso il palazzo di Achab, re di Samaria. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ed Achab parlò a Naboth, e gli disse: 'Dammi la tua vigna, di cui vo' farmi un orto di erbaggi, perché è contigua alla mia casa; e in sua vece ti darò una vigna migliore; o, se meglio ti conviene, te ne pagherò il valore in danaro'. </p>
<p id="v3"><sup><small>3</small></sup>  Ma Naboth rispose ad Achab: 'Mi guardi l'Eterno dal darti l'eredità dei miei padri!' </p>
<p id="v4"><sup><small>4</small></sup>  E Achab se ne tornò a casa sua triste ed irritato per quella parola dettagli da Naboth d'Izreel: 'Io non ti darò l'eredità dei miei padri!' Si gettò sul suo letto, voltò la faccia verso il muro, e non prese cibo. </p>
<p id="v5"><sup><small>5</small></sup>  Allora Izebel, sua moglie, venne da lui e gli disse: 'Perché hai lo spirito così contristato, e non mangi?' </p>
<p id="v6"><sup><small>6</small></sup>  Quegli le rispose: 'Perché ho parlato a Naboth d'Izreel e gli ho detto: Dammi la tua vigna pel danaro che vale; o, se più ti piace, ti darò un'altra vigna invece di quella; ed egli m'ha risposto: - Io non ti darò la mia vigna!' - </p>
<p id="v7"><sup><small>7</small></sup>  E Izebel, sua moglie, gli disse: 'Sei tu, sì o no, che eserciti la sovranità sopra Israele? Alzati, prendi cibo, e sta' di buon animo; la vigna di Naboth d'Izreel te la farò aver io'. </p>
<p id="v8"><sup><small>8</small></sup>  E scrisse delle lettere a nome di Achab, le sigillò col sigillo di lui, e le mandò agli anziani ed ai notabili della città di Naboth che abitavano insieme con lui. </p>
<p id="v9"><sup><small>9</small></sup>  E in quelle lettere scrisse così: 'Bandite un digiuno, e fate sedere Naboth in prima fila davanti al popolo; <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  e mettetegli a fronte due scellerati, i quali depongano contro di lui, dicendo: Tu hai maledetto Iddio ed il re; poi menatelo fuor di città, lapidatelo, e così muoia'. </p>
<p id="v11"><sup><small>11</small></sup>  La gente della città di Naboth, gli anziani e i notabili che abitavano nella città, fecero come Izebel avea loro fatto dire, secondo ch'era scritto nelle lettere ch'ella avea loro mandate. </p>
<p id="v12"><sup><small>12</small></sup>  Bandirono il digiuno, e fecero sedere Naboth davanti al popolo; </p>
<p id="v13"><sup><small>13</small></sup>  i due scellerati vennero a metterglisi a fronte; e questi scellerati deposero così contro di lui, dinanzi al popolo: 'Naboth ha maledetto Iddio ed il re'. Per la qual cosa lo menarono fuori della città, lo lapidarono, sì ch'egli morì. </p>
<p id="v14"><sup><small>14</small></sup>  Poi mandarono a dire a Izebel: 'Naboth è stato lapidato ed è morto'. </p>
<p id="v15"><sup><small>15</small></sup>  Quando Izebel ebbe udito che Naboth era stato lapidato ed era morto, disse ad Achab: 'Lèvati, prendi possesso della vigna di Naboth d'Izreel, ch'egli rifiutò di darti per danaro; giacché Naboth non vive più, è morto'. </p>
<p id="v16"><sup><small>16</small></sup>  E come Achab ebbe udito che Naboth era morto, si levò per scendere alla vigna di Naboth d'Izreel, e prenderne possesso. </p>
<p id="v17"><sup><small>17</small></sup>  Allora la parola dell'Eterno fu rivolta ad Elia, il Tishbita, in questi termini: <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  'Lèvati, scendi incontro ad Achab, re d'Israele, che sta in Samaria; ecco, egli è nella vigna di Naboth, dov'è sceso per prenderne possesso. </p>
<p id="v19"><sup><small>19</small></sup>  E gli parlerai in questo modo: - Così dice l'Eterno: Dopo aver commesso un omicidio, vieni a prender possesso! - E gli dirai: - Così dice l'Eterno: Nello stesso luogo dove i cani hanno leccato il sangue di Naboth, i cani leccheranno pure il tuo proprio sangue'. - </p>
<p id="v20"><sup><small>20</small></sup>  Achab disse ad Elia: 'M'hai tu trovato, nemico mio?' Elia rispose: 'Sì t'ho trovato, perché ti sei venduto a far ciò ch'è male agli occhi dell'Eterno. </p>
<p id="v21"><sup><small>21</small></sup>  Ecco, io ti farò venire addosso la sciagura, ti spazzerò via, e sterminerò della casa di Achab ogni maschio, schiavo o libero che sia, in Israele; </p>
<p id="v22"><sup><small>22</small></sup>  e ridurrò la tua casa come la casa di Geroboamo, figliuolo di Nebat, e come la casa di Baasa, figliuolo d'Ahija, perché tu m'hai provocato ad ira, ed hai fatto peccare Israele. </p>
<p id="v23"><sup><small>23</small></sup>  Anche riguardo a Izebel l'Eterno parla e dice: I cani divoreranno Izebel sotto le mura d'Izreel. - </p>
<p id="v24"><sup><small>24</small></sup>  Quei d'Achab che morranno in città saran divorati dai cani, e quei che morranno nei campi saran mangiati dagli uccelli del cielo'. - </p>
<p id="v25"><sup><small>25</small></sup>  E veramente non v'è mai stato alcuno che, come Achab, si sia venduto a far ciò ch'è male agli occhi dell'Eterno, perché v'era istigato da sua moglie Izebel. <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  E si condusse in modo abominevole, andando dietro agl'idoli, come avean fatto gli Amorei che l'Eterno avea cacciati d'innanzi ai figliuoli d'Israele. - </p>
<p id="v27"><sup><small>27</small></sup>  Quando Achab ebbe udite queste parole, si stracciò le vesti, si coperse il corpo con un sacco, e digiunò; dormiva involto nel sacco, e camminava a passo lento. <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  E la parola dell'Eterno fu rivolta ad Elia, il Tishbita, in questi termini: </p>
<p id="v29"><sup><small>29</small></sup>  'Hai tu veduto come Achab s'è umiliato dinanzi a me? Poich'egli s'è umiliato dinanzi a me, io non farò venire la sciagura mentr'egli sarà vivo; ma manderò la sciagura sulla sua casa, durante la vita del suo figliuolo'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Kings/20">I Re - Capitolo 20</a></td>
        <td><a href="/it/Bible/1_Kings/Index">Indice</a></td>
        <td><a href="/it/Bible/1_Kings/22">I Re - Capitolo 22</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 21:1-16 <i>Naboths assassinati</i>: <a href="/it/The_Urantia_Book/97#p3_6">LU 97:3.6</a>.  <i>Naboth ucciso</i>: <a href="/it/The_Urantia_Book/97#p9_19">LU 97:9.19</a>. </li>
  <li id="fn2"><a href="#cite2">↑</a> 21:9,12 <i>Digiuno rituale</i>: <a href="/it/The_Urantia_Book/89#p3_1">LU 89:3.1</a>. </li>
  <li id="fn3"><a href="#cite3">↑</a> 21:17-24 <i>Elia denuncia Achab</i>: <a href="/it/The_Urantia_Book/97#p9_19">LU 97:9.19</a>. </li>
  <li id="fn4"><a href="#cite4">↑</a> 21:17-29 <i>Storia di Elia</i>: <a href="/it/The_Urantia_Book/123#p5_12">LU 123:5.12</a>. </li>
  <li id="fn5"><a href="#cite5">↑</a> 21:25-26 <i>Monarca idolatra</i>: <a href="/it/The_Urantia_Book/97#p2_1">LU 97:2.1</a>. </li>
  <li id="fn6"><a href="#cite6">↑</a> 21:27 <i>Povertà e penitenza</i>: <a href="/it/The_Urantia_Book/89#p3_3">LU 89:3.3</a>. </li>
</ol>
</div>
