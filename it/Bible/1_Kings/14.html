<!--
title: I Re - Capitolo 14
description: 
published: true
date: 2022-10-7T1:7:41Z
tags: bible, bible—1 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Kings/13">I Re - Capitolo 13</a></td>
        <td><a href="/it/Bible/1_Kings/Index">Indice</a></td>
        <td><a href="/it/Bible/1_Kings/15">I Re - Capitolo 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  In quel tempo, Abija, figliuolo di Geroboamo, si ammalò. </p>
<p id="v2"><sup><small>2</small></sup>  E Geroboamo disse a sua moglie: 'Lèvati, ti prego, e travèstiti, affinché non si conosca che tu sei moglie di Geroboamo, e va' a Sciloh. Ecco, quivi è il profeta Ahija, il quale predisse di me che sarei stato re di questo popolo. </p>
<p id="v3"><sup><small>3</small></sup>  E prendi teco dieci pani, delle focacce, un vaso di miele, e va' da lui; egli ti dirà quello che avverrà di questo fanciullo'. </p>
<p id="v4"><sup><small>4</small></sup>  La moglie di Geroboamo fece così; si levò, andò a Sciloh, e giunse a casa di Ahija. Ahija non potea vedere, poiché gli s'era offuscata la vista per la vecchiezza. </p>
<p id="v5"><sup><small>5</small></sup>  - Or l'Eterno avea detto ad Ahija: 'Ecco, la moglie di Geroboamo sta per venire a consultarti riguardo al suo figliuolo, che è ammalato. Tu parlale così e così. Quando entrerà, fingerà d'essere un'altra'. - </p>
<p id="v6"><sup><small>6</small></sup>  Come dunque Ahija udì il rumore de' piedi di lei che entrava per la porta, disse: 'Entra pure, moglie di Geroboamo; perché fingi d'essere un'altra? Io sono incaricato di dirti delle cose dure. </p>
<p id="v7"><sup><small>7</small></sup>  Va' e di' a Geroboamo: - Così parla l'Eterno, l'Iddio d'Israele: Io t'ho innalzato di mezzo al popolo, t'ho fatto principe del mio popolo Israele, </p>
<p id="v8"><sup><small>8</small></sup>  ed ho strappato il regno dalle mani della casa di Davide e l'ho dato a te, ma tu non sei stato come il mio servo Davide il quale osservò i miei comandamenti e mi seguì con tutto il suo cuore, non facendo se non ciò ch'è giusto agli occhi miei, </p>
<p id="v9"><sup><small>9</small></sup>  e hai fatto peggio di tutti quelli che t'hanno preceduto, e sei andato a farti degli altri dèi e delle immagini fuse per provocarmi ad ira ed hai gettato me dietro alle tue spalle; <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  per questo ecco ch'io faccio scender la sventura sulla casa di Geroboamo, e sterminerò dalla casa di Geroboamo fino all'ultimo uomo, tanto chi è schiavo come chi è libero in Israele, e spazzerò la casa di Geroboamo, come si spazza lo sterco finché sia tutto sparito. </p>
<p id="v11"><sup><small>11</small></sup>  Quelli della casa di Geroboamo che morranno in città, saran divorati dai cani; e quelli che morranno per i campi, li divoreranno gli uccelli del cielo; poiché l'Eterno ha parlato. </p>
<p id="v12"><sup><small>12</small></sup>  Quanto a te, lèvati, vattene a casa tua; e non appena avrai messo piede in città, il bambino morrà. </p>
<p id="v13"><sup><small>13</small></sup>  E tutto Israele lo piangerà e gli darà sepoltura. Egli è il solo della casa di Geroboamo che sarà messo in un sepolcro, perché è il solo nella casa di Geroboamo in cui si sia trovato qualcosa di buono, rispetto all'Eterno, all'Iddio d'Israele. </p>
<p id="v14"><sup><small>14</small></sup>  L'Eterno stabilirà sopra Israele un re, che in quel giorno sterminerà la casa di Geroboamo. E che dico? Non è forse quello che già succede? </p>
<p id="v15"><sup><small>15</small></sup>  E l'Eterno colpirà Israele, che sarà come una canna agitata nell'acqua; sradicherà Israele da questa buona terra che avea data ai loro padri, e li disperderà oltre il fiume, perché si son fatti degl'idoli di Astarte provocando ad ira l'Eterno. </p>
<p id="v16"><sup><small>16</small></sup>  E abbandonerà Israele a cagion dei peccati che Geroboamo ha commessi e fatti commettere a Israele'. - </p>
<p id="v17"><sup><small>17</small></sup>  La moglie di Geroboamo si levò, partì, e giunse a Tirtsa; e com'ella metteva il piede sulla soglia di casa, il fanciullo morì; </p>
<p id="v18"><sup><small>18</small></sup>  e lo seppellirono, e tutto Israele lo pianse, secondo la parola che l'Eterno avea pronunziata per bocca del profeta Ahija, suo servo. </p>
<p id="v19"><sup><small>19</small></sup>  Il resto delle azioni di Geroboamo e le sue guerre e il modo come regnò, sono cose scritte nel libro delle Cronache dei re d'Israele. </p>
<p id="v20"><sup><small>20</small></sup>  E la durata del regno di Geroboamo fu di ventidue anni; poi s'addormentò coi suoi padri, e Nadab suo figliuolo regnò in luogo suo. </p>
<p id="v21"><sup><small>21</small></sup>  Roboamo, figliuolo di Salomone, regnò in Giuda. Avea quarantun anni quando cominciò a regnare, e regnò diciassette anni in Gerusalemme, nella città che l'Eterno s'era scelta fra tutte le tribù d'Israele per mettervi il suo nome. Sua madre si chiamava Naama, l'Ammonita. </p>
<p id="v22"><sup><small>22</small></sup>  Que' di Giuda fecero ciò ch'è male agli occhi dell'Eterno; e coi peccati che commisero provocarono l'Eterno a gelosia più di quanto avesser fatto i loro padri. </p>
<p id="v23"><sup><small>23</small></sup>  Si eressero anch'essi degli alti luoghi con delle statue e degl'idoli d'Astarte su tutte le alte colline e sotto ogni albero verdeggiante. </p>
<p id="v24"><sup><small>24</small></sup>  V'erano anche nel paese degli uomini che si prostituivano. Essi praticarono tutti gli atti abominevoli delle nazioni che l'Eterno avea cacciate d'innanzi ai figliuoli d'Israele. </p>
<p id="v25"><sup><small>25</small></sup>  L'anno quinto del regno di Roboamo, Scishak, re d'Egitto, salì contro Gerusalemme, </p>
<p id="v26"><sup><small>26</small></sup>  e portò via i tesori della casa dell'Eterno e i tesori della casa del re; portò via ogni cosa; prese pure tutti gli scudi d'oro che Salomone avea fatti; </p>
<p id="v27"><sup><small>27</small></sup>  invece de' quali Roboamo fece fare degli scudi di rame, e li affidò ai capitani della guardia che custodiva la porta della casa del re. </p>
<p id="v28"><sup><small>28</small></sup>  E ogni volta che il re entrava nella casa dell'Eterno, quei della guardia li portavano; poi li riportavano nella sala della guardia. </p>
<p id="v29"><sup><small>29</small></sup>  Il resto delle azioni di Roboamo e tutto quello ch'ei fece, sta scritto nel libro delle Cronache dei re di Giuda. </p>
<p id="v30"><sup><small>30</small></sup>  Or vi fu guerra continua fra Roboamo e Geroboamo. </p>
<p id="v31"><sup><small>31</small></sup>  E Roboamo s'addormentò coi suoi padri e con essi fu sepolto nella città di Davide. Sua madre si chiamava Naama, l'Ammonita. Ed Abijam, suo figliuolo, regnò in luogo suo. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Kings/13">I Re - Capitolo 13</a></td>
        <td><a href="/it/Bible/1_Kings/Index">Indice</a></td>
        <td><a href="/it/Bible/1_Kings/15">I Re - Capitolo 15</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 14:9 <i>Dio ha detto di essere arrabbiato</i>: <a href="/it/The_Urantia_Book/4#p3_2">LU 4:3.2</a>. </li>
</ol>
</div>
