<!--
title: I Re - Capitolo 18
description: 
published: true
date: 2022-10-7T1:7:41Z
tags: bible, bible—1 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Kings/17">I Re - Capitolo 17</a></td>
        <td><a href="/it/Bible/1_Kings/Index">Indice</a></td>
        <td><a href="/it/Bible/1_Kings/19">I Re - Capitolo 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Molto tempo dopo, nel corso del terzo anno, la parola dell'Eterno fu rivolta ad Elia, in questi termini: 'Va', presentati ad Achab, e io manderò la pioggia sul paese'. </p>
<p id="v2"><sup><small>2</small></sup>  Ed Elia andò a presentarsi ad Achab. Or la carestia era grave in Samaria. </p>
<p id="v3"><sup><small>3</small></sup>  E Achab mandò a chiamare Abdia, ch'era il suo maggiordomo. - Or Abdia era molto timorato dell'Eterno; </p>
<p id="v4"><sup><small>4</small></sup>  e quando Izebel sterminava i profeti dell'Eterno, Abdia avea preso cento profeti, li avea nascosti cinquanta in una e cinquanta in un'altra spelonca, e li avea sostentati con del pane e dell'acqua. </p>
<p id="v5"><sup><small>5</small></sup>  E Achab disse ad Abdia: 'Va' per il paese, verso tutte le sorgenti e tutti i ruscelli; forse troveremo dell'erba e potremo conservare in vita i cavalli e i muli, e non avrem bisogno di uccidere parte del bestiame'. </p>
<p id="v6"><sup><small>6</small></sup>  Si spartirono dunque il paese da percorrere; Achab andò da sé da una parte, e Abdia da sé dall'altra. </p>
<p id="v7"><sup><small>7</small></sup>  E mentre Abdia era in viaggio, ecco farglisi incontro Elia; e Abdia, avendolo riconosciuto, si prostrò con la faccia a terra, e disse: 'Sei tu il mio signore Elia?' </p>
<p id="v8"><sup><small>8</small></sup>  Quegli rispose: 'Son io; va' a dire al tuo signore: - Ecco qua Elia'. - </p>
<p id="v9"><sup><small>9</small></sup>  Ma Abdia replicò: 'Che peccato ho io mai commesso, che tu dia il tuo servo nelle mani di Achab, perch'ei mi faccia morire? </p>
<p id="v10"><sup><small>10</small></sup>  Com'è vero che l'Eterno, il tuo Dio, vive, non v'è nazione né regno dove il mio signore non abbia mandato a cercarti; e quando gli si diceva: - Ei non è qui, - faceva giurare il regno e la nazione, che proprio non t'avean trovato. </p>
<p id="v11"><sup><small>11</small></sup>  E ora tu dici: - Va' a dire al tuo signore: Ecco qua Elia! - </p>
<p id="v12"><sup><small>12</small></sup>  Succederà che, quand'io sarò partito da te, lo spirito dell'Eterno ti trasporterà non so dove; io andrò a fare l'ambasciata ad Achab, ed egli, non trovandoti, mi ucciderà. Eppure, il tuo servo teme l'Eterno fin dalla sua giovinezza! </p>
<p id="v13"><sup><small>13</small></sup>  Non hanno riferito al mio signore quello ch'io feci quando Izebel uccideva i profeti dell'Eterno? Com'io nascosi cento uomini di que' profeti dell'Eterno, cinquanta in una e cinquanta in un'altra spelonca, e li sostentai con del pane e dell'acqua? </p>
<p id="v14"><sup><small>14</small></sup>  E ora tu dici: - Va' a dire al tuo signore: Ecco qua Elia! Ma egli m'ucciderà!' </p>
<p id="v15"><sup><small>15</small></sup>  Ed Elia rispose: 'Com'è vero che vive l'Eterno degli eserciti di cui son servo, oggi mi presenterò ad Achab'. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Abdia dunque andò a trovare Achab, e gli fece l'ambasciata; e Achab andò incontro ad Elia. </p>
<p id="v17"><sup><small>17</small></sup>  E, non appena Achab vide Elia, gli disse: 'Sei tu colui che mette sossopra Israele?' <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Elia rispose: 'Non io metto sossopra Israele, ma tu e la casa di tuo padre, perché avete abbandonati i comandamenti dell'Eterno, e tu sei andato dietro ai Baali. </p>
<p id="v19"><sup><small>19</small></sup>  Manda ora a far raunare tutto Israele presso di me sul monte Carmel, insieme ai quattrocentocinquanta profeti di Baal ed ai quattrocento profeti d'Astarte che mangiano alla mensa di Izebel'. </p>
<p id="v20"><sup><small>20</small></sup>  E Achab mandò a chiamare tutti i figliuoli d'Israele, e radunò que' profeti sul monte Carmel. </p>
<p id="v21"><sup><small>21</small></sup>  Allora Elia s'accostò a tutto il popolo, e disse: 'Fino a quando zoppicherete voi dai due lati? Se l'Eterno è Dio, seguitelo; se poi lo è Baal, seguite lui'. Il popolo non gli rispose verbo. </p>
<p id="v22"><sup><small>22</small></sup>  Allora Elia disse al popolo: 'Son rimasto io solo dei profeti dell'Eterno, mentre i profeti di Baal sono in quattrocentocinquanta. </p>
<p id="v23"><sup><small>23</small></sup>  Ci sian dunque dati due giovenchi; quelli ne scelgano uno per loro, lo facciano a pezzi e lo mettano sulle legna, senz'appiccarvi il fuoco; io pure preparerò l'altro giovenco, lo metterò sulle legna, e non v'appiccherò il fuoco. </p>
<p id="v24"><sup><small>24</small></sup>  Quindi invocate voi il nome del vostro dio, e io invocherò il nome dell'Eterno; e il dio che risponderà mediante il fuoco, egli sia Dio'. Tutto il popolo rispose e disse: 'Ben detto!' </p>
<p id="v25"><sup><small>25</small></sup>  Allora Elia disse ai profeti di Baal: 'Sceglietevi uno de' giovenchi; preparatelo i primi, giacché siete i più numerosi; e invocate il vostro dio, ma non appiccate il fuoco'. </p>
<p id="v26"><sup><small>26</small></sup>  E quelli presero il giovenco che fu dato loro, e lo prepararono; poi invocarono il nome di Baal dalla mattina fino al mezzodì, dicendo: 'O Baal, rispondici!' Ma non s'udì né voce né risposta; e saltavano intorno all'altare che aveano fatto. </p>
<p id="v27"><sup><small>27</small></sup>  A mezzogiorno, Elia cominciò a beffarsi di loro, e a dire: 'Gridate forte; poich'egli è dio, ma sta meditando, o è andato in disparte, o è in viaggio; fors'anche dorme, e si risveglierà'. </p>
<p id="v28"><sup><small>28</small></sup>  E quelli si misero a gridare a gran voce, e a farsi delle incisioni addosso, secondo il loro costume, con delle spade e delle picche, finché grondavan sangue. </p>
<p id="v29"><sup><small>29</small></sup>  E passato che fu il mezzogiorno, quelli profetarono fino all'ora in cui si offriva l'oblazione, senza che s'udisse voce o risposta o ci fosse chi desse loro retta. </p>
<p id="v30"><sup><small>30</small></sup>  Allora Elia disse a tutto il popolo: 'Accostatevi a me!' E tutto il popolo s'accostò a lui; ed Elia restaurò l'altare dell'Eterno ch'era stato demolito. </p>
<p id="v31"><sup><small>31</small></sup>  Poi prese dodici pietre, secondo il numero delle tribù de' figliuoli di Giacobbe, al quale l'Eterno avea detto: 'Il tuo nome sarà Israele'. </p>
<p id="v32"><sup><small>32</small></sup>  E con quelle pietre edificò un altare al nome dell'Eterno, e fece intorno all'altare un fosso, della capacità di due misure di grano. </p>
<p id="v33"><sup><small>33</small></sup>  Poi vi accomodò le legna, fece a pezzi il giovenco, e lo pose sopra le legna. </p>
<p id="v34"><sup><small>34</small></sup>  E disse: 'Empite quattro vasi d'acqua, e versatela sull'olocausto e sulle legna'. Di nuovo disse: 'Fatelo una seconda volta'. E quelli lo fecero una seconda volta. E disse ancora: 'Fatelo per la terza volta'. E quelli lo fecero per la terza volta. </p>
<p id="v35"><sup><small>35</small></sup>  L'acqua correva attorno all'altare, ed egli empì d'acqua anche il fosso. </p>
<p id="v36"><sup><small>36</small></sup>  E sull'ora in cui si offriva l'oblazione, il profeta Elia si avvicinò e disse: 'O Eterno, Dio d'Abrahamo, d'Isacco e d'Israele, fa' che oggi si conosca che tu sei Dio in Israele, che io sono tuo servo, e che ho fatte tutte queste cose per ordine tuo. </p>
<p id="v37"><sup><small>37</small></sup>  Rispondimi, o Eterno, rispondimi, affinché questo popolo riconosca che tu, o Eterno, sei Dio, e che tu sei quegli che converte il cuor loro!' </p>
<p id="v38"><sup><small>38</small></sup>  Allora cadde il fuoco dell'Eterno, e consumò l'olocausto, le legna, le pietre e la polvere, e prosciugò l'acqua ch'era nel fosso. <sup id="cite3"><a href="#fn3">[3]</a></sup></p>
<p id="v39"><sup><small>39</small></sup>  Tutto il popolo, veduto ciò, si gettò con la faccia a terra, e disse: 'L'Eterno è Dio! L'Eterno è Dio!' </p>
<p id="v40"><sup><small>40</small></sup>  Ed Elia disse loro: 'Pigliate i profeti di Baal; neppur uno ne scampi!' Quelli li pigliarono, ed Elia li fece scendere al torrente Kison, e quivi li scannò. <sup id="cite4"><a href="#fn4">[4]</a></sup></p>
<p id="v41"><sup><small>41</small></sup>  Poi Elia disse ad Achab: 'Risali, mangia e bevi, poiché già s'ode rumor di gran pioggia'. </p>
<p id="v42"><sup><small>42</small></sup>  Ed Achab risalì per mangiare e bere; ma Elia salì in vetta al Carmel; e, gettatosi a terra, si mise la faccia tra le ginocchia, </p>
<p id="v43"><sup><small>43</small></sup>  e disse al suo servo: 'Or va' su, e guarda dalla parte del mare!' Quegli andò su, guardò, e disse: 'Non v'è nulla'. Elia gli disse: 'Ritornaci sette volte!' </p>
<p id="v44"><sup><small>44</small></sup>  E la settima volta, il servo disse: 'Ecco una nuvoletta grossa come la palma della mano, che sale dal mare'. Ed Elia: 'Sali e di' ad Achab: - Attacca i cavalli al carro e scendi, che la pioggia non ti fermi'. - </p>
<p id="v45"><sup><small>45</small></sup>  E in un momento il cielo s'oscurò di nubi, il vento si scatenò, e cadde una gran pioggia. Achab montò sul suo carro, e se n'andò a Izreel. </p>
<p id="v46"><sup><small>46</small></sup>  E la mano dell'Eterno fu sopra Elia, il quale, cintosi i fianchi, corse innanzi ad Achab fino all'ingresso di Izreel. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Kings/17">I Re - Capitolo 17</a></td>
        <td><a href="/it/Bible/1_Kings/Index">Indice</a></td>
        <td><a href="/it/Bible/1_Kings/19">I Re - Capitolo 19</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 18:15 <i>Non più Signore degli eserciti</i>: <a href="/it/The_Urantia_Book/194#p3_11">LU 194:3.11</a>. </li>
  <li id="fn2"><a href="#cite2">↑</a> 18:17-40 <i>Yaweh contro Baal</i>: <a href="/it/The_Urantia_Book/97#p3_5">LU 97:3.5</a>. </li>
  <li id="fn3"><a href="#cite3">↑</a> 18:38 <i>Fuoco degli dei</i>: <a href="/it/The_Urantia_Book/69#p6_6">LU 69:6.6</a>. </li>
  <li id="fn4"><a href="#cite4">↑</a> 18:40 <i>Nemico di Baal</i>: <a href="/it/The_Urantia_Book/97#p2_1">LU 97:2.1</a>. </li>
</ol>
</div>
