<!--
title: I Re - Capitolo 7
description: 
published: true
date: 2023-11-8T21:45:55Z
tags: bible, bible—1 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Kings/6">
          <span class="mdi mdi-arrow-left-drop-circle"></span><span class="pl-2">I Re - Capitolo 6</span>
        </a>
        </td>
        <td>
        <a href="/it/Bible/1_Kings/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Kings/8">
          <span class="pr-2">I Re - Capitolo 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi Salomone costruì la sua propria casa, e la compì interamente in tredici anni. </p>
<p id="v2"><sup><small>2</small></sup>  Fabbricò prima di tutto la casa della 'Foresta del Libano', di cento cubiti di lunghezza, di cinquanta di larghezza e di trenta d'altezza. Era basata su quattro ordini di colonne di cedro, sulle quali poggiava una travatura di cedro. </p>
<p id="v3"><sup><small>3</small></sup>  Un soffitto di cedro copriva le camere che poggiavano sulle colonne, e che erano in numero di quarantacinque, quindici per fila. </p>
<p id="v4"><sup><small>4</small></sup>  E v'erano tre ordini di camere, le cui finestre si trovavano le une dirimpetto alle altre lungo tutti e tre gli ordini. </p>
<p id="v5"><sup><small>5</small></sup>  E tutte le porte coi loro stipiti ed architravi erano quadrangolari, e le finestre dei tre ordini di camere si trovavano le une dirimpetto alle altre, in tutti e tre gli ordini. </p>
<p id="v6"><sup><small>6</small></sup>  Fece pure il portico di colonne, avente cinquanta cubiti di lunghezza e trenta di larghezza, con un vestibolo davanti, delle colonne, e una scalinata in fronte. </p>
<p id="v7"><sup><small>7</small></sup>  Poi fece il portico del trono dove amministrava la giustizia, e che si chiamò il 'Portico del giudizio'; e lo ricoprì di legno di cedro dal pavimento al soffitto. </p>
<p id="v8"><sup><small>8</small></sup>  E la casa sua, dov'egli dimorava, fu costruita nello stesso modo, in un altro cortile, dietro il portico. E fece una casa dello stesso stile di questo portico per la figliuola di Faraone, ch'egli avea sposata. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Tutte queste costruzioni erano di pietre scelte, tagliate a misura, segate con la sega, internamente ed esternamente, dai fondamenti ai cornicioni, e al di fuori fino al cortile maggiore. </p>
<p id="v10"><sup><small>10</small></sup>  Anche i fondamenti erano di pietre scelte, grandi, di pietre di dieci cubiti, e di pietre di otto cubiti. </p>
<p id="v11"><sup><small>11</small></sup>  E al di sopra c'erano delle pietre scelte, tagliate a misura, e del legname di cedro. </p>
<p id="v12"><sup><small>12</small></sup>  Il gran cortile avea tutto all'intorno tre ordini di pietre lavorate e un ordine di travi di cedro, come il cortile interiore della casa dell'Eterno e come il portico della casa. </p>
<p id="v13"><sup><small>13</small></sup>  Il re Salomone fece venire da Tiro Hiram, </p>
<p id="v14"><sup><small>14</small></sup>  figliuolo d'una vedova della tribù di Neftali; suo padre era di Tiro. Egli lavorava in rame; era pieno di sapienza, d'intelletto e d'industria per eseguire qualunque lavoro in rame. Egli si recò dal re Salomone ed eseguì tutti i lavori da lui ordinati. </p>
<p id="v15"><sup><small>15</small></sup>  Fece le due colonne di rame. La prima avea diciotto cubiti d'altezza, e una corda di dodici cubiti misurava la circonferenza della seconda. </p>
<p id="v16"><sup><small>16</small></sup>  E fuse due capitelli di rame, per metterli in cima alle colonne; l'uno avea cinque cubiti d'altezza, e l'altro cinque cubiti d'altezza. </p>
<p id="v17"><sup><small>17</small></sup>  Fece un graticolato, un lavoro d'intreccio, dei festoni a guisa di catenelle, per i capitelli ch'erano in cima alle colonne: sette per il primo capitello, e sette per il secondo. </p>
<p id="v18"><sup><small>18</small></sup>  E fece due ordini di melagrane attorno all'uno di que' graticolati, per coprire il capitello ch'era in cima all'una delle colonne; e lo stesso fece per l'altro capitello. </p>
<p id="v19"><sup><small>19</small></sup>  I capitelli che erano in cima alle colonne nel portico eran fatti a forma di giglio, ed erano di quattro cubiti. </p>
<p id="v20"><sup><small>20</small></sup>  I capitelli posti sulle due colonne erano circondati da duecento melagrane, in alto, vicino alla convessità ch'era al di là del graticolato; c'eran duecento melagrane disposte attorno al primo, e duecento intorno al secondo capitello. </p>
<p id="v21"><sup><small>21</small></sup>  Egli rizzò le colonne nel portico del tempio; rizzò la colonna a man destra, e la chiamò Jakin; poi rizzò la colonna a man sinistra, e la chiamò Boaz. </p>
<p id="v22"><sup><small>22</small></sup>  In cima alle colonne c'era un lavoro fatto a forma di giglio. Così fu compiuto il lavoro delle colonne. </p>
<p id="v23"><sup><small>23</small></sup>  Poi fece il mare di getto, che avea dieci cubiti da un orlo all'altro; era di forma perfettamente rotonda, avea cinque cubiti d'altezza, e una corda di trenta cubiti ne misurava la circonferenza. </p>
<p id="v24"><sup><small>24</small></sup>  Sotto all'orlo lo circondavano delle colloquintide, dieci per cubito, facendo tutto il giro del mare; le colloquintide, disposte in due ordini, erano state fuse insieme col mare. </p>
<p id="v25"><sup><small>25</small></sup>  Questo posava su dodici buoi, dei quali tre guardavano a settentrione, tre a occidente, tre a mezzogiorno, e tre ad oriente; il mare stava su di essi, e le parti posteriori de' buoi erano vòlte verso il di dentro. </p>
<p id="v26"><sup><small>26</small></sup>  Esso avea lo spessore d'un palmo; il suo orlo, fatto come l'orlo d'una coppa, avea la forma d'un fior di giglio; il mare conteneva duemila bati. </p>
<p id="v27"><sup><small>27</small></sup>  Fece pure le dieci basi di rame; ciascuna avea quattro cubiti di lunghezza, quattro cubiti di larghezza e tre cubiti d'altezza. </p>
<p id="v28"><sup><small>28</small></sup>  E il lavoro delle basi consisteva in questo. Eran formate di riquadri, tenuti assieme per mezzo di sostegni. </p>
<p id="v29"><sup><small>29</small></sup>  Sopra i riquadri, fra i sostegni, c'erano dei leoni, de' buoi e dei cherubini; lo stesso, sui sostegni superiori; ma sui sostegni inferiori, sotto i leoni ed i buoi, c'erano delle ghirlande a festoni. </p>
<p id="v30"><sup><small>30</small></sup>  Ogni base avea quattro ruote di rame con le sale di rame; e ai quattro angoli c'erano delle mensole, sotto il bacino; queste mensole erano di getto; di faccia a ciascuna stavan delle ghirlande. </p>
<p id="v31"><sup><small>31</small></sup>  Al coronamento della base, nell'interno, c'era un'apertura in cui s'adattava il bacino; essa avea un cubito d'altezza, era rotonda, della forma d'una base di colonna, e aveva un cubito e mezzo di diametro; anche lì v'erano delle sculture; i riquadri erano quadrati e non circolari. </p>
<p id="v32"><sup><small>32</small></sup>  Le quattro ruote eran sotto i riquadri, le sale delle ruote eran fissate alla base, e l'altezza d'ogni ruota era di un cubito e mezzo. </p>
<p id="v33"><sup><small>33</small></sup>  Le ruote eran fatte come quelle d'un carro. Le loro sale, i loro quarti, i loro razzi, i loro mòzzi eran di getto. </p>
<p id="v34"><sup><small>34</small></sup>  Ai quattro angoli d'ogni base, c'eran quattro mensole d'un medesimo pezzo con la base. </p>
<p id="v35"><sup><small>35</small></sup>  La parte superiore della base terminava con un cerchio di mezzo cubito d'altezza, ed aveva i suoi sostegni e i suoi riquadri tutti d'un pezzo con la base. </p>
<p id="v36"><sup><small>36</small></sup>  Sulla parte liscia de' sostegni e sui riquadri, Hiram scolpì dei cherubini, de' leoni e delle palme, secondo gli spazi liberi, e delle ghirlande tutt'intorno. </p>
<p id="v37"><sup><small>37</small></sup>  Così fece le dieci basi; la fusione, la misura e la forma eran le stesse per tutte. </p>
<p id="v38"><sup><small>38</small></sup>  Poi fece le dieci conche di rame, ciascuna delle quali conteneva quaranta bati, ed era di quattro cubiti; e ogni conca posava sopra una delle dieci basi. </p>
<p id="v39"><sup><small>39</small></sup>  Egli collocò le basi così: cinque al lato destro della casa, e cinque al lato sinistro; e pose il mare al lato destro della casa, verso sud-est. </p>
<p id="v40"><sup><small>40</small></sup>  Hiram fece pure i vasi per le ceneri, le palette ed i bacini. </p>
<p id="v41"><sup><small>41</small></sup>  Così Hiram compì tutta l'opera che il re Salomone gli fece fare per la casa dell'Eterno: le due colonne, le due palle dei capitelli in cima alle colonne, i due reticolati per coprire le due palle dei capitelli in cima alle colonne, </p>
<p id="v42"><sup><small>42</small></sup>  le quattrocento melagrane per i due reticolati, a due ordini di melagrane per ogni reticolato che coprivano le due palle dei capitelli in cima alle colonne, </p>
<p id="v43"><sup><small>43</small></sup>  le dieci basi, le dieci conche sulle basi, </p>
<p id="v44"><sup><small>44</small></sup>  il mare, ch'era unico, e i dodici buoi sotto il mare; </p>
<p id="v45"><sup><small>45</small></sup>  i vasi per le ceneri, le palette e i bacini. Tutti questi utensili che Salomone fece fare a Hiram per la casa dell'Eterno erano di rame tirato a pulimento. </p>
<p id="v46"><sup><small>46</small></sup>  Il re li fece fondere nella pianura del Giordano, in un suolo argilloso, fra Succoth e Tsarthan. </p>
<p id="v47"><sup><small>47</small></sup>  Salomone lasciò tutti questi utensili senza riscontrare il peso del rame, perché erano in grandissima quantità. </p>
<p id="v48"><sup><small>48</small></sup>  Salomone fece fabbricare tutti gli arredi della casa dell'Eterno: l'altare d'oro, la tavola d'oro sulla quale si mettevano i pani della presentazione; </p>
<p id="v49"><sup><small>49</small></sup>  i candelabri d'oro puro, cinque a destra e cinque a sinistra, davanti al santuario, con i fiori, le lampade e gli smoccolatoi, d'oro; </p>
<p id="v50"><sup><small>50</small></sup>  le coppe, i coltelli, i bacini, i cucchiai e i bracieri, d'oro fino; e i cardini d'oro per la porta interna della casa all'ingresso del luogo santissimo, e per la porta della casa all'ingresso del tempio. </p>
<p id="v51"><sup><small>51</small></sup>  Così fu compiuta tutta l'opera che il re Salomone fece eseguire per la casa dell'Eterno. Poi Salomone fece portare l'argento, l'oro e gli utensili che Davide suo padre avea consacrati, e li mise nei tesori della casa dell'Eterno. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Kings/6">
          <span class="mdi mdi-arrow-left-drop-circle"></span><span class="pl-2">I Re - Capitolo 6</span>
        </a>
        </td>
        <td>
        <a href="/it/Bible/1_Kings/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Kings/8">
          <span class="pr-2">I Re - Capitolo 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 7:8 <i>La figlia di Salomone e del Faraone</i>: <a href="/it/The_Urantia_Book/97#p9_16">LU 97:9.16</a>. </li>
</ol>
</div>
