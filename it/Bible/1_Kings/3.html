<!--
title: I Re - Capitolo 3
description: 
published: true
date: 2023-11-8T21:45:55Z
tags: bible, bible—1 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Kings/2">
          <span class="mdi mdi-arrow-left-drop-circle"></span><span class="pl-2">I Re - Capitolo 2</span>
        </a>
        </td>
        <td>
        <a href="/it/Bible/1_Kings/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Kings/4">
          <span class="pr-2">I Re - Capitolo 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Salomone s'imparentò con Faraone, re di Egitto. Sposò la figliuola di Faraone, e la menò nella città di Davide, finché avesse finito di edificare la sua casa, la casa dell'Eterno e le mura di cinta di Gerusalemme. </p>
<p id="v2"><sup><small>2</small></sup>  Intanto il popolo non offriva sacrifizi che sugli alti luoghi, perché fino a quei giorni non era stata edificata casa al nome dell'Eterno. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  E Salomone amava l'Eterno e seguiva i precetti di Davide suo padre; soltanto offriva sacrifizi e profumi sugli alti luoghi. </p>
<p id="v4"><sup><small>4</small></sup>  Il re si recò a Gabaon per offrirvi sacrifizi, perché quello era il principale fra gli alti luoghi; e su quell'altare Salomone offerse mille olocausti. </p>
<p id="v5"><sup><small>5</small></sup>  A Gabaon, l'Eterno apparve di notte, in sogno, a Salomone. E Dio gli disse: 'Chiedi quello che vuoi ch'io ti dia'. </p>
<p id="v6"><sup><small>6</small></sup>  Salomone rispose: 'Tu hai trattato con gran benevolenza il tuo servo Davide, mio padre, perch'egli camminava dinanzi a te con fedeltà, con giustizia, con rettitudine di cuore a tuo riguardo; tu gli hai conservata questa gran benevolenza, e gli hai dato un figliuolo che siede sul trono di lui, come oggi avviene. </p>
<p id="v7"><sup><small>7</small></sup>  Ora, o Eterno, o mio Dio, tu hai fatto regnar me, tuo servo, in luogo di Davide mio padre, e io non sono che un giovanetto, e non so come condurmi; </p>
<p id="v8"><sup><small>8</small></sup>  e il tuo servo è in mezzo al popolo che tu hai scelto, popolo numeroso, che non può essere contato né calcolato, tanto è grande. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Da' dunque al tuo servo un cuore intelligente ond'egli possa amministrar la giustizia per il tuo popolo e discernere il bene dal male; poiché chi mai potrebbe amministrar la giustizia per questo tuo popolo che è così numeroso?' </p>
<p id="v10"><sup><small>10</small></sup>  Piacque al Signore che Salomone gli avesse fatta una tale richiesta. </p>
<p id="v11"><sup><small>11</small></sup>  E Dio gli disse: 'Giacché tu hai domandato questo, e non hai chiesto per te lunga vita, né ricchezze, né la morte de' tuoi nemici, ma hai chiesto intelligenza per poter discernere ciò ch'è giusto, </p>
<p id="v12"><sup><small>12</small></sup>  ecco, io faccio secondo la tua parola; e ti do un cuor savio e intelligente, in guisa che nessuno è stato simile a te per lo innanzi, e nessuno sorgerà simile a te in appresso. </p>
<p id="v13"><sup><small>13</small></sup>  E oltre a questo io ti do quello che non hai domandato: ricchezze e gloria; talmente, che non vi sarà durante tutta la tua vita alcuno fra i re che possa esserti paragonato. </p>
<p id="v14"><sup><small>14</small></sup>  E se cammini nelle mie vie osservando le mie leggi e i miei comandamenti, come fece Davide tuo padre, io prolungherò i tuoi giorni'. </p>
<p id="v15"><sup><small>15</small></sup>  Salomone si svegliò, ed ecco era un sogno; tornò a Gerusalemme, si presentò davanti all'arca del patto del Signore, e offerse olocausti, sacrifizi di azioni di grazie e fece un convito a tutti i suoi servi. </p>
<p id="v16"><sup><small>16</small></sup>  Allora due meretrici vennero a presentarsi davanti al re. </p>
<p id="v17"><sup><small>17</small></sup>  Una delle due disse: 'Permetti, Signor mio! Io e questa donna abitavamo nella medesima casa, e io partorii nella camera, dov'ella pure stava. </p>
<p id="v18"><sup><small>18</small></sup>  E il terzo giorno dopo che ebbi partorito io, questa donna partorì anch'ella; noi stavamo insieme, e non v'era da noi alcun estraneo; non c'eravamo che noi due in casa. </p>
<p id="v19"><sup><small>19</small></sup>  Ora, la notte passata, il bimbo di questa donna morì, perch'ella gli s'era coricata addosso. </p>
<p id="v20"><sup><small>20</small></sup>  Ed essa, alzatasi nel cuor della notte, prese il mio figliuolo d'accanto a me, mentre la tua serva dormiva, e lo pose a giacere sul suo seno, e sul mio seno pose il suo figliuolo morto. </p>
<p id="v21"><sup><small>21</small></sup>  E quando m'alzai la mattina per far poppare il mio figlio, ecco ch'era morto; ma, mirando meglio a giorno chiaro, m'accorsi che non era il mio figlio ch'io avevo partorito'. </p>
<p id="v22"><sup><small>22</small></sup>  L'altra donna disse: 'No, il vivo è il figliuolo mio, e il morto è il tuo'. Ma la prima replicò: 'No, invece, il morto è il figliuolo tuo, e il vivo è il mio'. Così altercavano in presenza del re. </p>
<p id="v23"><sup><small>23</small></sup>  Allora il re disse: 'Una dice: - Questo ch'è vivo è il figliuolo mio, e quello ch'è morto è il tuo; - e l'altra dice: - No, invece, il morto è il figliuolo tuo, e il vivo è il mio'. - </p>
<p id="v24"><sup><small>24</small></sup>  Il re soggiunse: 'Portatemi una spada!' E portarono una spada davanti al re. </p>
<p id="v25"><sup><small>25</small></sup>  E il re disse: 'Dividete il bambino vivo in due parti, e datene la metà all'una, e la metà all'altra'. </p>
<p id="v26"><sup><small>26</small></sup>  Allora la donna di cui era il bambino vivo, sentendosi commuover le viscere per amore del suo figliuolo, disse al re: 'Deh! Signor mio, date a lei il bambino vivo, e non l'uccidete, no!' Ma l'altra diceva: 'Non sia né mio né tuo; si divida!' </p>
<p id="v27"><sup><small>27</small></sup>  Allora il re, rispondendo, disse: 'Date a quella il bambino vivo, e non l'uccidete; la madre del bimbo è lei!' </p>
<p id="v28"><sup><small>28</small></sup>  E tutto Israele udì parlare del giudizio che il re avea pronunziato, e temettero il re perché vedevano che la sapienza di Dio era in lui per amministrare la giustizia. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Kings/2">
          <span class="mdi mdi-arrow-left-drop-circle"></span><span class="pl-2">I Re - Capitolo 2</span>
        </a>
        </td>
        <td>
        <a href="/it/Bible/1_Kings/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Kings/4">
          <span class="pr-2">I Re - Capitolo 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:2-3 <i>Alti luoghi</i>: <a href="/it/The_Urantia_Book/85#p1_5">LU 85:1.5</a>. </li>
  <li id="fn2"><a href="#cite2">↑</a> 3:8 <i>Popolo eletto da Dio</i>: <a href="/it/The_Urantia_Book/96#p5_6">LU 96:5.6</a>.  <i>Popolo eletto</i>: <a href="/it/The_Urantia_Book/121#p2_8">LU 121:2.8</a>.  <i>Popolo eletto</i>: <a href="/it/The_Urantia_Book/93#p5_1">LU 93:5.1</a>.  <i>Popolo eletto</i>: <a href="/it/The_Urantia_Book/97#p4_2">LU 97:4.2</a>.  <i>Popolo eletto</i>: <a href="/it/The_Urantia_Book/96#p2_3">LU 96:2.3</a>.  <i>Popolo eletto</i>: <a href="/it/The_Urantia_Book/97#p10_1">LU 97:10.1</a>. </li>
</ol>
</div>
