<!--
title: I Re - Capitolo 2
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/1_Kings/1">I Re - Capitolo 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/1_Kings/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/1_Kings/3">I Re - Capitolo 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or avvicinandosi per Davide il giorno della morte, egli diede i suoi ordini a Salomone suo figliuolo, dicendo: </p>
<p id="v2"><sup><small>2</small></sup>  'Io me ne vo per la via di tutti gli abitanti della terra; fortificati e portati da uomo! </p>
<p id="v3"><sup><small>3</small></sup>  Osserva quello che l'Eterno, il tuo Dio, t'ha comandato d'osservare, camminando nelle sue vie e mettendo in pratica le sue leggi, i suoi comandamenti, i suoi precetti, i suoi insegnamenti, secondo che è scritto nella legge di Mosè, affinché tu riesca in tutto ciò che farai </p>
<p id="v4"><sup><small>4</small></sup>  e dovunque tu ti volga, e affinché l'Eterno adempia la parola da lui pronunciata a mio riguardo quando disse: - Se i tuoi figliuoli veglieranno sulla loro condotta camminando nel mio cospetto con fedeltà, con tutto il loro cuore e con tutta l'anima loro, non ti mancherà mai qualcuno che segga sul trono d'Israele. - </p>
<p id="v5"><sup><small>5</small></sup>  Sai anche tu quel che m'ha fatto Joab, figliuolo di Tseruia, quel che ha fatto ai due capi degli eserciti d'Israele, ad Abner figliuolo di Ner, e ad Amasa, figliuolo di Jether, i quali egli uccise, spargendo in tempo di pace sangue di guerra, e macchiando di sangue la cintura che portava ai fianchi e i calzari che portava ai piedi. </p>
<p id="v6"><sup><small>6</small></sup>  Agisci dunque secondo la tua saviezza, e non lasciare la sua canizie scendere in pace nel soggiorno de' morti. </p>
<p id="v7"><sup><small>7</small></sup>  Ma tratta con bontà i figliuoli di Barzillai il Galaadita e siano fra quelli che mangiano alla tua mensa; poiché così anch'essi mi trattarono quando vennero a me, allorch'io fuggivo d'innanzi ad Absalom tuo fratello. </p>
<p id="v8"><sup><small>8</small></sup>  Ed ecco, tu hai vicino a te Scimei figliuolo di Ghera, il Beniaminita, di Bahurim, il quale proferì contro di me una maledizione atroce il giorno che andavo a Mahanaim. Ma egli scese ad incontrarmi verso il Giordano, e io gli giurai per l'Eterno che non lo farei morire di spada. - </p>
<p id="v9"><sup><small>9</small></sup>  Ma ora non lo lasciare impunito; poiché sei savio per conoscere quel che tu debba fargli, e farai scendere tinta di sangue la sua canizie nel soggiorno de' morti'. </p>
<p id="v10"><sup><small>10</small></sup>  E Davide s'addormentò coi suoi padri, e fu sepolto nella città di Davide. </p>
<p id="v11"><sup><small>11</small></sup>  Il tempo che Davide regnò sopra Israele fu di quarant'anni: regnò sette anni a Hebron e trentatre anni a Gerusalemme. </p>
<p id="v12"><sup><small>12</small></sup>  E Salomone si assise sul trono di Davide suo padre, e il suo regno fu saldamente stabilito. </p>
<p id="v13"><sup><small>13</small></sup>  Or Adonija figliuolo di Hagghith, venne da Bath-Sceba, madre di Salomone. Questa gli disse: 'Vieni tu con intenzioni pacifiche?' Egli rispose: 'Sì, pacifiche'. </p>
<p id="v14"><sup><small>14</small></sup>  Poi aggiunse: 'Ho da dirti una parola'. Quella rispose: 'Di' pure'. </p>
<p id="v15"><sup><small>15</small></sup>  Ed egli disse: 'Tu sai che il regno mi apparteneva, e che tutto Israele mi considerava come suo futuro re; ma il regno è stato trasferito e fatto passare a mio fratello, perché glielo ha dato l'Eterno. </p>
<p id="v16"><sup><small>16</small></sup>  Or dunque io ti domando una cosa; non me la rifiutare'. Ella rispose: 'Di' pure'. </p>
<p id="v17"><sup><small>17</small></sup>  Ed egli disse: 'Ti prego, di' al re Salomone, il quale nulla ti negherà, che mi dia Abishag la Sunamita per moglie'. </p>
<p id="v18"><sup><small>18</small></sup>  Bath-Sceba rispose: 'Sta bene, parlerò al re in tuo favore'. </p>
<p id="v19"><sup><small>19</small></sup>  Bath-Sceba dunque si recò dal re Salomone per parlargli in favore di Adonija. Il re si alzò per andarle incontro, le s'inchinò, poi si pose a sedere sul suo trono, e fece mettere un altro trono per sua madre, la quale si assise alla sua destra. </p>
<p id="v20"><sup><small>20</small></sup>  Ella gli disse: 'Ho una piccola cosa da chiederti; non me la negare'. Il re rispose: 'Chiedila pure, madre mia; io non te la negherò'. </p>
<p id="v21"><sup><small>21</small></sup>  Ed ella: 'Diasi Abishag la Sunamita al tuo fratello Adonija per moglie'. </p>
<p id="v22"><sup><small>22</small></sup>  Il re Salomone, rispondendo a sua madre, disse: 'E perché chiedi tu Abishag la Sunamita per Adonija? Chiedi piuttosto il regno per lui, giacché egli è mio fratello maggiore; chiedilo per lui, per il sacerdote Abiathar e per Joab, figliuolo di Tseruia!' </p>
<p id="v23"><sup><small>23</small></sup>  Allora il re Salomone giurò per l'Eterno, dicendo: 'Iddio mi tratti con tutto il suo rigore, se Adonija non ha proferito questa parola a costo della sua vita! </p>
<p id="v24"><sup><small>24</small></sup>  Ed ora, com'è vero che vive l'Eterno, il quale m'ha stabilito, m'ha fatto sedere sul trono di Davide mio padre, e m'ha fondato una casa come avea promesso, oggi Adonija sarà messo a morte!' </p>
<p id="v25"><sup><small>25</small></sup>  E il re Salomone mandò Benaia, figliuolo di Jehoiada, il quale s'avventò addosso ad Adonija sì che morì. </p>
<p id="v26"><sup><small>26</small></sup>  Poi il re disse al sacerdote Abiathar: 'Vattene ad Anatoth, nelle tue terre, poiché tu meriti la morte; ma io non ti farò morire oggi, perché portasti davanti a Davide mio padre l'arca del Signore, dell'Eterno, e perché partecipasti a tutte le sofferenze di mio padre'. </p>
<p id="v27"><sup><small>27</small></sup>  Così Salomone depose Abiathar dalle funzioni di sacerdote dell'Eterno, adempiendo così la parola che l'Eterno avea pronunziata contro la casa di Eli a Sciloh. </p>
<p id="v28"><sup><small>28</small></sup>  E la notizia ne giunse a Joab, il quale avea seguito il partito di Adonija, benché non avesse seguito quello di Absalom. Egli si rifugiò nel tabernacolo dell'Eterno, e impugnò i corni dell'altare. </p>
<p id="v29"><sup><small>29</small></sup>  E fu detto al re Salomone: 'Joab s'è rifugiato nel tabernacolo dell'Eterno, e sta presso l'altare'. Allora Salomone mandò Benaia, figliuolo di Jehoiada, dicendogli: 'Va', avventati contro di lui!' </p>
<p id="v30"><sup><small>30</small></sup>  Benaia entrò nel tabernacolo dell'Eterno, e disse a Joab: 'Così dice il re: Vieni fuori!' Quegli rispose: 'No! voglio morir qui!' E Benaia riferì la cosa al re, dicendo: 'Così ha parlato Joab e così m'ha risposto'. </p>
<p id="v31"><sup><small>31</small></sup>  E il re gli disse: 'Fa' com'egli ha detto; avventati contro di lui e seppelliscilo; così toglierai d'addosso a me ed alla casa di mio padre il sangue che Joab sparse senza motivo. </p>
<p id="v32"><sup><small>32</small></sup>  E l'Eterno farà ricadere sul capo di lui il sangue ch'egli sparse, quando s'avventò contro due uomini più giusti e migliori di lui, e li uccise di spada, senza che Davide mio padre ne sapesse nulla: Abner, figliuolo di Ner, capitano dell'esercito d'Israele, e Amasa, figliuolo di Jether, capitano dell'esercito di Giuda. </p>
<p id="v33"><sup><small>33</small></sup>  Il loro sangue ricadrà sul capo di Joab e sul capo della sua progenie in perpetuo, ma vi sarà pace per sempre, da parte dell'Eterno, per Davide, per la sua progenie, per la sua casa e per il suo trono'. </p>
<p id="v34"><sup><small>34</small></sup>  Allora Benaia, figliuolo di Jehoiada, salì, s'avventò contro a lui e lo mise a morte; e Joab fu sepolto in casa sua nel deserto. </p>
<p id="v35"><sup><small>35</small></sup>  E in vece sua il re fece capo dell'esercito Benaia, figliuolo di Jehoiada, e mise il sacerdote Tsadok al posto di Abiathar. </p>
<p id="v36"><sup><small>36</small></sup>  Poi il re mandò a chiamare Scimei e gli disse: 'Costruisciti una casa in Gerusalemme, prendivi dimora, e non ne uscire per andare qua o là; </p>
<p id="v37"><sup><small>37</small></sup>  poiché il giorno che ne uscirai e passerai il torrente Kidron, sappi per certo che morrai; il tuo sangue ricadrà sul tuo capo'. </p>
<p id="v38"><sup><small>38</small></sup>  Scimei rispose al re: 'Sta bene; il tuo servo farà come il re mio signore ha detto'. E Scimei dimorò lungo tempo a Gerusalemme. </p>
<p id="v39"><sup><small>39</small></sup>  Di lì a tre anni avvenne che due servi di Scimei fuggirono presso Akis, figliuolo di Maaca, re di Gath. La cosa fu riferita a Scimei, e gli fu detto: 'Ecco i tuoi servi sono a Gath'. </p>
<p id="v40"><sup><small>40</small></sup>  E Scimei si levò, sellò il suo asino, e andò a Gath, da Akis, in cerca dei suoi servi; andò, e rimenò via da Gath i suoi servi. </p>
<p id="v41"><sup><small>41</small></sup>  E fu riferito a Salomone che Scimei era andato da Gerusalemme a Gath, ed era tornato. </p>
<p id="v42"><sup><small>42</small></sup>  Il re mandò a chiamare Scimei, e gli disse: 'Non t'avevo io fatto giurare per l'Eterno, e non t'avevo solennemente avvertito, dicendoti: - Sappi per certo che il giorno che uscirai per andar qua o là, morrai? - E non mi rispondesti tu: - La parola che ho udita sta bene? </p>
<p id="v43"><sup><small>43</small></sup>  E perché dunque non hai mantenuto il giuramento fatto all'Eterno e non hai osservato il comandamento che t'avevo dato?' </p>
<p id="v44"><sup><small>44</small></sup>  Il re disse inoltre a Scimei: 'Tu sai tutto il male che facesti a Davide mio padre; il tuo cuore n'è consapevole; ora l'Eterno fa ricadere sul tuo capo la tua malvagità; </p>
<p id="v45"><sup><small>45</small></sup>  ma il re Salomone sarà benedetto e il trono di Davide sarà reso stabile in perpetuo dinanzi all'Eterno'. </p>
<p id="v46"><sup><small>46</small></sup>  E il re diede i suoi ordini a Benaia, figliuolo di Jehoiada, il quale uscì, s'avventò contro Scimei, che morì. Così rimase saldo il regno nelle mani di Salomone. </p>
