<!--
title: I Re - Capitolo 9
description: 
published: true
date: 2022-10-7T1:7:41Z
tags: bible, bible—1 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Kings/8">I Re - Capitolo 8</a></td>
        <td><a href="/it/Bible/1_Kings/Index">Indice</a></td>
        <td><a href="/it/Bible/1_Kings/10">I Re - Capitolo 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dopo che Salomone ebbe finito di costruire la casa dell'Eterno, la casa del re e tutto quello ch'ebbe gusto e volontà di fare, </p>
<p id="v2"><sup><small>2</small></sup>  l'Eterno gli apparve per la seconda volta, come gli era apparito a Gabaon, </p>
<p id="v3"><sup><small>3</small></sup>  e gli disse: 'Io ho esaudita la tua preghiera e la supplicazione che hai fatta dinanzi a me; ho santificata questa casa che tu hai edificata per mettervi il mio nome in perpetuo; e gli occhi miei ed il mio cuore saran quivi sempre. </p>
<p id="v4"><sup><small>4</small></sup>  E quanto a te, se tu cammini dinanzi a me come camminò Davide, tuo padre, con integrità di cuore e con rettitudine, facendo tutto quello che t'ho comandato, e se osservi le mie leggi e i miei precetti, </p>
<p id="v5"><sup><small>5</small></sup>  io stabilirò il trono del tuo regno in Israele in perpetuo, come promisi a Davide tuo padre, dicendo: - Non ti mancherà mai qualcuno che segga sul trono d'Israele. </p>
<p id="v6"><sup><small>6</small></sup>  - Ma se voi o i vostri figliuoli vi ritraete dal seguir me, se non osservate i miei comandamenti e le mie leggi che io vi ho posti dinanzi, e andate invece a servire altri dèi ed a prostrarvi dinanzi a loro, </p>
<p id="v7"><sup><small>7</small></sup>  io sterminerò Israele d'in sulla faccia del paese che gli ho dato, rigetterò dal mio cospetto la casa che ho consacrata al mio nome, e Israele sarà la favola e lo zimbello di tutti i popoli. </p>
<p id="v8"><sup><small>8</small></sup>  E questa casa, per quanto sia così in alto, sarà desolata; e chiunque le passerà vicino rimarrà stupefatto e si metterà a fischiare; e si dirà: - Perché l'Eterno ha egli trattato in tal guisa questo paese e questa casa? - e si risponderà: </p>
<p id="v9"><sup><small>9</small></sup>  - Perché hanno abbandonato l'Eterno, l'Iddio loro, il quale trasse i loro padri dal paese d'Egitto, si sono invaghiti d'altri dèi, si sono prostrati dinanzi a loro e li hanno serviti; ecco perché l'Eterno ha fatto venire tutti questi mali su loro'. </p>
<p id="v10"><sup><small>10</small></sup>  Or avvenne che, passati i venti anni nei quali Salomone costruì le due case, la casa dell'Eterno e la casa del re, </p>
<p id="v11"><sup><small>11</small></sup>  siccome Hiram, re di Tiro, avea fornito a Salomone legname di cedro e di cipresso, e oro, a piacere di lui, il re Salomone diede a Hiram venti città nel paese di Galilea. </p>
<p id="v12"><sup><small>12</small></sup>  Hiram uscì da Tiro per veder le città dategli da Salomone; ma non gli piacquero; </p>
<p id="v13"><sup><small>13</small></sup>  e disse: 'Che città son queste che tu m'hai date, fratel mio?' E le chiamò 'terra di Kabul' nome ch'è rimasto loro fino al dì d'oggi. </p>
<p id="v14"><sup><small>14</small></sup>  Hiram avea mandato al re centoventi talenti d'oro. </p>
<p id="v15"><sup><small>15</small></sup>  Or ecco quel che concerne gli operai presi e comandati dal re Salomone per costruire la casa dell'Eterno e la sua propria casa, Millo e le mura di Gerusalemme, Hatsor; Meghiddo e Ghezer. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  - Faraone, re d'Egitto, era salito a impadronirsi di Ghezer, l'avea data alle fiamme, ed avea ucciso i Cananei che abitavano la città; poi l'aveva data per dote alla sua figliuola, moglie di Salomone. </p>
<p id="v17"><sup><small>17</small></sup>  E Salomone ricostruì Ghezer, Beth-Horon inferiore, </p>
<p id="v18"><sup><small>18</small></sup>  Baalath e Tadmor nella parte deserta del paese, </p>
<p id="v19"><sup><small>19</small></sup>  tutte le città di rifornimento che gli appartenevano, le città per i suoi carri, le città per i suoi cavalieri, insomma tutto quello che gli piacque di costruire a Gerusalemme, al Libano e in tutto il paese del suo dominio. </p>
<p id="v20"><sup><small>20</small></sup>  - Di tutta la popolazione ch'era rimasta degli Amorei, degli Hittei, dei Ferezei, degli Hivvei e dei Gebusei, che non erano de' figliuoli d'Israele, </p>
<p id="v21"><sup><small>21</small></sup>  vale a dire dei loro discendenti ch'eran rimasti dopo di loro nel paese e che gl'Israeliti non avean potuto votare allo sterminio, Salomone fece tanti servi per le comandate; e tali son rimasti fino al dì d'oggi. </p>
<p id="v22"><sup><small>22</small></sup>  Ma de' figliuoli d'Israele Salomone non impiegò alcuno come servo; essi furono la sua gente di guerra, i suoi ministri, i suoi principi, i suoi capitani, i comandanti dei suoi carri e de' suoi cavalieri. </p>
<p id="v23"><sup><small>23</small></sup>  I capi, preposti da Salomone alla direzione dei suoi lavori, erano in numero di cinquecentocinquanta, incaricati di sorvegliare la gente che eseguiva i lavori. </p>
<p id="v24"><sup><small>24</small></sup>  Non appena la figliuola di Faraone salì dalla città di Davide alla casa che Salomone le avea fatto costruire, questi si mise a costruire Millo. </p>
<p id="v25"><sup><small>25</small></sup>  Tre volte all'anno Salomone offriva olocausti e sacrifizi di azioni di grazie sull'altare che egli aveva eretto all'Eterno, e offriva profumi su quello che era posto davanti all'Eterno. Così egli terminò definitivamente la casa. </p>
<p id="v26"><sup><small>26</small></sup>  Il re Salomone costruì anche una flotta ad Etsion-Gheber, presso Eloth, sul lido del mar Rosso, nel paese di Edom. <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Hiram mandò su questa flotta, con la gente di Salomone, la sua propria gente: marinai, che conoscevano il mare. </p>
<p id="v28"><sup><small>28</small></sup>  Essi andarono ad Ofir, vi presero dell'oro, quattrocentoventi talenti, e li portarono al re Salomone. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Kings/8">I Re - Capitolo 8</a></td>
        <td><a href="/it/Bible/1_Kings/Index">Indice</a></td>
        <td><a href="/it/Bible/1_Kings/10">I Re - Capitolo 10</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 9:15 <i>Tasse per gli edifici</i>: <a href="/it/The_Urantia_Book/97#p9_16">LU 97:9.16</a>. </li>
  <li id="fn2"><a href="#cite2">↑</a> 9:26-27 <i>La marina ebraica</i>: <a href="/it/The_Urantia_Book/97#p9_16">LU 97:9.16</a>. </li>
</ol>
</div>
