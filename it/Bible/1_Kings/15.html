<!--
title: I Re - Capitolo 15
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/1_Kings/14">I Re - Capitolo 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/1_Kings/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/1_Kings/16">I Re - Capitolo 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Il diciottesimo anno del regno di Geroboamo, figliuolo di Nebat, Abijam cominciò a regnare sopra Giuda. </p>
<p id="v2"><sup><small>2</small></sup>  Regnò tre anni in Gerusalemme. Sua madre si chiamava Maaca, figliuola di Abishalom. </p>
<p id="v3"><sup><small>3</small></sup>  Egli s'abbandonò a tutti i peccati che suo padre avea commessi prima di lui, e il suo cuore non fu tutto quanto per l'Eterno, l'Iddio suo, com'era stato il cuore di Davide suo padre. </p>
<p id="v4"><sup><small>4</small></sup>  Nondimeno, per amor di Davide, l'Eterno, il suo Dio, gli lasciò una lampada a Gerusalemme, stabilendo dopo di lui il suo figliuolo, e lasciando sussistere Gerusalemme; </p>
<p id="v5"><sup><small>5</small></sup>  perché Davide avea fatto ciò ch'è giusto agli occhi dell'Eterno, e non si era scostato in nulla dai suoi comandamenti per tutto il tempo della sua vita, salvo nel fatto di Uria, lo Hitteo. </p>
<p id="v6"><sup><small>6</small></sup>  Or fra Roboamo e Geroboamo vi fu guerra, finché Roboamo visse. </p>
<p id="v7"><sup><small>7</small></sup>  Il resto delle azioni di Abijam e tutto quello ch'ei fece, sta scritto nel libro delle Cronache dei re di Giuda. E vi fu guerra fra Abijam e Geroboamo. </p>
<p id="v8"><sup><small>8</small></sup>  E Abijam s'addormentò coi suoi padri, e fu sepolto nella città di Davide; ed Asa, suo figliuolo, regnò in luogo suo. </p>
<p id="v9"><sup><small>9</small></sup>  L'anno ventesimo del regno di Geroboamo, re d'Israele, Asa cominciò a regnare sopra Giuda. </p>
<p id="v10"><sup><small>10</small></sup>  Regnò quarantun anni in Gerusalemme. Sua madre si chiamava Maaca, figliuola d'Abishalom. </p>
<p id="v11"><sup><small>11</small></sup>  Asa fece ciò ch'è giusto agli occhi dell'Eterno, come avea fatto Davide suo padre, </p>
<p id="v12"><sup><small>12</small></sup>  tolse via dal paese quelli che si prostituivano, fece sparire tutti gl'idoli che i suoi padri aveano fatti, </p>
<p id="v13"><sup><small>13</small></sup>  e destituì pure dalla dignità di regina sua madre Maaca, perch'essa avea rizzato un'immagine ad Astarte; Asa abbatté l'immagine, e la bruciò presso al torrente Kidron. </p>
<p id="v14"><sup><small>14</small></sup>  Nondimeno, gli alti luoghi non furono eliminati; quantunque il cuore d'Asa fosse tutto quanto per l'Eterno, durante l'intera sua vita. </p>
<p id="v15"><sup><small>15</small></sup>  Egli fece portare nella casa dell'Eterno le cose che suo padre avea consacrate, e quelle che avea consacrate egli stesso: argento, oro, vasi. </p>
<p id="v16"><sup><small>16</small></sup>  E ci fu guerra fra Asa e Baasa, re d'Israele, tutto il tempo della lor vita. </p>
<p id="v17"><sup><small>17</small></sup>  Baasa, re d'Israele, salì contro Giuda, ed edificò Rama, per impedire che alcuno andasse e venisse dalla parte di Asa, re di Giuda. </p>
<p id="v18"><sup><small>18</small></sup>  Allora Asa prese tutto l'argento e l'oro ch'era rimasto nei tesori della casa dell'Eterno, prese i tesori della casa del re, e mise tutto in mano dei suoi servi, che mandò a Ben-Hadad, figliuolo di Tabrimmon, figliuolo di Hezion, re di Siria, che abitava a Damasco, per dirgli: </p>
<p id="v19"><sup><small>19</small></sup>  'Siavi alleanza fra me e te, come vi fu fra il padre mio e il padre tuo. Ecco, io ti mando in dono dell'argento e dell'oro; va', rompi la tua alleanza con Baasa, re d'Israele, ond'egli si ritiri da me'. </p>
<p id="v20"><sup><small>20</small></sup>  Ben-Hadad diè ascolto al re Asa; mandò i capi del suo esercito contro le città d'Israele ed espugnò Ijon, Dan, Abel-Beth-Maaca, tutta la contrada di Kinneroth con tutto il paese di Neftali. </p>
<p id="v21"><sup><small>21</small></sup>  E quando Baasa ebbe udito questo, cessò di edificare Rama, e rimase a Tirtsa. </p>
<p id="v22"><sup><small>22</small></sup>  Allora il re Asa convocò tutti que' di Giuda, senza eccettuarne alcuno; e quelli portaron via le pietre e il legname di cui Baasa s'era servito per la costruzione di Rama; e con essi il re Asa edificò Gheba di Beniamino, e Mitspa. </p>
<p id="v23"><sup><small>23</small></sup>  Il resto di tutte le azioni di Asa, tutte le sue prodezze, tutto quello ch'ei fece e le città che edificò, si trova scritto nel libro delle Cronache dei re di Giuda. Ma, nella sua vecchiaia, egli patì di male ai piedi. </p>
<p id="v24"><sup><small>24</small></sup>  E Asa si addormentò coi suoi padri, e fu sepolto con essi nella città di Davide, suo padre; e Giosafat, suo figliuolo, regnò in luogo suo. </p>
<p id="v25"><sup><small>25</small></sup>  Nadab, figliuolo di Geroboamo, cominciò a regnare sopra Israele il secondo anno di Asa, re di Giuda; e regnò sopra Israele due anni. </p>
<p id="v26"><sup><small>26</small></sup>  E fece ciò ch'è male agli occhi dell'Eterno, e seguì le tracce di suo padre e il peccato nel quale aveva indotto Israele. </p>
<p id="v27"><sup><small>27</small></sup>  Baasa, figliuolo di Ahija, della casa d'Issacar, cospirò contro di lui, e lo uccise a Ghibbethon, che apparteneva ai Filistei, mentre Nadab e tutto Israele assediavano Ghibbethon. </p>
<p id="v28"><sup><small>28</small></sup>  Baasa lo uccise l'anno terzo di Asa, re di Giuda, e regnò in luogo suo. </p>
<p id="v29"><sup><small>29</small></sup>  E, non appena fu re, sterminò tutta la casa di Geroboamo; non risparmiò anima viva di quella casa, ma la distrusse interamente, secondo la parola che l'Eterno avea pronunziata, per bocca del suo servo Ahija lo Scilonita, </p>
<p id="v30"><sup><small>30</small></sup>  a motivo de' peccati che Geroboamo avea commessi e fatti commettere a Israele, quando avea provocato ad ira l'Iddio d'Israele. </p>
<p id="v31"><sup><small>31</small></sup>  Il resto delle azioni di Nadab e tutto quello che fece, non sono cose scritte nel libro delle Cronache dei re d'Israele? </p>
<p id="v32"><sup><small>32</small></sup>  E ci fu guerra fra Asa e Baasa, re d'Israele, tutto il tempo della loro vita. </p>
<p id="v33"><sup><small>33</small></sup>  L'anno terzo di Asa, re di Giuda, Baasa, figliuolo di Ahija, cominciò a regnare su tutto Israele. Stava a Tirtsa, e regnò ventiquattro anni. </p>
<p id="v34"><sup><small>34</small></sup>  Fece quel ch'è male agli occhi dell'Eterno; e seguì le vie di Geroboamo e il peccato che questi avea fatto commettere a Israele. </p>
