<!--
title: I Re - Capitolo 17
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/1_Kings/16">I Re - Capitolo 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/1_Kings/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/1_Kings/18">I Re - Capitolo 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Elia, il Tishbita, uno di quelli che s'erano stabiliti in Galaad, disse ad Achab: 'Com'è vero che vive l'Eterno, l'Iddio d'Israele, di cui io son servo, non vi sarà né rugiada né pioggia in questi anni, se non alla mia parola'. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  E la parola dell'Eterno gli fu rivolta, in questi termini: </p>
<p id="v3"><sup><small>3</small></sup>  'Pàrtiti di qua, vòlgiti verso oriente, e nasconditi presso al torrente Kerith, che è dirimpetto al Giordano. </p>
<p id="v4"><sup><small>4</small></sup>  Tu berrai al torrente, ed io ho comandato ai corvi che ti dian quivi da mangiare'. </p>
<p id="v5"><sup><small>5</small></sup>  Egli dunque partì, e fece secondo la parola dell'Eterno: andò, e si stabilì presso il torrente Kerith, che è dirimpetto al Giordano. </p>
<p id="v6"><sup><small>6</small></sup>  E i corvi gli portavano del pane e della carne la mattina, e del pane e della carne la sera; e beveva al torrente. </p>
<p id="v7"><sup><small>7</small></sup>  Ma di lì a qualche tempo il torrente rimase asciutto, perché non veniva pioggia sul paese. </p>
<p id="v8"><sup><small>8</small></sup>  Allora la parola dell'Eterno gli fu rivolta in questi termini: </p>
<p id="v9"><sup><small>9</small></sup>  'Lèvati, va' a Sarepta de' Sidonî, e fa' quivi la tua dimora; ecco, io ho ordinato colà ad una vedova che ti dia da mangiare'. </p>
<p id="v10"><sup><small>10</small></sup>  Egli dunque si levò, e andò a Sarepta; e, come giunse alla porta della città, ecco quivi una donna vedova, che raccoglieva delle legna. Egli la chiamò, e le disse: 'Ti prego, vammi a cercare un po' d'acqua in un vaso, affinché io beva'. </p>
<p id="v11"><sup><small>11</small></sup>  E mentr'ella andava a prenderne, egli le gridò dietro: 'Portami, ti prego, anche un pezzo di pane'. </p>
<p id="v12"><sup><small>12</small></sup>  Ella rispose: 'Com'è vero che vive l'Eterno, il tuo Dio, del pane non ne ho, ma ho solo una manata di farina in un vaso, e un po' d'olio in un orciuolo; ed ecco, sto raccogliendo due stecchi, per andare a cuocerla per me e per il mio figliuolo; e la mangeremo, e poi morremo'. </p>
<p id="v13"><sup><small>13</small></sup>  Elia le disse: 'Non temere; va' e fa' come tu hai detto; ma fanne prima una piccola stiacciata per me, e pòrtamela; poi ne farai per te e per il tuo figliuolo. </p>
<p id="v14"><sup><small>14</small></sup>  Poiché così dice l'Eterno, l'Iddio d'Israele: - Il vaso della farina non si esaurirà e l'orciuolo dell'olio non calerà, fino al giorno che l'Eterno manderà la pioggia sulla terra'. </p>
<p id="v15"><sup><small>15</small></sup>  Ed ella andò e fece come le avea detto Elia; ed essa, la sua famiglia ed Elia ebbero di che mangiare per molto tempo. </p>
<p id="v16"><sup><small>16</small></sup>  Il vaso della farina non si esaurì, e l'orciuolo dell'olio non calò, secondo la parola che l'Eterno avea pronunziata per bocca d'Elia. </p>
<p id="v17"><sup><small>17</small></sup>  Or dopo queste cose avvenne che il figliuolo di quella donna, ch'era la padrona di casa, si ammalò; e la sua malattia fu così grave, che non gli rimase più soffio di vita. </p>
<p id="v18"><sup><small>18</small></sup>  Allora la donna disse ad Elia: 'Che ho io mai da far teco, o uomo di Dio? Sei tu venuto da me per rinnovar la memoria delle mie iniquità e far morire il mio figliuolo?' </p>
<p id="v19"><sup><small>19</small></sup>  Ei le rispose: 'Dammi il tuo figliuolo'. E lo prese dal seno di lei, lo portò su nella camera dov'egli albergava, e lo coricò sul suo letto. </p>
<p id="v20"><sup><small>20</small></sup>  Poi invocò l'Eterno, e disse: 'O Eterno, Iddio mio, colpisci tu di sventura anche questa vedova, della quale io sono ospite, facendole morire il figliuolo?' </p>
<p id="v21"><sup><small>21</small></sup>  Si distese quindi tre volte sul fanciullo, e invocò l'Eterno, dicendo: 'O Eterno, Iddio mio, torni, ti prego, l'anima di questo fanciullo in lui!' </p>
<p id="v22"><sup><small>22</small></sup>  E l'Eterno esaudì la voce d'Elia: l'anima del fanciullo tornò in lui, ed ei fu reso alla vita. </p>
<p id="v23"><sup><small>23</small></sup>  Elia prese il fanciullo, lo portò giù dalla camera al pian terreno della casa, e lo rimise a sua madre, dicendole: 'Guarda! il tuo figliuolo è vivo'. </p>
<p id="v24"><sup><small>24</small></sup>  Allora la donna disse ad Elia: 'Ora riconosco che tu sei un uomo di Dio, e che la parola dell'Eterno ch'è nella tua bocca è verità'. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 17:1 <i>Elia comincia a insegnare</i>: <a href="/it/The_Urantia_Book/97#p2_1">LU 97:2.1</a>. </li>
  <li id="fn2"><a href="#cite2">↑</a> 17:1-19:21 <i>Storia di Elia</i>: <a href="/it/The_Urantia_Book/123#p5_12">LU 123:5.12</a>. </li>
</ol>
</div>
