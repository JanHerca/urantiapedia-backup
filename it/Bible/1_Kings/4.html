<!--
title: I Re - Capitolo 4
description: 
published: true
date: 2022-10-7T1:7:41Z
tags: bible, bible—1 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Kings/3">I Re - Capitolo 3</a></td>
        <td><a href="/it/Bible/1_Kings/Index">Indice</a></td>
        <td><a href="/it/Bible/1_Kings/5">I Re - Capitolo 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Il re Salomone regnava su tutto Israele. E questi erano i suoi principali ufficiali: </p>
<p id="v2"><sup><small>2</small></sup>  Azaria, figliuolo del sacerdote Tsadok, </p>
<p id="v3"><sup><small>3</small></sup>  Elihoref ed Ahija, figliuoli di Scisa, erano segretari; Giosafat, figliuolo di Ahilud, era cancelliere; </p>
<p id="v4"><sup><small>4</small></sup>  Benaia, figliuolo di Nathan, era capo dell'esercito; Tsadok e Abiathar erano sacerdoti; </p>
<p id="v5"><sup><small>5</small></sup>  Azaria, figliuolo di Nathan, era capo degl'intendenti; Zabud, figliuolo di Nathan, era consigliere intimo del re. </p>
<p id="v6"><sup><small>6</small></sup>  Ahishar era maggiordomo, e Adoniram, figliuolo di Abda, era preposto ai tributi. </p>
<p id="v7"><sup><small>7</small></sup>  Salomone avea dodici intendenti su tutto Israele, i quali provvedevano al mantenimento del re e della sua casa; ciascuno d'essi dovea provvedervi per un mese all'anno. </p>
<p id="v8"><sup><small>8</small></sup>  Questi erano i loro nomi: Ben Hur, nella contrada montuosa di Efraim; </p>
<p id="v9"><sup><small>9</small></sup>  Ben-Deker, a Makats, a Shaalbim, a Beth-Scemesh, a Elon di Beth-Hanan; </p>
<p id="v10"><sup><small>10</small></sup>  Ben-Hesed, ad Arubboth; aveva Soco e tutto il paese di Hefer; </p>
<p id="v11"><sup><small>11</small></sup>  Ben-Abinadab, in tutta la regione di Dor; Tafath, figliuola di Salomone era sua moglie; </p>
<p id="v12"><sup><small>12</small></sup>  Baana, figliuolo d'Ahilud, avea Taanac, Meghiddo e tutto Beth-Scean, che è presso a Tsarthan, sotto Jizreel, da Beth-Scean ad Abel-Mehola, e fino al di là di Iokmeam; </p>
<p id="v13"><sup><small>13</small></sup>  Ben-Gheber, a Ramoth di Galaad; egli aveva i villaggi di Jair, figliuolo di Manasse, che sono in Galaad; aveva anche la regione di Argob ch'è in Basan, sessanta grandi città murate e munite di sbarre di rame; </p>
<p id="v14"><sup><small>14</small></sup>  Ahinadab, figliuolo d'Iddo, a Mahanaim; </p>
<p id="v15"><sup><small>15</small></sup>  Ahimaats, in Neftali; anche questi avea preso per moglie Basmath, figliuola di Salomone; </p>
<p id="v16"><sup><small>16</small></sup>  Baana, figliuolo di Hushai, in Ascer e ad Aloth; </p>
<p id="v17"><sup><small>17</small></sup>  Giosafat, figliuolo di Parna, in Issacar; </p>
<p id="v18"><sup><small>18</small></sup>  Scimei, figliuolo di Ela, in Beniamino; </p>
<p id="v19"><sup><small>19</small></sup>  Gheber, figliuolo di Uri, nel paese di Galaad, il paese di Sihon, re degli Amorei, e di Og, re di Basan. V'era un solo intendente per tutta questa regione. </p>
<p id="v20"><sup><small>20</small></sup>  Giuda e Israele erano numerosissimi, come la rena ch'è sulla riva del mare. Essi mangiavano e bevevano allegramente. </p>
<p id="v21"><sup><small>21</small></sup>  E Salomone dominava su tutti i regni di qua dal fiume, fino al paese dei Filistei e sino ai confini dell'Egitto. Essi gli recavano dei doni, e gli furon soggetti tutto il tempo ch'ei visse. </p>
<p id="v22"><sup><small>22</small></sup>  Or la provvisione de' viveri di Salomone, per ogni giorno, consisteva in trenta cori di fior di farina e sessanta cori di farina ordinaria; </p>
<p id="v23"><sup><small>23</small></sup>  in dieci bovi ingrassati, venti bovi di pastura e cento montoni, senza contare i cervi, le gazzelle, i daini e il pollame di stia. </p>
<p id="v24"><sup><small>24</small></sup>  Egli dominava su tutto il paese di qua dal fiume, da Tifsa fino a Gaza, su tutti i re di qua dal fiume, ed era in pace con tutti i confinanti all'intorno. </p>
<p id="v25"><sup><small>25</small></sup>  E Giuda ed Israele, da Dan fino a Beer-Sceba, vissero al sicuro ognuno all'ombra della sua vite e del suo fico, tutto il tempo che regnò Salomone. </p>
<p id="v26"><sup><small>26</small></sup>  Salomone avea pure quarantamila greppie da cavalli per i suoi carri, e dodicimila cavalieri. </p>
<p id="v27"><sup><small>27</small></sup>  E quegli intendenti, un mese all'anno per uno, provvedevano al mantenimento del re Salomone e di tutti quelli che si accostavano alla sua mensa; e non lasciavano mancar nulla. </p>
<p id="v28"><sup><small>28</small></sup>  Facevano anche portar l'orzo e la paglia per i cavalli da tiro e da corsa nel luogo dove si trovava il re, ciascuno secondo gli ordini che avea ricevuti. </p>
<p id="v29"><sup><small>29</small></sup>  E Dio diede a Salomone sapienza, una grandissima intelligenza e una mente vasta com'è la rena che sta sulla riva del mare. </p>
<p id="v30"><sup><small>30</small></sup>  E la sapienza di Salomone superò la sapienza di tutti gli Orientali e tutta la sapienza degli Egiziani. </p>
<p id="v31"><sup><small>31</small></sup>  Era più savio d'ogni altro uomo, più di Ethan l'Ezrahita, più di Heman, di Calcol e di Darda, figliuoli di Mahol; e la sua fama si sparse per tutte le nazioni circonvicine. </p>
<p id="v32"><sup><small>32</small></sup>  Pronunziò tremila massime e i suoi inni furono in numero di mille e cinque. </p>
<p id="v33"><sup><small>33</small></sup>  Parlò degli alberi, dal cedro del Libano all'issopo che spunta dalla muraglia; parlò pure degli animali, degli uccelli, dei rettili, dei pesci. </p>
<p id="v34"><sup><small>34</small></sup>  Da tutti i popoli veniva gente per udire la sapienza di Salomone, da parte di tutti i re della terra che avean sentito parlare della sua sapienza. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Kings/3">I Re - Capitolo 3</a></td>
        <td><a href="/it/Bible/1_Kings/Index">Indice</a></td>
        <td><a href="/it/Bible/1_Kings/5">I Re - Capitolo 5</a></td>
      </tr>
    </tbody>
  </table>
</figure>
