<!--
title: I Re - Capitolo 13
description: 
published: true
date: 2023-11-8T21:45:55Z
tags: bible, bible—1 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Kings/12">
          <span class="mdi mdi-arrow-left-drop-circle"></span><span class="pl-2">I Re - Capitolo 12</span>
        </a>
        </td>
        <td>
        <a href="/it/Bible/1_Kings/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Kings/14">
          <span class="pr-2">I Re - Capitolo 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ed ecco che un uomo di Dio giunse da Giuda a Bethel per ordine dell'Eterno, mentre Geroboamo stava presso l'altare per ardere il profumo; </p>
<p id="v2"><sup><small>2</small></sup>  e per ordine dell'Eterno si mise a gridare contro l'altare e a dire: 'Altare, altare! così dice l'Eterno: - Ecco, nascerà alla casa di Davide un figliuolo, per nome Giosia, il quale immolerà su di te i sacerdoti degli alti luoghi che su di te ardono profumi, e s'arderanno su di te ossa umane'. </p>
<p id="v3"><sup><small>3</small></sup>  E quello stesso giorno diede un segno miracoloso dicendo: 'Questo è il segno che l'Eterno ha parlato: ecco, l'altare si spaccherà, e la cenere che v'è sopra si spanderà'. </p>
<p id="v4"><sup><small>4</small></sup>  Quando il re Geroboamo ebbe udita la parola che l'uomo di Dio aveva gridata contro l'altare di Bethel, stese la mano dall'alto dell'altare, e disse: 'Pigliatelo!' Ma la mano che Geroboamo avea stesa contro di lui si seccò, e non poté più ritirarla a sé. </p>
<p id="v5"><sup><small>5</small></sup>  E l'altare si spaccò; e la cenere che v'era sopra si disperse, secondo il segno che l'uomo di Dio avea dato per ordine dell'Eterno. </p>
<p id="v6"><sup><small>6</small></sup>  Allora il re si rivolse all'uomo di Dio, e gli disse: 'Deh, implora la grazia dell'Eterno, del tuo Dio, e prega per me affinché mi sia resa la mano'. E l'uomo di Dio implorò la grazia dell'Eterno, e il re riebbe la sua mano, che tornò com'era prima. </p>
<p id="v7"><sup><small>7</small></sup>  E il re disse all'uomo di Dio: 'Vieni meco a casa; ti ristorerai, e io ti farò un regalo'. </p>
<p id="v8"><sup><small>8</small></sup>  Ma l'uomo di Dio rispose al re: 'Quand'anche tu mi dessi la metà della tua casa, io non entrerò da te, e non mangerò pane né berrò acqua in questo luogo; </p>
<p id="v9"><sup><small>9</small></sup>  poiché questo è l'ordine che m'è stato dato dall'Eterno: - Tu non vi mangerai pane né berrai acqua, e non tornerai per la strada che avrai fatta, andando'. - </p>
<p id="v10"><sup><small>10</small></sup>  Così egli se ne andò per un'altra strada, e non tornò per quella che avea fatta, venendo a Bethel. </p>
<p id="v11"><sup><small>11</small></sup>  Or v'era un vecchio profeta che abitava a Bethel; e uno de' suoi figliuoli venne a raccontargli tutte le cose che l'uomo di Dio avea fatte in quel giorno a Bethel, e le parole che avea dette al re. Il padre, udito ch'ebbe il racconto, </p>
<p id="v12"><sup><small>12</small></sup>  disse ai suoi figliuoli: 'Per qual via se n'è egli andato?' Poiché i suoi figliuoli avean veduto la via per la quale se n'era andato l'uomo di Dio venuto da Giuda. </p>
<p id="v13"><sup><small>13</small></sup>  Ed egli disse ai suoi figliuoli: 'Sellatemi l'asino'. Quelli gli sellarono l'asino; ed egli vi montò su, </p>
<p id="v14"><sup><small>14</small></sup>  andò dietro all'uomo di Dio, e lo trovò a sedere sotto un terebinto, e gli disse: 'Sei tu l'uomo di Dio venuto da Giuda?' Quegli rispose: 'Son io'. </p>
<p id="v15"><sup><small>15</small></sup>  Allora il vecchio profeta gli disse: 'Vieni meco a casa mia, e prendi un po' di cibo'. </p>
<p id="v16"><sup><small>16</small></sup>  Ma quegli rispose: 'Io non posso tornare indietro teco, né entrare da te; e non mangerò pane né berrò acqua teco in questo luogo; </p>
<p id="v17"><sup><small>17</small></sup>  poiché m'è stato detto, per ordine dell'Eterno: - Tu non mangerai quivi pane, né berrai acqua, e non tornerai per la strada che avrai fatta, andando'. - </p>
<p id="v18"><sup><small>18</small></sup>  L'altro gli disse: 'Anch'io son profeta come sei tu; e un angelo mi ha parlato per ordine dell'Eterno, dicendo: - Rimenalo teco in casa tua, affinché mangi del pane e beva dell'acqua'. - Costui gli mentiva. - </p>
<p id="v19"><sup><small>19</small></sup>  Così, l'uomo di Dio tornò indietro con l'altro, e mangiò del pane e bevve dell'acqua in casa di lui. </p>
<p id="v20"><sup><small>20</small></sup>  Or mentre sedevano a mensa, la parola dell'Eterno fu rivolta al profeta che avea fatto tornare indietro l'altro; </p>
<p id="v21"><sup><small>21</small></sup>  ed egli gridò all'uomo di Dio ch'era venuto da Giuda: 'Così parla l'Eterno: - Giacché tu ti sei ribellato all'ordine dell'Eterno, e non hai osservato il comandamento che l'Eterno, l'Iddio tuo, t'avea dato, </p>
<p id="v22"><sup><small>22</small></sup>  e sei tornato indietro, e hai mangiato del pane e bevuto dell'acqua nel luogo del quale egli t'avea detto: Non vi mangiare del pane e non vi bere dell'acqua, il tuo cadavere non entrerà nel sepolcro de' tuoi padri'. - </p>
<p id="v23"><sup><small>23</small></sup>  Quando l'uomo di Dio ebbe mangiato e bevuto, il vecchio profeta, che l'avea fatto tornare indietro, gli sellò l'asino. </p>
<p id="v24"><sup><small>24</small></sup>  L'uomo di Dio se ne andò, e un leone lo incontrò per istrada, e l'uccise. Il suo cadavere restò disteso sulla strada; l'asino se ne stava presso di lui, e il leone pure presso il cadavere. </p>
<p id="v25"><sup><small>25</small></sup>  Quand'ecco passarono degli uomini che videro il cadavere disteso sulla strada e il leone che stava dappresso al cadavere, e vennero a riferire la cosa nella città dove abitava il vecchio profeta. </p>
<p id="v26"><sup><small>26</small></sup>  E quando il profeta che avea fatto tornare indietro l'uomo di Dio ebbe ciò udito, disse: 'È l'uomo di Dio, ch'è stato ribelle all'ordine dell'Eterno; perciò l'Eterno l'ha dato in balìa d'un leone, che l'ha sbranato e ucciso, secondo la parola che l'Eterno gli avea detta'. <sup id="cite1"><a href="#fn1">[1]</a></sup></p>
<p id="v27"><sup><small>27</small></sup>  Poi si rivolse ai suoi figliuoli, e disse loro: 'Sellatemi l'asino'. E quelli glielo sellarono. </p>
<p id="v28"><sup><small>28</small></sup>  E quegli andò, trovò il cadavere disteso sulla strada, e l'asino e il leone che stavano presso il cadavere; il leone non avea divorato il cadavere né sbranato l'asino. </p>
<p id="v29"><sup><small>29</small></sup>  Il profeta prese il cadavere dell'uomo di Dio, lo pose sull'asino, e lo portò indietro; e il vecchio profeta rientrò in città per piangerlo, e per dargli sepoltura. </p>
<p id="v30"><sup><small>30</small></sup>  E pose il cadavere nel proprio sepolcro; ed egli e i suoi figliuoli lo piansero, dicendo: </p>
<p id="v31"><sup><small>31</small></sup>  'Ahi fratel mio!' E quando l'ebbe seppellito, il vecchio profeta disse ai suoi figliuoli: 'Quando sarò morto, seppellitemi nel sepolcro dov'è sepolto l'uomo di Dio; ponete le ossa mie accanto alle sue. </p>
<p id="v32"><sup><small>32</small></sup>  Poiché la parola da lui gridata per ordine dell'Eterno contro l'altare di Bethel e contro tutte le case degli alti luoghi che sono nelle città di Samaria, si verificherà certamente'. </p>
<p id="v33"><sup><small>33</small></sup>  Dopo questo fatto, Geroboamo non si distolse dalla sua mala via; creò anzi di nuovo de' sacerdoti degli alti luoghi, prendendoli qua e là di fra il popolo; chiunque voleva, era da lui consacrato, e diventava sacerdote degli alti luoghi. </p>
<p id="v34"><sup><small>34</small></sup>  E quella fu, per la casa di Geroboamo, un'occasione di peccato, che attirò su lei la distruzione e lo sterminio di sulla faccia della terra. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Kings/12">
          <span class="mdi mdi-arrow-left-drop-circle"></span><span class="pl-2">I Re - Capitolo 12</span>
        </a>
        </td>
        <td>
        <a href="/it/Bible/1_Kings/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Kings/14">
          <span class="pr-2">I Re - Capitolo 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 13:26 <i>Dio ha detto</i>: <a href="/it/The_Urantia_Book/156#p5_4">LU 156:5.4</a>. </li>
</ol>
</div>
