<!--
title: I Re - Capitolo 22
description: 
published: true
date: 2023-11-8T21:45:55Z
tags: bible, bible—1 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Kings/21">
          <span class="mdi mdi-arrow-left-drop-circle"></span><span class="pl-2">I Re - Capitolo 21</span>
        </a>
        </td>
        <td>
        <a href="/it/Bible/1_Kings/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Passarono tre anni senza guerra tra la Siria e Israele. </p>
<p id="v2"><sup><small>2</small></sup>  Ma il terzo anno Giosafat, re di Giuda, scese a trovare il re d'Israele. </p>
<p id="v3"><sup><small>3</small></sup>  Or il re d'Israele avea detto ai suoi servi: 'Non sapete voi che Ramoth di Galaad è nostra, e noi ce ne stiam lì tranquilli senza levarla di mano al re di Siria?' </p>
<p id="v4"><sup><small>4</small></sup>  E disse a Giosafat: 'Vuoi venire con me alla guerra contro Ramoth di Galaad?' Giosafat rispose al re d'Israele: 'Fa' conto di me come di te stesso, della mia gente come della tua, de' miei cavalli come dei tuoi'. </p>
<p id="v5"><sup><small>5</small></sup>  E Giosafat disse al re d'Israele: 'Ti prego, consulta oggi la parola dell'Eterno'. </p>
<p id="v6"><sup><small>6</small></sup>  Allora il re d'Israele radunò i profeti, in numero di circa quattrocento, e disse loro: 'Debbo io andare a far guerra a Ramoth di Galaad, o no?' Quelli risposero: 'Va', e il Signore la darà nelle mani del re'. </p>
<p id="v7"><sup><small>7</small></sup>  Ma Giosafat disse: 'Non v'ha egli qui alcun altro profeta dell'Eterno da poter consultare?' <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Il re d'Israele rispose a Giosafat: 'V'è ancora un uomo per mezzo del quale si potrebbe consultare l'Eterno; ma io l'odio perché non mi predice mai nulla di buono, ma soltanto del male: è Micaiah, figliuolo d'Imla'. E Giosafat disse: 'Non dica così il re!' </p>
<p id="v9"><sup><small>9</small></sup>  E allora il re d'Israele chiamò un eunuco, e gli disse: 'Fa' venir presto Micaiah, figliuolo d'Imla'. </p>
<p id="v10"><sup><small>10</small></sup>  Or il re d'Israele e Giosafat, re di Giuda, sedevano ciascuno sul suo trono, vestiti de' loro abiti reali, nell'aia ch'è all'ingresso della porta di Samaria; e tutti i profeti profetavano dinanzi ad essi. </p>
<p id="v11"><sup><small>11</small></sup>  Sedekia, figliuolo di Kenaana, s'era fatto delle corna di ferro, e disse: 'Così dice l'Eterno: - Con queste corna darai di cozzo nei Sirî finché tu li abbia completamente distrutti'. </p>
<p id="v12"><sup><small>12</small></sup>  E tutti i profeti profetavano nello stesso modo, dicendo: 'Sali contro Ramoth di Galaad, e vincerai; l'Eterno la darà nelle mani del re'. </p>
<p id="v13"><sup><small>13</small></sup>  Or il messo ch'era andato a chiamar Micaiah, gli parlò così: 'Ecco, i profeti tutti, ad una voce, predicono del bene al re; ti prego, sia il tuo parlare come il parlare d'ognun d'essi, e predici del bene!' </p>
<p id="v14"><sup><small>14</small></sup>  Ma Micaiah rispose: 'Com'è vero che l'Eterno vive, io dirò quel che l'Eterno mi dirà'. </p>
<p id="v15"><sup><small>15</small></sup>  E, come fu giunto dinanzi al re, il re gli disse: 'Micaiah, dobbiam noi andare a far guerra a Ramoth di Galaad, o no?' Quegli rispose: 'Va' pure, tu vincerai; l'Eterno la darà nelle mani del re'. </p>
<p id="v16"><sup><small>16</small></sup>  E il re gli disse: 'Quante volte dovrò io scongiurarti di non dirmi se non la verità nel nome dell'Eterno?' </p>
<p id="v17"><sup><small>17</small></sup>  Micaiah rispose: 'Ho veduto tutto Israele disperso su per i monti, come pecore che non hanno pastore; e l'Eterno ha detto: - Questa gente non ha padrone; se ne torni ciascuno in pace a casa sua'. - </p>
<p id="v18"><sup><small>18</small></sup>  E il re d'Israele disse a Giosafat: 'Non te l'ho io detto che costui non mi predirebbe nulla di buono, ma soltanto del male?' </p>
<p id="v19"><sup><small>19</small></sup>  E Micaiah replicò: 'Perciò ascolta la parola dell'Eterno. Io ho veduto l'Eterno che sedeva sul suo trono, e tutto l'esercito del cielo che gli stava dappresso a destra e a sinistra. </p>
<p id="v20"><sup><small>20</small></sup>  E l'Eterno disse: - Chi sedurrà Achab affinché salga a Ramoth di Galaad e vi perisca? - E uno rispose in un modo e l'altro in un altro. </p>
<p id="v21"><sup><small>21</small></sup>  Allora si fece avanti uno spirito, il quale si presentò dinanzi all'Eterno, e disse: - Lo sedurrò io. - </p>
<p id="v22"><sup><small>22</small></sup>  L'Eterno gli disse: - E come? - Quegli rispose: - Io uscirò, e sarò spirito di menzogna in bocca a tutti i suoi profeti. - L'Eterno gli disse: - Sì, riuscirai a sedurlo; esci, e fa' così. - </p>
<p id="v23"><sup><small>23</small></sup>  Ed ora ecco che l'Eterno ha posto uno spirito di menzogna in bocca a tutti questi tuoi profeti; ma l'Eterno ha pronunziato del male contro di te'. </p>
<p id="v24"><sup><small>24</small></sup>  Allora Sedekia, figliuolo di Kenaana, si accostò, diede uno schiaffo a Micaiah, e disse: 'Per dove è passato lo spirito dell'Eterno quand'è uscito da me per parlare a te?' </p>
<p id="v25"><sup><small>25</small></sup>  Micaiah rispose: 'Lo vedrai il giorno che andrai di camera in camera per nasconderti!' </p>
<p id="v26"><sup><small>26</small></sup>  E il re d'Israele disse a uno dei suoi servi: 'Prendi Micaiah, menalo da Ammon, governatore della città, e da Joas, figliuolo del re, e di' loro: </p>
<p id="v27"><sup><small>27</small></sup>  Così dice il re: Mettete costui in prigione, nutritelo di pan d'afflizione e d'acqua d'afflizione, finch'io ritorni sano e salvo'. </p>
<p id="v28"><sup><small>28</small></sup>  E Micaiah disse: 'Se tu ritorni sano e salvo, non sarà l'Eterno quegli che avrà parlato per bocca mia'. E aggiunse: 'Udite questo, o voi popoli tutti!' </p>
<p id="v29"><sup><small>29</small></sup>  Il re d'Israele e Giosafat, re di Giuda, saliron dunque contro Ramoth di Galaad. </p>
<p id="v30"><sup><small>30</small></sup>  E il re d'Israele disse a Giosafat: 'Io mi travestirò per andare in battaglia; ma tu mettiti i tuoi abiti reali'. E il re d'Israele si travestì, e andò in battaglia. </p>
<p id="v31"><sup><small>31</small></sup>  Or il re di Siria avea dato quest'ordine ai trentadue capitani dei suoi carri: 'Non combattete contro veruno, o piccolo o grande, ma contro il solo re d'Israele'. </p>
<p id="v32"><sup><small>32</small></sup>  E quando i capitani dei carri scorsero Giosafat dissero: 'Certo, quello è il re d'Israele', e si volsero contro di lui per attaccarlo; ma Giosafat mandò un grido. </p>
<p id="v33"><sup><small>33</small></sup>  E allorché i capitani s'accorsero ch'egli non era il re d'Israele, cessarono di dargli addosso. </p>
<p id="v34"><sup><small>34</small></sup>  Or qualcuno scoccò a caso la freccia del suo arco, e ferì il re d'Israele tra la corazza e le falde; onde il re disse al suo cocchiere: 'Vòlta, menami fuori del campo, perché son ferito'. </p>
<p id="v35"><sup><small>35</small></sup>  Ma la battaglia fu così accanita quel giorno, che il re fu trattenuto sul suo carro in faccia ai Sirî, e morì verso sera; il sangue della sua ferita era colato nel fondo del carro. </p>
<p id="v36"><sup><small>36</small></sup>  E come il sole tramontava, un grido corse per tutto il campo: 'Ognuno alla sua città! Ognuno al suo paese!' </p>
<p id="v37"><sup><small>37</small></sup>  Così il re morì, fu portato a Samaria, e in Samaria fu sepolto. </p>
<p id="v38"><sup><small>38</small></sup>  E quando si lavò il carro presso allo stagno di Samaria - in quell'acqua si lavavano le prostitute - i cani leccarono il sangue di Achab, secondo la parola che l'Eterno avea pronunziata. </p>
<p id="v39"><sup><small>39</small></sup>  Or il resto delle azioni di Achab, tutto quello che fece, la casa d'avorio che costruì e tutte le città che edificò, tutto questo sta scritto nel libro delle Cronache dei re d'Israele. </p>
<p id="v40"><sup><small>40</small></sup>  Così Achab s'addormentò coi suoi padri, e Achazia, suo figliuolo, regnò in luogo suo. </p>
<p id="v41"><sup><small>41</small></sup>  Giosafat, figliuolo di Asa, cominciò a regnare sopra Giuda, l'anno quarto di Achab, re d'Israele. </p>
<p id="v42"><sup><small>42</small></sup>  Giosafat avea trentacinque anni quando cominciò a regnare, e regnò venticinque anni a Gerusalemme. Il nome di sua madre era Azuba, figliuola di Scilhi. </p>
<p id="v43"><sup><small>43</small></sup>  Egli camminò in tutto per le vie di Asa suo padre, e non se ne allontanò, facendo ciò ch'è giusto agli occhi dell'Eterno. </p>
<p id="v44"><sup><small>44</small></sup>  Nondimeno gli alti luoghi non scomparvero; il popolo offriva ancora sacrifizi e profumi sugli alti luoghi. </p>
<p id="v45"><sup><small>45</small></sup>  E Giosafat visse in pace col re d'Israele. </p>
<p id="v46"><sup><small>46</small></sup>  Or il resto delle azioni di Giosafat, le prodezze che fece e le sue guerre son cose scritte nel libro delle Cronache dei re di Giuda. </p>
<p id="v47"><sup><small>47</small></sup>  Egli fece sparire dal paese gli avanzi degli uomini che si prostituivano, che v'eran rimasti dal tempo di Asa suo padre. </p>
<p id="v48"><sup><small>48</small></sup>  Or a quel tempo non v'era re in Edom; un governatore fungeva da re. </p>
<p id="v49"><sup><small>49</small></sup>  Giosafat costruì delle navi di Tarsis per andare a Ofir in cerca d'oro; ma poi non andò, perché le navi naufragarono a Etsion-Gheber. </p>
<p id="v50"><sup><small>50</small></sup>  Allora Achazia, figliuolo d'Achab, disse a Giosafat: 'Lascia che i miei servi vadano coi servi tuoi sulle navi!' Ma Giosafat non volle. </p>
<p id="v51"><sup><small>51</small></sup>  E Giosafat si addormentò coi suoi padri, e con essi fu sepolto nella città di Davide, suo padre; e Jehoram, suo figliuolo, regnò in luogo suo. </p>
<p id="v52"><sup><small>52</small></sup>  Achazia, figliuolo di Achab, cominciò a regnare sopra Israele a Samaria l'anno diciassettesimo di Giosafat, re di Giuda, e regnò due anni sopra Israele. </p>
<p id="v53"><sup><small>53</small></sup>  E fece ciò ch'è male agli occhi dell'Eterno, e camminò per la via di suo padre, per la via di sua madre, e per la via di Geroboamo, figliuolo di Nebat, che avea fatto peccare Israele. </p>
<p id="v54"><sup><small>54</small></sup>  E servì a Baal, si prostrò dinanzi a lui, e provocò a sdegno l'Eterno, l'Iddio d'Israele, esattamente come avea fatto suo padre. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Kings/21">
          <span class="mdi mdi-arrow-left-drop-circle"></span><span class="pl-2">I Re - Capitolo 21</span>
        </a>
        </td>
        <td>
        <a href="/it/Bible/1_Kings/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 22:7-28 <i>Micaiah</i>: <a href="/it/The_Urantia_Book/97#p2_2">LU 97:2.2</a>. </li>
</ol>
</div>
