<!--
title: I Re - Capitolo 6
description: 
published: true
date: 2022-10-7T1:7:41Z
tags: bible, bible—1 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Kings/5">I Re - Capitolo 5</a></td>
        <td><a href="/it/Bible/1_Kings/Index">Indice</a></td>
        <td><a href="/it/Bible/1_Kings/7">I Re - Capitolo 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or il quattrocentottantesimo anno dopo l'uscita dei figliuoli d'Israele dal paese d'Egitto, nel quarto anno del suo regno sopra Israele, nel mese di Ziv, che è il secondo mese, Salomone cominciò a costruire la casa consacrata all'Eterno. </p>
<p id="v2"><sup><small>2</small></sup>  La casa che il re Salomone costruì per l'Eterno, avea sessanta cubiti di lunghezza, venti di larghezza, trenta di altezza. </p>
<p id="v3"><sup><small>3</small></sup>  Il portico sul davanti del luogo santo della casa avea venti cubiti di lunghezza rispondenti alla larghezza della casa, e dieci cubiti di larghezza sulla fronte della casa. </p>
<p id="v4"><sup><small>4</small></sup>  E il re fece alla casa delle finestre a reticolato fisso. </p>
<p id="v5"><sup><small>5</small></sup>  Egli costruì, a ridosso del muro della casa, tutt'intorno, de' piani che circondavano i muri della casa: del luogo santo e del luogo santissimo; e fece delle camere laterali, tutt'all'intorno. </p>
<p id="v6"><sup><small>6</small></sup>  Il piano inferiore era largo cinque cubiti; quello di mezzo sei cubiti, e il terzo sette cubiti; perch'egli avea fatto delle sporgenze tutt'intorno ai muri esterni della casa, affinché le travi non fossero incastrate nei muri della casa. </p>
<p id="v7"><sup><small>7</small></sup>  Per la costruzione della casa si servirono di pietre già approntate alla cava; in guisa che nella casa, durante la sua costruzione, non s'udì mai rumore di martello, d'ascia o d'altro strumento di ferro. </p>
<p id="v8"><sup><small>8</small></sup>  L'ingresso del piano di mezzo si trovava al lato destro della casa; e per una scala a chiocciola si saliva al piano di mezzo, e dal piano di mezzo al terzo. </p>
<p id="v9"><sup><small>9</small></sup>  Dopo aver finito di costruire la casa, Salomone la coperse di travi e di assi di legno di cedro. </p>
<p id="v10"><sup><small>10</small></sup>  Fece i piani addossati a tutta la casa dando ad ognuno cinque cubiti d'altezza, e li collegò con la casa con delle travi di cedro. </p>
<p id="v11"><sup><small>11</small></sup>  E la parola dell'Eterno fu rivolta a Salomone dicendo: </p>
<p id="v12"><sup><small>12</small></sup>  'Quanto a questa casa che tu edifichi, se tu cammini secondo le mie leggi, se metti in pratica i miei precetti e osservi e segui tutti i miei comandamenti, io confermerò in tuo favore la promessa che feci a Davide tuo padre: </p>
<p id="v13"><sup><small>13</small></sup>  abiterò in mezzo ai figliuoli d'Israele, e non abbandonerò il mio popolo Israele'. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Quando Salomone ebbe finito di costruire la casa, </p>
<p id="v15"><sup><small>15</small></sup>  ne rivestì le pareti interne di tavole di cedro, dal pavimento sino alla travatura del tetto; rivestì così di legno l'interno, e coperse il pavimento della casa di tavole di cipresso. </p>
<p id="v16"><sup><small>16</small></sup>  Rivestì di tavole di cedro uno spazio di venti cubiti in fondo alla casa, dal pavimento al soffitto; e riserbò quello spazio interno per farne un santuario, il luogo santissimo. </p>
<p id="v17"><sup><small>17</small></sup>  I quaranta cubiti sul davanti formavano la casa, vale a dire il tempio. </p>
<p id="v18"><sup><small>18</small></sup>  Il legno di cedro, nell'interno della casa, presentava delle sculture di colloquintide e di fiori sbocciati; tutto era di cedro, non si vedeva pietra. </p>
<p id="v19"><sup><small>19</small></sup>  Salomone stabilì il santuario nell'interno, in fondo alla casa, per collocarvi l'arca del patto dell'Eterno. </p>
<p id="v20"><sup><small>20</small></sup>  Il santuario avea venti cubiti di lunghezza, venti cubiti di larghezza, e venti cubiti d'altezza. Salomone lo ricoprì d'oro finissimo; e davanti al santuario fece un altare di legno di cedro e lo ricoprì d'oro. </p>
<p id="v21"><sup><small>21</small></sup>  Salomone ricoprì d'oro finissimo l'interno della casa, e fece passare un velo per mezzo di catenelle d'oro davanti al santuario, che ricoprì d'oro. </p>
<p id="v22"><sup><small>22</small></sup>  Ricoprì d'oro tutta la casa, tutta quanta la casa, e ricoprì pur d'oro tutto l'altare che apparteneva al santuario. </p>
<p id="v23"><sup><small>23</small></sup>  E fece nel santuario due cherubini di legno d'ulivo, dell'altezza di dieci cubiti ciascuno. </p>
<p id="v24"><sup><small>24</small></sup>  L'una delle ali d'un cherubino misurava cinque cubiti, e l'altra, pure cinque cubiti; il che faceva dieci cubiti, dalla punta d'un'ala alla punta dell'altra. </p>
<p id="v25"><sup><small>25</small></sup>  Il secondo cherubino era parimente di dieci cubiti; ambedue i cherubini erano delle stesse dimensioni e della stessa forma. </p>
<p id="v26"><sup><small>26</small></sup>  L'altezza dell'uno dei cherubini era di dieci cubiti, e tale era l'altezza dell'altro. </p>
<p id="v27"><sup><small>27</small></sup>  E Salomone pose i cherubini in mezzo alla casa, nell'interno. I cherubini aveano le ali spiegate, in guisa che l'ala del primo toccava una delle pareti, e l'ala del secondo toccava l'altra parete; le altre ali si toccavano l'una l'altra con le punte, in mezzo alla casa. </p>
<p id="v28"><sup><small>28</small></sup>  Salomone ricoprì d'oro i cherubini. </p>
<p id="v29"><sup><small>29</small></sup>  E fece ornare tutte le pareti della casa, all'intorno, tanto all'interno quanto all'esterno, di sculture di cherubini, di palme e di fiori sbocciati. </p>
<p id="v30"><sup><small>30</small></sup>  E, tanto nella parte interiore quanto nella esteriore, ricoprì d'oro il pavimento della casa. </p>
<p id="v31"><sup><small>31</small></sup>  All'ingresso del santuario fece una porta a due battenti, di legno d'ulivo; la sua inquadratura, con gli stipiti, occupava la quinta parte della parete. </p>
<p id="v32"><sup><small>32</small></sup>  I due battenti erano di legno d'ulivo. Egli vi fece scolpire dei cherubini, delle palme e dei fiori sbocciati, e li ricoprì d'oro, stendendo l'oro sui cherubini e sulle palme. </p>
<p id="v33"><sup><small>33</small></sup>  Fece pure, per la porta del tempio, degli stipiti di legno d'ulivo, che occupavano il quarto della larghezza del muro, </p>
<p id="v34"><sup><small>34</small></sup>  e due battenti di legno di cipresso; ciascun battente si componeva di due pezzi mobili. </p>
<p id="v35"><sup><small>35</small></sup>  Salomone vi fece scolpire dei cherubini, delle palme e de' fiori sbocciati e li ricoprì d'oro, che distese esattamente sulle sculture. </p>
<p id="v36"><sup><small>36</small></sup>  E costruì il muro di cinta del cortile interno con tre ordini di pietre lavorate e un ordine di travatura di cedro. </p>
<p id="v37"><sup><small>37</small></sup>  Il quarto anno, nel mese di Ziv, furono gettati i fondamenti della casa dell'Eterno; </p>
<p id="v38"><sup><small>38</small></sup>  e l'undicesimo anno, nel mese di Bul, che è l'ottavo mese, la casa fu terminata in tutte le sue parti, secondo il disegno datone. Salomone mise sette anni a fabbricarla. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Kings/5">I Re - Capitolo 5</a></td>
        <td><a href="/it/Bible/1_Kings/Index">Indice</a></td>
        <td><a href="/it/Bible/1_Kings/7">I Re - Capitolo 7</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 6:13 <i>Lui non ci abbandonerà</i>: <a href="/it/The_Urantia_Book/3#p1_4">LU 3:1.4</a>. </li>
</ol>
</div>
