<!--
title: I Re - Capitolo 12
description: 
published: true
date: 2023-11-8T21:45:55Z
tags: bible, bible—1 kings
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Kings/11">
          <span class="mdi mdi-arrow-left-drop-circle"></span><span class="pl-2">I Re - Capitolo 11</span>
        </a>
        </td>
        <td>
        <a href="/it/Bible/1_Kings/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Kings/13">
          <span class="pr-2">I Re - Capitolo 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Roboamo andò a Sichem, perché tutto Israele era venuto a Sichem per farlo re. </p>
<p id="v2"><sup><small>2</small></sup>  Quando Geroboamo, figliuolo di Nebat, ebbe di ciò notizia, si trovava ancora in Egitto, dov'era fuggito per scampare dal re Salomone; stava in Egitto, </p>
<p id="v3"><sup><small>3</small></sup>  e quivi lo mandarono a chiamare. Allora Geroboamo e tutta la raunanza d'Israele vennero a parlare a Roboamo, e gli dissero: </p>
<p id="v4"><sup><small>4</small></sup>  'Tuo padre ha reso duro il nostro giogo; ora rendi tu più lieve la dura servitù e il giogo pesante che tuo padre ci ha imposti, e noi ti serviremo'. </p>
<p id="v5"><sup><small>5</small></sup>  Ed egli rispose loro: 'Andatevene, e tornate da me fra tre giorni'. E il popolo se ne andò. </p>
<p id="v6"><sup><small>6</small></sup>  Il re Roboamo si consigliò coi vecchi ch'erano stati al servizio del re Salomone suo padre mentre era vivo, e disse: 'Che mi consigliate voi di rispondere a questo popolo?' </p>
<p id="v7"><sup><small>7</small></sup>  E quelli gli parlarono così: 'Se oggi tu ti fai servo di questo popolo, se tu gli cedi, se gli rispondi e gli parli con bontà, ti sarà servo per sempre'. </p>
<p id="v8"><sup><small>8</small></sup>  Ma Roboamo abbandonò il consiglio datogli dai vecchi e si consigliò coi giovani ch'eran cresciuti con lui ed erano al suo servizio, </p>
<p id="v9"><sup><small>9</small></sup>  e disse loro: 'Come consigliate voi che rispondiamo a questo popolo che m'ha parlato dicendo: - Allevia il giogo che tuo padre ci ha imposto?' </p>
<p id="v10"><sup><small>10</small></sup>  E i giovani ch'erano cresciuti con lui, gli parlarono così: 'Ecco quel che dirai a questo popolo che s'è rivolto a te dicendo: - Tuo padre ha reso pesante il nostro giogo, e tu ce lo allevia! - Gli risponderai così: - Il mio dito mignolo è più grosso del corpo di mio padre; </p>
<p id="v11"><sup><small>11</small></sup>  ora, mio padre vi ha caricati d'un giogo pesante, ma io lo renderò più pesante ancora; mio padre vi ha castigati con la frusta, e io vi castigherò coi flagelli a punte'. </p>
<p id="v12"><sup><small>12</small></sup>  Tre giorni dopo, Geroboamo e tutto il popolo vennero da Roboamo, come aveva ordinato il re dicendo: 'Tornate da me fra tre giorni'. </p>
<p id="v13"><sup><small>13</small></sup>  E il re rispose aspramente, abbandonando il consiglio che i vecchi gli aveano dato; </p>
<p id="v14"><sup><small>14</small></sup>  e parlò al popolo secondo il consiglio dei giovani, dicendo: 'Mio padre ha reso pesante il vostro giogo, ma io lo renderò più pesante ancora; mio padre vi ha castigati con la frusta, e io vi castigherò coi flagelli a punte'. </p>
<p id="v15"><sup><small>15</small></sup>  Così il re non diede ascolto al popolo; perché questa cosa era diretta dall'Eterno, affinché si adempisse la parola da lui detta per mezzo di Ahija di Scilo a Geroboamo, figliuolo di Nebat. </p>
<p id="v16"><sup><small>16</small></sup>  E quando tutto il popolo d'Israele vide che il re non gli dava ascolto, rispose al re, dicendo: 'Che abbiam noi da fare con Davide? Noi non abbiam nulla di comune col figliuolo d'Isai! Alle tue tende, o Israele! Provvedi ora tu alla tua casa, o Davide!' E Israele se ne andò alle sue tende. </p>
<p id="v17"><sup><small>17</small></sup>  Ma sui figliuoli d'Israele che abitavano nelle città di Giuda, regnò Roboamo. </p>
<p id="v18"><sup><small>18</small></sup>  E il re Roboamo mandò loro Adoram, preposto alle comandate; ma tutto Israele lo lapidò, ed egli morì. E il re Roboamo salì in fretta sopra un carro per fuggire a Gerusalemme. </p>
<p id="v19"><sup><small>19</small></sup>  Così Israele si ribellò alla casa di Davide, ed è rimasto ribelle fino al dì d'oggi. </p>
<p id="v20"><sup><small>20</small></sup>  E quando tutto Israele ebbe udito che Geroboamo era tornato, lo mandò a chiamare perché venisse nella raunanza, e lo fece re su tutto Israele. Nessuno seguitò la casa di Davide, tranne la sola tribù di Giuda. </p>
<p id="v21"><sup><small>21</small></sup>  E Roboamo, giunto che fu a Gerusalemme, radunò tutta la casa di Giuda e la tribù di Beniamino, centottantamila uomini, guerrieri scelti, per combattere contro la casa d'Israele e restituire il regno a Roboamo, figliuolo di Salomone. </p>
<p id="v22"><sup><small>22</small></sup>  Ma la parola di Dio fu così rivolta a Scemaia, uomo di Dio: </p>
<p id="v23"><sup><small>23</small></sup>  'Parla a Roboamo, figliuolo di Salomone, re di Giuda, a tutta la casa di Giuda e di Beniamino e al resto del popolo, e di' loro: </p>
<p id="v24"><sup><small>24</small></sup>  - Così parla l'Eterno: Non salite a combattere contro i vostri fratelli, i figliuoli d'Israele! Ognuno se ne torni a casa sua; perché questo è avvenuto per voler mio'. Quelli ubbidirono alla parola dell'Eterno, e se ne tornaron via secondo la parola dell'Eterno. </p>
<p id="v25"><sup><small>25</small></sup>  Geroboamo edificò Sichem nella contrada montuosa di Efraim, e vi si stabilì; poi uscì di là, ed edificò Penuel. </p>
<p id="v26"><sup><small>26</small></sup>  E Geroboamo disse in cuor suo: 'Ora il regno potrebbe benissimo tornare alla casa di Davide. </p>
<p id="v27"><sup><small>27</small></sup>  Se questo popolo sale a Gerusalemme per offrir dei sacrifizi nella casa dell'Eterno, il suo cuore si volgerà verso il suo signore, verso Roboamo re di Giuda, e mi uccideranno, e torneranno a Roboamo re di Giuda'. </p>
<p id="v28"><sup><small>28</small></sup>  Il re, quindi, dopo essersi consigliato, fece due vitelli d'oro e disse al popolo: 'Siete ormai saliti abbastanza a Gerusalemme! O Israele, ecco i tuoi dèi, che ti hanno tratto dal paese d'Egitto!' </p>
<p id="v29"><sup><small>29</small></sup>  E ne mise uno a Bethel, e l'altro a Dan. </p>
<p id="v30"><sup><small>30</small></sup>  Questo diventò un'occasione di peccato; perché il popolo andava fino a Dan per presentarsi davanti ad uno di que' vitelli. </p>
<p id="v31"><sup><small>31</small></sup>  Egli fece anche delle case d'alti luoghi, e creò dei sacerdoti presi qua e là di fra il popolo, e che non erano de' figliuoli di Levi. </p>
<p id="v32"><sup><small>32</small></sup>  Geroboamo istituì pure una solennità nell'ottavo mese, nel quindicesimo giorno del mese, simile alla solennità che si celebrava in Giuda, e offrì dei sacrifizi sull'altare. Così fece a Bethel perché si offrissero sacrifizi ai vitelli ch'egli avea fatti; e a Bethel stabilì i sacerdoti degli alti luoghi che aveva eretti. </p>
<p id="v33"><sup><small>33</small></sup>  Il quindicesimo giorno dell'ottavo mese, mese che aveva scelto di sua testa, Geroboamo salì all'altare che aveva costruito a Bethel, fece una festa per i figliuoli d'Israele, e salì all'altare per offrire profumi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Kings/11">
          <span class="mdi mdi-arrow-left-drop-circle"></span><span class="pl-2">I Re - Capitolo 11</span>
        </a>
        </td>
        <td>
        <a href="/it/Bible/1_Kings/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Kings/13">
          <span class="pr-2">I Re - Capitolo 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
