<!--
title: Michea - Capitolo 6
description: 
published: true
date: 2022-10-7T1:7:41Z
tags: bible, bible—micah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Micah/5">Michea - Capitolo 5</a></td>
        <td><a href="/it/Bible/Micah/Index">Indice</a></td>
        <td><a href="/it/Bible/Micah/7">Michea - Capitolo 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Deh, ascoltate ciò che dice l'Eterno: Lèvati, pèrora davanti a questi monti, e odano i colli la tua voce! </p>
<p id="v2"><sup><small>2</small></sup>  Ascoltate, o monti, la causa dell'Eterno, e voi, saldi fondamenti della terra! poiché l'Eterno ha una causa col suo popolo, e vuol discutere con Israele. </p>
<p id="v3"><sup><small>3</small></sup>  Popolo mio, che t'ho io fatto? In che t'ho io travagliato? Testimonia pure contro di me! </p>
<p id="v4"><sup><small>4</small></sup>  Poiché io ti trassi fuori dal paese d'Egitto, ti redensi dalla casa di schiavitù, mandai davanti a te Mosè, Aaronne e Maria. </p>
<p id="v5"><sup><small>5</small></sup>  O popolo mio, ricorda dunque quel che Balak, re di Moab, macchinava, e che cosa gli rispose Balaam, figliuolo di Beor, da Sittim a Ghilgal, affinché tu riconosca il giusto procedere dell'Eterno. </p>
<p id="v6"><sup><small>6</small></sup>  'Con che verrò io davanti all'Eterno e m'inchinerò davanti all'Iddio eccelso? Verrò io davanti a lui con degli olocausti, con de' vitelli d'un anno? <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  L'Eterno gradirà egli le migliaia de' montoni, le miriadi dei rivi d'olio? Darò il mio primogenito per la mia trasgressione? il frutto delle mie viscere per il peccato dell'anima mia?' </p>
<p id="v8"><sup><small>8</small></sup>  O uomo, Egli t'ha fatto conoscere ciò ch'è bene; e che altro richiede da te l'Eterno, se non che tu pratichi ciò ch'è giusto, che tu ami la misericordia, e cammini umilmente col tuo Dio? <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  La voce dell'Eterno grida alla città, (e chi ha senno avrà riguardo al suo nome): Ascoltate la verga, e colui che l'ha fatta venire! </p>
<p id="v10"><sup><small>10</small></sup>  Vi son eglino ancora, nella casa dell'empio, dei tesori empiamente acquistati, e l'efa scarso, ch'è cosa abominevole? </p>
<p id="v11"><sup><small>11</small></sup>  Sarei io puro se tollerassi bilance false e il sacchetto dai pesi frodolenti? </p>
<p id="v12"><sup><small>12</small></sup>  Poiché i ricchi della città son pieni di violenza, i suoi abitanti proferiscono menzogne, e la loro lingua non è che frode nella loro bocca. </p>
<p id="v13"><sup><small>13</small></sup>  Perciò anch'io ti colpirò, e ti produrrò gravi ferite, ti desolerò a motivo de' tuoi peccati. </p>
<p id="v14"><sup><small>14</small></sup>  Tu mangerai, ma non sarai saziato, e l'inanizione rimarrà dentro di te; porterai via, ma non salverai, e ciò che avrai salvato, lo darò in balìa della spada. </p>
<p id="v15"><sup><small>15</small></sup>  Tu seminerai, ma non mieterai; pigerai le ulive, ma non t'ungerai d'olio; spremerai il mosto, ma non berrai il vino. </p>
<p id="v16"><sup><small>16</small></sup>  Si osservano con cura gli statuti d'Omri, e tutte le pratiche della casa d'Achab, e voi camminate seguendo i loro consigli, perch'io abbandoni te alla desolazione, e i tuoi abitanti ai fischi! E voi porterete l'obbrobrio del mio popolo! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Micah/5">Michea - Capitolo 5</a></td>
        <td><a href="/it/Bible/Micah/Index">Indice</a></td>
        <td><a href="/it/Bible/Micah/7">Michea - Capitolo 7</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 6:6-8 <i>La Scrittura legge: Con che io verrò davanti al Signore</i>: <a href="/it/The_Urantia_Book/126#p4_5">LU 126:4.5</a>.  <i>Devo venire con olocausto</i>: <a href="/it/The_Urantia_Book/97#p5_6">LU 97:5.6</a>. </li>
  <li id="fn2"><a href="#cite2">↑</a> 6:8 <i>Cammina umilmente con Dio</i>: <a href="/it/The_Urantia_Book/149#p6_11">LU 149:6.11</a>. </li>
</ol>
</div>
