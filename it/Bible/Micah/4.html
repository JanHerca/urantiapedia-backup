<!--
title: Michea - Capitolo 4
description: 
published: true
date: 2023-11-8T21:45:55Z
tags: bible, bible—micah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Micah/3">
          <span class="mdi mdi-arrow-left-drop-circle"></span><span class="pl-2">Michea - Capitolo 3</span>
        </a>
        </td>
        <td>
        <a href="/it/Bible/Micah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Micah/5">
          <span class="pr-2">Michea - Capitolo 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ma avverrà, negli ultimi tempi, che il monte della casa dell'Eterno si ergerà sopra la sommità de' monti, e s'innalzerà al disopra delle colline, e i popoli affluiranno ad esso. </p>
<p id="v2"><sup><small>2</small></sup>  Verranno delle nazioni in gran numero e diranno: 'Venite, saliamo al monte dell'Eterno e alla casa dell'Iddio di Giacobbe; egli c'insegnerà le sue vie, e noi cammineremo nei suoi sentieri!' Poiché da Sion uscirà la legge, e da Gerusalemme la parola dell'Eterno. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Egli sarà giudice fra molti popoli, e sederà come arbitro fra nazioni potenti e lontane. Delle loro spade fabbricheranno vòmeri, delle loro lance, ròncole; una nazione non leverà più la spada contro l'altra, e non impareranno più la guerra. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Sederanno ciascuno sotto la sua vigna e sotto il suo fico, senza che alcuno li spaventi; poiché la bocca dell'Eterno degli eserciti ha parlato. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Mentre tutti i popoli camminano ciascuno nel nome del suo dio, noi cammineremo nel nome dell'Eterno, del nostro Dio, in perpetuo. <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  In quel giorno, dice l'Eterno, io raccoglierò le pecore zoppe, radunerò quelle ch'erano state scacciate, e quelle ch'io avevo trattato duramente. </p>
<p id="v7"><sup><small>7</small></sup>  Di quelle che zoppicano farò un resto, che sussisterà; di quelle scacciate lontano una nazione potente; e l'Eterno regnerà su loro sul monte Sion, da allora in perpetuo. </p>
<p id="v8"><sup><small>8</small></sup>  E tu, torre del gregge, colle della figliuola di Sion, a te verrà, a te verrà l'antico dominio, il regno che spetta alla figliuola di Gerusalemme. </p>
<p id="v9"><sup><small>9</small></sup>  Ora, perché gridi tu così forte? Non v'è egli alcun re dentro di te? il tuo consigliere è egli perito, che l'angoscia ti colga come di donna che partorisce? </p>
<p id="v10"><sup><small>10</small></sup>  Soffri e gemi, o figliuola di Sion, come donna che partorisce! Poiché ora uscirai dalla città, dimorerai per i campi, e andrai fino a Babilonia. Là tu sarai liberata, là l'Eterno ti riscatterà dalla mano de' tuoi nemici. </p>
<p id="v11"><sup><small>11</small></sup>  Ora molte nazioni si son radunate contro di te, le quali dicono: 'Sia profanata! e i nostri occhi si pascan della vista di Sion!' </p>
<p id="v12"><sup><small>12</small></sup>  Ma esse non conoscono i pensieri dell'Eterno, non intendono i suoi disegni: poich'egli le raduna come mannelle sull'aia. </p>
<p id="v13"><sup><small>13</small></sup>  Figliuola di Sion, lèvati, trebbia! perché io farò che sia di ferro il tuo corno, che le tue unghie sian di rame; e tu triterai molti popoli; e consacrerò come interdetto i loro guadagni all'Eterno, e le loro ricchezze al Signore di tutta la terra. </p>
<p id="v14"><sup><small>14</small></sup>  Ora, o figliuola di schiere, raduna le tue schiere! Ci cingono d'assedio; colpiscon con la verga la guancia del giudice d'Israele! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Micah/3">
          <span class="mdi mdi-arrow-left-drop-circle"></span><span class="pl-2">Michea - Capitolo 3</span>
        </a>
        </td>
        <td>
        <a href="/it/Bible/Micah/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Micah/5">
          <span class="pr-2">Michea - Capitolo 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 4:2 <i>Insegnato dallo spirito</i>: <a href="/it/The_Urantia_Book/156#p5_2">LU 156:5.2</a>. </li>
  <li id="fn2"><a href="#cite2">↑</a> 4:3 <i>Le nazioni non imparano più la guerra</i>: <a href="/it/The_Urantia_Book/159#p5_6">LU 159:5.6</a>. </li>
  <li id="fn3"><a href="#cite3">↑</a> 4:4 <i>Non più Signore degli eserciti</i>: <a href="/it/The_Urantia_Book/194#p3_11">LU 194:3.11</a>. </li>
  <li id="fn4"><a href="#cite4">↑</a> 4:4-5 <i>Ognuno si siede sotto la propria vite</i>: <a href="/it/The_Urantia_Book/97#p5_5">LU 97:5.5</a>. </li>
  <li id="fn5"><a href="#cite5">↑</a> 4:5 <i>Il regno come speranza futura</i>: <a href="/it/The_Urantia_Book/170#p1_3">LU 170:1.3</a>. </li>
</ol>
</div>
