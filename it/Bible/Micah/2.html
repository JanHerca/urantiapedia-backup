<!--
title: Michea - Capitolo 2
description: 
published: true
date: 2022-10-7T1:7:41Z
tags: bible, bible—micah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Micah/1">Michea - Capitolo 1</a></td>
        <td><a href="/it/Bible/Micah/Index">Indice</a></td>
        <td><a href="/it/Bible/Micah/3">Michea - Capitolo 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Guai a quelli che meditano l'iniquità e macchinano il male sui loro letti, per metterlo ad effetto allo spuntar del giorno, quando ne hanno il potere in mano! </p>
<p id="v2"><sup><small>2</small></sup>  Agognano dei campi, e li rapiscono; delle case, e se le prendono; così opprimono l'uomo e la sua casa, l'individuo e la sua proprietà. </p>
<p id="v3"><sup><small>3</small></sup>  Perciò così parla l'Eterno: Ecco, io medito contro questa stirpe un male, al quale non potrete sottrarre il collo; e non camminerete più a test'alta, perché saranno tempi cattivi. </p>
<p id="v4"><sup><small>4</small></sup>  In quel giorno si farà su di voi un proverbio, si canterà un lamento, e si dirà: 'È finito! Noi siamo interamente rovinati! Egli passa ad altri la parte del mio popolo! Vedete, com'egli me la toglie! I nostri campi li distribuisce agl'infedeli!' </p>
<p id="v5"><sup><small>5</small></sup>  Perciò tu non avrai più alcuno che tiri la cordicella per far le parti, nella raunanza dell'Eterno. </p>
<p id="v6"><sup><small>6</small></sup>  'Non profetate!' vanno essi ripetendo. Anche se non si profetizzino cotali cose, non si eviterà l'ignominia. </p>
<p id="v7"><sup><small>7</small></sup>  O tu che porti il nome di casa di Giacobbe, è forse l'Eterno pronto all'ira? È questo il suo modo d'agire? Le mie parole non son esse favorevoli a colui che cammina rettamente? </p>
<p id="v8"><sup><small>8</small></sup>  Ma da qualche tempo il mio popolo insorge come un nemico; voi portate via il mantello di sopra alla veste a quelli che passan tranquillamente, che tornano dalla guerra. </p>
<p id="v9"><sup><small>9</small></sup>  Voi cacciate le donne del mio popolo dalle case che son la loro delizia; voi rapite per sempre la mia gloria ai loro figliuoletti. </p>
<p id="v10"><sup><small>10</small></sup>  Levatevi, andàtevene! perché questo non è luogo di riposo; a motivo della sua contaminazione, esso vi distruggerà d'una distruzione orrenda. </p>
<p id="v11"><sup><small>11</small></sup>  Se uno andasse dietro al vento, e spacciasse menzogne, dicendo: 'Io predirò per te vino e bevande forti!' quello sarebbe l'oracolo di questo popolo. </p>
<p id="v12"><sup><small>12</small></sup>  Io ti radunerò, o Giacobbe, ti radunerò tutto quanto! Certo io raccoglierò il rimanente d'Israele; io li farò venire assieme come pecore in un ovile, come un gregge in mezzo al suo pascolo; il luogo sarà affollato di uomini. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Chi farà la breccia salirà innanzi a loro; essi faran la breccia, e passeranno per la porta e per essa usciranno; il loro re camminerà davanti a loro, e l'Eterno sarà alla loro testa. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Micah/1">Michea - Capitolo 1</a></td>
        <td><a href="/it/Bible/Micah/Index">Indice</a></td>
        <td><a href="/it/Bible/Micah/3">Michea - Capitolo 3</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 2:12 <i>Resti di Israele</i>: <a href="/it/The_Urantia_Book/97#p9_21">LU 97:9.21</a>. </li>
</ol>
</div>
