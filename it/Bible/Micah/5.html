<!--
title: Michea - Capitolo 5
description: 
published: true
date: 2022-10-7T1:7:41Z
tags: bible, bible—micah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Micah/4">Michea - Capitolo 4</a></td>
        <td><a href="/it/Bible/Micah/Index">Indice</a></td>
        <td><a href="/it/Bible/Micah/6">Michea - Capitolo 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ma da te, o Bethlehem Efrata, piccola per esser tra i migliai di Giuda, da te mi uscirà colui che sarà dominatore in Israele, le cui origini risalgono ai tempi antichi, ai giorni eterni. </p>
<p id="v2"><sup><small>2</small></sup>  Perciò egli li darà in man dei loro nemici, fino al tempo in cui colei che deve partorire, partorirà; e il resto de' suoi fratelli tornerà a raggiungere i figliuoli d'Israele. </p>
<p id="v3"><sup><small>3</small></sup>  Egli starà là e pascerà il suo gregge colla forza dell'Eterno, colla maestà del nome dell'Eterno, del suo Dio. E quelli dimoreranno in pace, perché allora ei sarà grande fino all'estremità della terra. </p>
<p id="v4"><sup><small>4</small></sup>  E sarà lui che recherà la pace. Quando l'Assiro verrà nel nostro paese, e metterà il piede nei nostri palazzi, noi faremo sorgere contro di lui sette pastori e otto principi di fra il popolo. </p>
<p id="v5"><sup><small>5</small></sup>  Essi pasceranno il paese dell'Assiro con la spada, e la terra di Nimrod nelle sue proprie città; ed egli ci libererà dall'Assiro, quando questi verrà nel nostro paese, e metterà il piede nei nostri confini. </p>
<p id="v6"><sup><small>6</small></sup>  Il resto di Giacobbe sarà, in mezzo a molti popoli, come una rugiada che vien dall'Eterno, come una fitta pioggia sull'erba, le quali non aspettano ordine d'uomo, e non dipendono dai figliuoli degli uomini. </p>
<p id="v7"><sup><small>7</small></sup>  Il resto di Giacobbe sarà fra le nazioni, in mezzo a molti popoli, come un leone tra le bestie della foresta, come un leoncello fra i greggi di pecore, il quale, quando passa, calpesta e sbrana, senza che alcuno possa liberare. </p>
<p id="v8"><sup><small>8</small></sup>  Si levi la tua mano sopra i tuoi avversari, e tutti i tuoi nemici siano sterminati! </p>
<p id="v9"><sup><small>9</small></sup>  E in quel giorno avverrà, dice l'Eterno, che io sterminerò i tuoi cavalli in mezzo a te, e distruggerò i tuoi carri; </p>
<p id="v10"><sup><small>10</small></sup>  sterminerò le città del tuo paese, e atterrerò tutte le tue fortezze; </p>
<p id="v11"><sup><small>11</small></sup>  sterminerò dalla tua mano i sortilegi e tu non avrai più pronosticatori; </p>
<p id="v12"><sup><small>12</small></sup>  sterminerò in mezzo a te le tue immagini scolpite e le tue statue, e tu non ti prostrerai più avanti all'opera delle tue mani. </p>
<p id="v13"><sup><small>13</small></sup>  Io estirperò di mezzo a te i tuoi idoli d'Astarte, e distruggerò le tue città. </p>
<p id="v14"><sup><small>14</small></sup>  E farò vendetta nella mia ira e nel mio furore, delle nazioni che non avran dato ascolto. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Micah/4">Michea - Capitolo 4</a></td>
        <td><a href="/it/Bible/Micah/Index">Indice</a></td>
        <td><a href="/it/Bible/Micah/6">Michea - Capitolo 6</a></td>
      </tr>
    </tbody>
  </table>
</figure>
