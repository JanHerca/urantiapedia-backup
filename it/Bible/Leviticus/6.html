<!--
title: Levitico - Capitolo 6
description: 
published: true
date: 2022-10-7T1:7:41Z
tags: bible, bible—leviticus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Leviticus/5">Levitico - Capitolo 5</a></td>
        <td><a href="/it/Bible/Leviticus/Index">Indice</a></td>
        <td><a href="/it/Bible/Leviticus/7">Levitico - Capitolo 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E l'Eterno parlò a Mosè dicendo: <sup id="cite4"><a href="#fn4">[4]</a></sup></p>
<p id="v2"><sup><small>2</small></sup>  'Quand'uno peccherà e commetterà una infedeltà verso l'Eterno, negando al suo prossimo un deposito da lui ricevuto, o un pegno messo nelle sue mani, o una cosa che ha rubata o estorta con frode al prossimo, </p>
<p id="v3"><sup><small>3</small></sup>  o una cosa perduta che ha trovata, e mentendo a questo proposito e giurando il falso circa una delle cose nelle quali l'uomo può peccare, </p>
<p id="v4"><sup><small>4</small></sup>  quando avrà così peccato e si sarà reso colpevole, restituirà la cosa rubata o estorta con frode, o il deposito che gli era stato confidato, o l'oggetto perduto che ha trovato, </p>
<p id="v5"><sup><small>5</small></sup>  o qualunque cosa circa la quale abbia giurato il falso. Ne farà la restituzione per intero e v'aggiungerà un quinto in più, consegnandola al proprietario il giorno stesso che offrirà il suo sacrifizio di riparazione. </p>
<p id="v6"><sup><small>6</small></sup>  E porterà al sacerdote il suo sacrifizio di riparazione all'Eterno: un montone senza difetto, preso dal gregge, secondo la tua stima, come sacrifizio di riparazione. </p>
<p id="v7"><sup><small>7</small></sup>  E il sacerdote farà l'espiazione per lui davanti all'Eterno, e gli sarà perdonato qualunque sia la cosa di cui si è reso colpevole'. </p>
<p id="v8"><sup><small>8</small></sup>  L'Eterno parlò ancora a Mosè, dicendo: <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  'Da' quest'ordine ad Aaronne e ai suoi figliuoli, e di' loro: Questa è la legge dell'olocausto. L'olocausto rimarrà sulle legna accese sopra l'altare tutta la notte, fino al mattino; e il fuoco dell'altare sarà tenuto acceso. </p>
<p id="v10"><sup><small>10</small></sup>  Il sacerdote si vestirà della sua tunica di lino e si metterà sulla carne le brache; leverà la cenere fatta dal fuoco che avrà consumato l'olocausto sull'altare e la porrà allato all'altare. </p>
<p id="v11"><sup><small>11</small></sup>  Poi si spoglierà delle vesti e ne indosserà delle altre, e porterà la cenere fuori del campo, in un luogo puro. </p>
<p id="v12"><sup><small>12</small></sup>  Il fuoco sarà mantenuto acceso sull'altare e non si lascerà spegnere; e il sacerdote vi brucerà su delle legna ogni mattina, vi disporrà sopra l'olocausto, e vi farà fumar sopra il grasso dei sacrifizi di azioni di grazie. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Il fuoco dev'esser del continuo mantenuto acceso sull'altare, e non si lascerà spegnere. </p>
<p id="v14"><sup><small>14</small></sup>  Questa è la legge dell'oblazione. I figliuoli d'Aaronne l'offriranno davanti all'Eterno, dinanzi all'altare. </p>
<p id="v15"><sup><small>15</small></sup>  Si leverà una manata di fior di farina con il suo olio e tutto l'incenso che è sull'oblazione, e si farà fumare ogni cosa sull'altare in sacrifizio di soave odore, come una ricordanza per l'Eterno. </p>
<p id="v16"><sup><small>16</small></sup>  Aaronne e i suoi figliuoli mangeranno quel che rimarrà dell'oblazione; la si mangerà senza lievito, in luogo santo; la mangeranno nel cortile della tenda di convegno. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Non la si cocerà con lievito; è la parte che ho data loro de' miei sacrifizi fatti mediante il fuoco. È cosa santissima, come il sacrifizio per il peccato e come il sacrifizio di riparazione. </p>
<p id="v18"><sup><small>18</small></sup>  Ogni maschio tra i figliuoli d'Aaronne ne potrà mangiare. È una parte perpetua, assegnatavi di generazione in generazione, sui sacrifizi fatti mediante il fuoco all'Eterno. Chiunque toccherà quelle cose dovrà esser santo'. </p>
<p id="v19"><sup><small>19</small></sup>  L'Eterno parlò ancora a Mosè, dicendo: </p>
<p id="v20"><sup><small>20</small></sup>  'Questa è l'offerta che Aaronne e i suoi figliuoli faranno all'Eterno il giorno che riceveranno l'unzione: un decimo d'efa di fior di farina, come oblazione perpetua, metà la mattina e metà la sera. </p>
<p id="v21"><sup><small>21</small></sup>  Essa sarà preparata con olio, sulla gratella; la porterai quando sarà fritta; l'offrirai in pezzi, come offerta divisa di soave odore all'Eterno; </p>
<p id="v22"><sup><small>22</small></sup>  e il sacerdote che, tra i figliuoli d'Aaronne, sarà unto per succedergli, farà anch'egli quest'offerta; è la parte assegnata in perpetuo all'Eterno; sarà fatta fumare per intero. </p>
<p id="v23"><sup><small>23</small></sup>  Ogni oblazione del sacerdote sarà fatta fumare per intero; non sarà mangiata'. </p>
<p id="v24"><sup><small>24</small></sup>  L'Eterno parlò ancora a Mosè, dicendo: </p>
<p id="v25"><sup><small>25</small></sup>  'Parla ad Aaronne e ai suoi figliuoli, e di' loro: Questa è la legge del sacrifizio per il peccato. Nel luogo dove si sgozza l'olocausto, sarà sgozzata, davanti all'Eterno, la vittima per il peccato. È cosa santissima. </p>
<p id="v26"><sup><small>26</small></sup>  Il sacerdote che l'offrirà per il peccato, la mangerà; dovrà esser mangiata in luogo santo, nel cortile della tenda di convegno. </p>
<p id="v27"><sup><small>27</small></sup>  Chiunque ne toccherà la carne dovrà esser santo; e se ne schizza del sangue sopra una veste, il posto ove sarà schizzato il sangue lo laverai in luogo santo. </p>
<p id="v28"><sup><small>28</small></sup>  Ma il vaso di terra che avrà servito a cuocerla, sarà spezzato; e se è stata cotta in un vaso di rame, questo si strofini bene e si sciacqui con acqua. </p>
<p id="v29"><sup><small>29</small></sup>  Ogni maschio, fra i sacerdoti, ne potrà mangiare; è cosa santissima. </p>
<p id="v30"><sup><small>30</small></sup>  Ma non si mangerà alcuna vittima per il peccato, quando si deve portare del sangue d'essa nella tenda di convegno per fare l'espiazione nel santuario. Essa sarà bruciata col fuoco. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Leviticus/5">Levitico - Capitolo 5</a></td>
        <td><a href="/it/Bible/Leviticus/Index">Indice</a></td>
        <td><a href="/it/Bible/Leviticus/7">Levitico - Capitolo 7</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 6:8-18 <i>Pulisci le trasgressioni</i>: <a href="/it/The_Urantia_Book/90#p5_3">LU 90:5.3</a>. </li>
  <li id="fn2"><a href="#cite2">↑</a> 6:16-18,29 <i>Mangiare i sacrifici</i>: <a href="/it/The_Urantia_Book/89#p4_10">LU 89:4.10</a>. </li>
  <li id="fn3"><a href="#cite3">↑</a> 6:12-13 <i>Fuoco sacro</i>: <a href="/it/The_Urantia_Book/69#p6_5">LU 69:6.5</a>. </li>
  <li id="fn4"><a href="#cite4">↑</a> 6:1-30 <i>Dio ha detto</i>: <a href="/it/The_Urantia_Book/156#p5_4">LU 156:5.4</a>. </li>
</ol>
</div>
