<!--
title: Levitico - Capitolo 5
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Leviticus/4">Levitico - Capitolo 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Leviticus/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Leviticus/6">Levitico - Capitolo 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Quando una persona, dopo aver udito dal giudice la formula del giuramento, nella sua qualità di testimonio pecca non dichiarando ciò che ha veduto o altrimenti conosciuto, porterà la pena della sua iniquità. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  O quand'uno, senza saperlo, avrà toccato qualcosa d'impuro, come il cadavere d'una bestia selvatica impura, o il cadavere d'un animale domestico impuro, o quello d'un rettile impuro, rimarrà egli stesso impuro e colpevole. </p>
<p id="v3"><sup><small>3</small></sup>  O quando, senza saperlo, toccherà una impurità umana - una qualunque delle cose per le quali l'uomo diviene impuro - allorché viene a saperlo, è colpevole. </p>
<p id="v4"><sup><small>4</small></sup>  O quand'uno, senza badarvi, parlando leggermente con le labbra, avrà giurato, con uno di quei giuramenti che gli uomini sogliono proferire alla leggera, di fare qualcosa di male o di bene, allorché viene ad accorgersene, è colpevole. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Quand'uno dunque si sarà reso colpevole d'una di queste cose, confesserà il peccato che ha commesso; </p>
<p id="v6"><sup><small>6</small></sup>  recherà all'Eterno, come sacrifizio della sua colpa, per il peccato che ha commesso, una femmina del gregge, una pecora o una capra, come sacrifizio per il peccato; e il sacerdote farà per lui l'espiazione del suo peccato. </p>
<p id="v7"><sup><small>7</small></sup>  Se non ha mezzi da procurarsi una pecora o una capra, porterà all'Eterno, come sacrifizio della sua colpa, per il suo peccato, due tortore o due giovani piccioni: uno come sacrifizio per il peccato, l'altro come olocausto. </p>
<p id="v8"><sup><small>8</small></sup>  E li porterà al sacerdote, il quale offrirà prima quello per il peccato; gli spiccherà la testa vicino alla nuca, ma senza staccarla del tutto; </p>
<p id="v9"><sup><small>9</small></sup>  poi spargerà del sangue del sacrifizio per il peccato sopra uno dei lati dell'altare, e il resto del sangue sarà spremuto appiè dell'altare. Questo è un sacrifizio per il peccato. </p>
<p id="v10"><sup><small>10</small></sup>  Dell'altro uccello farà un olocausto, secondo le norme stabilite. Così il sacerdote farà per quel tale l'espiazione del peccato che ha commesso, e gli sarà perdonato. </p>
<p id="v11"><sup><small>11</small></sup>  Ma se non ha mezzi da procurarsi due tortore o due giovani piccioni, porterà, come sua offerta per il peccato che ha commesso, la decima parte di un efa di fior di farina, come sacrifizio per il peccato; non vi metterà su né olio né incenso, perché è un sacrifizio per il peccato. </p>
<p id="v12"><sup><small>12</small></sup>  Porterà la farina al sacerdote, e il sacerdote ne prenderà una manata piena come ricordanza, e la farà fumare sull'altare sopra i sacrifizi fatti mediante il fuoco all'Eterno. È un sacrifizio per il peccato. </p>
<p id="v13"><sup><small>13</small></sup>  Così il sacerdote farà per quel tale l'espiazione del peccato che ha commesso in uno di quei casi, e gli sarà perdonato. Il resto della farina sarà per il sacerdote come si fa nell'oblazione'. </p>
<p id="v14"><sup><small>14</small></sup>  L'Eterno parlò ancora a Mosè, dicendo: </p>
<p id="v15"><sup><small>15</small></sup>  'Quand'uno commetterà una infedeltà e peccherà per errore relativamente a ciò che dev'esser consacrato all'Eterno, porterà all'Eterno, come sacrifizio di riparazione, un montone senza difetto, preso dal gregge, secondo la tua stima in sicli d'argento a siclo di santuario, come sacrifizio di riparazione. </p>
<p id="v16"><sup><small>16</small></sup>  E risarcirà il danno fatto al santuario, aggiungendovi un quinto in più e lo darà al sacerdote; e il sacerdote farà per lui l'espiazione col montone offerto come sacrifizio di riparazione, e gli sarà perdonato. </p>
<p id="v17"><sup><small>17</small></sup>  E quand'uno peccherà facendo, senza saperlo, qualcuna delle cose che l'Eterno ha vietato di fare, sarà colpevole e porterà la pena della sua iniquità. </p>
<p id="v18"><sup><small>18</small></sup>  Presenterà al sacerdote, come sacrifizio di riparazione, un montone senza difetto, preso dal gregge, secondo la tua stima; e il sacerdote farà per lui l'espiazione dell'errore commesso per ignoranza, e gli sarà perdonato. </p>
<p id="v19"><sup><small>19</small></sup>  Questo è un sacrifizio di riparazione; quel tale si è realmente reso colpevole verso l'Eterno'. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 5:1-13 <i>Pulisci i peccati individuali</i>: <a href="/it/The_Urantia_Book/90#p5_3">LU 90:5.3</a>. </li>
  <li id="fn2"><a href="#cite2">↑</a> 5:4 <i>Voti e giuramenti sacri</i>: <a href="/it/The_Urantia_Book/87#p6_9">LU 87:6.9</a>. </li>
</ol>
</div>
