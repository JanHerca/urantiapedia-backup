<!--
title: Levitico - Capitolo 15
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Leviticus/14">Levitico - Capitolo 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Leviticus/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Leviticus/16">Levitico - Capitolo 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò ancora a Mosè e ad Aaronne, dicendo: </p>
<p id="v2"><sup><small>2</small></sup>  'Parlate ai figliuoli d'Israele e dite loro: Chiunque ha una gonorrea, a motivo della sua gonorrea è impuro. </p>
<p id="v3"><sup><small>3</small></sup>  La sua impurità sta nella sua gonorrea; sia la sua gonorrea, continua o intermittente, la impurità esiste. </p>
<p id="v4"><sup><small>4</small></sup>  Ogni letto sul quale si coricherà colui che ha la gonorrea, sarà impuro; e ogni oggetto sul quale si sederà sarà impuro. </p>
<p id="v5"><sup><small>5</small></sup>  Chi toccherà il letto di colui si laverà le vesti, laverà se stesso nell'acqua, e sarà impuro fino alla sera. </p>
<p id="v6"><sup><small>6</small></sup>  Chi si sederà sopra un oggetto qualunque sul quale si sia seduto colui che ha la gonorrea, si laverà le vesti, laverà se stesso nell'acqua, e sarà impuro fino alla sera. </p>
<p id="v7"><sup><small>7</small></sup>  Chi toccherà il corpo di colui che ha la gonorrea, si laverà le vesti, laverà se stesso nell'acqua, e sarà impuro fino alla sera. </p>
<p id="v8"><sup><small>8</small></sup>  Se colui che ha la gonorrea sputerà sopra uno che è puro, questi si laverà le vesti, laverà se stesso nell'acqua, e sarà impuro fino alla sera. </p>
<p id="v9"><sup><small>9</small></sup>  Ogni sella su cui sarà salito chi ha la gonorrea, sarà impura. </p>
<p id="v10"><sup><small>10</small></sup>  Chiunque toccherà qualsivoglia cosa che sia stata sotto quel tale, sarà impuro fino alla sera. E chi porterà cotali oggetti si laverà le vesti, laverà se stesso nell'acqua, e sarà impuro fino alla sera. </p>
<p id="v11"><sup><small>11</small></sup>  Chiunque sarà toccato da colui che ha la gonorrea, se questi non s'era lavato le mani, dovrà lavarsi le vesti, lavare se stesso nell'acqua, e sarà immondo fino alla sera. </p>
<p id="v12"><sup><small>12</small></sup>  Il vaso di terra toccato da colui che ha la gonorrea, sarà spezzato; e ogni vaso di legno sarà lavato nell'acqua. </p>
<p id="v13"><sup><small>13</small></sup>  Quando colui che ha la gonorrea sarà purificato della sua gonorrea, conterà sette giorni per la sua purificazione; poi si laverà le vesti, laverà il suo corpo nell'acqua viva, e sarà puro. </p>
<p id="v14"><sup><small>14</small></sup>  L'ottavo giorno prenderà due tortore o due giovani piccioni, verrà davanti all'Eterno all'ingresso della tenda di convegno, e li darà al sacerdote. </p>
<p id="v15"><sup><small>15</small></sup>  E il sacerdote li offrirà: uno come sacrifizio per il peccato, l'altro come olocausto; e il sacerdote farà l'espiazione per lui davanti all'Eterno, a motivo della sua gonorrea. </p>
<p id="v16"><sup><small>16</small></sup>  L'uomo da cui sarà uscito seme genitale si laverà tutto il corpo nell'acqua, e sarà impuro fino alla sera. </p>
<p id="v17"><sup><small>17</small></sup>  Ogni veste e ogni pelle su cui sarà seme genitale, si laveranno nell'acqua e saranno impuri fino alla sera. </p>
<p id="v18"><sup><small>18</small></sup>  La donna e l'uomo che giaceranno insieme carnalmente, si laveranno ambedue nell'acqua e saranno impuri fino alla sera. </p>
<p id="v19"><sup><small>19</small></sup>  Quando una donna avrà i suoi corsi e il sangue le fluirà dalla carne, la sua impurità durerà sette giorni; e chiunque la toccherà sarà impuro fino alla sera. <sup id="cite1"><a href="#fn1">[1]</a></sup> <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Ogni letto sul quale si sarà messa a dormire durante la sua impurità, sarà impuro; e ogni mobile sul quale si sarà messa a sedere, sarà impuro. </p>
<p id="v21"><sup><small>21</small></sup>  Chiunque toccherà il letto di colei si laverà le vesti, laverà se stesso nell'acqua, e sarà impuro fino alla sera. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  E chiunque toccherà qualsivoglia mobile sul quale ella si sarà seduta, si laverà le vesti, laverà se stesso nell'acqua, e sarà impuro fino alla sera. </p>
<p id="v23"><sup><small>23</small></sup>  E se l'uomo si trovava sul letto o sul mobile dov'ella sedeva quand'è avvenuto il contatto, egli sarà impuro fino alla sera. </p>
<p id="v24"><sup><small>24</small></sup>  E se un uomo giace con essa, e avvien che lo tocchi la impurità di lei, egli sarà impuro sette giorni; e ogni letto sul quale si coricherà, sarà impuro. </p>
<p id="v25"><sup><small>25</small></sup>  La donna che avrà un flusso di sangue, per parecchi giorni, fuori del tempo de' suoi corsi, o che avrà questo flusso oltre il tempo de' suoi corsi, sarà impura per tutto il tempo del flusso, com'è al tempo dei suoi corsi. </p>
<p id="v26"><sup><small>26</small></sup>  Ogni letto sul quale si coricherà durante tutto il tempo del suo flusso, sarà per lei come il letto sul quale si corica quando ha i suoi corsi; e ogni mobile sul quale si sederà sarà impuro, com'è impuro quand'ella ha i suoi corsi. </p>
<p id="v27"><sup><small>27</small></sup>  E chiunque toccherà quelle cose sarà immondo; si laverà le vesti, laverà se stesso nell'acqua, e sarà impuro fino alla sera. </p>
<p id="v28"><sup><small>28</small></sup>  E quand'ella sarà purificata del suo flusso, conterà sette giorni, e poi sarà pura. </p>
<p id="v29"><sup><small>29</small></sup>  L'ottavo giorno prenderà due tortore o due giovani piccioni, e li porterà al sacerdote all'ingresso della tenda di convegno. </p>
<p id="v30"><sup><small>30</small></sup>  E il sacerdote ne offrirà uno come sacrifizio per il peccato e l'altro come olocausto; il sacerdote farà per lei l'espiazione, davanti all'Eterno, del flusso che la rendeva impura. </p>
<p id="v31"><sup><small>31</small></sup>  Così terrete lontani i figliuoli d'Israele da ciò che potrebbe contaminarli, affinché non muoiano a motivo della loro impurità, contaminando il mio tabernacolo ch'è in mezzo a loro. </p>
<p id="v32"><sup><small>32</small></sup>  Questa è la legge relativa a colui che ha una gonorrea e a colui dal quale è uscito seme genitale che lo rende immondo, </p>
<p id="v33"><sup><small>33</small></sup>  e la legge relativa a colei che è indisposta a motivo de' suoi corsi, all'uomo o alla donna che ha un flusso, e all'uomo che si corica con donna impura'. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 15:19-20 <i>Quarantena</i>: <a href="/it/The_Urantia_Book/84#p4_8">LU 84:4.8</a>. </li>
  <li id="fn2"><a href="#cite2">↑</a> 15:21-22 <i>Contaminato dal tocco</i>: <a href="/it/The_Urantia_Book/84#p4_8">LU 84:4.8</a>. </li>
  <li id="fn3"><a href="#cite3">↑</a> 15:19 <i>Sangue di vita</i>: <a href="/it/The_Urantia_Book/84#p2_1">LU 84:2.1</a>. </li>
</ol>
</div>
