<!--
title: Levitico - Capitolo 17
description: 
published: true
date: 2022-10-7T1:7:41Z
tags: bible, bible—leviticus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Leviticus/16">Levitico - Capitolo 16</a></td>
        <td><a href="/it/Bible/Leviticus/Index">Indice</a></td>
        <td><a href="/it/Bible/Leviticus/18">Levitico - Capitolo 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò ancora a Mosè dicendo: </p>
<p id="v2"><sup><small>2</small></sup>  'Parla ad Aaronne, ai suoi figliuoli e a tutti i figliuoli d'Israele e di' loro: Questo è quello che l'Eterno ha ordinato, dicendo: </p>
<p id="v3"><sup><small>3</small></sup>  Se un uomo qualunque della casa d'Israele scanna un bue o un agnello o una capra entro il campo, o fuori del campo, </p>
<p id="v4"><sup><small>4</small></sup>  e non lo mena all'ingresso della tenda di convegno per presentarlo come offerta all'Eterno davanti al tabernacolo dell'Eterno, sarà considerato come colpevole di delitto di sangue; ha sparso del sangue, e cotest'uomo sarà sterminato di fra il suo popolo, </p>
<p id="v5"><sup><small>5</small></sup>  affinché i figliuoli d'Israele, invece d'immolare, come fanno, i loro sacrifizi nei campi, li rechino all'Eterno presentandoli al sacerdote, all'ingresso della tenda di convegno, e li offrano all'Eterno come sacrifizi di azioni di grazie. </p>
<p id="v6"><sup><small>6</small></sup>  Il sacerdote ne spanderà il sangue sull'altare dell'Eterno, all'ingresso della tenda di convegno, e farà fumare il grasso come un profumo soave all'Eterno. </p>
<p id="v7"><sup><small>7</small></sup>  Ed essi non offriranno più i loro sacrifizi ai demoni, ai quali sogliono prostituirsi. Questa sarà per loro una legge perpetua, di generazione in generazione. </p>
<p id="v8"><sup><small>8</small></sup>  Di' loro ancora: Se un uomo qualunque della casa d'Israele o degli stranieri che soggiornano fra loro offrirà un olocausto o un sacrifizio, </p>
<p id="v9"><sup><small>9</small></sup>  e non lo porterà all'ingresso della tenda di convegno per immolarlo all'Eterno, cotest'uomo sarà sterminato di fra il suo popolo. </p>
<p id="v10"><sup><small>10</small></sup>  Se un uomo qualunque della casa d'Israele o degli stranieri che soggiornano fra loro mangia di qualsivoglia specie di sangue, io volgerò la mia faccia contro la persona che avrà mangiato del sangue, e la sterminerò di fra il suo popolo. </p>
<p id="v11"><sup><small>11</small></sup>  Poiché la vita della carne è nel sangue. Per questo vi ho ordinato di porlo sull'altare per far l'espiazione per le vostre persone; perché il sangue è quello che fa l'espiazione, mediante la vita. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Perciò ho detto ai figliuoli d'Israele: Nessuno tra voi mangerà del sangue; neppure lo straniero che soggiorna fra voi mangerà del sangue. </p>
<p id="v13"><sup><small>13</small></sup>  E se uno qualunque de' figliuoli d'Israele o degli stranieri che soggiornano fra loro prende alla caccia un quadrupede o un uccello che si può mangiare, ne spargerà il sangue e lo coprirà di polvere; </p>
<p id="v14"><sup><small>14</small></sup>  perché la vita d'ogni carne è il sangue; nel sangue suo sta la vita; perciò ho detto ai figliuoli d'Israele: Non mangerete sangue d'alcuna specie di carne, poiché il sangue è la vita d'ogni carne; chiunque ne mangerà sarà sterminato. </p>
<p id="v15"><sup><small>15</small></sup>  E qualunque persona, sia essa nativa del paese o straniera, che mangerà carne di bestia morta da sé o sbranata, si laverà le vesti, laverà se stesso nell'acqua, e sarà impuro fino alla sera; poi sarà puro. </p>
<p id="v16"><sup><small>16</small></sup>  Ma se non si lava le vesti e se non lava il suo corpo, porterà la pena della sua iniquità'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Leviticus/16">Levitico - Capitolo 16</a></td>
        <td><a href="/it/Bible/Leviticus/Index">Indice</a></td>
        <td><a href="/it/Bible/Leviticus/18">Levitico - Capitolo 18</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 17:11 <i>Sacrificio di sangue</i>: <a href="/it/The_Urantia_Book/63#p6_4">LU 63:6.4</a>.  <i>Sangue di vita</i>: <a href="/it/The_Urantia_Book/84#p2_1">LU 84:2.1</a>. </li>
</ol>
</div>
