<!--
title: Levitico - Capitolo 13
description: 
published: true
date: 2023-11-8T21:45:54Z
tags: bible, bible—leviticus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Leviticus/12">
          <span class="mdi mdi-arrow-left-drop-circle"></span><span class="pl-2">Levitico - Capitolo 12</span>
        </a>
        </td>
        <td>
        <a href="/it/Bible/Leviticus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Leviticus/14">
          <span class="pr-2">Levitico - Capitolo 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò ancora a Mosè e ad Aaronne, dicendo: </p>
<p id="v2"><sup><small>2</small></sup>  'Quand'uno avrà sulla pelle del suo corpo un tumore o una pustola o una macchia lucida che sia sintomo di piaga di lebbra sulla pelle del suo corpo, quel tale sarà menato al sacerdote Aaronne o ad uno de' suoi figliuoli sacerdoti. </p>
<p id="v3"><sup><small>3</small></sup>  Il sacerdote esaminerà la piaga sulla pelle del corpo; e se il pelo della piaga è diventato bianco, e la piaga appare più profonda della pelle del corpo, è piaga di lebbra; e il sacerdote che l'avrà esaminato, dichiarerà quell'uomo impuro. </p>
<p id="v4"><sup><small>4</small></sup>  Ma se la macchia lucida sulla pelle del corpo è bianca, e non appare esser più profonda della pelle, e il suo pelo non è diventato bianco, il sacerdote rinchiuderà per sette giorni colui che ha la piaga. </p>
<p id="v5"><sup><small>5</small></sup>  Il sacerdote, il settimo giorno, l'esaminerà; e se gli parrà che la piaga si sia fermata e non si sia allargata sulla pelle, il sacerdote lo rinchiuderà altri sette giorni. </p>
<p id="v6"><sup><small>6</small></sup>  Il sacerdote, il settimo giorno, lo esaminerà di nuovo; e se vedrà che la piaga non è più lucida e non s'è allargata sulla pelle, il sacerdote dichiarerà quell'uomo puro: è una pustola. Quel tale laverà le sue vesti, e sarà puro. </p>
<p id="v7"><sup><small>7</small></sup>  Ma se la pustola s'è allargata sulla pelle dopo ch'egli s'è mostrato al sacerdote per esser dichiarato puro, si farà esaminare per la seconda volta dal sacerdote; </p>
<p id="v8"><sup><small>8</small></sup>  il sacerdote l'esaminerà; e se vedrà che la pustola si è allargata sulla pelle, il sacerdote lo dichiarerà impuro; è lebbra. </p>
<p id="v9"><sup><small>9</small></sup>  Quand'uno avrà addosso una piaga di lebbra, sarà menato al sacerdote. </p>
<p id="v10"><sup><small>10</small></sup>  Il sacerdote lo esaminerà; e se vedrà che sulla pelle c'è un tumor bianco, che questo tumore ha fatto imbiancare il pelo e che v'è nel tumore della carne viva, </p>
<p id="v11"><sup><small>11</small></sup>  è lebbra inveterata nella pelle del corpo di colui, e il sacerdote lo dichiarerà impuro; non lo rinchiuderà, perché è impuro. </p>
<p id="v12"><sup><small>12</small></sup>  E se la lebbra produce delle efflorescenze sulla pelle in modo da coprire tutta la pelle di colui che ha la piaga, dal capo ai piedi, dovunque il sacerdote guardi, </p>
<p id="v13"><sup><small>13</small></sup>  il sacerdote lo esaminerà; e quando avrà veduto che la lebbra copre tutto il corpo, dichiarerà puro colui che ha la piaga. Egli è divenuto tutto quanto bianco, quindi è puro. </p>
<p id="v14"><sup><small>14</small></sup>  Ma dal momento che apparirà in lui della carne viva, sarà dichiarato impuro. </p>
<p id="v15"><sup><small>15</small></sup>  Quando il sacerdote avrà visto la carne viva, dichiarerà quell'uomo impuro; la carne viva è impura; è lebbra. </p>
<p id="v16"><sup><small>16</small></sup>  Ma se la carne viva ridiventa bianca, vada colui al sacerdote, e il sacerdote lo esaminerà; </p>
<p id="v17"><sup><small>17</small></sup>  e se vedrà che la piaga è ridiventata bianca, il sacerdote dichiarerà puro colui che ha la piaga: è puro. </p>
<p id="v18"><sup><small>18</small></sup>  Quand'uno avrà avuto sulla pelle della carne un'ulcera che sia guarita, </p>
<p id="v19"><sup><small>19</small></sup>  e poi, sul luogo dell'ulcera apparirà un tumor bianco o una macchia lucida, bianca, tendente al rosso, quel tale si mostrerà al sacerdote. </p>
<p id="v20"><sup><small>20</small></sup>  Il sacerdote l'esaminerà; e se vedrà che la macchia apparisce più profonda della pelle e che il pelo n'è diventato bianco, il sacerdote lo dichiarerà impuro; è piaga di lebbra che è scoppiata nell'ulcera. </p>
<p id="v21"><sup><small>21</small></sup>  Ma se il sacerdote, esaminandola, vede che nella macchia non ci sono peli bianchi e che non è più profonda della pelle e non è più lucida, il sacerdote lo rinchiuderà sette giorni. </p>
<p id="v22"><sup><small>22</small></sup>  E se la macchia s'allarga sulla pelle, il sacerdote lo dichiarerà impuro; è piaga di lebbra. </p>
<p id="v23"><sup><small>23</small></sup>  Ma se la macchia è rimasta allo stesso punto e non si è allargata, è la cicatrice dell'ulcera, e il sacerdote lo dichiarerà puro. </p>
<p id="v24"><sup><small>24</small></sup>  Quand'uno avrà sulla pelle del suo corpo una bruciatura cagionata dal fuoco, e su questa bruciatura apparirà una macchia lucida, bianca, tendente al rosso o soltanto bianca, </p>
<p id="v25"><sup><small>25</small></sup>  il sacerdote l'esaminerà; e se vedrà che il pelo della macchia è diventato bianco e la macchia appare più profonda della pelle, è lebbra scoppiata nella bruciatura. Il sacerdote dichiarerà quel tale impuro; è piaga di lebbra. </p>
<p id="v26"><sup><small>26</small></sup>  Ma se il sacerdote, esaminandola, vede che non c'è pelo bianco nella macchia, e ch'essa non è più profonda della pelle e non è più lucida, il sacerdote lo rinchiuderà sette giorni. </p>
<p id="v27"><sup><small>27</small></sup>  Il sacerdote, il settimo giorno, l'esaminerà; e se la macchia s'è allargata sulla pelle, il sacerdote dichiarerà quel tale impuro; è piaga di lebbra. </p>
<p id="v28"><sup><small>28</small></sup>  E se la macchia è rimasta ferma nello stesso luogo, e non si è allargata sulla pelle, e non è più lucida, è il tumore della bruciatura; il sacerdote dichiarerà quel tale puro, perch'è la cicatrice della bruciatura. </p>
<p id="v29"><sup><small>29</small></sup>  Quand'un uomo o una donna avrà una piaga sul capo o nella barba, </p>
<p id="v30"><sup><small>30</small></sup>  il sacerdote esaminerà la piaga; e se vedrà ch'essa appare più profonda della pelle, e che v'è del pelo gialliccio e sottile, il sacerdote li dichiarerà impuri; è tigna, è lebbra del capo o della barba. </p>
<p id="v31"><sup><small>31</small></sup>  E se il sacerdote, esaminando la piaga della tigna, vedrà che non appare più profonda della pelle e che non v'è pelo nero, il sacerdote rinchiuderà sette giorni colui che ha la piaga della tigna. </p>
<p id="v32"><sup><small>32</small></sup>  E se il sacerdote, esaminando il settimo giorno la piaga, vedrà che la tigna non s'è allargata, e che non v'è pelo giallo, e che la tigna non appare più profonda della pelle, </p>
<p id="v33"><sup><small>33</small></sup>  quel tale si raderà, ma non raderà il luogo dov'è la tigna; e il sacerdote rinchiuderà altri sette giorni colui che ha la tigna. </p>
<p id="v34"><sup><small>34</small></sup>  Il sacerdote, il settimo giorno, esaminerà la tigna; e se vedrà che la tigna non s'è allargata sulla pelle e non appare più profonda della pelle, il sacerdote dichiarerà quel tale puro; colui si laverà le vesti, e sarà puro. </p>
<p id="v35"><sup><small>35</small></sup>  Ma se, dopo ch'egli è stato dichiarato puro, la tigna s'è allargata sulla pelle, </p>
<p id="v36"><sup><small>36</small></sup>  il sacerdote l'esaminerà; e se vedrà che la tigna s'è allargata sulla pelle, il sacerdote non cercherà se v'è del pelo giallo; quel tale è impuro. </p>
<p id="v37"><sup><small>37</small></sup>  Ma se vedrà che la tigna s'è fermata e che v'è cresciuto del pelo nero, la tigna è guarita; quel tale è puro, e il sacerdote lo dichiarerà puro. </p>
<p id="v38"><sup><small>38</small></sup>  Quand'un uomo o una donna avrà sulla pelle del suo corpo delle macchie lucide, delle macchie bianche, </p>
<p id="v39"><sup><small>39</small></sup>  il sacerdote l'esaminerà; e se vedrà che le macchie sulla pelle del loro corpo sono di un bianco pallido, è una eruzione cutanea; quel tale è puro. </p>
<p id="v40"><sup><small>40</small></sup>  Colui al quale son cascati i capelli del capo è calvo, ma è puro. </p>
<p id="v41"><sup><small>41</small></sup>  Se i capelli gli son cascati dalla parte della faccia, è calvo di fronte, ma è puro. </p>
<p id="v42"><sup><small>42</small></sup>  Ma se sulla parte calva del di dietro o del davanti del capo appare una piaga bianca tendente al rosso, è lebbra, scoppiata nella parte calva del di dietro o del davanti del capo. </p>
<p id="v43"><sup><small>43</small></sup>  Il sacerdote lo esaminerà; e se vedrà che il tumore della piaga nella parte calva del di dietro o del davanti del capo è bianco tendente al rosso, simile alla lebbra della pelle del corpo, </p>
<p id="v44"><sup><small>44</small></sup>  quel tale è un lebbroso; è impuro, e il sacerdote lo dovrà dichiarare impuro; egli ha la sua piaga sul capo. </p>
<p id="v45"><sup><small>45</small></sup>  Il lebbroso, affetto da questa piaga, porterà le vesti strappate e il capo scoperto; si coprirà la barba, e andrà gridando: Impuro! impuro! <sup id="cite1"><a href="#fn1">[1]</a></sup></p>
<p id="v46"><sup><small>46</small></sup>  Sarà impuro tutto il tempo che avrà la piaga; è impuro; se ne starà solo; abiterà fuori del campo. </p>
<p id="v47"><sup><small>47</small></sup>  Quando apparirà una piaga di lebbra sopra una veste, sia veste di lana o veste di lino, </p>
<p id="v48"><sup><small>48</small></sup>  un tessuto o un lavoro a maglia, di lino o di lana, un oggetto di pelle o qualunque altra cosa fatta di pelle, </p>
<p id="v49"><sup><small>49</small></sup>  se la piaga sarà verdastra o rossastra sulla veste o sulla pelle, sul tessuto, o sulla maglia, o su qualunque cosa fatta di pelle, è piaga di lebbra, e sarà mostrata al sacerdote. </p>
<p id="v50"><sup><small>50</small></sup>  Il sacerdote esaminerà la piaga, e rinchiuderà sette giorni colui che ha la piaga. </p>
<p id="v51"><sup><small>51</small></sup>  Il settimo giorno esaminerà la piaga; e se la piaga si sarà allargata sulla veste o sul tessuto o sulla maglia o sulla pelle o sull'oggetto fatto di pelle per un uso qualunque, è una piaga di lebbra maligna; è cosa impura. </p>
<p id="v52"><sup><small>52</small></sup>  Egli brucerà quella veste o il tessuto o la maglia di lana o di lino o qualunque oggetto fatto di pelle, sul quale è la piaga; perché è lebbra maligna; saran bruciati col fuoco. </p>
<p id="v53"><sup><small>53</small></sup>  E se il sacerdote, esaminandola, vedrà che la piaga non s'è allargata sulla veste o sul tessuto o sulla maglia o sull'oggetto qualunque di pelle, </p>
<p id="v54"><sup><small>54</small></sup>  il sacerdote ordinerà che si lavi l'oggetto su cui è la piaga, e lo rinchiuderà altri sette giorni. </p>
<p id="v55"><sup><small>55</small></sup>  Il sacerdote esaminerà la piaga, dopo che sarà stata lavata; e se vedrà che la piaga non ha mutato colore, benché non si sia allargata, è un oggetto immondo; lo brucerai col fuoco; v'è corrosione, sia che la parte corrosa si trovi sul diritto o sul rovescio dell'oggetto. </p>
<p id="v56"><sup><small>56</small></sup>  E se il sacerdote, esaminandola, vede che la piaga, dopo essere stata lavata, è diventata pallida, la strapperà dalla veste o dalla pelle o dal tessuto o dalla maglia. </p>
<p id="v57"><sup><small>57</small></sup>  E se apparisce ancora sulla veste o sul tessuto o sulla maglia o sull'oggetto qualunque fatto di pelle, è una eruzione lebbrosa; brucerai col fuoco l'oggetto su cui è la piaga. </p>
<p id="v58"><sup><small>58</small></sup>  La veste o il tessuto o la maglia o qualunque oggetto fatto di pelle che avrai lavato e dal quale la piaga sarà scomparsa, si laverà una seconda volta, e sarà puro. </p>
<p id="v59"><sup><small>59</small></sup>  Questa è la legge relativa alla piaga di lebbra sopra una veste di lana o di lino, sul tessuto o sulla maglia o su qualunque oggetto fatto di pelle, per dichiararli puri o impuri'. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Leviticus/12">
          <span class="mdi mdi-arrow-left-drop-circle"></span><span class="pl-2">Levitico - Capitolo 12</span>
        </a>
        </td>
        <td>
        <a href="/it/Bible/Leviticus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Leviticus/14">
          <span class="pr-2">Levitico - Capitolo 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 13:45 <i>Confessione rituale: impuro</i>: <a href="/it/The_Urantia_Book/89#p2_5">LU 89:2.5</a>. </li>
</ol>
</div>
