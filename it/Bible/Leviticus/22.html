<!--
title: Levitico - Capitolo 22
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Leviticus/21">Levitico - Capitolo 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Leviticus/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Leviticus/23">Levitico - Capitolo 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò ancora a Mosè, dicendo: </p>
<p id="v2"><sup><small>2</small></sup>  'Di' ad Aaronne e ai suoi figliuoli che si astengano dalle cose sante che mi son consacrate dai figliuoli d'Israele, e non profanino il mio santo nome. Io sono l'Eterno. </p>
<p id="v3"><sup><small>3</small></sup>  Di' loro: Qualunque uomo della vostra stirpe che nelle vostre future generazioni, trovandosi in stato d'impurità, s'accosterà alle cose sante che i figliuoli d'Israele consacrano all'Eterno, sarà sterminato dal mio cospetto. Io sono l'Eterno. </p>
<p id="v4"><sup><small>4</small></sup>  Qualunque uomo della stirpe d'Aaronne che sia lebbroso o abbia la gonorrea, non mangerà delle cose sante, finché non sia puro. E così sarà di chi avrà toccato una persona impura per contatto con un morto, o avrà avuto una perdita di seme genitale, </p>
<p id="v5"><sup><small>5</small></sup>  o di chi avrà toccato un rettile che l'abbia reso impuro, o un uomo che gli abbia comunicato una impurità di qualsivoglia specie. </p>
<p id="v6"><sup><small>6</small></sup>  La persona che avrà avuto di tali contatti sarà impura fino alla sera, e non mangerà delle cose sante prima d'essersi lavato il corpo nell'acqua; </p>
<p id="v7"><sup><small>7</small></sup>  dopo il tramonto del sole sarà pura, e potrà poi mangiare delle cose sante, perché sono il suo pane. </p>
<p id="v8"><sup><small>8</small></sup>  Il sacerdote non mangerà carne di bestia morta da sé o sbranata, per non rendersi impuro. Io sono l'Eterno. </p>
<p id="v9"><sup><small>9</small></sup>  Osserveranno dunque ciò che ho comandato, onde non portino la pena del loro peccato, e muoiano per aver profanato le cose sante. Io sono l'Eterno che li santifico. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Nessun estraneo al sacerdozio mangerà delle cose sante: chi sta da un sacerdote o lavora da lui per un salario non mangerà delle cose sante. </p>
<p id="v11"><sup><small>11</small></sup>  Ma una persona che il sacerdote avrà comprata coi suoi danari, ne potrà mangiare; così pure colui che gli è nato in casa: questi potranno mangiare del pane di lui. </p>
<p id="v12"><sup><small>12</small></sup>  La figliuola di un sacerdote maritata a un estraneo non mangerà delle cose sante offerte per elevazione. </p>
<p id="v13"><sup><small>13</small></sup>  Ma se la figliuola del sacerdote è vedova, o ripudiata, senza figliuoli, e torna a stare da suo padre come quand'era giovine, potrà mangiare del pane del padre; ma nessun estraneo al sacerdozio ne mangerà. </p>
<p id="v14"><sup><small>14</small></sup>  E se uno mangia per sbaglio di una cosa santa, darà al sacerdote il valore della cosa santa, aggiungendovi un quinto. </p>
<p id="v15"><sup><small>15</small></sup>  I sacerdoti non profaneranno dunque le cose sante dei figliuoli d'Israele, ch'essi offrono per elevazione all'Eterno, </p>
<p id="v16"><sup><small>16</small></sup>  e non faranno loro portare la pena del peccato di cui si renderebbero colpevoli, mangiando delle loro cose sante; poiché io sono l'Eterno che li santifico'. </p>
<p id="v17"><sup><small>17</small></sup>  L'Eterno parlò ancora a Mosè, dicendo: </p>
<p id="v18"><sup><small>18</small></sup>  'Parla ad Aaronne, ai suoi figliuoli, a tutti i figliuoli d'Israele, e di' loro: Chiunque sia della casa d'Israele o de' forestieri in Israele che presenti in olocausto all'Eterno un'offerta per qualche voto o per qualche dono volontario per essere gradito, <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  dovrà offrire un maschio, senza difetto, di fra i buoi, di fra le pecore o di fra le capre. </p>
<p id="v20"><sup><small>20</small></sup>  Non offrirete nulla che abbia qualche difetto, perché non sarebbe gradito. </p>
<p id="v21"><sup><small>21</small></sup>  Quand'uno offrirà all'Eterno un sacrifizio di azioni di grazie, di buoi o di pecore, sia per sciogliere un voto, sia come offerta volontaria, la vittima, perché sia gradita, dovrà esser perfetta: non dovrà aver difetti. </p>
<p id="v22"><sup><small>22</small></sup>  Non offrirete all'Eterno una vittima che sia cieca, o storpia, o mutilata, o che abbia delle ulceri, o la rogna, o la scabbia; e non ne farete sull'altare un sacrifizio mediante il fuoco all'Eterno. </p>
<p id="v23"><sup><small>23</small></sup>  Potrai presentare come offerta volontaria un bue o una pecora che abbia un membro troppo lungo o troppo corto; ma, come offerta per qualche voto, non sarebbe gradito. </p>
<p id="v24"><sup><small>24</small></sup>  Non offrirete all'Eterno un animale che abbia i testicoli ammaccati o schiacciati o strappati o tagliati; e di queste operazioni non ne farete nel vostro paese. </p>
<p id="v25"><sup><small>25</small></sup>  Non accetterete dallo straniero alcuna di queste vittime per offrirla come pane del vostro Dio; siccome sono mutilate, difettose, non sarebbero gradite per il vostro bene'. </p>
<p id="v26"><sup><small>26</small></sup>  L'Eterno parlò ancora a Mosè, dicendo: </p>
<p id="v27"><sup><small>27</small></sup>  'Quando sarà nato un vitello, o un agnello, o un capretto, starà sette giorni sotto la madre; dall'ottavo giorno in poi, sarà gradito come sacrifizio fatto mediante il fuoco all'Eterno. </p>
<p id="v28"><sup><small>28</small></sup>  Sia vacca, sia pecora, non la scannerete lo stesso giorno col suo parto. </p>
<p id="v29"><sup><small>29</small></sup>  Quando offrirete all'Eterno un sacrifizio di azioni di grazie, l'offrirete in modo da esser graditi. </p>
<p id="v30"><sup><small>30</small></sup>  La vittima sarà mangiata il giorno stesso; non ne lascerete nulla fino al mattino. Io sono l'Eterno. </p>
<p id="v31"><sup><small>31</small></sup>  Osserverete dunque i miei comandamenti, e li metterete in pratica. Io sono l'Eterno. </p>
<p id="v32"><sup><small>32</small></sup>  Non profanerete il mio santo nome, ond'io sia santificato in mezzo ai figliuoli d'Israele. Io sono l'Eterno che vi santifico, </p>
<p id="v33"><sup><small>33</small></sup>  che vi ho tratto dal paese d'Egitto per esser vostro Dio. Io sono l'Eterno'. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 22:9,16 <i>Santificare dal Signore</i>: <a href="/it/The_Urantia_Book/90#p5_3">LU 90:5.3</a>. </li>
  <li id="fn2"><a href="#cite2">↑</a> 22:18-25 <i>Sacrificio di animali «senza macchia»</i>: <a href="/it/The_Urantia_Book/173#p1_1">LU 173:1.1</a>. </li>
</ol>
</div>
