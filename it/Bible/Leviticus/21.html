<!--
title: Levitico - Capitolo 21
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Leviticus/20">Levitico - Capitolo 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Leviticus/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Leviticus/22">Levitico - Capitolo 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno disse ancora a Mosè: 'Parla ai sacerdoti, figliuoli d'Aaronne, e di' loro: Un sacerdote non si esporrà a divenire impuro in mezzo al suo popolo per il contatto con un morto, </p>
<p id="v2"><sup><small>2</small></sup>  a meno che si tratti d'uno de' suoi parenti più stretti: di sua madre, di suo padre, del suo figliuolo, della sua figliuola, </p>
<p id="v3"><sup><small>3</small></sup>  del suo fratello e della sua sorella ancora vergine che vive con lui, non essendo ancora maritata; per questa può esporsi alla impurità. </p>
<p id="v4"><sup><small>4</small></sup>  Capo com'è in mezzo al suo popolo, non si contaminerà, profanando se stesso. </p>
<p id="v5"><sup><small>5</small></sup>  I sacerdoti non si faranno tonsure sul capo, non si raderanno i canti della barba, e non si faranno incisioni nella carne. </p>
<p id="v6"><sup><small>6</small></sup>  Saranno santi al loro Dio e non profaneranno il nome del loro Dio, poiché offrono all'Eterno i sacrifizi fatti mediante il fuoco, il pane del loro Dio; perciò saran santi. </p>
<p id="v7"><sup><small>7</small></sup>  Non prenderanno una prostituta, né una donna disonorata; non prenderanno una donna ripudiata dal suo marito, perché sono santi al loro Dio. </p>
<p id="v8"><sup><small>8</small></sup>  Tu considererai dunque il sacerdote come santo, perch'egli offre il pane del tuo Dio: ei ti sarà santo, perché io, l'Eterno che vi santifico, son santo. </p>
<p id="v9"><sup><small>9</small></sup>  Se la figliuola di un sacerdote si disonora prostituendosi, ella disonora suo padre; sarà arsa col fuoco. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Il sommo sacerdote che sta al disopra de' suoi fratelli, sul capo del quale è stato sparso l'olio dell'unzione e che è stato consacrato per rivestire i paramenti sacri, non si scoprirà il capo e non si straccerà le vesti. </p>
<p id="v11"><sup><small>11</small></sup>  Non si avvicinerà ad alcun cadavere; non si renderà impuro neppure per suo padre e per sua madre. </p>
<p id="v12"><sup><small>12</small></sup>  Non uscirà dal santuario, e non profanerà il santuario del suo Dio, perché l'olio dell'unzione del suo Dio è su lui come un diadema. Io sono l'Eterno. </p>
<p id="v13"><sup><small>13</small></sup>  Sposerà una vergine. </p>
<p id="v14"><sup><small>14</small></sup>  Non sposerà né una vedova, né una divorziata, né una disonorata, né una meretrice; ma prenderà per moglie una vergine del suo popolo. </p>
<p id="v15"><sup><small>15</small></sup>  Non disonorerà la sua progenie in mezzo al suo popolo; poiché io sono l'Eterno che lo santifico'. </p>
<p id="v16"><sup><small>16</small></sup>  L'Eterno parlò ancora a Mosè, dicendo: </p>
<p id="v17"><sup><small>17</small></sup>  'Parla ad Aaronne e digli: Nelle generazioni a venire nessun uomo della tua stirpe che abbia qualche deformità s'accosterà per offrire il pane del suo Dio; </p>
<p id="v18"><sup><small>18</small></sup>  perché nessun uomo che abbia qualche deformità potrà accostarsi: né il cieco, né lo zoppo, né colui che ha una deformità per difetto o per eccesso, </p>
<p id="v19"><sup><small>19</small></sup>  o una frattura al piede o alla mano, </p>
<p id="v20"><sup><small>20</small></sup>  né il gobbo, né il nano, né colui che ha una macchia nell'occhio, o ha la rogna o un erpete o i testicoli infranti. </p>
<p id="v21"><sup><small>21</small></sup>  Nessun uomo della stirpe del sacerdote Aaronne, che abbia qualche deformità, si accosterà per offrire i sacrifizi fatti mediante il fuoco all'Eterno. Ha un difetto: non s'accosti quindi per offrire il pane del suo Dio. </p>
<p id="v22"><sup><small>22</small></sup>  Egli potrà mangiare del pane del suo Dio, delle cose santissime e delle cose sante; </p>
<p id="v23"><sup><small>23</small></sup>  ma non si avvicinerà al velo, e non s'accosterà all'altare, perché ha una deformità. Non profanerà i miei luoghi santi, perché io sono l'Eterno che li santifico'. </p>
<p id="v24"><sup><small>24</small></sup>  Così parlò Mosè ad Aaronne, ai figliuoli di lui e a tutti i figliuoli d'Israele. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 21:9 <i>Brucia l'adultera con il fuoco</i>: <a href="/it/The_Urantia_Book/70#p10_14">LU 70:10.14</a>. </li>
</ol>
</div>
