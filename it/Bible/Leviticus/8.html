<!--
title: Levitico - Capitolo 8
description: 
published: true
date: 2023-11-8T21:45:54Z
tags: bible, bible—leviticus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Leviticus/7">
          <span class="mdi mdi-arrow-left-drop-circle"></span><span class="pl-2">Levitico - Capitolo 7</span>
        </a>
        </td>
        <td>
        <a href="/it/Bible/Leviticus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Leviticus/9">
          <span class="pr-2">Levitico - Capitolo 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò ancora a Mosè, dicendo: </p>
<p id="v2"><sup><small>2</small></sup>  'Prendi Aaronne e i suoi figliuoli con lui, i paramenti, l'olio dell'unzione, il giovenco del sacrifizio per il peccato, i due montoni e il paniere dei pani azzimi; </p>
<p id="v3"><sup><small>3</small></sup>  e convoca tutta la raunanza all'ingresso della tenda di convegno'. </p>
<p id="v4"><sup><small>4</small></sup>  E Mosè fece come l'Eterno gli aveva ordinato, e la raunanza fu convocata all'ingresso della tenda di convegno. </p>
<p id="v5"><sup><small>5</small></sup>  E Mosè disse alla raunanza: 'Questo è quello che l'Eterno ha ordinato di fare'. </p>
<p id="v6"><sup><small>6</small></sup>  E Mosè fece accostare Aaronne e i suoi figliuoli, e li lavò con acqua. </p>
<p id="v7"><sup><small>7</small></sup>  Poi rivestì Aaronne della tunica, lo cinse della cintura, gli pose addosso il manto, gli mise l'efod, e lo cinse della cintura artistica dell'efod, con la quale gli fissò l'efod addosso. </p>
<p id="v8"><sup><small>8</small></sup>  Gli mise pure il pettorale, e sul pettorale pose l'Urim e il Thummim. </p>
<p id="v9"><sup><small>9</small></sup>  Poi gli mise in capo la mitra, e sul davanti della mitra pose la lamina d'oro, il santo diadema, come l'Eterno aveva ordinato a Mosè. </p>
<p id="v10"><sup><small>10</small></sup>  Poi Mosè prese l'olio dell'unzione, unse il tabernacolo e tutte le cose che vi si trovavano, e le consacrò. </p>
<p id="v11"><sup><small>11</small></sup>  Ne fece sette volte l'aspersione sull'altare, unse l'altare e tutti i suoi utensili, e la conca e la sua base, per consacrarli. </p>
<p id="v12"><sup><small>12</small></sup>  E versò dell'olio dell'unzione sul capo d'Aaronne, e unse Aaronne, per consacrarlo. </p>
<p id="v13"><sup><small>13</small></sup>  Poi Mosè fece accostare i figliuoli d'Aaronne, li vestì di tuniche, li cinse di cinture, e assicurò sul loro capo delle tiare, come l'Eterno aveva ordinato a Mosè. </p>
<p id="v14"><sup><small>14</small></sup>  Fece quindi accostare il giovenco del sacrifizio per il peccato, e Aaronne e i suoi figliuoli posarono le loro mani sulla testa del giovenco del sacrifizio per il peccato. </p>
<p id="v15"><sup><small>15</small></sup>  Mosè lo scannò, ne prese del sangue, lo mise col dito sui corni dell'altare tutto all'intorno e purificò l'altare; poi sparse il resto del sangue appiè dell'altare, e lo consacrò per farvi su l'espiazione. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Poi prese tutto il grasso ch'era sulle interiora, la rete del fegato, i due arnioni col loro grasso, e Mosè fece fumar tutto sull'altare. </p>
<p id="v17"><sup><small>17</small></sup>  Ma il giovenco, la sua pelle, la sua carne e i suoi escrementi, li bruciò col fuoco fuori del campo, come l'Eterno aveva ordinato a Mosè. </p>
<p id="v18"><sup><small>18</small></sup>  Fece quindi accostare il montone dell'olocausto, e Aaronne e i suoi figliuoli posarono le mani sulla testa del montone. </p>
<p id="v19"><sup><small>19</small></sup>  E Mosè lo scannò, e ne sparse il sangue sull'altare tutto all'intorno. </p>
<p id="v20"><sup><small>20</small></sup>  Poi fece a pezzi il montone, e Mosè fece fumare la testa, i pezzi e il grasso. </p>
<p id="v21"><sup><small>21</small></sup>  E quando n'ebbe lavato le interiora e le gambe con acqua, Mosè fece fumare tutto il montone sull'altare. Fu un olocausto di soave odore, un sacrifizio fatto mediante il fuoco all'Eterno, come l'Eterno aveva ordinato a Mosè. </p>
<p id="v22"><sup><small>22</small></sup>  Poi fece accostare il secondo montone, il montone della consacrazione; e Aaronne e i suoi figliuoli posarono le mani sulla testa del montone. </p>
<p id="v23"><sup><small>23</small></sup>  E Mosè lo scannò, e ne prese del sangue e lo mise sull'estremità dell'orecchio destro d'Aaronne e sul pollice della sua man destra e sul dito grosso del suo piede destro. </p>
<p id="v24"><sup><small>24</small></sup>  Poi Mosè fece accostare i figliuoli d'Aaronne, e pose di quel sangue sull'estremità del loro orecchio destro, sul pollice della loro man destra e sul dito grosso del loro piè destro; e sparse il resto del sangue sull'altare tutto all'intorno. </p>
<p id="v25"><sup><small>25</small></sup>  Poi prese il grasso, la coda, tutto il grasso che copriva le interiora, la rete del fegato, i due arnioni, il loro grasso, e la coscia destra; </p>
<p id="v26"><sup><small>26</small></sup>  e dal paniere dei pani azzimi, ch'era davanti all'Eterno, prese una focaccia senza lievito, una focaccia di pasta oliata e una galletta, e le pose sui grassi e sulla coscia destra. </p>
<p id="v27"><sup><small>27</small></sup>  Poi mise tutte queste cose sulle palme delle mani d'Aaronne e sulle palme delle mani dei suoi figliuoli, e le agitò come offerta agitata davanti all'Eterno. </p>
<p id="v28"><sup><small>28</small></sup>  Mosè quindi le prese dalle loro mani, e le fece fumare sull'altare sopra l'olocausto. Fu un sacrifizio di consacrazione, di soave odore: un sacrifizio fatto mediante il fuoco all'Eterno. </p>
<p id="v29"><sup><small>29</small></sup>  Poi Mosè prese il petto del montone e lo agitò come offerta agitata davanti all'Eterno; questa fu la parte del montone della consacrazione che toccò a Mosè, come l'Eterno aveva ordinato a Mosè. </p>
<p id="v30"><sup><small>30</small></sup>  Mosè prese quindi dell'olio dell'unzione e del sangue ch'era sopra l'altare, e ne asperse Aaronne e i suoi paramenti, i figliuoli di lui e i loro paramenti; e consacrò Aaronne e i suoi paramenti, i figliuoli di lui e i loro paramenti con lui. </p>
<p id="v31"><sup><small>31</small></sup>  Poi Mosè disse ad Aaronne e ai suoi figliuoli: 'Fate cuocere la carne all'ingresso della tenda di convegno; e quivi la mangerete col pane che è nel paniere della consacrazione, come ho ordinato, dicendo: Aaronne e i suoi figliuoli la mangeranno. </p>
<p id="v32"><sup><small>32</small></sup>  E quel che rimane della carne e del pane lo brucerete col fuoco. </p>
<p id="v33"><sup><small>33</small></sup>  E per sette giorni non vi dipartirete dall'ingresso della tenda di convegno, finché non siano compiuti i giorni delle vostre consacrazioni; poiché la vostra consacrazione durerà sette giorni. </p>
<p id="v34"><sup><small>34</small></sup>  Come s'è fatto oggi, così l'Eterno ha ordinato che si faccia, per fare espiazione per voi. </p>
<p id="v35"><sup><small>35</small></sup>  Rimarrete dunque sette giorni all'ingresso della tenda di convegno, giorno e notte, e osserverete il comandamento dell'Eterno, affinché non muoiate; poiché così m'è stato ordinato'. </p>
<p id="v36"><sup><small>36</small></sup>  E Aaronne e i suoi figliuoli fecero tutte le cose che l'Eterno aveva ordinate per mezzo di Mosè. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Leviticus/7">
          <span class="mdi mdi-arrow-left-drop-circle"></span><span class="pl-2">Levitico - Capitolo 7</span>
        </a>
        </td>
        <td>
        <a href="/it/Bible/Leviticus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Leviticus/9">
          <span class="pr-2">Levitico - Capitolo 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 8:15 <i>Purifica altare</i>: <a href="/it/The_Urantia_Book/90#p5_3">LU 90:5.3</a>. </li>
</ol>
</div>
