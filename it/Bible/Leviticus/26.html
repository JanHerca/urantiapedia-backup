<!--
title: Levitico - Capitolo 26
description: 
published: true
date: 2022-10-7T1:7:41Z
tags: bible, bible—leviticus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Leviticus/25">Levitico - Capitolo 25</a></td>
        <td><a href="/it/Bible/Leviticus/Index">Indice</a></td>
        <td><a href="/it/Bible/Leviticus/27">Levitico - Capitolo 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Non vi farete idoli, non vi eleverete immagini scolpite né statue, e non collocherete nel vostro paese alcuna pietra ornata di figure per prostrarvi davanti ad essa; poiché io sono l'Eterno, l'Iddio vostro. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Osserverete i miei sabati, e porterete rispetto al mio santuario. Io sono l'Eterno. </p>
<p id="v3"><sup><small>3</small></sup>  Se vi conducete secondo le mie leggi, se osservate i miei comandamenti e li mettete in pratica, </p>
<p id="v4"><sup><small>4</small></sup>  io vi darò le piogge nella loro stagione, la terra darà i suoi prodotti, e gli alberi della campagna daranno i loro frutti. </p>
<p id="v5"><sup><small>5</small></sup>  La trebbiatura vi durerà fino alla vendemmia, e la vendemmia vi durerà fino alla sementa; mangerete a sazietà il vostro pane, e abiterete in sicurtà il vostro paese. </p>
<p id="v6"><sup><small>6</small></sup>  Io farò che la pace regni nel paese; voi vi coricherete, e non ci sarà chi vi spaventi; farò sparire dal paese le bestie nocive, e la spada non passerà per il vostro paese. </p>
<p id="v7"><sup><small>7</small></sup>  Voi inseguirete i vostri nemici, ed essi cadranno dinanzi a voi per la spada. </p>
<p id="v8"><sup><small>8</small></sup>  Cinque di voi ne inseguiranno cento, cento di voi ne inseguiranno diecimila, e i vostri nemici cadranno dinanzi a voi per la spada. </p>
<p id="v9"><sup><small>9</small></sup>  E io mi volgerò verso voi, vi renderò fecondi e vi moltiplicherò, e raffermerò il mio patto con voi. </p>
<p id="v10"><sup><small>10</small></sup>  E voi mangerete delle raccolte vecchie, serbate a lungo, e trarrete fuori la raccolta vecchia per far posto alla nuova. </p>
<p id="v11"><sup><small>11</small></sup>  Io stabilirò la mia dimora in mezzo a voi, e l'anima mia non vi aborrirà. </p>
<p id="v12"><sup><small>12</small></sup>  Camminerò tra voi, sarò vostro Dio, e voi sarete mio popolo. </p>
<p id="v13"><sup><small>13</small></sup>  Io sono l'Eterno, l'Iddio vostro, che vi ho tratto dal paese d'Egitto affinché non vi foste più schiavi; ho spezzato il vostro giogo, e v'ho fatto camminare a test'alta. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Ma se non mi date ascolto e se non mettete in pratica tutti questi comandamenti, <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  se disprezzate le mie leggi e l'anima vostra disdegna le mie prescrizioni in guisa che non mettiate in pratica tutti i miei comandamenti e rompiate il mio patto, </p>
<p id="v16"><sup><small>16</small></sup>  ecco quel che vi farò a mia volta: manderò contro voi il terrore, la consunzione e la febbre, che vi faranno venir meno gli occhi e languir l'anima, e seminerete invano la vostra sementa: la mangeranno i vostri nemici. </p>
<p id="v17"><sup><small>17</small></sup>  Volgerò la mia faccia contro di voi, e voi sarete sconfitti dai vostri nemici; quelli che vi odiano vi domineranno, e vi darete alla fuga senza che alcuno v'insegua. </p>
<p id="v18"><sup><small>18</small></sup>  E se nemmeno dopo questo vorrete darmi ascolto, io vi castigherò sette volte di più per i vostri peccati. </p>
<p id="v19"><sup><small>19</small></sup>  Spezzerò la superbia della vostra forza, farò che il vostro cielo sia come di ferro, e la vostra terra come di rame. </p>
<p id="v20"><sup><small>20</small></sup>  La vostra forza si consumerà invano, poiché la vostra terra non darà i suoi prodotti, e gli alberi della campagna non daranno i loro frutti. </p>
<p id="v21"><sup><small>21</small></sup>  E se mi resistete con la vostra condotta e non volete darmi ascolto, io vi colpirò sette volte di più, secondo i vostri peccati. </p>
<p id="v22"><sup><small>22</small></sup>  Manderò contro di voi le fiere della campagna, che vi rapiranno i figliuoli, stermineranno il vostro bestiame, vi ridurranno a un piccol numero, e le vostre strade diverranno deserte. </p>
<p id="v23"><sup><small>23</small></sup>  E se, nonostante questi castighi, non volete correggervi per tornare a me, ma con la vostra condotta mi resistete, anch'io vi resisterò, </p>
<p id="v24"><sup><small>24</small></sup>  e vi colpirò sette volte di più per i vostri peccati. </p>
<p id="v25"><sup><small>25</small></sup>  E farò venir contro di voi la spada, vindice del mio patto; voi vi raccoglierete nelle vostre città, ma io manderò in mezzo a voi la peste, e sarete dati in man del nemico. </p>
<p id="v26"><sup><small>26</small></sup>  Quando vi toglierò il pane che sostiene, dieci donne coceranno il vostro pane in uno stesso forno, vi distribuiranno il vostro pane a peso, e mangerete, ma non vi sazierete. </p>
<p id="v27"><sup><small>27</small></sup>  E se, nonostante tutto questo, non volete darmi ascolto ma con la vostra condotta mi resistete, </p>
<p id="v28"><sup><small>28</small></sup>  anch'io vi resisterò con furore, e vi castigherò sette volte di più per i vostri peccati. </p>
<p id="v29"><sup><small>29</small></sup>  Mangerete la carne dei vostri figliuoli, e mangerete la carne delle vostre figliuole. </p>
<p id="v30"><sup><small>30</small></sup>  Io devasterò i vostri alti luoghi, distruggerò le vostre statue consacrate al sole, metterò i vostri cadaveri sui cadaveri dei vostri idoli, e l'anima mia vi aborrirà. <sup id="cite3"><a href="#fn3">[3]</a></sup></p>
<p id="v31"><sup><small>31</small></sup>  E ridurrò le vostre città in deserti, desolerò i vostri santuari, e non aspirerò più il soave odore dei vostri profumi. </p>
<p id="v32"><sup><small>32</small></sup>  Desolerò il paese; e i vostri nemici che vi abiteranno, ne saranno stupefatti. </p>
<p id="v33"><sup><small>33</small></sup>  E, quanto a voi, io vi disperderò fra le nazioni, e vi darò dietro a spada tratta; il vostro paese sarà desolato, e le vostre città saranno deserte. </p>
<p id="v34"><sup><small>34</small></sup>  Allora la terra si godrà i suoi sabati per tutto il tempo che rimarrà desolata e che voi sarete nel paese dei vostri nemici; allora la terra si riposerà e si godrà i suoi sabati. </p>
<p id="v35"><sup><small>35</small></sup>  Per tutto il tempo che rimarrà desolata avrà il riposo che non ebbe nei vostri sabati, quando voi l'abitavate. </p>
<p id="v36"><sup><small>36</small></sup>  Quanto ai superstiti fra voi, io renderò pusillanime il loro cuore nel paese dei loro nemici: il rumore d'una foglia agitata li metterà in fuga; fuggiranno come si fugge dinanzi alla spada, e cadranno senza che alcuno l'insegua. </p>
<p id="v37"><sup><small>37</small></sup>  Precipiteranno l'uno sopra l'altro come davanti alla spada, senza che alcuno l'insegua, e voi non potrete resistere dinanzi ai vostri nemici. </p>
<p id="v38"><sup><small>38</small></sup>  E perirete fra le nazioni, e il paese de' vostri nemici vi divorerà. </p>
<p id="v39"><sup><small>39</small></sup>  I superstiti fra voi si struggeranno nei paesi de' loro nemici, a motivo delle proprie iniquità; e si struggeranno pure a motivo delle iniquità dei loro padri. </p>
<p id="v40"><sup><small>40</small></sup>  E confesseranno la loro iniquità e l'iniquità dei loro padri: l'iniquità delle trasgressioni commesse contro di me e della resistenza oppostami, </p>
<p id="v41"><sup><small>41</small></sup>  peccati per i quali anch'io avrò dovuto resister loro, e menarli nel paese de' loro nemici. Ma se allora il cuor loro incirconciso si umilierà, e se accetteranno la punizione della loro iniquità, </p>
<p id="v42"><sup><small>42</small></sup>  io mi ricorderò del mio patto con Giacobbe, mi ricorderò del mio patto con Isacco e del mio patto con Abrahamo, e mi ricorderò del paese; </p>
<p id="v43"><sup><small>43</small></sup>  poiché il paese sarà abbandonato da loro, e si godrà i suoi sabati mentre rimarrà desolato, senza di loro, ed essi accetteranno la punizione della loro iniquità per aver disprezzato le mie prescrizioni e aver avuto in avversione le mie leggi. </p>
<p id="v44"><sup><small>44</small></sup>  E, nonostante tutto questo, quando saranno nel paese dei loro nemici, io non li disprezzerò e non li prenderò in avversione fino al punto d'annientarli del tutto e di rompere il mio patto con loro; poiché io sono l'Eterno, il loro Dio; </p>
<p id="v45"><sup><small>45</small></sup>  ma per amor d'essi mi ricorderò del patto stretto coi loro antenati, i quali trassi dal paese d'Egitto, nel cospetto delle nazioni, per essere il loro Dio. Io sono l'Eterno'. </p>
<p id="v46"><sup><small>46</small></sup>  Tali sono gli statuti, le prescrizioni e le leggi che l'Eterno stabilì fra sé e i figliuoli d'Israele, sul monte Sinai, per mezzo di Mosè. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Leviticus/25">Levitico - Capitolo 25</a></td>
        <td><a href="/it/Bible/Leviticus/Index">Indice</a></td>
        <td><a href="/it/Bible/Leviticus/27">Levitico - Capitolo 27</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 26:1 <i>Nessuna immagine scolpita di nulla</i>: <a href="/it/The_Urantia_Book/88#p2_5">LU 88:2.5</a>. </li>
  <li id="fn2"><a href="#cite2">↑</a> 26:14-39 <i>Calamità comunitarie</i>: <a href="/it/The_Urantia_Book/89#p2_4">LU 89:2.4</a>. </li>
  <li id="fn3"><a href="#cite3">↑</a> 26:30 <i>Alti luoghi</i>: <a href="/it/The_Urantia_Book/85#p1_5">LU 85:1.5</a>. </li>
  <li id="fn4"><a href="#cite4">↑</a> 26:13-39 <i>Giustizia severa</i>: <a href="/it/The_Urantia_Book/20#p6_7">LU 20:6.7</a>. </li>
</ol>
</div>
