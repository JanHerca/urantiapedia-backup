<!--
title: Levitico - Capitolo 9
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Leviticus/8">Levitico - Capitolo 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Leviticus/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Leviticus/10">Levitico - Capitolo 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'ottavo giorno, Mosè chiamò Aaronne, i suoi figliuoli e gli anziani d'Israele, </p>
<p id="v2"><sup><small>2</small></sup>  e disse ad Aaronne: 'Prendi un giovine vitello per un sacrifizio per il peccato, e un montone per un olocausto: ambedue senza difetto, e offrili all'Eterno. </p>
<p id="v3"><sup><small>3</small></sup>  E dirai così ai figliuoli d'Israele: Prendete un capro per un sacrifizio per il peccato, e un vitello e un agnello, ambedue d'un anno, senza difetto, per un olocausto; </p>
<p id="v4"><sup><small>4</small></sup>  e un bue e un montone per un sacrifizio di azioni di grazie, per sacrificarli davanti all'Eterno; e un'oblazione intrisa con olio; perché oggi l'Eterno vi apparirà'. </p>
<p id="v5"><sup><small>5</small></sup>  Essi dunque menarono davanti alla tenda di convegno le cose che Mosè aveva ordinate; e tutta la raunanza si accostò, e si tenne in piè davanti all'Eterno. </p>
<p id="v6"><sup><small>6</small></sup>  E Mosè disse: 'Questo è quello che l'Eterno vi ha ordinato; fatelo, e la gloria dell'Eterno vi apparirà'. </p>
<p id="v7"><sup><small>7</small></sup>  E Mosè disse ad Aaronne: 'Accostati all'altare; offri il tuo sacrifizio per il peccato e il tuo olocausto, e fa' l'espiazione per te e per il popolo; presenta anche l'offerta del popolo e fa' l'espiazione per esso, come l'Eterno ha ordinato'. </p>
<p id="v8"><sup><small>8</small></sup>  Aaronne dunque s'accostò all'altare e scannò il vitello del sacrifizio per il peccato, ch'era per sé. </p>
<p id="v9"><sup><small>9</small></sup>  E i suoi figliuoli gli porsero il sangue, ed egli intinse il dito nel sangue, ne mise sui corni dell'altare, e sparse il resto del sangue appiè dell'altare; </p>
<p id="v10"><sup><small>10</small></sup>  ma il grasso, gli arnioni e la rete del fegato della vittima per il peccato, li fece fumare sull'altare, come l'Eterno aveva ordinato a Mosè. </p>
<p id="v11"><sup><small>11</small></sup>  E la carne e la pelle, le bruciò col fuoco fuori del campo. </p>
<p id="v12"><sup><small>12</small></sup>  Poi scannò l'olocausto; e i figliuoli d'Aaronne gli porsero il sangue ed egli lo sparse sull'altare tutto all'intorno. </p>
<p id="v13"><sup><small>13</small></sup>  Gli porsero pure l'olocausto fatto a pezzi, e la testa; ed egli li fece fumare sull'altare. </p>
<p id="v14"><sup><small>14</small></sup>  E lavò le interiora e le gambe, e le fece fumare sull'olocausto, sopra l'altare. </p>
<p id="v15"><sup><small>15</small></sup>  Poi presentò l'offerta del popolo. Prese il capro destinato al sacrifizio per il peccato del popolo, lo scannò e l'offrì per il peccato, come la prima volta. </p>
<p id="v16"><sup><small>16</small></sup>  Poi offrì l'olocausto, e lo fece secondo la regola stabilita. </p>
<p id="v17"><sup><small>17</small></sup>  Presentò quindi l'oblazione; ne prese una manata piena, e la fece fumare sull'altare, oltre l'olocausto della mattina. </p>
<p id="v18"><sup><small>18</small></sup>  E scannò il bue e il montone, come sacrifizio di azioni di grazie per il popolo. I figliuoli d'Aaronne gli porsero il sangue, ed egli lo sparse sull'altare, tutto all'intorno. </p>
<p id="v19"><sup><small>19</small></sup>  Gli porsero i grassi del bue, del montone, la coda, il grasso che copre le interiora, gli arnioni e la rete del fegato; </p>
<p id="v20"><sup><small>20</small></sup>  misero i grassi sui petti, ed egli fece fumare i grassi sull'altare; </p>
<p id="v21"><sup><small>21</small></sup>  e i petti e la coscia destra, Aaronne li agitò davanti all'Eterno come offerta agitata, nel modo che Mosè aveva ordinato. </p>
<p id="v22"><sup><small>22</small></sup>  Poi Aaronne alzò le mani verso il popolo, e lo benedisse; e, dopo aver fatto il sacrifizio per il peccato, l'olocausto e i sacrifizi di azioni di grazie, scese giù dall'altare. </p>
<p id="v23"><sup><small>23</small></sup>  E Mosè ed Aaronne entrarono nella tenda di convegno; poi uscirono e benedissero il popolo; e la gloria dell'Eterno apparve a tutto il popolo. </p>
<p id="v24"><sup><small>24</small></sup>  Un fuoco uscì dalla presenza dell'Eterno e consumò sull'altare l'olocausto e i grassi; e tutto il popolo lo vide, diè in grida d'esultanza, e si prostrò colla faccia a terra. <sup id="cite1"><a href="#fn1">[1]</a></sup></p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 9:24 <i>Fuoco degli dei</i>: <a href="/it/The_Urantia_Book/69#p6_6">LU 69:6.6</a>. </li>
</ol>
</div>
