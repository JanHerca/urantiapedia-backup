<!--
title: Levitico - Capitolo 11
description: 
published: true
date: 2022-10-7T1:7:41Z
tags: bible, bible—leviticus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Leviticus/10">Levitico - Capitolo 10</a></td>
        <td><a href="/it/Bible/Leviticus/Index">Indice</a></td>
        <td><a href="/it/Bible/Leviticus/12">Levitico - Capitolo 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi l'Eterno parlò a Mosè e ad Aaronne, dicendo loro: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  'Parlate così ai figliuoli d'Israele: Questi sono gli animali che potrete mangiare fra tutte le bestie che sono sulla terra. </p>
<p id="v3"><sup><small>3</small></sup>  Mangerete d'ogni animale che ha l'unghia spartita e ha il piè forcuto, e che rumina. </p>
<p id="v4"><sup><small>4</small></sup>  Ma di fra quelli che ruminano e di fra quelli che hanno l'unghia spartita, non mangerete questi: il cammello, perché rumina, ma non ha l'unghia spartita; lo considererete come impuro; </p>
<p id="v5"><sup><small>5</small></sup>  il coniglio, perché rumina, ma non ha l'unghia spartita; lo considererete come impuro; </p>
<p id="v6"><sup><small>6</small></sup>  la lepre, perché rumina, ma non ha l'unghia spartita; la considererete come impura; </p>
<p id="v7"><sup><small>7</small></sup>  il porco, perché ha l'unghia spartita e il piè forcuto, ma non rumina; lo considererete come impuro. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Non mangerete della loro carne e non toccherete i loro corpi morti; li considererete come impuri. </p>
<p id="v9"><sup><small>9</small></sup>  Questi sono gli animali che potrete mangiare fra tutti quelli che sono nell'acqua. Mangerete tutto ciò che ha pinne e scaglie nelle acque, tanto ne' mari quanto ne' fiumi. </p>
<p id="v10"><sup><small>10</small></sup>  Ma tutto ciò che non ha né pinne né scaglie, tanto ne' mari quanto ne' fiumi, fra tutto ciò che si muove nelle acque e tutto ciò che vive nelle acque, l'avrete in abominio. </p>
<p id="v11"><sup><small>11</small></sup>  Essi vi saranno in abominio; non mangerete della loro carne, e avrete in abominio i loro corpi morti. </p>
<p id="v12"><sup><small>12</small></sup>  Tutto ciò che non ha né pinne né scaglie nelle acque vi sarà in abominio. </p>
<p id="v13"><sup><small>13</small></sup>  E fra gli uccelli avrete in abominio questi: non se ne mangi; sono un abominio: l'aquila, l'ossifraga e l'aquila di mare; </p>
<p id="v14"><sup><small>14</small></sup>  il nibbio e ogni specie di falco; </p>
<p id="v15"><sup><small>15</small></sup>  ogni specie di corvo; </p>
<p id="v16"><sup><small>16</small></sup>  lo struzzo, il barbagianni, il gabbiano e ogni specie di sparviere; </p>
<p id="v17"><sup><small>17</small></sup>  il gufo, lo smergo, l'ibi; </p>
<p id="v18"><sup><small>18</small></sup>  il cigno, il pellicano, l'avvoltoio; </p>
<p id="v19"><sup><small>19</small></sup>  la cicogna, ogni specie di airone, l'upupa e il pipistrello. </p>
<p id="v20"><sup><small>20</small></sup>  Vi sarà pure in abominio ogni insetto alato che cammina su quattro piedi. </p>
<p id="v21"><sup><small>21</small></sup>  Però, fra tutti gl'insetti alati che camminano su quattro piedi, mangerete quelli che hanno gambe al disopra de' piedi per saltare sulla terra. </p>
<p id="v22"><sup><small>22</small></sup>  Di questi potrete mangiare: ogni specie di cavalletta, ogni specie di solam, ogni specie di hargol e ogni specie di hagab. </p>
<p id="v23"><sup><small>23</small></sup>  Ogni altro insetto alato che ha quattro piedi vi sarà in abominio. </p>
<p id="v24"><sup><small>24</small></sup>  Questi animali vi renderanno impuri; chiunque toccherà il loro corpo morto sarà impuro fino alla sera. </p>
<p id="v25"><sup><small>25</small></sup>  E chiunque porterà i loro corpi morti si laverà le vesti, e sarà impuro fino alla sera. </p>
<p id="v26"><sup><small>26</small></sup>  Considererete come impuro ogni animale che ha l'unghia spartita, ma non ha il piè forcuto, e che non rumina; chiunque lo toccherà sarà impuro. </p>
<p id="v27"><sup><small>27</small></sup>  Considererete come impuri tutti i quadrupedi che camminano sulla pianta de' piedi; chiunque toccherà il loro corpo morto sarà impuro fino alla sera. </p>
<p id="v28"><sup><small>28</small></sup>  E chiunque porterà i loro corpi si laverà le vesti, e sarà immondo fino alla sera. Questi animali considererete come impuri. </p>
<p id="v29"><sup><small>29</small></sup>  E fra i piccoli animali che strisciano sulla terra, considererete come impuri questi: la talpa, il topo e ogni specie di lucertola, il toporagno, </p>
<p id="v30"><sup><small>30</small></sup>  la rana, la tartaruga, la lumaca, il camaleonte. </p>
<p id="v31"><sup><small>31</small></sup>  Questi animali, fra tutto ciò che striscia, saranno impuri per voi; chiunque li toccherà morti, sarà impuro fino alla sera. </p>
<p id="v32"><sup><small>32</small></sup>  Ogni oggetto sul quale cadrà qualcun d'essi quando sarà morto, sarà immondo: siano utensili di legno, o veste, o pelle, o sacco, o qualunque altro oggetto di cui si faccia uso; sarà messo nell'acqua, e sarà impuro fino alla sera; poi sarà puro. </p>
<p id="v33"><sup><small>33</small></sup>  E se ne cade qualcuno in un vaso di terra, tutto quello che vi si troverà dentro sarà impuro, e spezzerete il vaso. </p>
<p id="v34"><sup><small>34</small></sup>  Ogni cibo che serve al nutrimento, sul quale sarà caduta di quell'acqua, sarà impuro; e ogni bevanda di cui si fa uso, qualunque sia il vaso che la contiene, sarà impura. </p>
<p id="v35"><sup><small>35</small></sup>  Ogni oggetto sul quale cadrà qualcosa del loro corpo morto, sarà impuro; il forno o il fornello sarà spezzato; sono impuri e li considererete come impuri. </p>
<p id="v36"><sup><small>36</small></sup>  Però, una fonte o una cisterna, dov'è una raccolta d'acqua, sarà pura; ma chi toccherà i loro corpi morti sarà impuro. </p>
<p id="v37"><sup><small>37</small></sup>  E se qualcosa de' loro corpi morti cade su qualche seme che dev'esser seminato, questo sarà puro; </p>
<p id="v38"><sup><small>38</small></sup>  ma se è stata messa dell'acqua sul seme, e vi cade su qualcosa de' loro corpi morti, lo considererai come impuro. </p>
<p id="v39"><sup><small>39</small></sup>  Se muore un animale di quelli che vi servono per nutrimento, colui che ne toccherà il corpo morto sarà impuro fino alla sera. </p>
<p id="v40"><sup><small>40</small></sup>  Colui che mangerà di quel corpo morto si laverà le vesti, e sarà impuro fino alla sera; parimente colui che porterà quel corpo morto si laverà le vesti, e sarà impuro fino alla sera. </p>
<p id="v41"><sup><small>41</small></sup>  Ogni cosa che brulica sulla terra è un abominio; non se ne mangerà. </p>
<p id="v42"><sup><small>42</small></sup>  Di tutti gli animali che brulicano sulla terra non ne mangerete alcuno che strisci sul ventre o cammini con quattro piedi o con molti piedi, poiché sono un abominio. </p>
<p id="v43"><sup><small>43</small></sup>  Non rendete le vostre persone abominevoli mediante alcuno di questi animali che strisciano; e non vi rendete impuri per loro mezzo, in guisa da rimaner così contaminati. </p>
<p id="v44"><sup><small>44</small></sup>  Poiché io sono l'Eterno, l'Iddio vostro; santificatevi dunque e siate santi, perché io son santo; e non contaminate le vostre persone mediante alcuno di questi animali che strisciano sulla terra. </p>
<p id="v45"><sup><small>45</small></sup>  Poiché io sono l'Eterno che vi ho fatti salire dal paese d'Egitto, per essere il vostro Dio; siate dunque santi, perché io son santo. </p>
<p id="v46"><sup><small>46</small></sup>  Questa è la legge concernente i quadrupedi, gli uccelli, ogni essere vivente che si muove nelle acque e ogni essere che striscia sulla terra, </p>
<p id="v47"><sup><small>47</small></sup>  affinché sappiate discernere ciò ch'è impuro da ciò ch'è puro, l'animale che si può mangiare da quello che non si deve mangiare'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Leviticus/10">Levitico - Capitolo 10</a></td>
        <td><a href="/it/Bible/Leviticus/Index">Indice</a></td>
        <td><a href="/it/Bible/Leviticus/12">Levitico - Capitolo 12</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 11:1-47 <i>Tabù sanciti dagli spiriti</i>: <a href="/it/The_Urantia_Book/89#p1_1">LU 89:1.1</a>. </li>
  <li id="fn2"><a href="#cite2">↑</a> 11:7-8 <i>Tabù del maiale</i>: <a href="/it/The_Urantia_Book/89#p1_5">LU 89:1.5</a>. </li>
</ol>
</div>
