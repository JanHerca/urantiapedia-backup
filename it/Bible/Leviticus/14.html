<!--
title: Levitico - Capitolo 14
description: 
published: true
date: 2023-11-8T21:45:54Z
tags: bible, bible—leviticus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Leviticus/13">
          <span class="mdi mdi-arrow-left-drop-circle"></span><span class="pl-2">Levitico - Capitolo 13</span>
        </a>
        </td>
        <td>
        <a href="/it/Bible/Leviticus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Leviticus/15">
          <span class="pr-2">Levitico - Capitolo 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò ancora a Mosè, dicendo: </p>
<p id="v2"><sup><small>2</small></sup>  'Questa è la legge relativa al lebbroso per il giorno della sua purificazione. Egli sarà menato al sacerdote. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Il sacerdote uscirà dal campo, e l'esaminerà; e se vedrà che la piaga della lebbra è guarita nel lebbroso, </p>
<p id="v4"><sup><small>4</small></sup>  il sacerdote ordinerà che si prendano, per colui che dev'esser purificato, due uccelli vivi, puri, del legno di cedro, dello scarlatto e dell'issopo. </p>
<p id="v5"><sup><small>5</small></sup>  Il sacerdote ordinerà che si sgozzi uno degli uccelli in un vaso di terra su dell'acqua viva. </p>
<p id="v6"><sup><small>6</small></sup>  Poi prenderà l'uccello vivo, il legno di cedro, lo scarlatto e l'issopo, e l'immergerà, con l'uccello vivo, nel sangue dell'uccello sgozzato sopra l'acqua viva. </p>
<p id="v7"><sup><small>7</small></sup>  Ne aspergerà sette volte colui che dev'esser purificato dalla lebbra; lo dichiarerà puro, e lascerà andar libero per i campi l'uccello vivo. </p>
<p id="v8"><sup><small>8</small></sup>  Colui che si purifica si laverà le vesti, si raderà tutti i peli, si laverà nell'acqua, e sarà puro. Dopo questo potrà entrar nel campo, ma resterà sette giorni fuori della sua tenda. </p>
<p id="v9"><sup><small>9</small></sup>  Il settimo giorno si raderà tutti i peli, il capo, la barba, le ciglia: si raderà insomma tutti i peli, si laverà le vesti e si laverà il corpo nell'acqua, e sarà puro. </p>
<p id="v10"><sup><small>10</small></sup>  L'ottavo giorno prenderà due agnelli senza difetto, un'agnella d'un anno senza difetto, tre decimi d'un efa di fior di farina, una oblazione, intrisa con olio, e un log d'olio; </p>
<p id="v11"><sup><small>11</small></sup>  e il sacerdote che fa la purificazione, presenterà colui che si purifica e quelle cose davanti all'Eterno, all'ingresso della tenda di convegno. </p>
<p id="v12"><sup><small>12</small></sup>  Poi il sacerdote prenderà uno degli agnelli e l'offrirà come sacrifizio di riparazione, con il log d'olio, e li agiterà come offerta agitata davanti all'Eterno. </p>
<p id="v13"><sup><small>13</small></sup>  Poi scannerà l'agnello nel luogo dove si scannano i sacrifizi per il peccato e gli olocausti: vale a dire, nel luogo sacro; poiché il sacrifizio di riparazione appartiene al sacerdote, come quello per il peccato; è cosa santissima. </p>
<p id="v14"><sup><small>14</small></sup>  E il sacerdote prenderà del sangue del sacrifizio di riparazione e lo metterà sull'estremità dell'orecchio destro di colui che si purifica, sul pollice della sua man destra e sul dito grosso del suo piede destro. </p>
<p id="v15"><sup><small>15</small></sup>  Poi il sacerdote prenderà dell'olio del log, e lo verserà nella palma della sua mano sinistra; </p>
<p id="v16"><sup><small>16</small></sup>  quindi il sacerdote intingerà il dito della sua destra nell'olio che avrà nella sinistra, e col dito farà sette volte aspersione di quell'olio davanti all'Eterno. </p>
<p id="v17"><sup><small>17</small></sup>  E del rimanente dell'olio che avrà in mano, il sacerdote ne metterà sull'estremità dell'orecchio destro di colui che si purifica, sul pollice della sua man destra e sul dito grosso del suo piede destro, oltre al sangue del sacrifizio di riparazione. </p>
<p id="v18"><sup><small>18</small></sup>  Il resto dell'olio che avrà in mano, il sacerdote lo metterà sul capo di colui che si purifica; e il sacerdote farà per lui l'espiazione davanti all'Eterno. </p>
<p id="v19"><sup><small>19</small></sup>  Poi il sacerdote offrirà il sacrifizio per il peccato, e farà l'espiazione per colui che si purifica della sua impurità; quindi, scannerà l'olocausto. </p>
<p id="v20"><sup><small>20</small></sup>  Il sacerdote offrirà l'olocausto e l'oblazione sull'altare; farà per quel tale l'espiazione, ed egli sarà puro. </p>
<p id="v21"><sup><small>21</small></sup>  Se colui è povero e non può procurarsi quel tanto, prenderà un solo agnello da offrire in sacrifizio di riparazione come offerta agitata, per fare l'espiazione per lui, e un solo decimo d'un efa di fior di farina intrisa con olio, come oblazione, e un log d'olio. </p>
<p id="v22"><sup><small>22</small></sup>  Prenderà pure due tortore o due giovani piccioni, secondo i suoi mezzi; uno sarà per il sacrifizio per il peccato, e l'altro per l'olocausto. </p>
<p id="v23"><sup><small>23</small></sup>  L'ottavo giorno porterà, per la sua purificazione, queste cose al sacerdote, all'ingresso della tenda di convegno, davanti all'Eterno. </p>
<p id="v24"><sup><small>24</small></sup>  E il sacerdote prenderà l'agnello del sacrifizio di riparazione e il log d'olio, e li agiterà come offerta agitata davanti all'Eterno. </p>
<p id="v25"><sup><small>25</small></sup>  Poi scannerà l'agnello del sacrifizio di riparazione. Il sacerdote prenderà del sangue del sacrifizio di riparazione, e lo metterà sull'estremità dell'orecchio destro di colui che si purifica, e sul pollice della sua man destra e sul dito grosso del suo piede destro. </p>
<p id="v26"><sup><small>26</small></sup>  Il sacerdote verserà di quell'olio sulla palma della sua mano sinistra. </p>
<p id="v27"><sup><small>27</small></sup>  E col dito della sua man destra il sacerdote farà aspersione dell'olio che avrà nella mano sinistra, sette volte davanti all'Eterno. </p>
<p id="v28"><sup><small>28</small></sup>  Poi il sacerdote metterà dell'olio che avrà in mano, sull'estremità dell'orecchio destro di colui che si purifica, sul pollice della sua man destra e sul dito grosso del suo piede destro, nel luogo dove ha messo del sangue del sacrifizio di riparazione. </p>
<p id="v29"><sup><small>29</small></sup>  Il resto dell'olio che avrà in mano, il sacerdote lo metterà sul capo di colui che si purifica, per fare espiazione per lui davanti all'Eterno. </p>
<p id="v30"><sup><small>30</small></sup>  Poi sacrificherà una delle tortore o uno dei due giovani piccioni, secondo che ha potuto procurarsi; </p>
<p id="v31"><sup><small>31</small></sup>  delle vittime che ha potuto procurarsi, una offrirà come sacrifizio per il peccato, e l'altra come olocausto, insieme con l'oblazione; e il sacerdote farà l'espiazione davanti all'Eterno per colui che si purifica. </p>
<p id="v32"><sup><small>32</small></sup>  Questa è la legge relativa a colui ch'è affetto da piaga di lebbra, e non ha mezzi da procurarsi ciò ch'è richiesto per la sua purificazione'. </p>
<p id="v33"><sup><small>33</small></sup>  L'Eterno parlò ancora a Mosè e ad Aaronne, dicendo: </p>
<p id="v34"><sup><small>34</small></sup>  'Quando sarete entrati nel paese di Canaan che io vi do come vostro possesso, se mando la piaga della lebbra in una casa del paese che sarà vostro possesso, </p>
<p id="v35"><sup><small>35</small></sup>  il padrone della casa andrà a dichiararlo al sacerdote, dicendo: Mi pare che in casa mia ci sia qualcosa di simile alla lebbra. </p>
<p id="v36"><sup><small>36</small></sup>  Allora il sacerdote ordinerà che si sgomberi la casa prima ch'egli v'entri per esaminare la piaga, affinché tutto quello che è nella casa non diventi impuro. Dopo questo, il sacerdote entrerà per esaminar la casa. </p>
<p id="v37"><sup><small>37</small></sup>  Ed esaminerà la piaga; e se vedrà che la piaga che è sui muri della casa consiste in fossette verdastre o rossastre che appaiono più profonde della superficie della parete, </p>
<p id="v38"><sup><small>38</small></sup>  il sacerdote uscirà dalla casa; e, giunto alla porta, farà chiudere la casa per sette giorni. </p>
<p id="v39"><sup><small>39</small></sup>  Il settimo giorno, il sacerdote vi tornerà; e se, esaminandola, vedrà che la piaga s'è allargata sulle pareti della casa, </p>
<p id="v40"><sup><small>40</small></sup>  il sacerdote ordinerà che se ne smurino le pietre sulle quali è la piaga, e che si gettino in luogo immondo, fuori di città. </p>
<p id="v41"><sup><small>41</small></sup>  Farà raschiare tutto l'interno della casa, e butteranno i calcinacci raschiati fuor di città, in luogo impuro. </p>
<p id="v42"><sup><small>42</small></sup>  Poi si prenderanno delle altre pietre e si metteranno al posto delle prime, e si prenderà dell'altra calcina per intonacare la casa. </p>
<p id="v43"><sup><small>43</small></sup>  E se la piaga torna ed erompe nella casa dopo averne smurate le pietre e dopo che la casa è stata raschiata e rintonacata, </p>
<p id="v44"><sup><small>44</small></sup>  il sacerdote entrerà ad esaminare la casa; e se vedrà che la piaga vi s'è allargata, nella casa c'è della lebbra maligna; la casa è impura. </p>
<p id="v45"><sup><small>45</small></sup>  Perciò si demolirà la casa; e se ne porteranno le pietre, il legname e i calcinacci fuori della città, in luogo impuro. </p>
<p id="v46"><sup><small>46</small></sup>  Inoltre, chiunque sarà entrato in quella casa durante tutto il tempo che è stata chiusa, sarà impuro fino alla sera. </p>
<p id="v47"><sup><small>47</small></sup>  Chi avrà dormito in quella casa, si laverà le vesti; e chi avrà mangiato in quella casa, si laverà le vesti. </p>
<p id="v48"><sup><small>48</small></sup>  E se il sacerdote che è entrato nella casa e l'ha esaminata vede che la piaga non s'è allargata nella casa dopo che la casa è stata rintonacata, il sacerdote dichiarerà la casa pura, perché la piaga è guarita. </p>
<p id="v49"><sup><small>49</small></sup>  Poi, per purificare la casa, prenderà due uccelli, del legno di cedro, dello scarlatto e dell'issopo; </p>
<p id="v50"><sup><small>50</small></sup>  sgozzerà uno degli uccelli in un vaso di terra su dell'acqua viva; </p>
<p id="v51"><sup><small>51</small></sup>  e prenderà il legno di cedro, l'issopo, lo scarlatto e l'uccello vivo, e l'immergerà nel sangue dell'uccello sgozzato e nell'acqua viva, e ne aspergerà sette volte la casa. </p>
<p id="v52"><sup><small>52</small></sup>  E purificherà la casa col sangue dell'uccello, dell'acqua viva, dell'uccello vivo, col legno di cedro, con l'issopo e con lo scarlatto; </p>
<p id="v53"><sup><small>53</small></sup>  ma lascerà andar libero l'uccello vivo, fuor di città, per i campi; e così farà l'espiazione per la casa ed essa sarà pura. </p>
<p id="v54"><sup><small>54</small></sup>  Questa è la legge relativa a ogni sorta di piaga di lebbra e alla tigna, </p>
<p id="v55"><sup><small>55</small></sup>  alla lebbra delle vesti e della casa, </p>
<p id="v56"><sup><small>56</small></sup>  ai tumori, alle pustole e alle macchie lucide, </p>
<p id="v57"><sup><small>57</small></sup>  per insegnare quando una cosa è impura e quando è pura. Questa è la legge relativa alla lebbra'. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Leviticus/13">
          <span class="mdi mdi-arrow-left-drop-circle"></span><span class="pl-2">Levitico - Capitolo 13</span>
        </a>
        </td>
        <td>
        <a href="/it/Bible/Leviticus/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Leviticus/15">
          <span class="pr-2">Levitico - Capitolo 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 14:2-11 <i>Pulisci la lebbra</i>: <a href="/it/The_Urantia_Book/90#p5_3">LU 90:5.3</a>. </li>
</ol>
</div>
