<!--
title: Levitico - Capitolo 23
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Leviticus/22">Levitico - Capitolo 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Leviticus/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Leviticus/24">Levitico - Capitolo 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno parlò ancora a Mosè, dicendo: </p>
<p id="v2"><sup><small>2</small></sup>  'Parla ai figliuoli d'Israele e di' loro: Ecco le solennità dell'Eterno, che voi bandirete come sante convocazioni. Le mie solennità son queste. </p>
<p id="v3"><sup><small>3</small></sup>  Durante sei giorni si attenderà al lavoro; ma il settimo giorno è sabato, giorno di completo riposo e di santa convocazione. Non farete in esso lavoro alcuno; è un riposo consacrato all'Eterno in tutti i luoghi dove abiterete. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Queste sono le solennità dell'Eterno, le sante convocazioni che bandirete ai tempi stabiliti. </p>
<p id="v5"><sup><small>5</small></sup>  Il primo mese, il quattordicesimo giorno del mese, sull'imbrunire, sarà la Pasqua dell'Eterno; </p>
<p id="v6"><sup><small>6</small></sup>  e il quindicesimo giorno dello stesso mese sarà la festa dei pani azzimi in onore dell'Eterno; per sette giorni mangerete pane senza lievito. </p>
<p id="v7"><sup><small>7</small></sup>  Il primo giorno avrete una santa convocazione; non farete in esso alcuna opera servile; </p>
<p id="v8"><sup><small>8</small></sup>  e per sette giorni offrirete all'Eterno de' sacrifizi mediante il fuoco. Il settimo giorno si avrà una santa convocazione, non farete alcuna opera servile'. </p>
<p id="v9"><sup><small>9</small></sup>  L'Eterno parlò ancora a Mosè, dicendo: </p>
<p id="v10"><sup><small>10</small></sup>  'Parla ai figliuoli d'Israele, e di' loro: Quando sarete entrati nel paese che io vi do e ne mieterete la raccolta, porterete al sacerdote una mannella, come primizia della vostra raccolta; </p>
<p id="v11"><sup><small>11</small></sup>  e il sacerdote agiterà la mannella davanti all'Eterno, perché sia gradita per il vostro bene; il sacerdote l'agiterà il giorno dopo il sabato. </p>
<p id="v12"><sup><small>12</small></sup>  E il giorno che agiterete la mannella, offrirete un agnello di un anno, che sia senza difetto, come olocausto all'Eterno. </p>
<p id="v13"><sup><small>13</small></sup>  L'oblazione che l'accompagna sarà di due decimi di un efa di fior di farina intrisa con olio, come sacrifizio mediante il fuoco, di soave odore all'Eterno; la libazione sarà d'un quarto di un hin di vino. </p>
<p id="v14"><sup><small>14</small></sup>  Non mangerete pane, né grano arrostito, né spighe fresche, fino a quel giorno, fino a che abbiate portata l'offerta al vostro Dio. È una legge perpetua, di generazione in generazione, in tutti i luoghi dove abiterete. </p>
<p id="v15"><sup><small>15</small></sup>  Dall'indomani del sabato, dal giorno che avrete portato la mannella dell'offerta agitata, conterete sette settimane intere. </p>
<p id="v16"><sup><small>16</small></sup>  Conterete cinquanta giorni fino all'indomani del settimo sabato, e offrirete all'Eterno una nuova oblazione. </p>
<p id="v17"><sup><small>17</small></sup>  Porterete dai luoghi dove abiterete due pani per un'offerta agitata, i quali saranno di due decimi di un efa di fior di farina e cotti con del lievito; sono le primizie offerte all'Eterno. </p>
<p id="v18"><sup><small>18</small></sup>  E con que' pani offrirete sette agnelli dell'anno, senza difetto, un giovenco e due montoni, che saranno un olocausto all'Eterno assieme alla loro oblazione e alle loro libazioni; sarà un sacrifizio di soave odore fatto mediante il fuoco all'Eterno. </p>
<p id="v19"><sup><small>19</small></sup>  E offrirete un capro come sacrifizio per il peccato, e due agnelli dell'anno come sacrifizio di azioni di grazie. </p>
<p id="v20"><sup><small>20</small></sup>  Il sacerdote agiterà gli agnelli col pane delle primizie, come offerta agitata davanti all'Eterno; e tanto i pani quanto i due agnelli consacrati all'Eterno apparterranno al sacerdote. </p>
<p id="v21"><sup><small>21</small></sup>  In quel medesimo giorno bandirete la festa, e avrete una santa convocazione. Non farete alcuna opera servile. È una legge perpetua, di generazione in generazione, in tutti i luoghi dove abiterete. </p>
<p id="v22"><sup><small>22</small></sup>  Quando mieterete la raccolta della vostra terra, non mieterai fino all'ultimo canto il tuo campo, e non raccoglierai ciò che resta da spigolare della tua raccolta; lo lascerai per il povero e per il forestiero. Io sono l'Eterno, l'Iddio vostro'. </p>
<p id="v23"><sup><small>23</small></sup>  L'Eterno parlò ancora a Mosè, dicendo: </p>
<p id="v24"><sup><small>24</small></sup>  'Parla ai figliuoli d'Israele, e di' loro: Il settimo mese, il primo giorno del mese avrete un riposo solenne, una commemorazione fatta a suon di tromba, una santa convocazione. </p>
<p id="v25"><sup><small>25</small></sup>  Non farete alcun'opera servile, e offrirete all'Eterno dei sacrifizi mediante il fuoco'. </p>
<p id="v26"><sup><small>26</small></sup>  L'Eterno parlò ancora a Mosè, dicendo: </p>
<p id="v27"><sup><small>27</small></sup>  'Il decimo giorno di questo settimo mese sarà il giorno delle espiazioni; avrete una santa convocazione, umilierete le anime vostre e offrirete all'Eterno de' sacrifizi mediante il fuoco. </p>
<p id="v28"><sup><small>28</small></sup>  In quel giorno non farete alcun lavoro; poiché è un giorno d'espiazione, destinato a fare espiazione per voi davanti all'Eterno, ch'è l'Iddio vostro. </p>
<p id="v29"><sup><small>29</small></sup>  Poiché, ogni persona che non si umilierà in quel giorno, sarà sterminata di fra il suo popolo. </p>
<p id="v30"><sup><small>30</small></sup>  E ogni persona che farà in quel giorno qualsivoglia lavoro, io la distruggerò di fra il suo popolo. </p>
<p id="v31"><sup><small>31</small></sup>  Non farete alcun lavoro. È una legge perpetua, di generazione in generazione, in tutti i luoghi dove abiterete. </p>
<p id="v32"><sup><small>32</small></sup>  Sarà per voi un sabato di completo riposo, e umilierete le anime vostre; il nono giorno del mese, dalla sera alla sera seguente, celebrerete il vostro sabato'. </p>
<p id="v33"><sup><small>33</small></sup>  L'Eterno parlò ancora a Mosè, dicendo: </p>
<p id="v34"><sup><small>34</small></sup>  'Parla ai figliuoli d'Israele, e di' loro: Il quindicesimo giorno di questo settimo mese sarà la festa delle Capanne, durante sette giorni, in onore dell'Eterno. </p>
<p id="v35"><sup><small>35</small></sup>  Il primo giorno vi sarà una santa convocazione; non farete alcuna opera servile. </p>
<p id="v36"><sup><small>36</small></sup>  Per sette giorni offrirete all'Eterno dei sacrifizi mediante il fuoco. L'ottavo giorno avrete una santa convocazione, e offrirete all'Eterno dei sacrifizi mediante il fuoco. È giorno di solenne raunanza; non farete alcuna opera servile. </p>
<p id="v37"><sup><small>37</small></sup>  Queste sono le solennità dell'Eterno che voi bandirete come sante convocazioni, perché si offrano all'Eterno sacrifizi mediante il fuoco, olocausti e oblazioni, vittime e libazioni, ogni cosa al giorno stabilito, </p>
<p id="v38"><sup><small>38</small></sup>  oltre i sabati dell'Eterno, oltre i vostri doni, oltre tutti i vostri voti e tutte le offerte volontarie che presenterete all'Eterno. </p>
<p id="v39"><sup><small>39</small></sup>  Or il quindicesimo giorno del settimo mese, quando avrete raccolto i frutti della terra, celebrerete una festa all'Eterno, durante sette giorni; il primo giorno sarà di completo riposo; e l'ottavo, di completo riposo. <sup id="cite3"><a href="#fn3">[3]</a></sup></p>
<p id="v40"><sup><small>40</small></sup>  Il primo giorno prenderete del frutto di alberi d'ornamento: rami di palma, rami dalla verzura folta e salci de' torrenti, e vi rallegrerete dinanzi all'Eterno, ch'è l'Iddio vostro, durante sette giorni. </p>
<p id="v41"><sup><small>41</small></sup>  Celebrerete questa festa in onore dell'Eterno per sette giorni, ogni anno. È una legge perpetua, di generazione in generazione. La celebrerete il settimo mese. </p>
<p id="v42"><sup><small>42</small></sup>  Dimorerete in capanne durante sette giorni; tutti quelli che saranno nativi d'Israele dimoreranno in capanne, </p>
<p id="v43"><sup><small>43</small></sup>  affinché i vostri discendenti sappiano che io feci dimorare in capanne i figliuoli d'Israele, quando li trassi fuori dal paese d'Egitto. Io sono l'Eterno, l'Iddio vostro'. </p>
<p id="v44"><sup><small>44</small></sup>  Così Mosè dette ai figliuoli d'Israele le istruzioni relative alle solennità dell'Eterno. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 23:3 <i>Sabbath-keeping</i>: <a href="/it/The_Urantia_Book/95#p1_2">LU 95:1.2</a>. </li>
  <li id="fn2"><a href="#cite2">↑</a> 23:3-8,21,37 <i>Santa convocazione</i>: <a href="/it/The_Urantia_Book/128#p6_6">LU 128:6.6</a>. </li>
  <li id="fn3"><a href="#cite3">↑</a> 23:39-43 <i>Festa delle cabine</i>: <a href="/it/The_Urantia_Book/162#p4_1">LU 162:4.1</a>. </li>
</ol>
</div>
