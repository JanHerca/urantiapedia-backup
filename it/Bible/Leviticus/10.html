<!--
title: Levitico - Capitolo 10
description: 
published: true
date: 2022-10-7T1:7:41Z
tags: bible, bible—leviticus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Leviticus/9">Levitico - Capitolo 9</a></td>
        <td><a href="/it/Bible/Leviticus/Index">Indice</a></td>
        <td><a href="/it/Bible/Leviticus/11">Levitico - Capitolo 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Nabad ed Abihu, figliuoli d'Aaronne, presero ciascuno il suo turibolo, vi misero dentro del fuoco, vi posero su del profumo, e offrirono davanti all'Eterno del fuoco estraneo: il che egli non aveva loro ordinato. <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  E un fuoco uscì dalla presenza dell'Eterno, e li divorò; e morirono davanti all'Eterno. </p>
<p id="v3"><sup><small>3</small></sup>  Allora Mosè disse ad Aaronne: 'Questo è quello di cui l'Eterno ha parlato, quando ha detto: Io sarò santificato per mezzo di quelli che mi stanno vicino, e sarò glorificato in presenza di tutto il popolo'. E Aaronne si tacque. </p>
<p id="v4"><sup><small>4</small></sup>  E Mosè chiamò Mishael ed Eltsafan, figliuoli di Uziel, zio d'Aaronne, e disse loro: 'Accostatevi, portate via i vostri fratelli di davanti al santuario, fuori del campo'. </p>
<p id="v5"><sup><small>5</small></sup>  Ed essi si accostarono, e li portaron via nelle loro tuniche, fuori del campo, come Mosè avea detto. </p>
<p id="v6"><sup><small>6</small></sup>  E Mosè disse ad Aaronne, ad Eleazar e ad Ithamar, suoi figliuoli: 'Non andate a capo scoperto, e non vi stracciate le vesti, affinché non muoiate, e l'Eterno non s'adiri contro tutta la raunanza; ma i vostri fratelli, tutta quanta la casa d'Israele, menino duolo, a motivo dell'arsione che l'Eterno ha fatto. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  E non vi dipartite dall'ingresso della tenda di convegno, onde non abbiate a perire; perché l'olio dell'unzione dell'Eterno è su voi'. Ed essi fecero come Mosè avea detto. </p>
<p id="v8"><sup><small>8</small></sup>  L'Eterno parlò ad Aaronne, dicendo: </p>
<p id="v9"><sup><small>9</small></sup>  'Non bevete vino né bevande alcooliche tu e i tuoi figliuoli quando entrerete nella tenda di convegno, affinché non muoiate; sarà una legge perpetua, di generazione in generazione; </p>
<p id="v10"><sup><small>10</small></sup>  e questo, perché possiate discernere ciò ch'è santo da ciò che è profano e ciò che è impuro da ciò ch'è puro, </p>
<p id="v11"><sup><small>11</small></sup>  e possiate insegnare ai figliuoli d'Israele tutte le leggi che l'Eterno ha dato loro per mezzo di Mosè'. </p>
<p id="v12"><sup><small>12</small></sup>  Poi Mosè disse ad Aaronne, ad Eleazar e ad Ithamar, i due figliuoli che restavano ad Aaronne: 'Prendete quel che rimane dell'oblazione dei sacrifizi fatti mediante il fuoco all'Eterno, e mangiatelo senza lievito, presso l'altare; perché è cosa santissima. </p>
<p id="v13"><sup><small>13</small></sup>  Lo mangerete in luogo santo, perché è la parte che spetta a te e ai tuoi figliuoli, de' sacrifizi fatti mediante il fuoco all'Eterno; poiché così mi è stato ordinato. </p>
<p id="v14"><sup><small>14</small></sup>  E il petto dell'offerta agitata e la coscia dell'offerta elevata li mangerete tu, i tuoi figliuoli e le tue figliuole con te, in luogo puro; perché vi sono stati dati come parte spettante a te ed ai tuoi figliuoli, dei sacrifizi di azioni di grazie de' figliuoli d'Israele. </p>
<p id="v15"><sup><small>15</small></sup>  Oltre ai grassi da ardere si porteranno la coscia dell'offerta elevata e il petto dell'offerta agitata, per esser agitati davanti all'Eterno come offerta agitata; anche questo apparterrà a te e ai tuoi figliuoli con te, per diritto perpetuo, come l'Eterno ha ordinato'. </p>
<p id="v16"><sup><small>16</small></sup>  Or Mosè cercò e ricercò il capro del sacrifizio per il peccato; ed ecco, era stato bruciato; ond'egli s'adirò gravemente contro Eleazar e contro Ithamar, i figliuoli ch'eran rimasti ad Aaronne, dicendo: </p>
<p id="v17"><sup><small>17</small></sup>  'Perché non avete mangiato il sacrifizio per il peccato nel luogo santo? giacché è cosa santissima, e l'Eterno ve l'ha dato perché portiate l'iniquità della raunanza, perché ne facciate l'espiazione davanti all'Eterno. </p>
<p id="v18"><sup><small>18</small></sup>  Ecco, il sangue della vittima non è stato portato dentro il santuario; voi avreste dovuto mangiarla nel santuario, come io avevo ordinato'. </p>
<p id="v19"><sup><small>19</small></sup>  Ed Aaronne disse a Mosè: 'Ecco, oggi essi hanno offerto il loro sacrifizio per il peccato e il loro olocausto davanti all'Eterno; e, dopo le cose che mi son successe, se oggi avessi mangiato la vittima del sacrifizio per il peccato, sarebbe ciò piaciuto all'Eterno?' </p>
<p id="v20"><sup><small>20</small></sup>  Quando Mosè udì questo, rimase soddisfatto. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Leviticus/9">Levitico - Capitolo 9</a></td>
        <td><a href="/it/Bible/Leviticus/Index">Indice</a></td>
        <td><a href="/it/Bible/Leviticus/11">Levitico - Capitolo 11</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 10:6 <i>Un dio di grande ira, feroce rabbia</i>: <a href="/it/The_Urantia_Book/142#p2_1">LU 142:2.1</a>. </li>
  <li id="fn2"><a href="#cite2">↑</a> 10:1-2 <i>Paura di violare i tabù</i>: <a href="/it/The_Urantia_Book/89#p1_2">LU 89:1.2</a>.  <i>Fuoco degli dei</i>: <a href="/it/The_Urantia_Book/69#p6_6">LU 69:6.6</a>. </li>
</ol>
</div>
