<!--
title: Levitico - Capitolo 1
description: 
published: true
date: 2022-10-7T1:7:41Z
tags: bible, bible—leviticus
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/Leviticus/Index">Indice</a></td>
        <td><a href="/it/Bible/Leviticus/2">Levitico - Capitolo 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno chiamò Mosè e gli parlò dalla tenda di convegno, dicendo: <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  'Parla ai figliuoli d'Israele e di' loro: Quando qualcuno tra voi recherà un'offerta all'Eterno, l'offerta che recherete sarà di bestiame: di capi d'armento o di capi di gregge. </p>
<p id="v3"><sup><small>3</small></sup>  Se la sua offerta è un olocausto di capi d'armento, offrirà un maschio senza difetto; l'offrirà all'ingresso della tenda di convegno, per ottenere il favore dell'Eterno. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  E poserà la mano sulla testa dell'olocausto, il quale sarà accetto all'Eterno, per fare espiazione per lui. </p>
<p id="v5"><sup><small>5</small></sup>  Poi scannerà il vitello davanti all'Eterno; e i sacerdoti, figliuoli d'Aaronne, offriranno il sangue, e lo spargeranno tutt'intorno sull'altare, che è all'ingresso della tenda di convegno. </p>
<p id="v6"><sup><small>6</small></sup>  Si trarrà quindi la pelle all'olocausto, e lo si taglierà a pezzi. </p>
<p id="v7"><sup><small>7</small></sup>  E i figliuoli del sacerdote Aaronne metteranno del fuoco sull'altare, e accomoderanno delle legna sul fuoco. </p>
<p id="v8"><sup><small>8</small></sup>  Poi i sacerdoti, figliuoli d'Aaronne, disporranno que' pezzi, la testa e il grasso, sulle legna messe sul fuoco sopra l'altare; </p>
<p id="v9"><sup><small>9</small></sup>  ma le interiora e le gambe si laveranno con acqua, e il sacerdote farà fumare ogni cosa sull'altare, come un olocausto, un sacrifizio di soave odore, fatto mediante il fuoco all'Eterno. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Se la sua offerta è un olocausto di capi di gregge, di pecore o di capre, offrirà un maschio senza difetto. </p>
<p id="v11"><sup><small>11</small></sup>  Lo scannerà dal lato settentrionale dell'altare, davanti all'Eterno; e i sacerdoti, figliuoli d'Aaronne, ne spargeranno il sangue sull'altare, tutt'intorno. </p>
<p id="v12"><sup><small>12</small></sup>  Poi lo si taglierà a pezzi, che, insieme colla testa e col grasso, il sacerdote disporrà sulle legna messe sul fuoco sopra l'altare; </p>
<p id="v13"><sup><small>13</small></sup>  ma le interiora e le gambe si laveranno con acqua, e il sacerdote offrirà ogni cosa e la farà fumare sull'altare. Questo è un olocausto, un sacrifizio di soave odore, fatto mediante il fuoco all'Eterno. </p>
<p id="v14"><sup><small>14</small></sup>  Se la sua offerta all'Eterno è un olocausto d'uccelli, offrirà delle tortore o de' giovani piccioni. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Il sacerdote offrirà in sacrifizio l'uccello sull'altare, gli spiccherà la testa, la farà fumare sull'altare, e il sangue d'esso sarà fatto scorrere sopra uno de' lati dell'altare. </p>
<p id="v16"><sup><small>16</small></sup>  Poi gli toglierà il gozzo con quel che contiene, e getterà tutto allato all'altare, verso oriente, nel luogo delle ceneri. </p>
<p id="v17"><sup><small>17</small></sup>  Spaccherà quindi l'uccello per le ali, senza però dividerlo in due, e il sacerdote lo farà fumare sull'altare, sulle legna messe sopra il fuoco. Questo è un olocausto, un sacrifizio di soave odore, fatto mediante il fuoco all'Eterno. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/Leviticus/Index">Indice</a></td>
        <td><a href="/it/Bible/Leviticus/2">Levitico - Capitolo 2</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 1:9,13,17 <i>Dolce sapore nelle narici di Dio</i>: <a href="/it/The_Urantia_Book/89#p4_3">LU 89:4.3</a>. </li>
  <li id="fn2"><a href="#cite2">↑</a> 1:3,10 <i>Sacrificato il meglio di tutto</i>: <a href="/it/The_Urantia_Book/89#p4_8">LU 89:4.8</a>. </li>
  <li id="fn3"><a href="#cite3">↑</a> 1:1-9:24 <i>Sistema sacrificale</i>: <a href="/it/The_Urantia_Book/89#p0_2">LU 89:0.2</a>. </li>
  <li id="fn4"><a href="#cite4">↑</a> 1:14 <i>Colomba della pace</i>: <a href="/it/The_Urantia_Book/85#p3_4">LU 85:3.4</a>. </li>
</ol>
</div>
