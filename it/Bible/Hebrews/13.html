<!--
title: Ebrei - Capitolo 13
description: 
published: true
date: 2023-11-8T21:45:55Z
tags: bible, bible—hebrews
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Hebrews/12">
          <span class="mdi mdi-arrow-left-drop-circle"></span><span class="pl-2">Ebrei - Capitolo 12</span>
        </a>
        </td>
        <td>
        <a href="/it/Bible/Hebrews/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  L'amor fraterno continui fra voi. Non dimenticate l'ospitalità; </p>
<p id="v2"><sup><small>2</small></sup>  perché, praticandola, alcuni, senza saperlo, hanno albergato degli angeli. </p>
<p id="v3"><sup><small>3</small></sup>  Ricordatevi de' carcerati, come se foste in carcere con loro; di quelli che sono maltrattati, ricordando che anche voi siete nel corpo. </p>
<p id="v4"><sup><small>4</small></sup>  Sia il matrimonio tenuto in onore da tutti, e sia il talamo incontaminato; poiché Iddio giudicherà i fornicatori e gli adulteri. </p>
<p id="v5"><sup><small>5</small></sup>  Non siate amanti del danaro, siate contenti delle cose che avete; poiché Egli stesso ha detto: Io non ti lascerò, e non ti abbandonerò. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Talché possiam dire con piena fiducia: Il Signore è il mio aiuto; non temerò. Che mi potrà far l'uomo? <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Ricordatevi dei vostri conduttori, i quali v'hanno annunziato la parola di Dio; e considerando com'hanno finito la loro carriera, imitate la loro fede. </p>
<p id="v8"><sup><small>8</small></sup>  Gesù Cristo è lo stesso ieri, oggi, e in eterno. </p>
<p id="v9"><sup><small>9</small></sup>  Non siate trasportati qua e là da diverse e strane dottrine; poiché è bene che il cuore sia reso saldo dalla grazia, e non da pratiche relative a vivande, dalle quali non ritrassero alcun giovamento quelli che le osservarono. </p>
<p id="v10"><sup><small>10</small></sup>  Noi abbiamo un altare del quale non hanno diritto di mangiare quelli che servono il tabernacolo. </p>
<p id="v11"><sup><small>11</small></sup>  Poiché i corpi degli animali il cui sangue è portato dal sommo sacerdote nel santuario come un'offerta per il peccato, sono arsi fuori del campo. </p>
<p id="v12"><sup><small>12</small></sup>  Perciò anche Gesù, per santificare il popolo col proprio sangue, soffrì fuor della porta. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Usciamo quindi fuori del campo e andiamo a lui, portando il suo vituperio. </p>
<p id="v14"><sup><small>14</small></sup>  Poiché non abbiam qui una città stabile, ma cerchiamo quella futura. </p>
<p id="v15"><sup><small>15</small></sup>  Per mezzo di lui, dunque, offriam del continuo a Dio un sacrificio di lode: cioè, il frutto di labbra confessanti il suo nome! </p>
<p id="v16"><sup><small>16</small></sup>  E non dimenticate di esercitar la beneficenza e di far parte agli altri de' vostri beni; perché è di tali sacrificî che Dio si compiace. </p>
<p id="v17"><sup><small>17</small></sup>  Ubbidite ai vostri conduttori e sottomettetevi a loro, perché essi vegliano per le vostre anime, come chi ha da renderne conto; affinché facciano questo con allegrezza e non sospirando; perché ciò non vi sarebbe d'alcun utile. </p>
<p id="v18"><sup><small>18</small></sup>  Pregate per noi, perché siam persuasi d'aver una buona coscienza, desiderando di condurci onestamente in ogni cosa. </p>
<p id="v19"><sup><small>19</small></sup>  E vie più v'esorto a farlo, onde io vi sia più presto restituito. </p>
<p id="v20"><sup><small>20</small></sup>  Or l'Iddio della pace che in virtù del sangue del patto eterno ha tratto dai morti il gran Pastore delle pecore, Gesù nostro Signore, <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  vi renda compiuti in ogni bene, onde facciate la sua volontà, operando in voi quel che è gradito nel suo cospetto, per mezzo di Gesù Cristo; a Lui sia la gloria ne' secoli dei secoli. Amen. </p>
<p id="v22"><sup><small>22</small></sup>  Or, fratelli, comportate, vi prego, la mia parola d'esortazione; perché v'ho scritto brevemente. </p>
<p id="v23"><sup><small>23</small></sup>  Sappiate che il nostro fratello Timoteo è stato messo in libertà; con lui, se vien presto, io vi vedrò. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Salutate tutti i vostri conduttori e tutti i santi. Quei d'Italia vi salutano. </p>
<p id="v25"><sup><small>25</small></sup>  La grazia sia con tutti voi. Amen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Hebrews/12">
          <span class="mdi mdi-arrow-left-drop-circle"></span><span class="pl-2">Ebrei - Capitolo 12</span>
        </a>
        </td>
        <td>
        <a href="/it/Bible/Hebrews/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 13:5b <i>Dio non lascerà mai solo Gesù</i>: <a href="/it/The_Urantia_Book/157#p6_13">LU 157:6.13</a>. </li>
  <li id="fn2"><a href="#cite2">↑</a> 13:6 <i>A un credente che conosce Dio</i>: <a href="/it/The_Urantia_Book/100#p2_7">LU 100:2.7</a>. </li>
  <li id="fn3"><a href="#cite3">↑</a> 13:12 <i>Gesù visto come un sacrificio umano</i>: <a href="/it/The_Urantia_Book/89#p9_3">LU 89:9.3</a>. </li>
  <li id="fn4"><a href="#cite4">↑</a> 13:20 <i>Io sono il buon pastore</i>: <a href="/it/The_Urantia_Book/182#p1_10">LU 182:1.10</a>.  <i>Sangue dell'alleanza eterna</i>: <a href="/it/The_Urantia_Book/89#p9_3">LU 89:9.3</a>.  <i>Vero pastore</i>: <a href="/it/The_Urantia_Book/128#p1_10">LU 128:1.10</a>. </li>
  <li id="fn5"><a href="#cite5">↑</a> 13:23 <i>Chiamati «fratello» & «sorella»</i>: <a href="/it/The_Urantia_Book/194#p4_7">LU 194:4.7</a>. </li>
</ol>
</div>
