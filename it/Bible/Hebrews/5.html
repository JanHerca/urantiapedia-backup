<!--
title: Ebrei - Capitolo 5
description: 
published: true
date: 2022-10-7T1:7:41Z
tags: bible, bible—hebrews
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Hebrews/4">Ebrei - Capitolo 4</a></td>
        <td><a href="/it/Bible/Hebrews/Index">Indice</a></td>
        <td><a href="/it/Bible/Hebrews/6">Ebrei - Capitolo 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poiché ogni sommo sacerdote, preso di fra gli uomini, è costituito a pro degli uomini, nelle cose concernenti Dio, affinché offra doni e sacrificî per i peccati; </p>
<p id="v2"><sup><small>2</small></sup>  e può aver convenevole compassione verso gl'ignoranti e gli erranti, perché anch'egli è circondato da infermità; </p>
<p id="v3"><sup><small>3</small></sup>  ed è a cagion di questa ch'egli è obbligato ad offrir dei sacrificî per i peccati, tanto per se stesso quanto per il popolo. </p>
<p id="v4"><sup><small>4</small></sup>  E nessuno si prende da sé quell'onore; ma lo prende quando sia chiamato da Dio, come nel caso d'Aronne. </p>
<p id="v5"><sup><small>5</small></sup>  Così anche Cristo non si prese da sé la gloria d'esser fatto Sommo Sacerdote; ma l'ebbe da Colui che gli disse: Tu sei il mio Figliuolo; oggi t'ho generato; <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  come anche in altro luogo Egli dice: Tu sei sacerdote in eterno secondo l'ordine di Melchisedec. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Il quale, ne' giorni della sua carne, avendo con gran grida e con lagrime offerto preghiere e supplicazioni a Colui che lo potea salvar dalla morte, ed avendo ottenuto d'esser liberato dal timore, <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  benché fosse figliuolo, imparò l'ubbidienza dalle cose che soffrì; </p>
<p id="v9"><sup><small>9</small></sup>  ed essendo stato reso perfetto, divenne per tutti quelli che gli ubbidiscono, <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  autore d'una salvezza eterna, essendo da Dio proclamato Sommo Sacerdote secondo l'ordine di Melchisedec. <sup id="cite7"><a href="#fn7">[7]</a></sup></p>
<p id="v11"><sup><small>11</small></sup>  Del quale abbiamo a dir cose assai, e malagevoli a spiegare, perché siete diventati duri d'orecchi. <sup id="cite8"><a href="#fn8">[8]</a></sup></p>
<p id="v12"><sup><small>12</small></sup>  Poiché, mentre per ragion di tempo dovreste esser maestri, avete di nuovo bisogno che vi s'insegnino i primi elementi degli oracoli di Dio; e siete giunti a tale che avete bisogno di latte e non di cibo sodo. </p>
<p id="v13"><sup><small>13</small></sup>  Perché chiunque usa il latte non ha esperienza della parola della giustizia, poiché è bambino; </p>
<p id="v14"><sup><small>14</small></sup>  ma il cibo sodo è per uomini fatti; per quelli, cioè, che per via dell'uso hanno i sensi esercitati a discernere il bene e il male. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Hebrews/4">Ebrei - Capitolo 4</a></td>
        <td><a href="/it/Bible/Hebrews/Index">Indice</a></td>
        <td><a href="/it/Bible/Hebrews/6">Ebrei - Capitolo 6</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 5:5 <i>Figlio unigenito</i>: <a href="/it/The_Urantia_Book/33#p1_1">LU 33:1.1</a>.  <i>Figli unigeniti</i>: <a href="/it/The_Urantia_Book/21#p1_2">LU 21:1.2</a>.  <i>Figlio unigenito</i>: <a href="/it/The_Urantia_Book/21#p0_1">LU 21:0.1</a>.  <i>Figlio unigenito</i>: <a href="/it/The_Urantia_Book/20#p10_1">LU 20:10.1</a>. </li>
  <li id="fn2"><a href="#cite2">↑</a> 5:6 <i>Gli altri nomi di Melchizedek</i>: <a href="/it/The_Urantia_Book/93#p2_4">LU 93:2.4</a>. </li>
  <li id="fn3"><a href="#cite3">↑</a> 5:6,10 <i>Sacerdote per sempre, come Melchisedec</i>: <a href="/it/The_Urantia_Book/93#p3_7">LU 93:3.7</a>.  <i>Melchisedec, re di Salem</i>: <a href="/it/The_Urantia_Book/43#p5_17">LU 43:5.17</a>.  <i>Machiventa Melchizedek</i>: <a href="/it/The_Urantia_Book/45#p4_16">LU 45:4.16</a>.  <i>Melchisedec</i>: <a href="/it/The_Urantia_Book/51#p3_9">LU 51:3.9</a>. </li>
  <li id="fn4"><a href="#cite4">↑</a> 5:6,20 <i>Un ministro per sempre</i>: <a href="/it/The_Urantia_Book/93#p9_11">LU 93:9.11</a>. </li>
  <li id="fn5"><a href="#cite5">↑</a> 5:7 <i>Gesù offriva preghiere</i>: <a href="/it/The_Urantia_Book/128#p1_7">LU 128:1.7</a>. </li>
  <li id="fn6"><a href="#cite6">↑</a> 5:9 <i>Dio della salvezza eterna</i>: <a href="/it/The_Urantia_Book/131#p10_8">LU 131:10.8</a>. </li>
  <li id="fn7"><a href="#cite7">↑</a> 5:10 <i>Secondo l'ordine di Melchisedec</i>: <a href="/it/The_Urantia_Book/93#p9_11">LU 93:9.11</a>.  <i>Ordine di Melchisedec</i>: <a href="/it/The_Urantia_Book/119#p1_5">LU 119:1.5</a>. </li>
  <li id="fn8"><a href="#cite8">↑</a> 5:11-14 <i>Non prolungare l'infanzia</i>: <a href="/it/The_Urantia_Book/156#p2_6">LU 156:2.6</a>. </li>
</ol>
</div>
