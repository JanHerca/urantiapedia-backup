<!--
title: Ebrei - Capitolo 9
description: 
published: true
date: 2022-10-7T1:7:41Z
tags: bible, bible—hebrews
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Hebrews/8">Ebrei - Capitolo 8</a></td>
        <td><a href="/it/Bible/Hebrews/Index">Indice</a></td>
        <td><a href="/it/Bible/Hebrews/10">Ebrei - Capitolo 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or anche il primo patto avea delle norme per il culto e un santuario terreno. </p>
<p id="v2"><sup><small>2</small></sup>  Infatti fu preparato un primo tabernacolo, nel quale si trovavano il candeliere, la tavola, e la presentazione de' pani; e questo si chiamava il Luogo santo. </p>
<p id="v3"><sup><small>3</small></sup>  E dietro la seconda cortina v'era il tabernacolo detto il Luogo santissimo, </p>
<p id="v4"><sup><small>4</small></sup>  contenente un turibolo d'oro, e l'arca del patto, tutta ricoperta d'oro, nella quale si trovavano un vaso d'oro contenente la manna, la verga d'Aronne che avea fiorito, e le tavole del patto. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  E sopra l'arca, i cherubini della gloria, che adombravano il propiziatorio. Delle quali cose non possiamo ora parlare partitamente. </p>
<p id="v6"><sup><small>6</small></sup>  Or essendo le cose così disposte, i sacerdoti entrano bensì continuamente nel primo tabernacolo per compiervi gli atti del culto; </p>
<p id="v7"><sup><small>7</small></sup>  ma nel secondo, entra una volta solamente all'anno il solo sommo sacerdote, e non senza sangue, il quale egli offre per se stesso e per gli errori del popolo. </p>
<p id="v8"><sup><small>8</small></sup>  Lo Spirito Santo volea con questo significare che la via al santuario non era ancora manifestata finché sussisteva ancora il primo tabernacolo. </p>
<p id="v9"><sup><small>9</small></sup>  Esso è una figura per il tempo attuale, conformemente alla quale s'offron doni e sacrificî che non possono, quanto alla coscienza, render perfetto colui che offre il culto, </p>
<p id="v10"><sup><small>10</small></sup>  poiché si tratta solo di cibi, di bevande e di varie abluzioni, insomma, di regole carnali imposte fino al tempo della riforma. </p>
<p id="v11"><sup><small>11</small></sup>  Ma venuto Cristo, Sommo Sacerdote dei futuri beni, egli, attraverso il tabernacolo più grande e più perfetto, non fatto con mano, vale a dire non di questa creazione, <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  e non mediante il sangue di becchi e di vitelli, ma mediante il proprio sangue, è entrato una volta per sempre nel santuario, avendo acquistata una redenzione eterna. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Perché, se il sangue di becchi e di tori e la cenere d'una giovenca sparsa su quelli che son contaminati santificano in modo da dar la purità della carne, </p>
<p id="v14"><sup><small>14</small></sup>  quanto più il sangue di Cristo che mediante lo Spirito eterno ha offerto se stesso puro d'ogni colpa a Dio, purificherà la vostra coscienza dalle opere morte per servire all'Iddio vivente? </p>
<p id="v15"><sup><small>15</small></sup>  Ed è per questa ragione che egli è mediatore d'un nuovo patto, affinché, avvenuta la sua morte per la redenzione delle trasgressioni commesse sotto il primo patto, i chiamati ricevano l'eterna eredità promessa. </p>
<p id="v16"><sup><small>16</small></sup>  Infatti, dove c'è un testamento, bisogna che sia accertata la morte del testatore. </p>
<p id="v17"><sup><small>17</small></sup>  Perché un testamento è valido quand'è avvenuta la morte; poiché non ha valore finché vive il testatore. </p>
<p id="v18"><sup><small>18</small></sup>  Ond'è che anche il primo patto non è stato inaugurato senza sangue. </p>
<p id="v19"><sup><small>19</small></sup>  Difatti, quando tutti i comandamenti furono secondo la legge proclamati da Mosè a tutto il popolo, egli prese il sangue de' vitelli e de' becchi con acqua, lana scarlatta ed issopo, e ne asperse il libro stesso e tutto il popolo, </p>
<p id="v20"><sup><small>20</small></sup>  dicendo: Questo è il sangue del patto che Dio ha ordinato sia fatto con voi. </p>
<p id="v21"><sup><small>21</small></sup>  E parimente asperse di sangue il tabernacolo e tutti gli arredi del culto. </p>
<p id="v22"><sup><small>22</small></sup>  E secondo la legge, quasi ogni cosa è purificata con sangue; e senza spargimento di sangue non c'è remissione. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Era dunque necessario che le cose raffiguranti quelle nei cieli fossero purificate con questi mezzi, ma le cose celesti stesse doveano esserlo con sacrificî più eccellenti di questi. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Poiché Cristo non è entrato in un santuario fatto con mano, figura del vero; ma nel cielo stesso, per comparire ora, al cospetto di Dio, per noi; </p>
<p id="v25"><sup><small>25</small></sup>  e non per offrir se stesso più volte, come il sommo sacerdote, che entra ogni anno nel santuario con sangue non suo; </p>
<p id="v26"><sup><small>26</small></sup>  ché, in questo caso, avrebbe dovuto soffrir più volte dalla fondazione del mondo; ma ora, una volta sola, alla fine de' secoli, è stato manifestato, per annullare il peccato col suo sacrificio. </p>
<p id="v27"><sup><small>27</small></sup>  E come è stabilito che gli uomini muoiano una volta sola, dopo di che viene il giudizio, </p>
<p id="v28"><sup><small>28</small></sup>  così anche Cristo, dopo essere stato offerto una volta sola, per portare i peccati di molti, apparirà una seconda volta, senza peccato, a quelli che l'aspettano per la loro salvezza. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Hebrews/8">Ebrei - Capitolo 8</a></td>
        <td><a href="/it/Bible/Hebrews/Index">Indice</a></td>
        <td><a href="/it/Bible/Hebrews/10">Ebrei - Capitolo 10</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 9:4 <i>Nuovi feticci</i>: <a href="/it/The_Urantia_Book/88#p2_5">LU 88:2.5</a>. </li>
  <li id="fn2"><a href="#cite2">↑</a> 9:11-28 <i>Gesù visto come un sacrificio umano</i>: <a href="/it/The_Urantia_Book/89#p9_3">LU 89:9.3</a>. </li>
  <li id="fn3"><a href="#cite3">↑</a> 9:12,15,22 <i>Gesù come redentore della chiesa</i>: <a href="/it/The_Urantia_Book/170#p5_6">LU 170:5.6</a>. </li>
  <li id="fn4"><a href="#cite4">↑</a> 9:22 <i>Dottrina dell'espiazione</i>: <a href="/it/The_Urantia_Book/63#p6_4">LU 63:6.4</a>.  <i>Senza sangue, nessuna remissione</i>: <a href="/it/The_Urantia_Book/4#p5_5">LU 4:5.5</a>. </li>
  <li id="fn5"><a href="#cite5">↑</a> 9:23 <i>Modello originale</i>: <a href="/it/The_Urantia_Book/27#p2_1">LU 27:2.1</a>. </li>
</ol>
</div>
