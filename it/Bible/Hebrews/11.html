<!--
title: Ebrei - Capitolo 11
description: 
published: true
date: 2022-8-14T13:44:32Z
tags: 
editor: ckeditor
dateCreated: 2022-8-14T13:44:32Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Hebrews/10">Ebrei - Capitolo 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Hebrews/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Hebrews/12">Ebrei - Capitolo 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or la fede è certezza di cose che si sperano, dimostrazione di cose che non si vedono. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Infatti, per essa fu resa buona testimonianza agli antichi. </p>
<p id="v3"><sup><small>3</small></sup>  Per fede intendiamo che i mondi sono stati formati dalla parola di Dio; cosicché le cose che si vedono non sono state tratte da cose apparenti. </p>
<p id="v4"><sup><small>4</small></sup>  Per fede Abele offerse a Dio un sacrificio più eccellente di quello di Caino; per mezzo d'essa gli fu resa testimonianza ch'egli era giusto, quando Dio attestò di gradire le sue offerte; e per mezzo d'essa, benché morto, egli parla ancora. </p>
<p id="v5"><sup><small>5</small></sup>  Per fede Enoc fu trasportato perché non vedesse la morte; e non fu più trovato, perché Dio l'avea trasportato; poiché avanti che fosse trasportato fu di lui testimoniato ch'egli era piaciuto a Dio. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Or senza fede è impossibile piacergli; poiché chi s'accosta a Dio deve credere ch'Egli è, e che è il rimuneratore di quelli che lo cercano. </p>
<p id="v7"><sup><small>7</small></sup>  Per fede Noè, divinamente avvertito di cose che non si vedevano ancora, mosso da pio timore, preparò un'arca per la salvezza della propria famiglia; e per essa fede condannò il mondo e fu fatto erede della giustizia che si ha mediante la fede. </p>
<p id="v8"><sup><small>8</small></sup>  Per fede Abramo, essendo chiamato, ubbidì, per andarsene in un luogo ch'egli avea da ricevere in eredità; e partì senza sapere dove andava. </p>
<p id="v9"><sup><small>9</small></sup>  Per fede soggiornò nella terra promessa, come in terra straniera, abitando in tende con Isacco e Giacobbe, eredi con lui della stessa promessa, </p>
<p id="v10"><sup><small>10</small></sup>  perché aspettava la città che ha i veri fondamenti e il cui architetto e costruttore è Dio. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Per fede Sara anch'ella benché fuori d'età, ricevette forza di concepire, perché reputò fedele Colui che avea fatto la promessa. </p>
<p id="v12"><sup><small>12</small></sup>  E perciò, da uno solo, e già svigorito, è nata una discendenza numerosa come le stelle del cielo, come la rena lungo la riva del mare che non si può contare. </p>
<p id="v13"><sup><small>13</small></sup>  In fede moriron tutti costoro, senz'aver ricevuto le cose promesse, ma avendole vedute e salutate da lontano, e avendo confessato che erano forestieri e pellegrini sulla terra. </p>
<p id="v14"><sup><small>14</small></sup>  Poiché quelli che dicon tali cose dimostrano che cercano una patria. </p>
<p id="v15"><sup><small>15</small></sup>  E se pur si ricordavano di quella ond'erano usciti, certo avean tempo di ritornarvi. </p>
<p id="v16"><sup><small>16</small></sup>  Ma ora ne desiderano una migliore, cioè una celeste; perciò Iddio non si vergogna d'esser chiamato il loro Dio, poiché ha preparato loro una città. <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  Per fede Abramo, quando fu provato, offerse Isacco; ed egli, che avea ricevuto le promesse, offerse il suo unigenito: egli, a cui era stato detto: </p>
<p id="v18"><sup><small>18</small></sup>  È in Isacco che ti sarà chiamata una progenie, </p>
<p id="v19"><sup><small>19</small></sup>  ritenendo che Dio è potente anche da far risuscitare dai morti; ond'è che lo riebbe per una specie di risurrezione. </p>
<p id="v20"><sup><small>20</small></sup>  Per fede Isacco diede a Giacobbe e ad Esaù una benedizione concernente cose future. </p>
<p id="v21"><sup><small>21</small></sup>  Per fede Giacobbe, morente, benedisse ciascuno dei figliuoli di Giuseppe, e adorò appoggiato in cima al suo bastone. </p>
<p id="v22"><sup><small>22</small></sup>  Per fede Giuseppe, quando stava per morire, fece menzione dell'èsodo de' figliuoli d'Israele, e diede ordini intorno alle sue ossa. </p>
<p id="v23"><sup><small>23</small></sup>  Per fede Mosè, quando nacque, fu tenuto nascosto per tre mesi dai suoi genitori, perché vedevano che il bambino era bello; e non temettero il comandamento del re. </p>
<p id="v24"><sup><small>24</small></sup>  Per fede Mosè, divenuto grande, rifiutò d'esser chiamato figliuolo della figliuola di Faraone, </p>
<p id="v25"><sup><small>25</small></sup>  scegliendo piuttosto d'esser maltrattato col popolo di Dio, che di godere per breve tempo i piaceri del peccato; </p>
<p id="v26"><sup><small>26</small></sup>  stimando egli il vituperio di Cristo ricchezza maggiore de' tesori d'Egitto, perché riguardava alla rimunerazione. </p>
<p id="v27"><sup><small>27</small></sup>  Per fede abbandonò l'Egitto, non temendo l'ira del re, perché stette costante, come vedendo Colui che è invisibile. <sup id="cite5"><a href="#fn5">[5]</a></sup></p>
<p id="v28"><sup><small>28</small></sup>  Per fede celebrò la Pasqua e fece lo spruzzamento del sangue affinché lo sterminatore dei primogeniti non toccasse quelli degli Israeliti. </p>
<p id="v29"><sup><small>29</small></sup>  Per fede passarono il Mar Rosso come per l'asciutto; il che tentando di fare gli Egizî, furono inabissati. </p>
<p id="v30"><sup><small>30</small></sup>  Per fede caddero le mura di Gerico, dopo essere state circuite per sette giorni. </p>
<p id="v31"><sup><small>31</small></sup>  Per fede Raab, la meretrice, non perì coi disubbidienti, avendo accolto le spie in pace. </p>
<p id="v32"><sup><small>32</small></sup>  E che dirò di più? poiché il tempo mi verrebbe meno se narrassi di Gedeone, di Barac, di Sansone, di Jefte, di Davide, di Samuele e dei profeti, </p>
<p id="v33"><sup><small>33</small></sup>  i quali per fede vinsero regni, operarono giustizia, ottennero adempimento di promesse, turaron le gole di leoni, </p>
<p id="v34"><sup><small>34</small></sup>  spensero la violenza del fuoco, scamparono al taglio della spada, guarirono da infermità, divennero forti in guerra, misero in fuga eserciti stranieri. </p>
<p id="v35"><sup><small>35</small></sup>  Le donne ricuperarono per risurrezione i loro morti; e altri furon martirizzati non avendo accettata la loro liberazione affin di ottenere una risurrezione migliore; </p>
<p id="v36"><sup><small>36</small></sup>  altri patirono scherni e flagelli, e anche catene e prigione. </p>
<p id="v37"><sup><small>37</small></sup>  Furon lapidati, furon segati, furono uccisi di spada; andarono attorno coperti di pelli di pecora e di capra; bisognosi, afflitti, </p>
<p id="v38"><sup><small>38</small></sup>  maltrattati (di loro il mondo non era degno), vaganti per deserti e monti e spelonche e per le grotte della terra. </p>
<p id="v39"><sup><small>39</small></sup>  E tutti costoro, pur avendo avuta buona testimonianza per la loro fede, non ottennero quello ch'era stato promesso, </p>
<p id="v40"><sup><small>40</small></sup>  perché Iddio aveva in vista per noi qualcosa di meglio, ond'essi non giungessero alla perfezione senza di noi. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 11:1 <i>Fede definita</i>: <a href="/it/The_Urantia_Book/99#p5_8">LU 99:5.8</a>. </li>
  <li id="fn2"><a href="#cite2">↑</a> 11:5 <i>La traduzione di Enoch</i>: <a href="/it/The_Urantia_Book/45#p4_13">LU 45:4.13</a>.  <i>Traduzione in stato morontiale</i>: <a href="/it/The_Urantia_Book/55#p2_1">LU 55:2.1</a>. </li>
  <li id="fn3"><a href="#cite3">↑</a> 11:10 <i>Il costruttore e creatore è Dio</i>: <a href="/it/The_Urantia_Book/44#p3_1">LU 44:3.1</a>.  <i>Città costruite da Dio</i>: <a href="/it/The_Urantia_Book/178#p3_4">LU 178:3.4</a>.  <i>Città di Dio</i>: <a href="/it/The_Urantia_Book/133#p4_6">LU 133:4.6</a>.  <i>Città: costruttore, creatore, è Dio</i>: <a href="/it/The_Urantia_Book/48#p1_7">LU 48:1.7</a>. </li>
  <li id="fn4"><a href="#cite4">↑</a> 11:16 <i>Le rive di un mondo migliore</i>: <a href="/it/The_Urantia_Book/112#p7_2">LU 112:7.2</a>.  <i>Cittadini del cielo</i>: <a href="/it/The_Urantia_Book/140#p3_1">LU 140:3.1</a>.  <i>Paese migliore del cielo</i>: <a href="/it/The_Urantia_Book/48#p1_7">LU 48:1.7</a>. </li>
  <li id="fn5"><a href="#cite5">↑</a> 11:27 <i>Vivi come se vedessi l'invisibile</i>: <a href="/it/The_Urantia_Book/102#p2_8">LU 102:2.8</a>.  <i>Dio invisibile manifestato</i>: <a href="/it/The_Urantia_Book/32#p4_7">LU 32:4.7</a>.  <i>Vedere Colui che è invisibile</i>: <a href="/it/The_Urantia_Book/127#p3_15">LU 127:3.15</a>. </li>
</ol>
</div>
