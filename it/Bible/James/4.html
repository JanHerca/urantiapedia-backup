<!--
title: Giacomo - Capitolo 4
description: 
published: true
date: 2022-10-7T1:7:41Z
tags: bible, bible—james
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/James/3">Giacomo - Capitolo 3</a></td>
        <td><a href="/it/Bible/James/Index">Indice</a></td>
        <td><a href="/it/Bible/James/5">Giacomo - Capitolo 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Donde vengon le guerre e le contese fra voi? Non è egli da questo: cioè dalle vostre voluttà che guerreggiano nelle vostre membra? </p>
<p id="v2"><sup><small>2</small></sup>  Voi bramate e non avete; voi uccidete ed invidiate e non potete ottenere; voi contendete e guerreggiate; non avete, perché non domandate; </p>
<p id="v3"><sup><small>3</small></sup>  domandate e non ricevete, perché domandate male per spendere ne' vostri piaceri. </p>
<p id="v4"><sup><small>4</small></sup>  O gente adultera, non sapete voi che l'amicizia del mondo è inimicizia contro Dio? Chi dunque vuol essere amico del mondo si rende nemico di Dio. </p>
<p id="v5"><sup><small>5</small></sup>  Ovvero pensate voi che la Scrittura dichiari invano che lo Spirito ch'Egli ha fatto abitare in noi ci brama fino alla gelosia? </p>
<p id="v6"><sup><small>6</small></sup>  Ma Egli dà maggior grazia; perciò la Scrittura dice: </p>
<p id="v7"><sup><small>7</small></sup>  Iddio resiste ai superbi e dà grazia agli umili. Sottomettetevi dunque a Dio; ma resistete al diavolo, ed egli fuggirà da voi. </p>
<p id="v8"><sup><small>8</small></sup>  Appressatevi a Dio, ed Egli si appresserà a voi. Nettate le vostre mani, o peccatori; e purificate i vostri cuori, o doppi d'animo! <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Siate afflitti e fate cordoglio e piangete! Sia il vostro riso convertito in lutto, e la vostra allegrezza in mestizia! </p>
<p id="v10"><sup><small>10</small></sup>  Umiliatevi nel cospetto del Signore, ed Egli vi innalzerà. </p>
<p id="v11"><sup><small>11</small></sup>  Non parlate gli uni contro gli altri, fratelli. Chi parla contro un fratello, o giudica il suo fratello, parla contro la legge e giudica la legge. Ora, se tu giudichi la legge, non sei un osservatore della legge, ma un giudice. </p>
<p id="v12"><sup><small>12</small></sup>  Uno soltanto è il legislatore e il giudice, Colui che può salvare e perdere; ma tu chi sei, che giudichi il tuo prossimo? <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Ed ora a voi che dite: Oggi o domani andremo nella tal città e vi staremo un anno, e trafficheremo, e guadagneremo; </p>
<p id="v14"><sup><small>14</small></sup>  mentre non sapete quel che avverrà domani! Che cos'è la vita vostra? Poiché siete un vapore che appare per un po' di tempo e poi svanisce. </p>
<p id="v15"><sup><small>15</small></sup>  Invece di dire: Se piace al Signore, saremo in vita e faremo questo o quest'altro. </p>
<p id="v16"><sup><small>16</small></sup>  Ma ora vi vantate con le vostre millanterie. Ogni cotal vanto è cattivo. </p>
<p id="v17"><sup><small>17</small></sup>  Colui dunque che sa fare il bene, e non lo fa, commette peccato. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/James/3">Giacomo - Capitolo 3</a></td>
        <td><a href="/it/Bible/James/Index">Indice</a></td>
        <td><a href="/it/Bible/James/5">Giacomo - Capitolo 5</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 4:8 <i>L'attrattiva dello spirito</i>: <a href="/it/The_Urantia_Book/8#p4_6">LU 8:4.6</a>.  <i>Purificare se stessi</i>: <a href="/it/The_Urantia_Book/143#p2_6">LU 143:2.6</a>. </li>
  <li id="fn2"><a href="#cite2">↑</a> 4:12 <i>Un solo legislatore</i>: <a href="/it/The_Urantia_Book/3#p2_2">LU 3:2.2</a>. </li>
</ol>
</div>
