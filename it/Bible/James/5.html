<!--
title: Giacomo - Capitolo 5
description: 
published: true
date: 2022-10-7T1:7:41Z
tags: bible, bible—james
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/James/4">Giacomo - Capitolo 4</a></td>
        <td><a href="/it/Bible/James/Index">Indice</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  A voi ora, o ricchi; piangete e urlate per calamità che stanno per venirvi addosso! </p>
<p id="v2"><sup><small>2</small></sup>  Le vostre ricchezze son marcite, e le vostre vesti son rôse dalle tignuole. </p>
<p id="v3"><sup><small>3</small></sup>  Il vostro oro e il vostro argento sono arrugginiti, e la loro ruggine sarà una testimonianza contro a voi, e divorerà le vostre carni a guisa di fuoco. Avete accumulato tesori negli ultimi giorni. </p>
<p id="v4"><sup><small>4</small></sup>  Ecco, il salario dei lavoratori che han mietuto i vostri campi, e del quale li avete frodati, grida; e le grida di quelli che han mietuto sono giunte alle orecchie del Signor degli eserciti. </p>
<p id="v5"><sup><small>5</small></sup>  Voi siete vissuti sulla terra nelle delizie e vi siete dati ai piaceri; avete pasciuto i vostri cuori in giorno di strage. </p>
<p id="v6"><sup><small>6</small></sup>  Avete condannato, avete ucciso il giusto; egli non vi resiste. </p>
<p id="v7"><sup><small>7</small></sup>  Siate dunque pazienti, fratelli, fino alla venuta del Signore. Ecco, l'agricoltore aspetta il prezioso frutto della terra pazientando, finché esso abbia ricevuto la pioggia della prima e dell'ultima stagione. </p>
<p id="v8"><sup><small>8</small></sup>  Siate anche voi pazienti; rinfrancate i vostri cuori, perché la venuta del Signore è vicina. </p>
<p id="v9"><sup><small>9</small></sup>  Fratelli, non mormorate gli uni contro gli altri, onde non siate giudicati; ecco, il Giudice è alla porta. </p>
<p id="v10"><sup><small>10</small></sup>  Prendete, fratelli, per esempio di sofferenza e di pazienza i profeti che han parlato nel nome del Signore. </p>
<p id="v11"><sup><small>11</small></sup>  Ecco, noi chiamiam beati quelli che hanno sofferto con costanza. Avete udito parlare della costanza di Giobbe, e avete veduto la fine riserbatagli dal Signore, perché il Signore è pieno di compassione e misericordioso. </p>
<p id="v12"><sup><small>12</small></sup>  Ma, innanzi tutto, fratelli miei, non giurate né per il cielo, né per la terra, né con altro giuramento; ma sia il vostro sì, sì, e il vostro no, no, affinché non cadiate sotto giudicio. </p>
<p id="v13"><sup><small>13</small></sup>  C'è fra voi qualcuno che soffre? Preghi. C'è qualcuno d'animo lieto? Salmeggi. </p>
<p id="v14"><sup><small>14</small></sup>  C'è qualcuno fra voi infermo? Chiami gli anziani della chiesa, e preghino essi su lui, ungendolo d'olio nel nome del Signore; <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  e la preghiera della fede salverà il malato, e il Signore lo ristabilirà; e s'egli ha commesso dei peccati, gli saranno rimessi. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Confessate dunque i falli gli uni agli altri, e pregate gli uni per gli altri onde siate guariti; molto può la supplicazione del giusto, fatta con efficacia. <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Elia era un uomo sottoposto alle stesse passioni che noi, e pregò ardentemente che non piovesse, e non piovve sulla terra per tre anni e sei mesi. </p>
<p id="v18"><sup><small>18</small></sup>  Pregò di nuovo, e il cielo diede la pioggia, e la terra produsse il suo frutto. </p>
<p id="v19"><sup><small>19</small></sup>  Fratelli miei, se qualcuno fra voi si svia dalla verità e uno lo converte, </p>
<p id="v20"><sup><small>20</small></sup>  sappia colui che chi converte un peccatore dall'error della sua via salverà l'anima di lui dalla morte e coprirà moltitudine di peccati. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/James/4">Giacomo - Capitolo 4</a></td>
        <td><a href="/it/Bible/James/Index">Indice</a></td>
        <td> </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 5:14 <i>Unzione di malati con olio</i>: <a href="/it/The_Urantia_Book/150#p0_2">LU 150:0.2</a>. </li>
  <li id="fn2"><a href="#cite2">↑</a> 5:15-16 <i>Desideri dello spirito</i>: <a href="/it/The_Urantia_Book/168#p4_12">LU 168:4.12</a>. </li>
  <li id="fn3"><a href="#cite3">↑</a> 5:16 <i>Preghiera di un uomo giusto</i>: <a href="/it/The_Urantia_Book/89#p8_7">LU 89:8.7</a>.  <i>Se confessi i peccati, sono perdonati</i>: <a href="/it/The_Urantia_Book/156#p2_7">LU 156:2.7</a>. </li>
</ol>
</div>
