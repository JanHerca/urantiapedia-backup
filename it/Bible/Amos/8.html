<!--
title: Amos - Capitolo 8
description: 
published: true
date: 2022-10-7T1:7:41Z
tags: bible, bible—amos
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Amos/7">Amos - Capitolo 7</a></td>
        <td><a href="/it/Bible/Amos/Index">Indice</a></td>
        <td><a href="/it/Bible/Amos/9">Amos - Capitolo 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Il Signore, l'Eterno, mi diede questa visione: Ecco, era un paniere di frutti maturi. </p>
<p id="v2"><sup><small>2</small></sup>  Egli mi disse: 'Amos, che vedi?' Io risposi: 'Un paniere di frutti maturi'. E l'Eterno mi disse: Matura è la fine del mio popolo d'Israele; io non gli userò più tolleranza. </p>
<p id="v3"><sup><small>3</small></sup>  In quel giorno, dice il Signore, l'Eterno, i canti del palazzo diventeranno degli urli; grande sarà il numero dei cadaveri; saran gettati da per tutto in silenzio. </p>
<p id="v4"><sup><small>4</small></sup>  Ascoltate questo, o voi che vorreste trangugiare il povero e distruggere gli umili del paese; </p>
<p id="v5"><sup><small>5</small></sup>  voi che dite: 'Quando finirà il novilunio, perché possiam vendere il grano? Quando finirà il sabato, perché possiamo aprire i granai, scemando l'efa, aumentando il siclo, falsificando le bilance per frodare, </p>
<p id="v6"><sup><small>6</small></sup>  comprando il misero per danaro, e il povero se deve un paio di sandali? E venderemo anche la vagliatura del grano!' </p>
<p id="v7"><sup><small>7</small></sup>  L'Eterno l'ha giurato per colui ch'è la gloria di Giacobbe: Mai dimenticherò alcuna delle vostre opere. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Il paese non tremerà esso a motivo di questo? Ogni suo abitante non ne farà egli cordoglio? Il paese si solleverà tutto quanto come il fiume, ondeggerà, e s'abbasserà come il fiume d'Egitto. </p>
<p id="v9"><sup><small>9</small></sup>  E in quel giorno avverrà, dice il Signore, l'Eterno, che io farò tramontare il sole a mezzodì, e in pieno giorno farò venire le tenebre sulla terra. </p>
<p id="v10"><sup><small>10</small></sup>  Muterò le vostre feste in lutto, e tutti i vostri canti in lamento; coprirò di sacchi tutti i fianchi, e ogni testa sarà rasa. Getterò il paese in lutto come per un figlio unico, e la sua fine sarà come un giorno d'amarezza. </p>
<p id="v11"><sup><small>11</small></sup>  Ecco, vengono i giorni, dice il Signore, l'Eterno, ch'io manderò la fame nel paese, non fame di pane o sete d'acqua, ma la fame e la sete d'udire le parole dell'Eterno. </p>
<p id="v12"><sup><small>12</small></sup>  Allora, errando da un mare all'altro, dal settentrione al levante, correranno qua e là in cerca della parola dell'Eterno, e non la troveranno. </p>
<p id="v13"><sup><small>13</small></sup>  In quel giorno, le belle vergini e i giovani verranno meno per la sete. </p>
<p id="v14"><sup><small>14</small></sup>  Quelli che giurano per il peccato di Samaria e dicono: 'Com'è vero che il tuo Dio vive, o Dan' e: 'Viva la via di Beer-Sceba!' cadranno e non risorgeranno più. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Amos/7">Amos - Capitolo 7</a></td>
        <td><a href="/it/Bible/Amos/Index">Indice</a></td>
        <td><a href="/it/Bible/Amos/9">Amos - Capitolo 9</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 8:7 <i>Non dimenticherò le tue opere</i>: <a href="/it/The_Urantia_Book/97#p4_3">LU 97:4.3</a>. </li>
</ol>
</div>
