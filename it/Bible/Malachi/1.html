<!--
title: Malachia - Capitolo 1
description: 
published: true
date: 2022-8-14T13:44:32Z
tags: 
editor: ckeditor
dateCreated: 2022-8-14T13:44:32Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Malachi/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Malachi/2">Malachia - Capitolo 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Oracolo, parola dell'Eterno, rivolta a Israele per mezzo di Malachia. </p>
<p id="v2"><sup><small>2</small></sup>  Io v'ho amati, dice l'Eterno; e voi dite: 'In che ci hai tu amati?' Esaù non era egli fratello di Giacobbe? dice l'Eterno; e nondimeno io ho amato Giacobbe, </p>
<p id="v3"><sup><small>3</small></sup>  e ho odiato Esaù, ho fatto de' suoi monti una desolazione, ho dato la sua eredità agli sciacalli del deserto. </p>
<p id="v4"><sup><small>4</small></sup>  Se Edom dice: 'Noi siamo stati atterrati, ma torneremo e riedificheremo i luoghi ridotti in ruina', così parla l'Eterno degli eserciti: Essi edificheranno, ma io distruggerò; e saran chiamati Territorio della nequizia, e 'Popolo contro il quale l'Eterno è indignato per sempre'. </p>
<p id="v5"><sup><small>5</small></sup>  E i vostri occhi lo vedranno, e voi direte: L'Eterno è magnificato oltre i confini d'Israele. </p>
<p id="v6"><sup><small>6</small></sup>  Un figlio onora suo padre, e un servo il suo signore; se dunque io son padre, dov'è l'onore che m'è dovuto? E se son signore, dov'è il timore che m'appartiene? dice l'Eterno degli eserciti a voi, o sacerdoti, che sprezzate il mio nome, e che pur dite: 'In che abbiamo sprezzato il tuo nome?' <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Voi offrite sul mio altare cibi contaminati, e dite: 'In che t'abbiam contaminato?' L'avete fatto col dire: 'La mensa dell'Eterno è spregevole'. </p>
<p id="v8"><sup><small>8</small></sup>  Quand'offrite una bestia cieca per immolarla, non è male? quando ne offrite una zoppa o malata, non è male? Presèntala dunque al tuo governatore! Te ne saprà egli grado? Avrà egli de' riguardi per la tua persona? dice l'Eterno degli eserciti. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Ora dunque, implorate pure il favore di Dio, perch'egli abbia pietà di noi! Sono le vostre mani quelle che han fatto ciò; e avrebbe egli riguardo alla persona di alcuno di voi? dice l'Eterno degli eserciti. </p>
<p id="v10"><sup><small>10</small></sup>  Oh ci fosse pur qualcuno di voi che chiudesse le porte! Voi non accendereste invano il fuoco sul mio altare! Io non prendo alcun piacere in voi, dice l'Eterno degli eserciti, e le offerte delle vostre mani io non le gradisco. </p>
<p id="v11"><sup><small>11</small></sup>  Poiché dal sol levante fino al ponente grande è il mio nome fra le nazioni, e in ogni luogo s'offrono al mio nome profumo e oblazioni pure; poiché grande è il mio nome fra le nazioni, dice l'Eterno degli eserciti. </p>
<p id="v12"><sup><small>12</small></sup>  Ma voi lo profanate, col dire: 'La mensa dell'Eterno è contaminata, e ciò che rende, come alimento, è cosa di nessun conto'. </p>
<p id="v13"><sup><small>13</small></sup>  Voi dite pure: 'Ah, che fatica!' e la trattate con disprezzo, dice l'Eterno degli eserciti. E menate vittime rubate, zoppe o malate, e queste sono le offerte che fate! Potrei io gradirle dalle vostre mani? dice l'Eterno. </p>
<p id="v14"><sup><small>14</small></sup>  Maledetto il fraudolento che ha nel suo gregge un maschio, e vota e offre in sacrifizio all'Eterno una bestia difettosa! Poiché io sono un re grande, dice l'Eterno degli eserciti, e il mio nome è tremendo fra le nazioni. <sup id="cite3"><a href="#fn3">[3]</a></sup></p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 1:6 <i>Concetto di «padre»</i>: <a href="/it/The_Urantia_Book/196#p0_2">LU 196:0.2</a>. </li>
  <li id="fn2"><a href="#cite2">↑</a> 1:8 <i>Non più Signore degli eserciti</i>: <a href="/it/The_Urantia_Book/194#p3_11">LU 194:3.11</a>. </li>
  <li id="fn3"><a href="#cite3">↑</a> 1:14 <i>Gli ebrei vedevano Dio come re su tutti</i>: <a href="/it/The_Urantia_Book/141#p4_1">LU 141:4.1</a>. </li>
</ol>
</div>
