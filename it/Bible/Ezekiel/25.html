<!--
title: Ezechiele - Capitolo 25
description: 
published: true
date: 2022-10-7T1:7:41Z
tags: bible, bible—ezekiel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezekiel/24">Ezechiele - Capitolo 24</a></td>
        <td><a href="/it/Bible/Ezekiel/Index">Indice</a></td>
        <td><a href="/it/Bible/Ezekiel/26">Ezechiele - Capitolo 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E la parola dell'Eterno mi fu rivolta in questi termini: </p>
<p id="v2"><sup><small>2</small></sup>  'Figliuol d'uomo, volgi la tua faccia verso i figliuoli d'Ammon, e profetizza contro di loro; e di' ai figliuoli d'Ammon: </p>
<p id="v3"><sup><small>3</small></sup>  Ascoltate la parola del Signore, dell'Eterno: Così parla il Signore, l'Eterno: Poiché tu hai detto: Ah! Ah! quando il mio santuario è stato profanato, quando il suolo d'Israele è stato desolato, e quando la casa di Giuda è andata in cattività, </p>
<p id="v4"><sup><small>4</small></sup>  ecco, io ti do in possesso de' figliuoli dell'Oriente, ed essi porranno in te i loro accampamenti, e stabiliranno in mezzo a te le loro dimore; e saranno essi che mangeranno i tuoi frutti, essi che berranno il tuo latte. </p>
<p id="v5"><sup><small>5</small></sup>  Io farò di Rabba un pascolo per i cammelli, e del paese de' figliuoli d'Ammon, un ovile per le pecore; e voi conoscerete che io sono l'Eterno. </p>
<p id="v6"><sup><small>6</small></sup>  Poiché così parla il Signore, l'Eterno: Poiché tu hai applaudito, e battuto de' piedi, e ti sei rallegrato con tutto lo sprezzo che nutrivi nell'anima per la terra d'Israele, </p>
<p id="v7"><sup><small>7</small></sup>  ecco, io stendo la mia mano contro di te, ti do in pascolo alle nazioni, ti stermino di fra i popoli, ti fo sparire dal novero dei paesi, ti distruggo, e tu conoscerai che io sono l'Eterno. </p>
<p id="v8"><sup><small>8</small></sup>  Così parla il Signore, l'Eterno: Poiché Moab e Seir dicono: Ecco, la casa di Giuda è come tutte le altre nazioni, </p>
<p id="v9"><sup><small>9</small></sup>  ecco, io aprirò il fianco di Moab dal lato delle città, dal lato delle città che stanno alle sue frontiere e sono lo splendore del paese, Beth-Ieschimoth, Baal-meon e Kiriathaim; </p>
<p id="v10"><sup><small>10</small></sup>  aprirò il fianco di Moab ai figliuoli dell'Oriente, nello stesso modo che aprirò loro il fianco de' figliuoli d'Ammon; e darò questi paesi in loro possesso, affinché i figliuoli d'Ammon non sian più mentovati fra le nazioni; </p>
<p id="v11"><sup><small>11</small></sup>  ed eserciterò i miei giudizi su Moab, ed essi conosceranno che io sono l'Eterno. </p>
<p id="v12"><sup><small>12</small></sup>  Così parla il Signore, l'Eterno: Poiché quelli d'Edom si sono crudelmente vendicati della casa di Giuda e si sono resi gravemente colpevoli vendicandosi d'essa, </p>
<p id="v13"><sup><small>13</small></sup>  così parla il Signore, l'Eterno: Io stenderò la mia mano contro Edom, ne sterminerò uomini e bestie, ne farò un deserto fino da Theman, e fino a Dedan cadranno per la spada. </p>
<p id="v14"><sup><small>14</small></sup>  E rimetterò la mia vendetta sopra Edom nelle mani del mio popolo d'Israele; esso tratterà Edom secondo la mia ira e secondo il mio furore; ed essi conosceranno la mia vendetta, dice il Signore, l'Eterno. </p>
<p id="v15"><sup><small>15</small></sup>  Così parla il Signore, l'Eterno: Poiché i Filistei si sono abbandonati alla vendetta e si sono crudelmente vendicati, collo sprezzo che nutrivano nell'anima, dandosi alla distruzione per odio antico, </p>
<p id="v16"><sup><small>16</small></sup>  così parla il Signore, l'Eterno: Ecco, io stenderò la mia mano contro i Filistei, sterminerò i Kerethei, e distruggerò il rimanente della costa del mare; </p>
<p id="v17"><sup><small>17</small></sup>  ed eserciterò su loro grandi vendette, e li riprenderò con furore; ed essi conosceranno che io sono l'Eterno, quando avrò fatto loro sentire la mia vendetta'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezekiel/24">Ezechiele - Capitolo 24</a></td>
        <td><a href="/it/Bible/Ezekiel/Index">Indice</a></td>
        <td><a href="/it/Bible/Ezekiel/26">Ezechiele - Capitolo 26</a></td>
      </tr>
    </tbody>
  </table>
</figure>
