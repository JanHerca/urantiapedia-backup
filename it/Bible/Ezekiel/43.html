<!--
title: Ezechiele - Capitolo 43
description: 
published: true
date: 2022-10-7T1:7:41Z
tags: bible, bible—ezekiel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezekiel/42">Ezechiele - Capitolo 42</a></td>
        <td><a href="/it/Bible/Ezekiel/Index">Indice</a></td>
        <td><a href="/it/Bible/Ezekiel/44">Ezechiele - Capitolo 44</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi mi condusse alla porta, alla porta che guardava a oriente. </p>
<p id="v2"><sup><small>2</small></sup>  Ed ecco, la gloria dell'Iddio d'Israele veniva dal lato d'oriente. La sua voce era come il rumore di grandi acque, e la terra risplendeva della sua gloria. </p>
<p id="v3"><sup><small>3</small></sup>  La visione ch'io n'ebbi era simile a quella ch'io ebbi quando venni per distruggere la città; e queste visioni erano simili a quella che avevo avuta presso il fiume Kebar; e io caddi sulla mia faccia. </p>
<p id="v4"><sup><small>4</small></sup>  E la gloria dell'Eterno entrò nella casa per la via della porta che guardava a oriente. </p>
<p id="v5"><sup><small>5</small></sup>  Lo spirito mi levò in alto, e mi menò nel cortile interno; ed ecco, la gloria dell'Eterno riempiva la casa. </p>
<p id="v6"><sup><small>6</small></sup>  Ed io udii qualcuno che mi parlava dalla casa, e un uomo era in piedi presso di me. </p>
<p id="v7"><sup><small>7</small></sup>  Egli mi disse: 'Figliuol d'uomo, questo è il luogo del mio trono, e il luogo dove poserò la pianta dei miei piedi; io vi abiterò in perpetuo in mezzo ai figliuoli d'Israele; e la casa d'Israele e i suoi re non contamineranno più il mio santo nome con le loro prostituzioni e con le carogne dei loro re sui loro alti luoghi, </p>
<p id="v8"><sup><small>8</small></sup>  come facevano quando mettevano la loro soglia presso la mia soglia, i loro stipiti presso i miei stipiti, talché non c'era che una parete fra me e loro. Essi contaminavano così il mio santo nome con le abominazioni che commettevano; ond'io li consumai, nella mia ira. </p>
<p id="v9"><sup><small>9</small></sup>  Ora allontaneranno da me le loro prostituzioni e le carogne dei loro re, e io abiterò in mezzo a loro in perpetuo. </p>
<p id="v10"><sup><small>10</small></sup>  E tu, figliuol d'uomo, mostra questa casa alla casa d'Israele, e si vergognino delle loro iniquità. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Ne misurino il piano, e se si vergognano di tutto quello che hanno fatto, fa' loro conoscere la forma di questa casa, la sua disposizione, le sue uscite e i suoi ingressi, tutti i suoi disegni e tutti i suoi regolamenti, tutti i suoi riti e tutte le sue leggi; mettili per iscritto sotto ai loro occhi affinché osservino tutti i suoi riti e tutti i suoi regolamenti, e li mettano in pratica. </p>
<p id="v12"><sup><small>12</small></sup>  Tal è la legge della casa. Sulla sommità del monte, tutto lo spazio che deve occupare tutt'attorno sarà santissimo. Ecco, tal è la legge della casa. </p>
<p id="v13"><sup><small>13</small></sup>  E queste sono le misure dell'altare, in cubiti, de' quali ogni cubito è un cubito e un palmo. La base ha un cubito d'altezza e un cubito di larghezza; l'orlo che termina tutto il suo contorno, una spanna di larghezza; tale, il sostegno dell'altare. </p>
<p id="v14"><sup><small>14</small></sup>  Dalla base, sul suolo, fino al gradino inferiore, due cubiti, e un cubito di larghezza; dal piccolo gradino fino al gran gradino, quattro cubiti, e un cubito di larghezza. </p>
<p id="v15"><sup><small>15</small></sup>  La parte superiore dell'altare ha quattro cubiti d'altezza: e dal fornello dell'altare s'elevano quattro corni; <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  il fornello dell'altare ha dodici cubiti di lunghezza e dodici cubiti di larghezza, e forma un quadrato perfetto. </p>
<p id="v17"><sup><small>17</small></sup>  Il gradino ha dai quattro lati quattordici cubiti di lunghezza e quattordici cubiti di larghezza; e l'orlo che termina il suo contorno ha un mezzo cubito; la base ha tutt'attorno un cubito, e i suoi scalini son vòlti verso oriente'. </p>
<p id="v18"><sup><small>18</small></sup>  Ed egli mi disse: 'Figliuol d'uomo, così parla il Signore, l'Eterno: Ecco i regolamenti dell'altare per il giorno che sarà costruito per offrirvi su l'olocausto e per farvi l'aspersione del sangue. </p>
<p id="v19"><sup><small>19</small></sup>  Ai sacerdoti levitici che sono della stirpe di Tsadok, i quali s'accostano a me per servirmi, dice il Signore, l'Eterno, darai un giovenco per un sacrifizio per il peccato. </p>
<p id="v20"><sup><small>20</small></sup>  E prenderai del suo sangue, e ne metterai sopra i quattro corni dell'altare e ai quattro angoli dei gradini e sull'orlo tutt'attorno, e purificherai così l'altare e farai l'espiazione per esso. </p>
<p id="v21"><sup><small>21</small></sup>  E prenderai il giovenco del sacrifizio per il peccato, e lo si brucerà in un luogo designato della casa, fuori del santuario. </p>
<p id="v22"><sup><small>22</small></sup>  E il secondo giorno offrirai come sacrifizio per il peccato un capro senza difetto, e con esso si purificherà l'altare come lo si è purificato col giovenco. </p>
<p id="v23"><sup><small>23</small></sup>  Quando avrai finito di fare quella purificazione, offrirai un giovenco senza difetto, e un capro del gregge, senza difetto. </p>
<p id="v24"><sup><small>24</small></sup>  Li presenterai davanti all'Eterno; e i sacerdoti vi getteranno su del sale, e li offriranno in olocausto all'Eterno. </p>
<p id="v25"><sup><small>25</small></sup>  Per sette giorni offrirai ogni giorno un capro, come sacrifizio per il peccato; e s'offrirà pure un giovenco e un montone del gregge, senza difetto. </p>
<p id="v26"><sup><small>26</small></sup>  Per sette giorni si farà l'espiazione per l'altare, lo si purificherà, e lo si consacrerà. </p>
<p id="v27"><sup><small>27</small></sup>  E quando que' giorni saranno compiuti, l'ottavo giorno e in sèguito, i sacerdoti offriranno sull'altare i vostri olocausti e i vostri sacrifizi d'azione di grazie; e io vi gradirò, dice il Signore, l'Eterno'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezekiel/42">Ezechiele - Capitolo 42</a></td>
        <td><a href="/it/Bible/Ezekiel/Index">Indice</a></td>
        <td><a href="/it/Bible/Ezekiel/44">Ezechiele - Capitolo 44</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 43:10 <i>Modello originale</i>: <a href="/it/The_Urantia_Book/27#p2_1">LU 27:2.1</a>. </li>
  <li id="fn2"><a href="#cite2">↑</a> 43:15-46:24 <i>Rituale purificato superiore</i>: <a href="/it/The_Urantia_Book/97#p10_7">LU 97:10.7</a>. </li>
</ol>
</div>
