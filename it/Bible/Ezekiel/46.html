<!--
title: Ezechiele - Capitolo 46
description: 
published: true
date: 2023-11-8T21:45:55Z
tags: bible, bible—ezekiel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Ezekiel/45">
          <span class="mdi mdi-arrow-left-drop-circle"></span><span class="pl-2">Ezechiele - Capitolo 45</span>
        </a>
        </td>
        <td>
        <a href="/it/Bible/Ezekiel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Ezekiel/47">
          <span class="pr-2">Ezechiele - Capitolo 47</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Così parla il Signore, l'Eterno: La porta del cortile interno, che guarda verso levante, resterà chiusa durante i sei giorni di lavoro; ma sarà aperta il giorno di sabato; sarà pure aperta il giorno del novilunio. </p>
<p id="v2"><sup><small>2</small></sup>  Il principe entrerà per la via del vestibolo della porta esteriore, e si fermerà presso allo stipite della porta; e i sacerdoti offriranno il suo olocausto e i suoi sacrifizi di azioni di grazie. Egli si prostrerà sulla soglia della porta, poi uscirà; ma la porta non sarà chiusa fino alla sera. </p>
<p id="v3"><sup><small>3</small></sup>  Parimente il popolo del paese si prostrerà davanti all'Eterno all'ingresso di quella porta, nei giorni di sabato e nei noviluni. </p>
<p id="v4"><sup><small>4</small></sup>  E l'olocausto che il principe offrirà all'Eterno il giorno del sabato sarà di sei agnelli senza difetto, e d'un montone senza difetto; </p>
<p id="v5"><sup><small>5</small></sup>  e la sua oblazione sarà d'un efa per il montone, e l'oblazione per gli agnelli sarà quello che vorrà dare, e d'un hin d'olio per efa. </p>
<p id="v6"><sup><small>6</small></sup>  Il giorno del novilunio offrirà un giovenco senza difetto, sei agnelli e un montone, che saranno senza difetti; </p>
<p id="v7"><sup><small>7</small></sup>  e darà come oblazione un efa per il giovenco, un efa per il montone, per gli agnelli nella misura de' suoi mezzi, e un hin d'olio per efa. </p>
<p id="v8"><sup><small>8</small></sup>  Quando il principe entrerà, passerà per la via del vestibolo della porta, e uscirà per la stessa via. </p>
<p id="v9"><sup><small>9</small></sup>  Ma quando il popolo del paese verrà davanti all'Eterno nelle solennità, chi sarà entrato per la via della porta settentrionale per prostrarsi, uscirà per la via della porta meridionale; e chi sarà entrato per la via della porta meridionale uscirà per la via della porta settentrionale; nessuno se ne tornerà per la via della porta per la quale sarà entrato, ma si uscirà per la porta opposta. </p>
<p id="v10"><sup><small>10</small></sup>  E il principe, quando quelli entreranno, entrerà in mezzo a loro; e quando quelli usciranno, egli uscirà insieme ad essi. </p>
<p id="v11"><sup><small>11</small></sup>  Nelle feste e nelle solennità, l'oblazione sarà d'un efa per giovenco, d'un efa per montone, per gli agnelli quello che vorrà dare, e un hin d'olio per efa. </p>
<p id="v12"><sup><small>12</small></sup>  E quando il principe farà all'Eterno un'offerta volontaria, olocausto o sacrifizio di azioni di grazie, come offerta volontaria all'Eterno, gli si aprirà la porta che guarda a levante, ed egli offrirà il suo olocausto e il suo sacrifizio di azioni di grazie come fa nel giorno del sabato; poi uscirà; e, quando sarà uscito, si chiuderà la porta. </p>
<p id="v13"><sup><small>13</small></sup>  Tu offrirai ogni giorno, come olocausto all'Eterno, un agnello d'un anno, senza difetto; l'offrirai ogni mattina. </p>
<p id="v14"><sup><small>14</small></sup>  E v'aggiungerai ogni mattina, come oblazione, la sesta parte d'un efa e la terza parte d'un hin d'olio per intridere il fior di farina: è un'oblazione all'Eterno, da offrirsi del continuo per prescrizione perpetua. </p>
<p id="v15"><sup><small>15</small></sup>  Si offriranno l'agnello, l'oblazione e l'olio ogni mattina, come olocausto continuo. </p>
<p id="v16"><sup><small>16</small></sup>  Così parla il Signore, l'Eterno: Se il principe fa a qualcuno de' suoi figliuoli un dono preso dal proprio possesso, questo dono apparterrà ai suoi figliuoli; sarà loro proprietà ereditaria. </p>
<p id="v17"><sup><small>17</small></sup>  Ma s'egli fa a uno de' suoi servi un dono preso dal proprio possesso, questo dono apparterrà al servo fino all'anno della liberazione; poi, tornerà al principe; la sua eredità apparterrà soltanto ai suoi figliuoli. </p>
<p id="v18"><sup><small>18</small></sup>  E il principe non prenderà nulla dell'eredità del popolo, spogliandolo delle sue possessioni; quello che darà come eredità ai suoi figliuoli, lo prenderà da ciò che possiede, affinché nessuno del mio popolo sia cacciato dalla sua possessione'. </p>
<p id="v19"><sup><small>19</small></sup>  Poi egli mi menò, per l'ingresso ch'era allato alla porta, nelle camere sante destinate ai sacerdoti, le quali guardavano a settentrione; ed ecco che là in fondo, verso occidente, c'era un luogo. </p>
<p id="v20"><sup><small>20</small></sup>  Ed egli mi disse: 'Questo è il luogo dove i sacerdoti faranno cuocere la carne dei sacrifizi per la colpa e per il peccato, e faranno cuocere l'oblazione, per non farle portare fuori nel cortile esterno, in guisa che il popolo sia santificato'. </p>
<p id="v21"><sup><small>21</small></sup>  Poi mi menò fuori nel cortile esterno, e mi fece passare presso i quattro angoli del cortile; ed ecco, in ciascun angolo del cortile c'era un cortile. </p>
<p id="v22"><sup><small>22</small></sup>  Nei quattro angoli del cortile c'erano de' cortili chiusi, di quaranta cubiti di lunghezza e di trenta di larghezza; questi quattro cortili negli angoli avevano le stesse dimensioni. </p>
<p id="v23"><sup><small>23</small></sup>  E intorno a tutti e quattro c'era un recinto, e de' fornelli per cuocere erano praticati in basso al recinto, tutt'attorno. </p>
<p id="v24"><sup><small>24</small></sup>  Ed egli mi disse: 'Queste son le cucine dove quelli che fanno il servizio della casa faranno cuocere i sacrifizi del popolo'. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Ezekiel/45">
          <span class="mdi mdi-arrow-left-drop-circle"></span><span class="pl-2">Ezechiele - Capitolo 45</span>
        </a>
        </td>
        <td>
        <a href="/it/Bible/Ezekiel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Ezekiel/47">
          <span class="pr-2">Ezechiele - Capitolo 47</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
