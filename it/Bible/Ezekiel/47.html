<!--
title: Ezechiele - Capitolo 47
description: 
published: true
date: 2023-11-8T21:45:55Z
tags: bible, bible—ezekiel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Ezekiel/46">
          <span class="mdi mdi-arrow-left-drop-circle"></span><span class="pl-2">Ezechiele - Capitolo 46</span>
        </a>
        </td>
        <td>
        <a href="/it/Bible/Ezekiel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Ezekiel/48">
          <span class="pr-2">Ezechiele - Capitolo 48</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ed egli mi rimenò all'ingresso della casa; ed ecco delle acque uscivano di sotto la soglia della casa, dal lato d'oriente; perché la facciata della casa guardava a oriente; e le acque uscite di là scendevano dal lato meridionale della casa, a mezzogiorno dell'altare. </p>
<p id="v2"><sup><small>2</small></sup>  Poi mi menò fuori per la via della porta settentrionale, e mi fece fare il giro, di fuori, fino alla porta esterna, che guarda a oriente; ed ecco, le acque scendevano dal lato destro. </p>
<p id="v3"><sup><small>3</small></sup>  Quando l'uomo fu uscito verso oriente, aveva in mano una cordicella, e misurò mille cubiti; mi fece attraversare le acque, ed esse m'arrivavano alle calcagna. </p>
<p id="v4"><sup><small>4</small></sup>  Misurò altri mille cubiti, e mi fece attraversare le acque, ed esse m'arrivavano alle ginocchia. Misurò altri mille cubiti, e mi fece attraversare le acque, ed esse m'arrivavano sino ai fianchi. </p>
<p id="v5"><sup><small>5</small></sup>  E ne misurò altri mille: era un torrente che io non potevo attraversare, perché le acque erano ingrossate; erano acque che bisognava attraversare a nuoto: un torrente, che non si poteva guadare. </p>
<p id="v6"><sup><small>6</small></sup>  Ed egli mi disse: 'Hai visto, figliuol d'uomo?' E mi ricondusse sulla riva del torrente. </p>
<p id="v7"><sup><small>7</small></sup>  Tornato che vi fu, ecco che sulla riva del torrente c'erano moltissimi alberi, da un lato e dall'altro. </p>
<p id="v8"><sup><small>8</small></sup>  Ed egli mi disse: 'Queste acque si dirigono verso la regione orientale, scenderanno nella pianura ed entreranno nel mare; e quando saranno entrate nel mare, le acque del mare saran rese sane. </p>
<p id="v9"><sup><small>9</small></sup>  E avverrà che ogni essere vivente che si muove, dovunque giungerà il torrente ingrossato, vivrà, e ci sarà grande abbondanza di pesce; poiché queste acque entreranno là, quelle del mare saranno risanate, e tutto vivrà dovunque arriverà il torrente. </p>
<p id="v10"><sup><small>10</small></sup>  E dei pescatori staranno sulle rive del mare; da En-ghedi fino ad En-eglaim si stenderanno le reti; vi sarà del pesce di diverse specie come il pesce del mar Grande, e in grande abbondanza. </p>
<p id="v11"><sup><small>11</small></sup>  Ma le sue paludi e le sue lagune non saranno rese sane; saranno abbandonate al sale. </p>
<p id="v12"><sup><small>12</small></sup>  E presso il torrente, sulle sue rive, da un lato e dall'altro, crescerà ogni specie d'alberi fruttiferi, le cui foglie non appassiranno e il cui frutto non verrà mai meno; ogni mese faranno dei frutti nuovi, perché quelle acque escono dal santuario; e quel loro frutto servirà di cibo, e quelle loro foglie, di medicamento'. </p>
<p id="v13"><sup><small>13</small></sup>  Così parla il Signore, l'Eterno: 'Questa è la frontiera del paese che voi spartirete come eredità fra le dodici tribù d'Israele. Giuseppe ne avrà due parti. </p>
<p id="v14"><sup><small>14</small></sup>  Voi avrete ciascuno, tanto l'uno quanto l'altro, una parte di questo paese, che io giurai di dare ai vostri padri. Questo paese vi toccherà quindi in eredità. </p>
<p id="v15"><sup><small>15</small></sup>  E queste saranno le frontiere del paese. Dalla parte di settentrione: partendo dal mar Grande, in direzione di Hethlon, venendo verso Tsedad; </p>
<p id="v16"><sup><small>16</small></sup>  Hamath, Berotha, Sibraim, che è tra la frontiera di Damasco, e la frontiera di Hamath; Hatser-hattikon, che è sulla frontiera dell'Hauran. </p>
<p id="v17"><sup><small>17</small></sup>  Così la frontiera sarà dal mare fino a Hatsar-Enon, frontiera di Damasco, avendo a settentrione il paese settentrionale e la frontiera di Hamath. Tale, la parte di settentrione. </p>
<p id="v18"><sup><small>18</small></sup>  Dalla parte d'oriente: partendo di fra l'Hauran e Damasco, poi di fra Galaad e il paese d'Israele, verso il Giordano, misurerete dalla frontiera di settentrione, fino al mare orientale. Tale, la parte d'oriente. </p>
<p id="v19"><sup><small>19</small></sup>  La parte meridionale si dirigerà verso mezzogiorno, da Tamar fino alle acque di Meriboth di Kades, fino al torrente che va nel mar Grande. Tale, la parte meridionale, verso mezzogiorno. </p>
<p id="v20"><sup><small>20</small></sup>  La parte occidentale sarà il mar Grande, da quest'ultima frontiera, fino difaccia all'entrata di Hamath. Tale, la parte occidentale. </p>
<p id="v21"><sup><small>21</small></sup>  Dividerete così questo paese fra voi, secondo le tribù d'Israele. </p>
<p id="v22"><sup><small>22</small></sup>  Ne spartirete a sorte de' lotti d'eredità fra voi e gli stranieri che soggiorneranno fra voi, i quali avranno generato de' figliuoli fra voi. Questi saranno per voi come dei nativi di tra i figliuoli d'Israele; trarranno a sorte con voi la loro parte d'eredità in mezzo alle tribù d'Israele. </p>
<p id="v23"><sup><small>23</small></sup>  E nella tribù nella quale lo straniero soggiorna, quivi gli darete la sua parte, dice il Signore, l'Eterno. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Ezekiel/46">
          <span class="mdi mdi-arrow-left-drop-circle"></span><span class="pl-2">Ezechiele - Capitolo 46</span>
        </a>
        </td>
        <td>
        <a href="/it/Bible/Ezekiel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Ezekiel/48">
          <span class="pr-2">Ezechiele - Capitolo 48</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
