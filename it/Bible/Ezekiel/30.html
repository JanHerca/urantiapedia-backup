<!--
title: Ezechiele - Capitolo 30
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Ezekiel/29">Ezechiele - Capitolo 29</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Ezekiel/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Ezekiel/31">Ezechiele - Capitolo 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E la parola dell'Eterno mi fu rivolta in questi termini: </p>
<p id="v2"><sup><small>2</small></sup>  'Figliuol d'uomo, profetizza e di': Così parla il Signore, l'Eterno: Urlate: Ahi, che giorno! </p>
<p id="v3"><sup><small>3</small></sup>  Poiché il giorno è vicino, è vicino il giorno dell'Eterno: giorno di nuvole, il tempo delle nazioni. </p>
<p id="v4"><sup><small>4</small></sup>  La spada verrà sull'Egitto, e vi sarà terrore in Etiopia quando in Egitto cadranno i feriti a morte, quando si porteran via le sue ricchezze, e le sue fondamenta saranno rovesciate. </p>
<p id="v5"><sup><small>5</small></sup>  L'Etiopia, la Libia, la Lidia, Put, Lud, gli stranieri d'ogni sorta, Cub e i figli del paese dell'alleanza, cadranno con loro per la spada. </p>
<p id="v6"><sup><small>6</small></sup>  Così parla l'Eterno: Quelli che sostengono l'Egitto cadranno, e l'orgoglio della sua forza sarà abbattuto: da Migdol a Syene essi cadranno per la spada, dice il Signore, l'Eterno, </p>
<p id="v7"><sup><small>7</small></sup>  e saranno desolati in mezzo a terre desolate, le loro città saranno devastate in mezzo a città devastate; </p>
<p id="v8"><sup><small>8</small></sup>  e conosceranno che io sono l'Eterno, quando metterò il fuoco all'Egitto, e tutti i suoi ausiliari saranno fiaccati. </p>
<p id="v9"><sup><small>9</small></sup>  In quel giorno, partiranno de' messi dalla mia presenza su delle navi per spaventare l'Etiopia nella sua sicurtà; e regnerà fra loro il terrore come nel giorno dell'Egitto; poiché, ecco, la cosa sta per avvenire. </p>
<p id="v10"><sup><small>10</small></sup>  Così parla il Signore, l'Eterno: Io farò sparire la moltitudine dell'Egitto, per man di Nebucadnetsar, re di Babilonia. </p>
<p id="v11"><sup><small>11</small></sup>  Egli e il suo popolo con lui, i più violenti fra le nazioni, saranno condotti a distruggere il paese; sguaineranno le spade contro l'Egitto, e riempiranno il paese d'uccisi. </p>
<p id="v12"><sup><small>12</small></sup>  E io muterò i fiumi in luoghi aridi, darò il paese in balìa di gente malvagia, e per man di stranieri desolerò il paese e tutto ciò che contiene. Io, l'Eterno, sono quegli che ho parlato. </p>
<p id="v13"><sup><small>13</small></sup>  Così parla il Signore, l'Eterno: Io sterminerò da Nof gl'idoli, e ne farò sparire i falsi dèi; non ci sarà più principe che venga dal paese d'Egitto, e metterò lo spavento nel paese d'Egitto. </p>
<p id="v14"><sup><small>14</small></sup>  Desolerò Patros, darò alle fiamme Tsoan, eserciterò i miei giudizi su No, </p>
<p id="v15"><sup><small>15</small></sup>  riverserò il mio furore sopra Sin, la fortezza dell'Egitto, e sterminerò la moltitudine di No. </p>
<p id="v16"><sup><small>16</small></sup>  Applicherò il fuoco all'Egitto; Sin si torcerà dal dolore, No sarà squarciata, Nof sarà presa da nemici in pieno giorno. </p>
<p id="v17"><sup><small>17</small></sup>  I giovani di Aven e di Pibeseth cadranno per la spada, e queste città andranno in cattività. </p>
<p id="v18"><sup><small>18</small></sup>  E a Tahpanes il giorno s'oscurerà, quand'io spezzerò quivi i gioghi imposti dall'Egitto; e l'orgoglio della sua forza avrà fine. Quanto a lei, una nuvola la coprirà, e le sue figliuole andranno in cattività. </p>
<p id="v19"><sup><small>19</small></sup>  Così eserciterò i miei giudizi sull'Egitto, e si conoscerà che io sono l'Eterno'. </p>
<p id="v20"><sup><small>20</small></sup>  L'anno undicesimo, il primo mese, il settimo giorno del mese, la parola dell'Eterno mi fu rivolta in questi termini: </p>
<p id="v21"><sup><small>21</small></sup>  'Figliuol d'uomo, io ho spezzato il braccio di Faraone, re d'Egitto; ed ecco, il suo braccio non è stato fasciato applicandovi rimedi e mettendovi delle bende per fasciarlo e fortificarlo, in guisa da poter maneggiare una spada. </p>
<p id="v22"><sup><small>22</small></sup>  Perciò, così parla il Signore, l'Eterno: Eccomi contro Faraone, re d'Egitto, per spezzargli le braccia, tanto quello ch'è ancora forte, quanto quello ch'è già spezzato; e gli farò cader di mano la spada. </p>
<p id="v23"><sup><small>23</small></sup>  E disperderò gli Egiziani fra le nazioni, e li spargerò per tutti i paesi; </p>
<p id="v24"><sup><small>24</small></sup>  e fortificherò le braccia del re di Babilonia, e gli metterò in mano la mia spada; e spezzerò le braccia di Faraone, ed egli gemerà davanti a lui, come geme un uomo ferito a morte. </p>
<p id="v25"><sup><small>25</small></sup>  Fortificherò le braccia del re di Babilonia, e le braccia di Faraone cadranno; e si conoscerà che io sono l'Eterno, quando metterò la mia spada in man del re di Babilonia, ed egli la volgerà contro il paese d'Egitto. </p>
<p id="v26"><sup><small>26</small></sup>  E io disperderò gli Egiziani fra le nazioni, e li spargerò per tutti i paesi; e si conoscerà che io sono l'Eterno'. </p>
