<!--
title: Ezechiele - Capitolo 32
description: 
published: true
date: 2022-10-7T1:7:41Z
tags: bible, bible—ezekiel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezekiel/31">Ezechiele - Capitolo 31</a></td>
        <td><a href="/it/Bible/Ezekiel/Index">Indice</a></td>
        <td><a href="/it/Bible/Ezekiel/33">Ezechiele - Capitolo 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'anno dodicesimo, il dodicesimo mese, il primo giorno del mese, la parola dell'Eterno mi fu rivolta in questi termini: </p>
<p id="v2"><sup><small>2</small></sup>  'Figliuol d'uomo, pronunzia una lamentazione su Faraone, re d'Egitto, e digli: Tu eri simile ad un leoncello fra le nazioni; eri come un coccodrillo nei mari; ti slanciavi ne' tuoi fiumi, e coi tuoi piedi agitavi le acque e ne intorbidavi i canali. </p>
<p id="v3"><sup><small>3</small></sup>  Così parla il Signore, l'Eterno: Io stenderò su di te la mia rete mediante gran moltitudine di popoli, i quali ti trarranno fuori con la mia rete; </p>
<p id="v4"><sup><small>4</small></sup>  e t'abbandonerò sulla terra e ti getterò sulla faccia dei campi, e farò che su di te verranno a posarsi tutti gli uccelli del cielo, e sazierò di te le bestie di tutta la terra; </p>
<p id="v5"><sup><small>5</small></sup>  metterò la tua carne su per i monti, e riempirò le valli de' tuoi avanzi; </p>
<p id="v6"><sup><small>6</small></sup>  annaffierò del tuo sangue, fin sui monti, il paese dove nuoti; e i canali saran ripieni di te. </p>
<p id="v7"><sup><small>7</small></sup>  Quando t'estinguerò, velerò i cieli e ne oscurerò le stelle; coprirò il sole di nuvole, e la luna non darà la sua luce. </p>
<p id="v8"><sup><small>8</small></sup>  Per via di te, oscurerò tutti i luminari che splendono in cielo, e stenderò le tenebre sul tuo paese, dice il Signore, l'Eterno. </p>
<p id="v9"><sup><small>9</small></sup>  Affliggerò il cuore di molti popoli, quando farò giungere la notizia della tua ruina fra le nazioni, in paesi che tu non conosci; </p>
<p id="v10"><sup><small>10</small></sup>  e farò sì che di te resteranno attoniti molti popoli, e i loro re saran presi da spavento per causa tua, quand'io brandirò la mia spada dinanzi a loro; e ognun d'essi tremerà ad ogni istante per la sua vita, nel giorno della tua caduta. </p>
<p id="v11"><sup><small>11</small></sup>  Poiché così parla il Signore, l'Eterno: La spada del re di Babilonia ti piomberà addosso. </p>
<p id="v12"><sup><small>12</small></sup>  Io farò cadere la moltitudine del tuo popolo per la spada d'uomini potenti, tutti quanti i più violenti fra le nazioni, ed essi distruggeranno il fasto dell'Egitto, e tutta la sua moltitudine sarà annientata. </p>
<p id="v13"><sup><small>13</small></sup>  E farò perire tutto il suo bestiame di sulle rive delle grandi acque; nessun piede d'uomo le intorbiderà più, non le intorbiderà più unghia di bestia. </p>
<p id="v14"><sup><small>14</small></sup>  Allora lascerò posare le loro acque, e farò scorrere i loro fiumi come olio, dice il Signore, l'Eterno, </p>
<p id="v15"><sup><small>15</small></sup>  quando avrò ridotto il paese d'Egitto in una desolazione, in un paese spogliato di ciò che conteneva, e quando ne avrò colpito tutti gli abitanti; e si conoscerà che io sono l'Eterno. </p>
<p id="v16"><sup><small>16</small></sup>  Ecco la lamentazione che sarà pronunziata; la pronunzieranno le figliuole delle nazioni; pronunzieranno questa lamentazione sull'Egitto e su tutta la sua moltitudine, dice il Signore, l'Eterno'. </p>
<p id="v17"><sup><small>17</small></sup>  Il dodicesimo anno, il quindicesimo giorno del mese, la parola dell'Eterno mi fu rivolta in questi termini: </p>
<p id="v18"><sup><small>18</small></sup>  'Figliuol d'uomo, intuona un lamento sulla moltitudine dell'Egitto, e falle scendere, lei e le figliuole delle nazioni illustri, nelle profondità della terra, con quelli che scendon nella fossa. </p>
<p id="v19"><sup><small>19</small></sup>  Chi mai sorpassi tu in bellezza? Scendi, e sarai posto a giacere con gl'incirconcisi! </p>
<p id="v20"><sup><small>20</small></sup>  Essi cadranno in mezzo agli uccisi per la spada. La spada v'è data; trascinate l'Egitto con tutte le sue moltitudini! </p>
<p id="v21"><sup><small>21</small></sup>  I più forti fra i prodi e quelli che gli davan soccorso gli rivolgeranno la parola, di mezzo al soggiorno de' morti. Sono scesi, gl'incirconcisi; giacciono uccisi dalla spada. </p>
<p id="v22"><sup><small>22</small></sup>  Là è l'Assiro con tutta la sua moltitudine; attorno a lui stanno i suoi sepolcri; tutti son uccisi, caduti per la spada. </p>
<p id="v23"><sup><small>23</small></sup>  I suoi sepolcri son posti nelle profondità della fossa, e la sua moltitudine sta attorno al suo sepolcro; tutti sono uccisi, caduti per la spada, essi che spandevano il terrore sulla terra de' viventi. </p>
<p id="v24"><sup><small>24</small></sup>  Là è Elam con tutta la sua moltitudine, attorno al suo sepolcro; tutti sono uccisi, caduti per la spada, incirconcisi scesi nelle profondità della terra: essi, che spandevano il terrore sulla terra de' viventi; e han portato il loro obbrobrio con quelli che scendon nella fossa. </p>
<p id="v25"><sup><small>25</small></sup>  Han fatto un letto, per lui e per la sua moltitudine, in mezzo a quelli che sono stati uccisi; attorno a lui stanno i suoi sepolcri; tutti costoro sono incirconcisi, sono morti per la spada, perché spandevano il terrore sulla terra de' viventi; e hanno portato il loro obbrobrio con quelli che scendono nella fossa; sono stati messi fra gli uccisi. </p>
<p id="v26"><sup><small>26</small></sup>  Là è Mescec, Tubal e tutta la loro moltitudine; attorno a loro stanno i lor sepolcri; tutti costoro sono incirconcisi, uccisi dalla spada, perché spandevano il terrore sulla terra de' viventi. </p>
<p id="v27"><sup><small>27</small></sup>  Non giacciono coi prodi che sono caduti fra gl'incirconcisi, che sono scesi nel soggiorno de' morti con le loro armi da guerra, e sotto il capo de' quali sono state poste le loro spade; ma le loro iniquità stanno sulle loro ossa, perché erano il terrore de' prodi sulla terra de' viventi. </p>
<p id="v28"><sup><small>28</small></sup>  Tu pure sarai fiaccato in mezzo agl'incirconcisi e giacerai con gli uccisi dalla spada. </p>
<p id="v29"><sup><small>29</small></sup>  Là è Edom coi suoi re e con tutti i suoi principi, i quali, nonostante tutto il loro valore, sono stati messi cogli uccisi di spada. Anch'essi giacciono con gl'incirconcisi e con quelli che scendono nella fossa. </p>
<p id="v30"><sup><small>30</small></sup>  Là son tutti principi del settentrione e tutti i Sidonî, che son discesi in mezzo agli uccisi, coperti d'onta, nonostante il terrore che incuteva la loro bravura. Giacciono incirconcisi con gli uccisi di spada, e portano il loro obbrobrio con quelli che scendono nella fossa. </p>
<p id="v31"><sup><small>31</small></sup>  Faraone li vedrà, e si consolerà d'aver perduto tutta la sua moltitudine; Faraone e tutto il suo esercito saranno uccisi per la spada, dice il Signore, l'Eterno, </p>
<p id="v32"><sup><small>32</small></sup>  poiché io spanderò il mio terrore nella terra de' viventi; e Faraone con tutta la sua moltitudine sarà posto a giacere in mezzo agl'incirconcisi, con quelli che sono stati uccisi dalla spada, dice il Signore, l'Eterno'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezekiel/31">Ezechiele - Capitolo 31</a></td>
        <td><a href="/it/Bible/Ezekiel/Index">Indice</a></td>
        <td><a href="/it/Bible/Ezekiel/33">Ezechiele - Capitolo 33</a></td>
      </tr>
    </tbody>
  </table>
</figure>
