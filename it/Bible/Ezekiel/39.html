<!--
title: Ezechiele - Capitolo 39
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Ezekiel/38">Ezechiele - Capitolo 38</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Ezekiel/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Ezekiel/40">Ezechiele - Capitolo 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E tu, figliuol d'uomo, profetizza contro Gog, e di': Così parla il Signore, l'Eterno: Eccomi da te, o Gog, principe sovrano di Mescec e di Tubal! </p>
<p id="v2"><sup><small>2</small></sup>  Io ti menerò via, ti spingerò innanzi, ti farò salire dalle estremità del settentrione e ti condurrò sui monti d'Israele; </p>
<p id="v3"><sup><small>3</small></sup>  butterò giù l'arco dalla tua mano sinistra, e ti farò cadere le frecce dalla destra. </p>
<p id="v4"><sup><small>4</small></sup>  Tu cadrai sui monti d'Israele, tu con tutte le tue schiere e coi popoli che saranno teco; ti darò in pasto agli uccelli rapaci, agli uccelli d'ogni specie, e alle bestie de' campi. </p>
<p id="v5"><sup><small>5</small></sup>  Tu cadrai sulla faccia de' campi, poiché io ho parlato, dice il Signore, l'Eterno. </p>
<p id="v6"><sup><small>6</small></sup>  E manderò il fuoco su Magog e su quelli che abitano sicuri nelle isole; e conosceranno che io sono l'Eterno. </p>
<p id="v7"><sup><small>7</small></sup>  E farò conoscere il mio nome santo in mezzo al mio popolo d'Israele, e non lascerò più profanare il mio nome santo; e le nazioni conosceranno che io sono l'Eterno, il Santo in Israele. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Ecco, la cosa sta per avvenire, si effettuerà, dice il Signore, l'Eterno; questo è il giorno di cui io ho parlato. </p>
<p id="v9"><sup><small>9</small></sup>  E gli abitanti delle città d'Israele usciranno e faranno de' fuochi, bruciando armi, scudi, targhe, archi, frecce, picche e lance; e ne faranno del fuoco per sette anni; </p>
<p id="v10"><sup><small>10</small></sup>  non porteranno legna dai campi, e non ne taglieranno nelle foreste; giacché faran del fuoco con quelle armi; e spoglieranno quelli che li spogliavano, e prederanno quelli che li predavano, dice il Signore, l'Eterno. </p>
<p id="v11"><sup><small>11</small></sup>  In quel giorno, io darò a Gog un luogo che gli servirà di sepoltura in Israele, la Valle de' viandanti, a oriente del mare; e quel sepolcro chiuderà la via ai viandanti; quivi sarà sepolto Gog con tutta la sua moltitudine; e quel luogo sarà chiamato la Valle d'Hamon-Gog. </p>
<p id="v12"><sup><small>12</small></sup>  La casa d'Israele li sotterrerà per purificare il paese; e ciò durerà sette mesi. </p>
<p id="v13"><sup><small>13</small></sup>  Tutto il popolo del paese li sotterrerà; e per questo ei salirà in fama il giorno in cui mi glorificherò, dice il Signore, l'Eterno. </p>
<p id="v14"><sup><small>14</small></sup>  E metteranno da parte degli uomini i quali percorreranno del continuo il paese a sotterrare, con l'aiuto de' viandanti, i corpi che saran rimasti sul suolo del paese, per purificarlo; alla fine dei sette mesi faranno questa ricerca. </p>
<p id="v15"><sup><small>15</small></sup>  E quando i viandanti passeranno per il paese, chiunque di loro vedrà delle ossa umane, rizzerà lì vicino un segnale, finché i seppellitori non le abbiano sotterrate nella Valle di Hamon-Gog. </p>
<p id="v16"><sup><small>16</small></sup>  E Hamonah sarà pure il nome d'una città. E così purificheranno il paese. </p>
<p id="v17"><sup><small>17</small></sup>  E tu, figliuol d'uomo, così parla il Signore, l'Eterno: Di' agli uccelli d'ogni specie e a tutte le bestie dei campi: Riunitevi, e venite! Raccoglietevi da tutte le parti attorno al banchetto del sacrificio che sto per immolare per voi, del gran sacrificio sui monti d'Israele! Voi mangerete carne e berrete sangue. </p>
<p id="v18"><sup><small>18</small></sup>  Mangerete carne di prodi e berrete sangue di principi della terra: montoni, agnelli, capri, giovenchi, tutti quanti ingrassati in Basan. </p>
<p id="v19"><sup><small>19</small></sup>  Mangerete del grasso a sazietà, e berrete del sangue fino a inebriarvi, al banchetto del sacrificio che io immolerò per voi; </p>
<p id="v20"><sup><small>20</small></sup>  e alla mia mensa sarete saziati di carne di cavalli e di bestie da tiro, di prodi e di guerrieri d'ogni sorta, dice il Signore, l'Eterno. </p>
<p id="v21"><sup><small>21</small></sup>  E io manifesterò la mia gloria fra le nazioni, e tutte le nazioni vedranno il giudizio che io eseguirò, e la mia mano che metterò su loro. </p>
<p id="v22"><sup><small>22</small></sup>  E da quel giorno in poi la casa d'Israele conoscerà che io sono l'Eterno, il suo Dio; </p>
<p id="v23"><sup><small>23</small></sup>  e le nazioni conosceranno che la casa d'Israele è stata menata in cattività a motivo della sua iniquità, perché m'era stata infedele; ond'io ho nascosto a loro la mia faccia, e li ho dati in mano de' loro nemici; e tutti quanti sono caduti per la spada. </p>
<p id="v24"><sup><small>24</small></sup>  Io li ho trattati secondo la loro impurità e secondo le loro trasgressioni, e ho nascosto loro la mia faccia. </p>
<p id="v25"><sup><small>25</small></sup>  Perciò, così parla il Signore, l'Eterno: Ora io farò tornare Giacobbe dalla cattività, e avrò pietà di tutta la casa d'Israele, e sarò geloso del mio santo nome. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Ed essi avran finito di portare il loro obbrobrio e la pena di tutte le infedeltà che hanno commesse contro di me, quando dimoreranno al sicuro nel loro paese, e non vi sarà più alcuno che li spaventi; </p>
<p id="v27"><sup><small>27</small></sup>  quando li ricondurrò di fra i popoli e li raccoglierò dai paesi de' loro nemici, e mi santificherò in loro in presenza di molte nazioni; </p>
<p id="v28"><sup><small>28</small></sup>  ed essi conosceranno che io sono l'Eterno, il loro Dio, quando, dopo averli fatti andare in cattività fra le nazioni, li avrò raccolti nel loro paese; e non lascerò là più alcuno d'essi; </p>
<p id="v29"><sup><small>29</small></sup>  e non nasconderò più loro la mia faccia, perché avrò sparso il mio spirito sulla casa d'Israele, dice il Signore, l'Eterno'. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 39:7 <i>Il Santo d'Israele</i>: <a href="/it/The_Urantia_Book/196#p0_2">LU 196:0.2</a>. </li>
  <li id="fn2"><a href="#cite2">↑</a> 39:25 <i>Geloso per</i>: <a href="/it/The_Urantia_Book/96#p4_6">LU 96:4.6</a>.  <i>Dio ha detto di essere geloso per</i>: <a href="/it/The_Urantia_Book/4#p3_1">LU 4:3.1</a>. </li>
</ol>
</div>
