<!--
title: Ezechiele - Capitolo 41
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Ezekiel/40">Ezechiele - Capitolo 40</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Ezekiel/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Ezekiel/42">Ezechiele - Capitolo 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi mi condusse nel tempio, e misurò i pilastri: sei cubiti di larghezza da un lato e sei cubiti di larghezza dall'altro, larghezza della tenda. </p>
<p id="v2"><sup><small>2</small></sup>  La larghezza dell'ingresso era di dieci cubiti; le pareti laterali dell'ingresso avevano cinque cubiti da un lato e cinque cubiti dall'altro. Egli misurò la lunghezza del tempio: quaranta cubiti, e venti cubiti di larghezza. </p>
<p id="v3"><sup><small>3</small></sup>  Poi entrò dentro, e misurò i pilastri dell'ingresso: due cubiti; e l'ingresso: sei cubiti; e la larghezza dell'ingresso: sette cubiti. </p>
<p id="v4"><sup><small>4</small></sup>  E misurò una lunghezza di venti cubiti e una larghezza di venti cubiti in fondo al tempio; e mi disse: 'Questo è il luogo santissimo'. </p>
<p id="v5"><sup><small>5</small></sup>  Poi misurò il muro della casa: sei cubiti; e la larghezza delle camere laterali tutt'attorno alla casa: quattro cubiti. </p>
<p id="v6"><sup><small>6</small></sup>  Le camere laterali erano una accanto all'altra, in numero di trenta, e c'eran tre piani; stavano in un muro, costruito per queste camere tutt'attorno alla casa, perché fossero appoggiate senz'appoggiarsi al muro della casa. </p>
<p id="v7"><sup><small>7</small></sup>  E le camere occupavano maggiore spazio man mano che si saliva di piano in piano, poiché la casa aveva una scala circolare a ogni piano tutt'attorno alla casa; perciò questa parte della casa si allargava a ogni piano, e si saliva dal piano inferiore al superiore per quello di mezzo. </p>
<p id="v8"><sup><small>8</small></sup>  E io vidi pure che la casa tutta intorno stava sopra un piano elevato; così le camere laterali avevano un fondamento: una buona canna, e sei cubiti fino all'angolo. </p>
<p id="v9"><sup><small>9</small></sup>  La larghezza del muro esterno delle camere laterali era di cinque cubiti; </p>
<p id="v10"><sup><small>10</small></sup>  e lo spazio libero intorno alle camere laterali della casa e fino alle stanze attorno alla casa aveva una larghezza di venti cubiti tutt'attorno. </p>
<p id="v11"><sup><small>11</small></sup>  Le porte delle camere laterali davano sullo spazio libero: una porta a settentrione, una porta a mezzogiorno; e la larghezza dello spazio libero era di cinque cubiti tutt'all'intorno. </p>
<p id="v12"><sup><small>12</small></sup>  L'edifizio ch'era davanti allo spazio vuoto dal lato d'occidente aveva settanta cubiti di larghezza, il muro dell'edifizio aveva cinque cubiti di spessore tutt'attorno, e una lunghezza di novanta cubiti. </p>
<p id="v13"><sup><small>13</small></sup>  Poi misurò la casa, che aveva cento cubiti di lunghezza. Lo spazio vuoto, l'edifizio e i suoi muri avevano una lunghezza di cento cubiti. </p>
<p id="v14"><sup><small>14</small></sup>  La larghezza della facciata della casa e dello spazio vuoto dal lato d'oriente era di cento cubiti. </p>
<p id="v15"><sup><small>15</small></sup>  Egli misurò la lunghezza dell'edifizio davanti allo spazio vuoto, sul di dietro, e le sue gallerie da ogni lato: cento cubiti. L'interno del tempio, i vestiboli che davano sul cortile, </p>
<p id="v16"><sup><small>16</small></sup>  gli stipiti, le finestre a grata, le gallerie tutt'attorno ai tre piani erano ricoperti, all'altezza degli stipiti, di legno tutt'attorno. Dall'impiantito fino alle finestre (le finestre erano sbarrate), </p>
<p id="v17"><sup><small>17</small></sup>  fino al disopra della porta, l'interno della casa, l'esterno, e tutte le pareti tutt'attorno, all'interno e all'esterno, tutto era fatto secondo precise misure. </p>
<p id="v18"><sup><small>18</small></sup>  E v'erano degli ornamenti di cherubini e di palme, una palma fra cherubino e cherubino, </p>
<p id="v19"><sup><small>19</small></sup>  e ogni cherubino aveva due facce: una faccia d'uomo, vòlta verso la palma da un lato, e una faccia di leone vòlta verso l'altra palma, dall'altro lato. E ve n'era per tutta la casa, tutt'attorno. </p>
<p id="v20"><sup><small>20</small></sup>  Dall'impiantito fino al disopra della porta c'erano dei cherubini e delle palme; così pure sul muro del tempio. </p>
<p id="v21"><sup><small>21</small></sup>  Gli stipiti del tempio erano quadrati, e la facciata del santuario aveva lo stesso aspetto. </p>
<p id="v22"><sup><small>22</small></sup>  L'altare era di legno, alto tre cubiti, lungo due cubiti; aveva degli angoli; e le sue pareti, per tutta la lunghezza, erano di legno. L'uomo mi disse: 'Questa è la tavola che sta davanti all'Eterno'. </p>
<p id="v23"><sup><small>23</small></sup>  Il tempio e il santuario avevano due porte; </p>
<p id="v24"><sup><small>24</small></sup>  e ogni porta aveva due battenti; due battenti che si piegavano in due pezzi: due pezzi per ogni battente. </p>
<p id="v25"><sup><small>25</small></sup>  E su d'esse, sulle porte del tempio, erano scolpiti dei cherubini e delle palme, come quelli sulle pareti. E sulla facciata del vestibolo, all'esterno, c'era una tettoia di legno. </p>
<p id="v26"><sup><small>26</small></sup>  E c'erano delle finestre a grata e delle palme, da ogni lato, alle pareti laterali del vestibolo, alle camere laterali della casa e alle tettoie. </p>
