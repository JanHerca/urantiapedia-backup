<!--
title: Ezechiele - Capitolo 37
description: 
published: true
date: 2022-10-7T1:7:41Z
tags: bible, bible—ezekiel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezekiel/36">Ezechiele - Capitolo 36</a></td>
        <td><a href="/it/Bible/Ezekiel/Index">Indice</a></td>
        <td><a href="/it/Bible/Ezekiel/38">Ezechiele - Capitolo 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  La mano dell'Eterno fu sopra di me, e l'Eterno mi trasportò in ispirito, e mi depose in mezzo a una valle ch'era piena d'ossa. </p>
<p id="v2"><sup><small>2</small></sup>  E mi fece passare presso d'esse, tutt'attorno; ed ecco erano numerosissime sulla superficie della valle ed erano anche molto secche. </p>
<p id="v3"><sup><small>3</small></sup>  E mi disse: 'Figliuol d'uomo, queste ossa potrebbero esse rivivere?' E io risposi: 'O Signore, o Eterno, tu il sai'. </p>
<p id="v4"><sup><small>4</small></sup>  Ed egli mi disse: 'Profetizza su queste ossa, e di' loro: Ossa secche, ascoltate la parola dell'Eterno! </p>
<p id="v5"><sup><small>5</small></sup>  Così dice il Signore, l'Eterno, a queste ossa: Ecco, io faccio entrare in voi lo spirito, e voi rivivrete; </p>
<p id="v6"><sup><small>6</small></sup>  e metterò su voi de' muscoli, farò nascere su voi della carne, vi coprirò di pelle, metterò in voi lo spirito, e rivivrete; e conoscerete che io sono l'Eterno'. </p>
<p id="v7"><sup><small>7</small></sup>  E io profetizzai come mi era stato comandato; e come io profetizzavo, si fece un rumore; ed ecco un movimento, e le ossa si accostarono le une alle altre. </p>
<p id="v8"><sup><small>8</small></sup>  Io guardai, ed ecco venir su d'esse de' muscoli, crescervi della carne, e la pelle ricoprirle; ma non c'era in esse spirito alcuno. </p>
<p id="v9"><sup><small>9</small></sup>  Allora egli mi disse: 'Profetizza allo spirito, profetizza, figliuol d'uomo, e di' allo spirito: Così parla il Signore, l'Eterno: Vieni dai quattro venti, o spirito, soffia su questi uccisi, e fa' che rivivano!' </p>
<p id="v10"><sup><small>10</small></sup>  E io profetizzai, com'egli m'aveva comandato; e lo spirito entrò in essi, e tornarono alla vita, e si rizzarono in piedi: erano un esercito grande, grandissimo. </p>
<p id="v11"><sup><small>11</small></sup>  Ed egli mi disse: 'Figliuol d'uomo, queste ossa sono tutta la casa d'Israele. Ecco, essi dicono: - Le nostre ossa sono secche, la nostra speranza è perita noi siam perduti! - </p>
<p id="v12"><sup><small>12</small></sup>  Perciò, profetizza e di' loro: Così parla il Signore, l'Eterno: Ecco, io aprirò i vostri sepolcri, vi trarrò fuori dalle vostre tombe, o popolo mio, e vi ricondurrò nel paese d'Israele. </p>
<p id="v13"><sup><small>13</small></sup>  E voi conoscerete che io sono l'Eterno, quando aprirò i vostri sepolcri e vi trarrò fuori dalle vostre tombe, o popolo mio! </p>
<p id="v14"><sup><small>14</small></sup>  E metterò in voi il mio spirito, e voi tornerete alla vita; vi porrò sul vostro suolo, e conoscerete che io, l'Eterno, ho parlato e ho messo la cosa ad effetto, dice l'Eterno'. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  E la parola dell'Eterno mi fu rivolta in questi termini: </p>
<p id="v16"><sup><small>16</small></sup>  'E tu, figliuol d'uomo, prenditi un pezzo di legno, e scrivici sopra: - Per Giuda e per i figliuoli d'Israele, che gli sono associati. - Poi prenditi un altro pezzo di legno, e scrivici sopra: - Per Giuseppe, bastone d'Efraim e di tutta la casa d'Israele, che gli è associata. - </p>
<p id="v17"><sup><small>17</small></sup>  Poi accostali l'uno all'altro per farne un solo pezzo di legno, in modo che siano uniti nella tua mano. </p>
<p id="v18"><sup><small>18</small></sup>  E quando i figliuoli del tuo popolo ti parleranno e ti diranno: - Non ci spiegherai tu che cosa vuoi dire con queste cose? - </p>
<p id="v19"><sup><small>19</small></sup>  tu rispondi loro: Così parla il Signore, l'Eterno: Ecco, io prenderò il pezzo di legno di Giuseppe ch'è in mano d'Efraim e le tribù d'Israele che sono a lui associate, e li unirò a questo, ch'è il pezzo di legno di Giuda, e ne farò un solo legno, in modo che saranno una sola cosa nella mia mano. </p>
<p id="v20"><sup><small>20</small></sup>  E i legni sui quali tu avrai scritto, li terrai in mano tua, sotto i loro occhi. </p>
<p id="v21"><sup><small>21</small></sup>  E di' loro: Così parla il Signore, l'Eterno: Ecco, io prenderò i figliuoli d'Israele di fra le nazioni dove sono andati, li radunerò da tutte le parti, e li ricondurrò nel loro paese; </p>
<p id="v22"><sup><small>22</small></sup>  e farò di loro una stessa nazione, nel paese, sui monti d'Israele; un solo re sarà re di tutti loro; e non saranno più due nazioni, e non saranno più divisi in due regni. </p>
<p id="v23"><sup><small>23</small></sup>  E non si contamineranno più coi loro idoli, con le loro abominazioni né colle loro numerose trasgressioni; io li trarrò fuori da tutti i luoghi dove hanno abitato e dove hanno peccato, e li purificherò; essi saranno mio popolo, e io sarò loro Dio. </p>
<p id="v24"><sup><small>24</small></sup>  Il mio servo Davide sarà re sopra loro, ed essi avranno tutti un medesimo pastore; cammineranno secondo le mie prescrizioni, osserveranno le mie leggi, e le metteranno in pratica; </p>
<p id="v25"><sup><small>25</small></sup>  e abiteranno nel paese che io detti al mio servo Giacobbe, e dove abitarono i vostri padri; vi abiteranno essi, i loro figliuoli e i figliuoli dei loro figliuoli in perpetuo; e il mio servo Davide sarà loro principe in perpetuo. </p>
<p id="v26"><sup><small>26</small></sup>  E io fermerò con loro un patto di pace: sarà un patto perpetuo con loro; li stabilirò fermamente, li moltiplicherò, e metterò il mio santuario in mezzo a loro per sempre; </p>
<p id="v27"><sup><small>27</small></sup>  la mia dimora sarà presso di loro, e io sarò loro Dio, ed essi saranno mio popolo. </p>
<p id="v28"><sup><small>28</small></sup>  E le nazioni conosceranno che io sono l'Eterno che santifico Israele, quando il mio santuario sarà per sempre in mezzo ad essi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezekiel/36">Ezechiele - Capitolo 36</a></td>
        <td><a href="/it/Bible/Ezekiel/Index">Indice</a></td>
        <td><a href="/it/Bible/Ezekiel/38">Ezechiele - Capitolo 38</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 37:14 <i>Lo spirito di Dio vive in noi (T/A)</i>: <a href="/it/The_Urantia_Book/16#p9_4">LU 16:9.4</a>.  <i>Spirito nell'uomo (Regolatore di pensiero)</i>: <a href="/it/The_Urantia_Book/103#p1_6">LU 103:1.6</a>.  <i>Dio abita nella tua anima</i>: <a href="/it/The_Urantia_Book/133#p4_4">LU 133:4.4</a>.  <i>Lo spirito di Dio vive dentro</i>: <a href="/it/The_Urantia_Book/167#p7_4">LU 167:7.4</a>.  <i>Lo spirito di Dio in te (T/A)</i>: <a href="/it/The_Urantia_Book/2#p5_6">LU 2:5.6</a>.  <i>Il regno di Dio è dentro di te</i>: <a href="/it/The_Urantia_Book/195#p10_4">LU 195:10.4</a>.  <i>Spirito Vivente del Padre (TA)</i>: <a href="/it/The_Urantia_Book/146#p3_5">LU 146:3.5</a>.  <i>Lo spirito inabitante</i>: <a href="/it/The_Urantia_Book/134#p4_7">LU 134:4.7</a>.  <i>Dio abita in te</i>: <a href="/it/The_Urantia_Book/148#p6_10">LU 148:6.10</a>.  <i>Spirito di Dio nell'uomo</i>: <a href="/it/The_Urantia_Book/34#p6_7">LU 34:6.7</a>.  <i>Lo spirito di Dio vive in noi</i>: <a href="/it/The_Urantia_Book/133#p4_5">LU 133:4.5</a>.  <i>Spirito di Dio dentro di noi</i>: <a href="/it/The_Urantia_Book/141#p2_1">LU 141:2.1</a>.  <i>Regno di Dio dentro</i>: <a href="/it/The_Urantia_Book/170#p2_20">LU 170:2.20</a>.  <i>Lo spirito di Dio dentro di te</i>: <a href="/it/The_Urantia_Book/5#p2_3">LU 5:2.3</a>.  <i>Dio abita in noi</i>: <a href="/it/The_Urantia_Book/12#p7_12">LU 12:7.12</a>.  <i>Il regno di Dio è dentro di voi</i>: <a href="/it/The_Urantia_Book/140#p1_5">LU 140:1.5</a>.  <i>Vive in noi</i>: <a href="/it/The_Urantia_Book/3#p1_4">LU 3:1.4</a>.  <i>Il regno dentro di voi</i>: <a href="/it/The_Urantia_Book/170#p1_8">LU 170:1.8</a>.  <i>Lo spirito di Dio vive nel cuore dell'uomo</i>: <a href="/it/The_Urantia_Book/131#p10_4">LU 131:10.4</a>.  <i>Lo spirito di Dio abita nell'anima umana</i>: <a href="/it/The_Urantia_Book/131#p10_2">LU 131:10.2</a>.  <i>Spirito interiore: l'Aggiustatore</i>: <a href="/it/The_Urantia_Book/107#p4_7">LU 107:4.7</a>. </li>
</ol>
</div>
