<!--
title: Ezechiele - Capitolo 42
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Ezekiel/41">Ezechiele - Capitolo 41</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Ezekiel/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Ezekiel/43">Ezechiele - Capitolo 43</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi egli mi menò fuori verso il cortile esterno dal lato di settentrione, e mi condusse nelle camere che si trovavano davanti allo spazio vuoto, e di fronte all'edifizio verso settentrione. </p>
<p id="v2"><sup><small>2</small></sup>  Sulla facciata, dov'era la porta settentrionale, la lunghezza era di cento cubiti, e la larghezza era di cinquanta cubiti: </p>
<p id="v3"><sup><small>3</small></sup>  dirimpetto ai venti cubiti del cortile interno, e dirimpetto al lastrico del cortile esterno, dove si trovavano tre gallerie a tre piani. </p>
<p id="v4"><sup><small>4</small></sup>  Davanti alle camere c'era un corridoio largo dieci cubiti; e per andare nell'interno c'era un passaggio d'un cubito; e le loro porte guardavano a settentrione. </p>
<p id="v5"><sup><small>5</small></sup>  Le camere superiori erano più strette di quelle inferiori e di quelle del centro dell'edifizio, perché le loro gallerie toglievano dello spazio. </p>
<p id="v6"><sup><small>6</small></sup>  Poiché esse erano a tre piani, e non avevano colonne come le colonne dei cortili; perciò a partire dal suolo, le camere superiori erano più strette di quelle in basso, e di quelle del centro. </p>
<p id="v7"><sup><small>7</small></sup>  Il muro esterno, parallelo alle camere dal lato del cortile esterno, difaccia alle camere, aveva cinquanta cubiti di lunghezza; </p>
<p id="v8"><sup><small>8</small></sup>  poiché la lunghezza delle camere, dal lato del cortile esterno, era di cinquanta cubiti, mentre dal lato della facciata del tempio era di cento cubiti. </p>
<p id="v9"><sup><small>9</small></sup>  In basso a queste camere c'era un ingresso dal lato d'oriente per chi v'entrava dal cortile esterno. </p>
<p id="v10"><sup><small>10</small></sup>  Nella larghezza del muro del cortile, in direzione d'oriente, difaccia allo spazio vuoto e difaccia all'edifizio, c'erano delle camere; </p>
<p id="v11"><sup><small>11</small></sup>  e, davanti a queste, c'era un corridoio come quello delle camere di settentrione; la loro lunghezza e la loro larghezza erano come la lunghezza e la larghezza di quelle, e così tutte le loro uscite, le loro disposizioni e le loro porte. </p>
<p id="v12"><sup><small>12</small></sup>  Così erano anche le porte delle camere di mezzogiorno; c'era parimente una porta in capo al corridoio: al corridoio che si trovava proprio davanti al muro, dal lato d'oriente di chi v'entrava. </p>
<p id="v13"><sup><small>13</small></sup>  Ed egli mi disse: 'Le camere di settentrione e le camere di mezzogiorno che stanno difaccia allo spazio vuoto, sono le camere sante, dove i sacerdoti che s'accostano all'Eterno mangeranno le cose santissime; quivi deporranno le cose santissime, le oblazioni e le vittime per il peccato e per la colpa; poiché quel luogo è santo. </p>
<p id="v14"><sup><small>14</small></sup>  Quando i sacerdoti saranno entrati, non usciranno dal luogo santo per andare nel cortile esterno, senz'aver prima deposti quivi i paramenti coi quali fanno il servizio, perché questi paramenti sono santi; indosseranno altre vesti, poi potranno accostarsi alla parte che è riservata al popolo'. </p>
<p id="v15"><sup><small>15</small></sup>  Quando ebbe finito di misurare così l'interno della casa, egli mi menò fuori per la porta ch'era al lato d'oriente e misurò il recinto tutt'attorno. </p>
<p id="v16"><sup><small>16</small></sup>  Misurò il lato orientale con la canna da misurare: cinquecento cubiti della canna da misurare, tutto attorno. </p>
<p id="v17"><sup><small>17</small></sup>  Misurò il lato settentrionale: cinquecento cubiti della canna da misurare, tutt'attorno. </p>
<p id="v18"><sup><small>18</small></sup>  Misurò il lato meridionale con la canna da misurare: cinquecento cubiti. </p>
<p id="v19"><sup><small>19</small></sup>  Si volse al lato occidentale, e misurò: cinquecento cubiti della canna da misurare. </p>
<p id="v20"><sup><small>20</small></sup>  Misurò dai quattro lati il muro che formava il recinto: tutt'attorno la lunghezza era di cinquecento, e la larghezza di cinquecento; il muro faceva la separazione fra il sacro e il profano. </p>
