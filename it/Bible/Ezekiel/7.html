<!--
title: Ezechiele - Capitolo 7
description: 
published: true
date: 2022-10-7T1:7:41Z
tags: bible, bible—ezekiel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezekiel/6">Ezechiele - Capitolo 6</a></td>
        <td><a href="/it/Bible/Ezekiel/Index">Indice</a></td>
        <td><a href="/it/Bible/Ezekiel/8">Ezechiele - Capitolo 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E la parola dell'Eterno mi fu rivolta in questi termini: </p>
<p id="v2"><sup><small>2</small></sup>  'E tu, figliuol d'uomo, così parla il Signore, l'Eterno, riguardo al paese d'Israele: La fine! la fine viene sulle quattro estremità del paese! </p>
<p id="v3"><sup><small>3</small></sup>  Ora ti sovrasta la fine, e io manderò contro di te la mia ira, ti giudicherò secondo la tua condotta, e ti farò ricadere addosso tutte le tue abominazioni. </p>
<p id="v4"><sup><small>4</small></sup>  E l'occhio mio non ti risparmierà, io sarò senza pietà, ti farò ricadere addosso la tua condotta e le tue abominazioni saranno in mezzo a te; e voi conoscerete che io sono l'Eterno. </p>
<p id="v5"><sup><small>5</small></sup>  Così parla il Signore, l'Eterno: Una calamità! ecco viene una calamità! </p>
<p id="v6"><sup><small>6</small></sup>  La fine viene! viene la fine! Ella si desta per te! ecco ella viene! </p>
<p id="v7"><sup><small>7</small></sup>  Vien la tua volta, o abitante del paese! Il tempo viene, il giorno s'avvicina: giorno di tumulto, e non di grida di gioia su per i monti. </p>
<p id="v8"><sup><small>8</small></sup>  Ora, in breve, io spanderò su di te il mio furore sfogherò su di te la mia ira, ti giudicherò secondo la tua condotta, e ti farò ricadere addosso tutte le tue abominazioni. </p>
<p id="v9"><sup><small>9</small></sup>  E l'occhio mio non ti risparmierà, io non avrò pietà, ti farò ricadere addosso la tua condotta, le tue abominazioni saranno in mezzo a te, e voi conoscerete che io, l'Eterno, son quegli che colpisce. </p>
<p id="v10"><sup><small>10</small></sup>  Ecco il giorno! ecco ei viene! giunge la tua volta! La verga è fiorita! l'orgoglio è sbocciato! </p>
<p id="v11"><sup><small>11</small></sup>  La violenza s'eleva e divien la verga dell'empietà; nulla più riman d'essi, della loro folla tumultuosa, del loro fracasso, nulla della loro magnificenza! </p>
<p id="v12"><sup><small>12</small></sup>  Giunge il tempo, il giorno s'avvicina! Chi compra non si rallegri, chi vende non si dolga, perché un'ira ardente sovrasta a tutta la loro moltitudine. </p>
<p id="v13"><sup><small>13</small></sup>  Poiché chi vende non tornerà in possesso di ciò che avrà venduto, anche se fosse tuttora in vita; poiché la visione contro tutta la loro moltitudine non sarà revocata, e nessuno potrà col suo peccato mantenere la propria vita. </p>
<p id="v14"><sup><small>14</small></sup>  Suona la tromba, tutto è pronto, ma nessuno va alla battaglia; poiché l'ardore della mia ira sovrasta a tutta la loro moltitudine. </p>
<p id="v15"><sup><small>15</small></sup>  Di fuori, la spada; di dentro, la peste e la fame! Chi è nei campi morrà per la spada: chi è in città sarà divorato dalla fame e dalla peste. </p>
<p id="v16"><sup><small>16</small></sup>  E quelli di loro che riusciranno a scampare staranno su per i monti come le colombe delle valli, tutti quanti gemendo, ognuno per la propria iniquità. </p>
<p id="v17"><sup><small>17</small></sup>  Tutte le mani diverranno fiacche, tutte le ginocchia si scioglieranno in acqua. </p>
<p id="v18"><sup><small>18</small></sup>  E si cingeranno di sacchi, e lo spavento sarà la loro coperta; la vergogna sarà su tutti i volti, e avran tutti il capo rasato. </p>
<p id="v19"><sup><small>19</small></sup>  Getteranno il loro argento per le strade, e il loro oro sarà per essi una immondezza; il loro argento e il loro oro non li potranno salvare nel giorno del furore dell'Eterno; non potranno saziare la loro fame, né empir loro le viscere, perché furon quelli la pietra d'intoppo per cui caddero nella loro iniquità. </p>
<p id="v20"><sup><small>20</small></sup>  La bellezza dei loro ornamenti era per loro fonte d'orgoglio; e ne han fatto delle immagini delle loro abominazioni, delle loro divinità esecrande; perciò io farò che siano per essi una cosa immonda </p>
<p id="v21"><sup><small>21</small></sup>  e abbandonerò tutto come preda in man degli stranieri e come bottino in man degli empi della terra, che lo profaneranno. </p>
<p id="v22"><sup><small>22</small></sup>  E stornerò la mia faccia da loro; e i nemici profaneranno il mio intimo santuario; de' furibondi entreranno in Gerusalemme, e la profaneranno. </p>
<p id="v23"><sup><small>23</small></sup>  Prepara le catene! poiché questo paese è pieno di delitti di sangue, e questa città è piena di violenza. </p>
<p id="v24"><sup><small>24</small></sup>  E io farò venire le più malvage delle nazioni, che s'impossesseranno delle loro case: farò venir meno la superbia de' potenti, e i loro santuari saran profanati. </p>
<p id="v25"><sup><small>25</small></sup>  Vien la ruina! Essi cercheranno la pace, ma non ve ne sarà alcuna. </p>
<p id="v26"><sup><small>26</small></sup>  Verrà calamità su calamità, allarme sopra allarme; essi chiederanno delle visioni al profeta e la legge mancherà ai sacerdoti, il consiglio agli anziani. </p>
<p id="v27"><sup><small>27</small></sup>  Il re farà cordoglio, il principe si rivestirà di desolazione, e le mani del popolo del paese tremeranno di spavento. Io li tratterò secondo la loro condotta, e li giudicherò secondo che meritano: e conosceranno che io sono l'Eterno'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezekiel/6">Ezechiele - Capitolo 6</a></td>
        <td><a href="/it/Bible/Ezekiel/Index">Indice</a></td>
        <td><a href="/it/Bible/Ezekiel/8">Ezechiele - Capitolo 8</a></td>
      </tr>
    </tbody>
  </table>
</figure>
