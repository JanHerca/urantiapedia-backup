<!--
title: Ezechiele - Capitolo 48
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Ezekiel/47">Ezechiele - Capitolo 47</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Ezekiel/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  E questi sono i nomi delle tribù. Partendo dall'estremità settentrionale, lungo la via di Hethlon per andare ad Hamath, fino ad Hatsar-Enon, frontiera di Damasco a settentrione verso Hamath, avranno questo: dal confine orientale al confine occidentale, Dan, una parte. </p>
<p id="v2"><sup><small>2</small></sup>  Sulla frontiera di Dan, dal confine orientale al confine occidentale: Ascer, una parte. </p>
<p id="v3"><sup><small>3</small></sup>  Sulla frontiera di Ascer, dal confine orientale al confine occidentale: Neftali, una parte. </p>
<p id="v4"><sup><small>4</small></sup>  Sulla frontiera di Neftali, dal confine orientale al confine occidentale: Manasse, una parte. </p>
<p id="v5"><sup><small>5</small></sup>  Sulla frontiera di Manasse, dal confine orientale al confine occidentale: Efraim, una parte. </p>
<p id="v6"><sup><small>6</small></sup>  Sulla frontiera di Efraim, dal confine orientale al confine occidentale: Ruben, una parte. </p>
<p id="v7"><sup><small>7</small></sup>  Sulla frontiera di Ruben, dal confine orientale al confine occidentale: Giuda, una parte. </p>
<p id="v8"><sup><small>8</small></sup>  Sulla frontiera di Giuda, dal confine orientale al confine occidentale, sarà la parte che preleverete di venticinquemila cubiti di larghezza e lunga come una delle altre parti dal confine orientale al confine occidentale; e quivi in mezzo sarà il santuario. </p>
<p id="v9"><sup><small>9</small></sup>  La parte che preleverete per l'Eterno avrà venticinquemila cubiti di lunghezza e diecimila di larghezza. </p>
<p id="v10"><sup><small>10</small></sup>  E questa parte santa prelevata apparterrà ai sacerdoti: venticinquemila cubiti di lunghezza al settentrione, diecimila di larghezza all'occidente, diecimila di larghezza all'oriente, e venticinquemila di lunghezza al mezzogiorno; e il santuario dell'Eterno sarà quivi in mezzo. </p>
<p id="v11"><sup><small>11</small></sup>  Essa apparterrà ai sacerdoti consacrati di tra i figliuoli di Tsadok che hanno fatto il mio servizio, e non si sono sviati quando i figliuoli d'Israele si sviavano, come si sviavano i Leviti. </p>
<p id="v12"><sup><small>12</small></sup>  Essa apparterrà loro come parte prelevata dalla parte del paese che sarà stata prelevata: una cosa santissima verso la frontiera di Leviti. </p>
<p id="v13"><sup><small>13</small></sup>  I Leviti avranno, parallelamente alla frontiera de' sacerdoti, una lunghezza di venticinquemila cubiti e una larghezza di diecimila: tutta la lunghezza sarà di venticinquemila e la larghezza di diecimila. </p>
<p id="v14"><sup><small>14</small></sup>  Essi non potranno venderne nulla; questa primizia del paese non potrà essere né scambiata né alienata, perché è cosa consacrata all'Eterno. </p>
<p id="v15"><sup><small>15</small></sup>  I cinquemila cubiti che rimarranno di larghezza sui venticinquemila, formeranno un'area non consacrata destinata alla città, per le abitazioni e per il contado; la città sarà in mezzo, </p>
<p id="v16"><sup><small>16</small></sup>  ed eccone le dimensioni: dal lato settentrionale, quattromilacinquecento cubiti; dal lato meridionale, quattromilacinquecento; dal lato orientale, quattromilacinquecento; dal lato occidentale, quattromilacinquecento. </p>
<p id="v17"><sup><small>17</small></sup>  La città avrà un contado di duecentocinquanta cubiti a settentrione, di duecentocinquanta a mezzogiorno; di duecentocinquanta a oriente; e di duecentocinquanta a occidente. </p>
<p id="v18"><sup><small>18</small></sup>  Il resto della lunghezza, parallelamente alla parte santa, cioè diecimila cubiti a oriente e diecimila a occidente, parallelamente alla parte santa, servirà, coi suoi prodotti, al mantenimento dei lavoratori della città. </p>
<p id="v19"><sup><small>19</small></sup>  I lavoratori della città, di tutte le tribù d'Israele, ne lavoreranno il suolo. </p>
<p id="v20"><sup><small>20</small></sup>  Tutta la parte prelevata sarà di venticinquemila cubiti di lunghezza per venticinquemila di larghezza; ne preleverete così una parte uguale al quarto della parte santa, come possesso della città. </p>
<p id="v21"><sup><small>21</small></sup>  Il rimanente sarà del principe; da un lato e dall'altro della parte santa prelevata e del possesso della città, difaccia ai venticinquemila cubiti della parte santa sino alla frontiera d'oriente e a occidente difaccia ai venticinquemila cubiti verso la frontiera d'occidente, parallelamente alle parti; questo sarà del principe; e la parte santa e il santuario della casa saranno in mezzo. </p>
<p id="v22"><sup><small>22</small></sup>  Così, toltone il possesso dei Leviti e il possesso della città situati in mezzo a quello del principe, ciò che si troverà tra la frontiera di Giuda e la frontiera di Beniamino, apparterrà al principe. </p>
<p id="v23"><sup><small>23</small></sup>  Poi verrà il resto delle tribù. Dal confine orientale al confine occidentale: Beniamino, una parte. </p>
<p id="v24"><sup><small>24</small></sup>  Sulla frontiera di Beniamino, dal confine orientale al confine occidentale: Simeone, una parte. </p>
<p id="v25"><sup><small>25</small></sup>  Sulla frontiera di Simeone, dal confine orientale al confine occidentale: Issacar, una parte. </p>
<p id="v26"><sup><small>26</small></sup>  Sulla frontiera d'Issacar, dal confine orientale al confine occidentale: Zabulon, una parte. </p>
<p id="v27"><sup><small>27</small></sup>  Sulla frontiera di Zabulon, dal confine orientale al confine occidentale: Gad, una parte. </p>
<p id="v28"><sup><small>28</small></sup>  Sulla frontiera di Gad, dal lato meridionale, verso mezzogiorno, la frontiera sarà da Tamar fino alle acque di Meriba di Kades, fino al torrente che va nel mar Grande. </p>
<p id="v29"><sup><small>29</small></sup>  Tale è il paese che vi spartirete a sorte, come eredità delle tribù d'Israele, e tali ne sono le parti, dice il Signore, l'Eterno. </p>
<p id="v30"><sup><small>30</small></sup>  E queste sono le uscite della città. Dal lato settentrionale, quattromilacinquecento cubiti misurati; </p>
<p id="v31"><sup><small>31</small></sup>  le porte della città porteranno i nomi delle tribù d'Israele, e ci saranno tre porte a settentrione: la Porta di Ruben, l'una; la Porta di Giuda, l'altra; la Porta di Levi, l'altra. </p>
<p id="v32"><sup><small>32</small></sup>  Dal lato orientale, quattromilacinquecento cubiti, e tre porte: la Porta di Giuseppe, l'una; la Porta di Beniamino, l'altra; la Porta di Dan, l'altra. </p>
<p id="v33"><sup><small>33</small></sup>  Dal lato meridionale, quattromilacinquecento cubiti, e tre porte: la Porta di Simeone, l'una; la Porta d'Issacar, l'altra; la Porta di Zabulon, l'altra. </p>
<p id="v34"><sup><small>34</small></sup>  Dal lato occidentale, quattromilacinquecento cubiti, e tre porte: la Porta di Gad, l'una; la Porta d'Ascer, l'altra; la Porta di Neftali, l'altra. </p>
<p id="v35"><sup><small>35</small></sup>  La circonferenza sarà di diciottomila cubiti. E, da quel giorno, il nome della città sarà: L'Eterno è quivi'. </p>
