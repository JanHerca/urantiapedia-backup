<!--
title: Ezechiele - Capitolo 23
description: 
published: true
date: 2023-11-8T21:45:55Z
tags: bible, bible—ezekiel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Ezekiel/22">
          <span class="mdi mdi-arrow-left-drop-circle"></span><span class="pl-2">Ezechiele - Capitolo 22</span>
        </a>
        </td>
        <td>
        <a href="/it/Bible/Ezekiel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Ezekiel/24">
          <span class="pr-2">Ezechiele - Capitolo 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  E la parola dell'Eterno mi fu rivolta in questi termini: </p>
<p id="v2"><sup><small>2</small></sup>  'Figliuol d'uomo, c'erano due donne, figliuole d'una medesima madre, </p>
<p id="v3"><sup><small>3</small></sup>  le quali si prostituirono in Egitto; si prostituirono nella loro giovinezza; là furon premute le loro mammelle, e là fu compromesso il loro vergine seno. </p>
<p id="v4"><sup><small>4</small></sup>  I loro nomi sono: quello della maggiore, Ohola; quello della sorella, Oholiba. Esse divennero mie, e mi partorirono figliuoli e figliuole; e questi sono i loro veri nomi: Ohola è Samaria, Oholiba è Gerusalemme. </p>
<p id="v5"><sup><small>5</small></sup>  E, mentre era mia, Ohola si prostituì, e s'appassionò per i suoi amanti, </p>
<p id="v6"><sup><small>6</small></sup>  gli Assiri, ch'eran suoi vicini, vestiti di porpora, governatori e magistrati, tutti bei giovani, cavalieri montati sui loro cavalli. </p>
<p id="v7"><sup><small>7</small></sup>  Ella si prostituì con loro, ch'eran tutti il fior fiore de' figliuoli d'Assiria, e si contaminò con tutti quelli per i quali s'appassionava, con tutti i loro idoli. </p>
<p id="v8"><sup><small>8</small></sup>  Ed ella non abbandonò le prostituzioni che commetteva con gli Egiziani, quando questi giacevano con lei nella sua giovinezza, quando comprimevano il suo vergine seno e sfogavano su lei la loro lussuria. </p>
<p id="v9"><sup><small>9</small></sup>  Perciò io l'abbandonai in balìa de' suoi amanti, in balìa de' figliuoli d'Assiria, per i quali s'era appassionata. </p>
<p id="v10"><sup><small>10</small></sup>  Essi scoprirono la sua nudità, presero i suoi figliuoli e le sue figliuole e la uccisero con la spada. Ed ella diventò famosa fra le donne, e su lei furono eseguiti dei giudizi. </p>
<p id="v11"><sup><small>11</small></sup>  E la sua sorella vide questo, e nondimeno si corruppe più di lei ne' suoi amori, e le sue prostituzioni sorpassarono le prostituzioni della sua sorella. </p>
<p id="v12"><sup><small>12</small></sup>  S'appassionò per i figliuoli d'Assiria, che eran suoi vicini, governatori e magistrati, vestiti pomposamente, cavalieri montati sui loro cavalli, tutti giovani e belli. </p>
<p id="v13"><sup><small>13</small></sup>  E io vidi ch'ella si contaminava; ambedue seguivano la medesima via; </p>
<p id="v14"><sup><small>14</small></sup>  ma questa superò l'altra nelle sue prostituzioni; vide degli uomini disegnati sui muri, delle immagini di Caldei dipinte in rosso, </p>
<p id="v15"><sup><small>15</small></sup>  con delle cinture ai fianchi, con degli ampi turbanti in capo, dall'aspetto di capitani, tutti quanti, ritratti de' figliuoli di Babilonia, della Caldea, loro terra natìa; </p>
<p id="v16"><sup><small>16</small></sup>  e, come li vide, s'appassionò per loro e mandò ad essi de' messaggeri, in Caldea. </p>
<p id="v17"><sup><small>17</small></sup>  E i figliuoli di Babilonia vennero a lei, al letto degli amori, e la contaminarono con le loro fornicazioni; ed ella si contaminò con essi; poi, l'anima sua s'alienò da loro. </p>
<p id="v18"><sup><small>18</small></sup>  Ella mise a nudo le sue prostituzioni, mise a nudo la sua vergogna, e l'anima mia s'alienò da lei, come l'anima mia s'era alienata dalla sua sorella. </p>
<p id="v19"><sup><small>19</small></sup>  Nondimeno, ella moltiplicò le sue prostituzioni, ricordandosi dei giorni della sua giovinezza quando s'era prostituita nel paese d'Egitto; </p>
<p id="v20"><sup><small>20</small></sup>  e s'appassionò per quei fornicatori dalle membra d'asino, dall'ardor di stalloni. </p>
<p id="v21"><sup><small>21</small></sup>  Così tu tornasti alle turpitudini della tua giovinezza, quando gli Egiziani ti premevan le mammelle a motivo del tuo vergine seno. </p>
<p id="v22"><sup><small>22</small></sup>  Perciò, Oholiba, così parla il Signore, l'Eterno: Ecco, io susciterò contro di te i tuoi amanti, dai quali l'anima tua s'è alienata, e li farò venire contro di te da tutte le parti: </p>
<p id="v23"><sup><small>23</small></sup>  i figliuoli di Babilonia e tutti i Caldei, principi, ricchi e grandi, e tutti i figliuoli d'Assiria con loro, giovani e belli, tutti governatori e magistrati, capitani e consiglieri, tutti montati sui loro cavalli. </p>
<p id="v24"><sup><small>24</small></sup>  Essi vengono contro di te con armi, carri e ruote, e con una folla di popoli; con targhe, scudi, ed elmi si schierano contro di te d'ogni intorno; io rimetto in mano loro il giudizio, ed essi ti giudicheranno secondo le loro leggi. </p>
<p id="v25"><sup><small>25</small></sup>  Io darò corso alla mia gelosia contro di te, ed essi ti tratteranno con furore: ti taglieranno il naso e gli orecchi, e ciò che rimarrà di te cadrà per la spada; prenderanno i tuoi figliuoli e le tue figliuole, e ciò che rimarrà di te sarà divorato dal fuoco. </p>
<p id="v26"><sup><small>26</small></sup>  E ti spoglieranno delle tue vesti, e porteran via gli oggetti di cui t'adorni. </p>
<p id="v27"><sup><small>27</small></sup>  E io farò cessare la tua lussuria e la tua prostituzione cominciata nel paese d'Egitto, e tu non alzerai più gli occhi verso di loro, e non ti ricorderai più dell'Egitto. </p>
<p id="v28"><sup><small>28</small></sup>  Poiché così parla il Signore, l'Eterno: Ecco, io ti do in mano di quelli che tu hai in odio, in mano di quelli, dai quali l'anima tua s'è alienata. </p>
<p id="v29"><sup><small>29</small></sup>  Essi ti tratteranno con odio, porteran via tutto il frutto del tuo lavoro, e ti lasceranno nuda e scoperta; e così saran messe allo scoperto la vergogna della tua impudicizia, la tua lussuria e le tue prostituzioni. </p>
<p id="v30"><sup><small>30</small></sup>  Queste cose ti saran fatte, perché ti sei prostituita correndo dietro alle nazioni, perché ti sei contaminata coi loro idoli. </p>
<p id="v31"><sup><small>31</small></sup>  Tu hai camminato per la via della tua sorella, e io ti metto in mano la sua coppa. </p>
<p id="v32"><sup><small>32</small></sup>  Così parla il Signore, l'Eterno: Tu berrai la coppa della tua sorella: coppa profonda ed ampia; sarai esposta alle risa ed alle beffe; la coppa è di gran capacità. </p>
<p id="v33"><sup><small>33</small></sup>  Tu sarai riempita d'ebbrezza e di dolore: è la coppa della desolazione e della devastazione, è la coppa della tua sorella Samaria. </p>
<p id="v34"><sup><small>34</small></sup>  E tu la berrai, la vuoterai, ne morderai i pezzi, e te ne squarcerai il seno; poiché son io quegli che ho parlato, dice il Signore, l'Eterno. </p>
<p id="v35"><sup><small>35</small></sup>  Perciò così parla il Signore, l'Eterno: Poiché tu m'hai dimenticato e m'hai buttato dietro alle spalle, porta dunque anche tu, la pena della tua scelleratezza e delle tue prostituzioni'. </p>
<p id="v36"><sup><small>36</small></sup>  E l'Eterno mi disse: 'Figliuol d'uomo, non giudicherai tu Ohola e Oholiba? Dichiara loro adunque le loro abominazioni! </p>
<p id="v37"><sup><small>37</small></sup>  Poiché han commesso adulterio, han del sangue sulle loro mani; han commesso adulterio coi loro idoli, e gli stessi figliuoli che m'avean partorito, li han fatti passare per il fuoco perché servissero loro di pasto. </p>
<p id="v38"><sup><small>38</small></sup>  E anche questo m'hanno fatto: in quel medesimo giorno han contaminato il mio santuario e han profanato i miei sabati. </p>
<p id="v39"><sup><small>39</small></sup>  Dopo aver immolato i loro figliuoli ai loro idoli, in quello stesso giorno sono venute nel mio santuario per profanarlo; ecco, quello che hanno fatto in mezzo alla mia casa. </p>
<p id="v40"><sup><small>40</small></sup>  E, oltre a questo, hanno mandato a cercare uomini che vengon da lontano; ad essi hanno inviato de' messaggeri, ed ecco che son venuti. Per loro ti sei lavata, ti sei imbellettata gli occhi, ti sei parata d'ornamenti; </p>
<p id="v41"><sup><small>41</small></sup>  ti sei assisa sopra un letto sontuoso, davanti al quale era disposta una tavola; e su quella hai messo il mio profumo e il mio olio. </p>
<p id="v42"><sup><small>42</small></sup>  E là s'udiva il rumore d'una folla sollazzante, e oltre alla gente presa tra la folla degli uomini, sono stati introdotti degli ubriachi venuti dal deserto, che han messo de' braccialetti ai polsi delle due sorelle, e de' magnifici diademi sul loro capo. </p>
<p id="v43"><sup><small>43</small></sup>  E io ho detto di quella invecchiata negli adulterî: Anche ora commettono prostituzioni con lei!... proprio con lei! </p>
<p id="v44"><sup><small>44</small></sup>  E si viene ad essa, come si va da una prostituta! Così si viene da Ohola e da Oholiba, da queste donne scellerate. </p>
<p id="v45"><sup><small>45</small></sup>  Ma degli uomini giusti le giudicheranno, come si giudican le adultere, come si giudican le donne che spandon il sangue; perché sono adultere, e hanno del sangue sulle mani. </p>
<p id="v46"><sup><small>46</small></sup>  Perciò così parla il Signore, l'Eterno: Sarà fatta salire contro di loro una moltitudine, ed esse saranno date in balìa del terrore e del saccheggio. </p>
<p id="v47"><sup><small>47</small></sup>  E quella moltitudine le lapiderà, e le farà a pezzi con la spada; ucciderà i loro figliuoli e le loro figliuole, e darà alle fiamme le loro case. </p>
<p id="v48"><sup><small>48</small></sup>  E io farò cessare la scelleratezza nel paese, e tutte le donne saranno ammaestrate a non commetter più turpitudini come le vostre. </p>
<p id="v49"><sup><small>49</small></sup>  E la vostra scelleratezza vi sarà fatta ricadere addosso, e voi porterete la pena della vostra idolatria, e conoscerete che io sono il Signore, l'Eterno'. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Ezekiel/22">
          <span class="mdi mdi-arrow-left-drop-circle"></span><span class="pl-2">Ezechiele - Capitolo 22</span>
        </a>
        </td>
        <td>
        <a href="/it/Bible/Ezekiel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Ezekiel/24">
          <span class="pr-2">Ezechiele - Capitolo 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
