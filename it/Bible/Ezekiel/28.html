<!--
title: Ezechiele - Capitolo 28
description: 
published: true
date: 2022-10-7T1:7:41Z
tags: bible, bible—ezekiel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezekiel/27">Ezechiele - Capitolo 27</a></td>
        <td><a href="/it/Bible/Ezekiel/Index">Indice</a></td>
        <td><a href="/it/Bible/Ezekiel/29">Ezechiele - Capitolo 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E la parola dell'Eterno mi fu rivolta in questi termini: </p>
<p id="v2"><sup><small>2</small></sup>  'Figliuol d'uomo, di' al principe di Tiro: Così parla il Signore, l'Eterno: Il tuo cuore s'è fatto altero, e tu dici: Io sono un dio! Io sto assiso sopra un trono di Dio nel cuore de' mari! mentre sei un uomo non un Dio, quantunque tu ti faccia un cuore simile al cuore d'un Dio. </p>
<p id="v3"><sup><small>3</small></sup>  Ecco, tu sei più savio di Daniele, nessun mistero è oscuro per te; </p>
<p id="v4"><sup><small>4</small></sup>  con la tua saviezza e con la tua intelligenza ti sei procurato ricchezza, hai ammassato oro e argento nei tuoi tesori; </p>
<p id="v5"><sup><small>5</small></sup>  con la tua gran saviezza e col tuo commercio hai accresciuto le tue ricchezze, e a motivo delle tue ricchezze il tuo cuore s'è fatto altero. </p>
<p id="v6"><sup><small>6</small></sup>  Perciò così parla il Signore, l'Eterno: Poiché tu ti sei fatto un cuore come un cuore di Dio, </p>
<p id="v7"><sup><small>7</small></sup>  ecco, io fo venire contro di te degli stranieri, i più violenti di fra le nazioni; ed essi sguaineranno le loro spade contro lo splendore della tua saviezza, e contamineranno la tua bellezza; </p>
<p id="v8"><sup><small>8</small></sup>  ti trarranno giù nella fossa, e tu morrai della morte di quelli che sono trafitti nel cuore de' mari. </p>
<p id="v9"><sup><small>9</small></sup>  Continuerai tu a dire: 'Io sono un Dio', in presenza di colui che ti ucciderà? Sarai un uomo e non un Dio nelle mani di chi ti trafiggerà! </p>
<p id="v10"><sup><small>10</small></sup>  Tu morrai della morte degl'incirconcisi, per man di stranieri; poiché io ho parlato, dice il Signore, l'Eterno'. </p>
<p id="v11"><sup><small>11</small></sup>  E la parola dell'Eterno mi fu rivolta in questi termini: </p>
<p id="v12"><sup><small>12</small></sup>  'Figliuol d'uomo, pronunzia una lamentazione sul re di Tiro, e digli: Così parla il Signore, l'Eterno: Tu mettevi il suggello alla perfezione, eri pieno di saviezza, di una bellezza perfetta; </p>
<p id="v13"><sup><small>13</small></sup>  eri in Eden il giardino di Dio; eri coperto d'ogni sorta di pietre preziose: rubini, topazi, diamanti, crisoliti, onici, diaspri, zaffiri, carbonchi, smeraldi, oro; tamburi e flauti erano al tuo servizio, preparati il giorno che fosti creato. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Eri un cherubino dalle ali distese, un protettore. Io t'avevo stabilito, tu stavi sul monte santo di Dio, camminavi in mezzo a pietre di fuoco. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Tu fosti perfetto nelle tue vie dal giorno che fosti creato, perché non si trovò in te la perversità. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Per l'abbondanza del tuo commercio, tutto in te s'è riempito di violenza, e tu hai peccato; perciò io ti caccio come un profano dal monte di Dio, e ti farò sparire, o cherubino protettore, di mezzo alle pietre di fuoco. <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  Il tuo cuore s'è fatto altero per la tua bellezza; tu hai corrotto la tua saviezza a motivo del tuo splendore; io ti getto a terra, ti do in ispettacolo ai re. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Con la moltitudine delle tue iniquità, colla disonestà del tuo commercio, tu hai profanato i tuoi santuari; ed io faccio uscire di mezzo a te un fuoco che ti divori, e ti riduco in cenere sulla terra, in presenza di tutti quelli che ti guardano. </p>
<p id="v19"><sup><small>19</small></sup>  Tutti quelli che ti conoscevano fra i popoli restano stupefatti al vederti; tu sei diventato oggetto di terrore e non esisterai mai più'. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  La parola dell'Eterno mi fu rivolta in questi termini: </p>
<p id="v21"><sup><small>21</small></sup>  'Figliuol d'uomo, volgi la faccia verso Sidon, profetizza contro di lei, </p>
<p id="v22"><sup><small>22</small></sup>  e di': Così parla il Signore, l'Eterno: Eccomi contro di te, o Sidon! e io mi glorificherò in mezzo di te: e si conoscerà che io sono l'Eterno, quando avrò eseguiti i miei giudizi contro di lei, e mi sarò santificato in lei. </p>
<p id="v23"><sup><small>23</small></sup>  Io manderò contro di lei la peste, e ci sarà del sangue nelle sue strade; e in mezzo ad essa cadranno gli uccisi dalla spada, che piomberà su lei da tutte le parti; e si conoscerà che io sono l'Eterno. </p>
<p id="v24"><sup><small>24</small></sup>  E non ci sarà più per la casa d'Israele né spina maligna né rovo irritante fra tutti i suoi vicini che la disprezzano; e si conoscerà che io sono il Signore, l'Eterno. </p>
<p id="v25"><sup><small>25</small></sup>  Così parla il Signore, l'Eterno: Quando avrò raccolto la casa d'Israele di mezzo ai popoli fra i quali essa è dispersa, io mi santificherò in loro nel cospetto delle nazioni, ed essi abiteranno il loro paese che io ho dato al mio servo Giacobbe; </p>
<p id="v26"><sup><small>26</small></sup>  vi abiteranno al sicuro; edificheranno case e pianteranno vigne; abiteranno al sicuro, quand'io avrò eseguito i miei giudizi su tutti quelli che li circondano e li disprezzano; e conosceranno che io sono l'Eterno, il loro Dio'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezekiel/27">Ezechiele - Capitolo 27</a></td>
        <td><a href="/it/Bible/Ezekiel/Index">Indice</a></td>
        <td><a href="/it/Bible/Ezekiel/29">Ezechiele - Capitolo 29</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 28:13 <i>I giardini di Dio</i>: <a href="/it/The_Urantia_Book/43#p6_1">LU 43:6.1</a>. </li>
  <li id="fn2"><a href="#cite2">↑</a> 28:14 <i>Le sante montagne di Dio</i>: <a href="/it/The_Urantia_Book/53#p1_1">LU 53:1.1</a>. </li>
  <li id="fn3"><a href="#cite3">↑</a> 28:15 <i>Eri perfetto fino a quando</i>: <a href="/it/The_Urantia_Book/53#p1_1">LU 53:1.1</a>. </li>
  <li id="fn4"><a href="#cite4">↑</a> 28:16-19 <i>Stato dei ribelli</i>: <a href="/it/The_Urantia_Book/53#p9_6">LU 53:9.6</a>. </li>
  <li id="fn5"><a href="#cite5">↑</a> 28:17 <i>Lucifero orgoglioso della bellezza</i>: <a href="/it/The_Urantia_Book/53#p1_3">LU 53:1.3</a>.  <i>Orgoglio e illusione</i>: <a href="/it/The_Urantia_Book/53#p2_5">LU 53:2.5</a>. </li>
  <li id="fn6"><a href="#cite6">↑</a> 28:19 <i>Conoscenti stupiti</i>: <a href="/it/The_Urantia_Book/53#p9_7">LU 53:9.7</a>. </li>
</ol>
</div>
