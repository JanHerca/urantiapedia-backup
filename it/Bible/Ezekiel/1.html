<!--
title: Ezechiele - Capitolo 1
description: 
published: true
date: 2023-11-8T21:45:55Z
tags: bible, bible—ezekiel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/it/Bible/Ezekiel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Ezekiel/2">
          <span class="pr-2">Ezechiele - Capitolo 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or avvenne l'anno trentesimo, il quinto giorno del quarto mese, che, essendo presso al fiume Kebar, fra quelli ch'erano stati menati in cattività, i cieli s'aprirono, e io ebbi delle visioni divine. </p>
<p id="v2"><sup><small>2</small></sup>  Il quinto giorno del mese (era il quinto anno della cattività del re Joiakin), </p>
<p id="v3"><sup><small>3</small></sup>  la parola dell'Eterno fu espressamente rivolta al sacerdote Ezechiele, figliuolo di Buzi, nel paese dei Caldei, presso al fiume Kebar; e la mano dell'Eterno fu quivi sopra lui. </p>
<p id="v4"><sup><small>4</small></sup>  Io guardai, ed ecco venire dal settentrione un vento di tempesta, una grossa nuvola con un globo di fuoco che spandeva tutto all'intorno d'essa uno splendore; e nel centro di quel fuoco si vedeva come del rame sfavillante in mezzo al fuoco. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Nel centro del fuoco appariva la forma di quattro esseri viventi; e questo era l'aspetto loro: avevano sembianza umana. </p>
<p id="v6"><sup><small>6</small></sup>  Ognuno d'essi aveva quattro facce, e ognuno quattro ali. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  I loro piedi eran diritti, e la pianta de' loro piedi era come la pianta del piede d'un vitello; e sfavillavano come il rame terso. </p>
<p id="v8"><sup><small>8</small></sup>  Avevano delle mani d'uomo sotto le ali ai loro quattro lati; e tutti e quattro avevano le loro facce e le loro ali. </p>
<p id="v9"><sup><small>9</small></sup>  Le loro ali si univano l'una all'altra; camminando, non si voltavano; ognuno camminava dritto dinanzi a sé. </p>
<p id="v10"><sup><small>10</small></sup>  Quanto all'aspetto delle loro facce, essi avevan tutti una faccia d'uomo, tutti e quattro una faccia di leone a destra, tutti e quattro una faccia di bue a sinistra, e tutti e quattro una faccia d'aquila. </p>
<p id="v11"><sup><small>11</small></sup>  Le loro facce e le loro ali erano separate nella parte superiore; ognuno aveva due ali che s'univano a quelle dell'altro, e due che coprivan loro il corpo. </p>
<p id="v12"><sup><small>12</small></sup>  Camminavano ognuno dritto davanti a sé, andavano dove lo spirito li faceva andare, e, camminando, non si voltavano. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Quanto all'aspetto degli esseri viventi, esso era come di carboni ardenti, come di fiaccole; quel fuoco circolava in mezzo agli esseri viventi, era un fuoco sfavillante, e dal fuoco uscivan de' lampi. </p>
<p id="v14"><sup><small>14</small></sup>  E gli esseri viventi correvano in tutti i sensi, simili al fulmine. </p>
<p id="v15"><sup><small>15</small></sup>  Or com'io stavo guardando gli esseri viventi, ecco una ruota in terra, presso a ciascun d'essi, verso le loro quattro facce. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  L'aspetto delle ruote e la loro forma eran come l'aspetto del crisolito; tutte e quattro si somigliavano; il loro aspetto e la loro forma eran quelli d'una ruota che fosse attraversata da un'altra ruota. </p>
<p id="v17"><sup><small>17</small></sup>  Quando si movevano, andavano tutte e quattro dal proprio lato, e, andando, non si voltavano. </p>
<p id="v18"><sup><small>18</small></sup>  Quanto ai loro cerchi, essi erano alti e formidabili; e i cerchi di tutte e quattro eran pieni d'occhi d'ogn'intorno. </p>
<p id="v19"><sup><small>19</small></sup>  Quando gli esseri viventi camminavano, le ruote si movevano allato a loro; e quando gli esseri viventi s'alzavan su da terra, s'alzavano anche le ruote. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Dovunque lo spirito voleva andare, andavano anch'essi; e le ruote s'alzavano allato a quelli, perché lo spirito degli esseri viventi era nelle ruote. </p>
<p id="v21"><sup><small>21</small></sup>  Quando quelli camminavano, anche le ruote si movevano; quando quelli si fermavano, anche queste si fermavano; e quando quelli s'alzavano su dalla terra, anche queste s'alzavano allato ad essi perché lo spirito degli esseri viventi era nelle ruote. </p>
<p id="v22"><sup><small>22</small></sup>  Sopra le teste degli esseri viventi c'era come una distesa di cielo, di colore simile a cristallo d'ammirabile splendore, e s'espandeva su in alto, sopra alle loro teste. </p>
<p id="v23"><sup><small>23</small></sup>  E sotto la distesa si drizzavano le loro ali, l'una verso l'altra; e ne avevano ciascuno due che coprivano loro il corpo. </p>
<p id="v24"><sup><small>24</small></sup>  E quand'essi camminavano, io sentivo il rumore delle loro ali, come il rumore delle grandi acque, come la voce dell'Onnipotente: un rumore di gran tumulto, come il rumore d'un accampamento; quando si fermavano, abbassavano le loro ali; </p>
<p id="v25"><sup><small>25</small></sup>  e s'udiva un rumore che veniva dall'alto della distesa ch'era sopra le loro teste. </p>
<p id="v26"><sup><small>26</small></sup>  E al disopra della distesa che stava sopra le loro teste, c'era come una pietra di zaffiro, che pareva un trono; e su questa specie di trono appariva come la figura d'un uomo, che vi stava assiso sopra, su in alto. </p>
<p id="v27"><sup><small>27</small></sup>  Vidi pure come del rame terso, come del fuoco, che lo circondava d'ogn'intorno dalla sembianza dei suoi fianchi in su; e dalla sembianza dei suoi fianchi in giù vidi come del fuoco, come uno splendore tutto attorno a lui. </p>
<p id="v28"><sup><small>28</small></sup>  Qual è l'aspetto dell'arco ch'è nella nuvola in un giorno di pioggia, tal era l'aspetto di quello splendore che lo circondava. Era una apparizione dell'immagine della gloria dell'Eterno. A questa vista caddi sulla mia faccia, e udii la voce d'uno che parlava. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/it/Bible/Ezekiel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Ezekiel/2">
          <span class="pr-2">Ezechiele - Capitolo 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 1:4,13, <i>Luminosità</i>: <a href="/it/The_Urantia_Book/39#p5_14">LU 39:5.14</a>. </li>
  <li id="fn2"><a href="#cite2">↑</a> 1:4,14,22,27 <i>Avvolto dalla luce</i>: <a href="/it/The_Urantia_Book/39#p5_14">LU 39:5.14</a>. </li>
  <li id="fn3"><a href="#cite3">↑</a> 1:6,11,23 <i>Scudi d'attrito</i>: <a href="/it/The_Urantia_Book/39#p5_12">LU 39:5.12</a>. </li>
  <li id="fn4"><a href="#cite4">↑</a> 1:12-14,19-24 <i>Partenza</i>: <a href="/it/The_Urantia_Book/39#p5_14">LU 39:5.14</a>. </li>
  <li id="fn5"><a href="#cite5">↑</a> 1:15-19 <i>Rivoluzioni dell'universo</i>: <a href="/it/The_Urantia_Book/15#p3_7">LU 15:3.7</a>. </li>
  <li id="fn6"><a href="#cite6">↑</a> 1:19-21 <i>Trasporti di carico</i>: <a href="/it/The_Urantia_Book/39#p5_13">LU 39:5.13</a>. </li>
</ol>
</div>
