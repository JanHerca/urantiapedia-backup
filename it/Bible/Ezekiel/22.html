<!--
title: Ezechiele - Capitolo 22
description: 
published: true
date: 2023-11-8T21:45:55Z
tags: bible, bible—ezekiel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Ezekiel/21">
          <span class="mdi mdi-arrow-left-drop-circle"></span><span class="pl-2">Ezechiele - Capitolo 21</span>
        </a>
        </td>
        <td>
        <a href="/it/Bible/Ezekiel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Ezekiel/23">
          <span class="pr-2">Ezechiele - Capitolo 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  E la parola dell'Eterno mi fu rivolta in questi termini: </p>
<p id="v2"><sup><small>2</small></sup>  'Ora, figliuol d'uomo, non giudicherai tu, non giudicherai tu questa città di sangue? Falle dunque conoscere tutte le sue abominazioni! e di': </p>
<p id="v3"><sup><small>3</small></sup>  Così parla il Signore, l'Eterno: O città, che spandi il sangue in mezzo a te perché il tuo tempo giunga, e che ti fai degl'idoli per contaminarti! </p>
<p id="v4"><sup><small>4</small></sup>  Per il sangue che hai sparso ti sei resa colpevole, e per gl'idoli che hai fatto ti sei contaminata; tu hai fatto avvicinare i tuoi giorni, e sei giunta al termine de' tuoi anni; perciò io ti espongo al vituperio delle nazioni e allo scherno di tutti i paesi. </p>
<p id="v5"><sup><small>5</small></sup>  Quelli che ti son vicini e quelli che son lontani da te si faran beffe di te, o tu contaminata di fama, e piena di disordine! </p>
<p id="v6"><sup><small>6</small></sup>  Ecco, i principi d'Israele, ognuno secondo il suo potere, sono occupati in te a spandere il sangue; </p>
<p id="v7"><sup><small>7</small></sup>  in te si sprezza padre e madre; in mezzo a te si opprime lo straniero; in te si calpesta l'orfano e la vedova. </p>
<p id="v8"><sup><small>8</small></sup>  Tu disprezzi le mie cose sante, tu profani i miei sabati. </p>
<p id="v9"><sup><small>9</small></sup>  In te c'è della gente che calunnia per spandere il sangue, in te si mangia sui monti, in mezzo a te si commettono scelleratezze. </p>
<p id="v10"><sup><small>10</small></sup>  In te si scoprono le vergogne del padre, in te si violenta la donna durante la sua impurità; </p>
<p id="v11"><sup><small>11</small></sup>  in te l'uno commette abominazione con la moglie del suo prossimo, l'altro contamina d'incesto la sua nuora, l'altro violenta la sua sorella, figliuola di suo padre. </p>
<p id="v12"><sup><small>12</small></sup>  In te si ricevono regali per spandere del sangue; tu prendi interesse, dài ad usura, trai guadagno dal prossimo con la violenza, e dimentichi me, dice il Signore, l'Eterno. </p>
<p id="v13"><sup><small>13</small></sup>  Ma ecco, io batto le mani, a motivo del disonesto guadagno che fai, e del sangue da te sparso, ch'è in mezzo di te. </p>
<p id="v14"><sup><small>14</small></sup>  Il tuo cuore reggerà egli, o le tue mani saranno esse forti il giorno che io agirò contro di te? Io, l'Eterno, son quegli che ho parlato, e lo farò. </p>
<p id="v15"><sup><small>15</small></sup>  Io ti disperderò fra le nazioni, ti spargerò per i paesi, e torrò via da te tutta la tua immondezza; </p>
<p id="v16"><sup><small>16</small></sup>  e tu sarai profanata da te stessa agli occhi delle nazioni, e conoscerai che io sono l'Eterno'. </p>
<p id="v17"><sup><small>17</small></sup>  E la parola dell'Eterno mi fu rivolta in questi termini: </p>
<p id="v18"><sup><small>18</small></sup>  'Figliuol d'uomo, quelli della casa d'Israele mi son diventati tante scorie: tutti quanti non son che rame, stagno, ferro, piombo, in mezzo al fornello; son tutti scorie d'argento. </p>
<p id="v19"><sup><small>19</small></sup>  Perciò, così parla il Signore, l'Eterno: Poiché siete tutti diventati tante scorie, ecco, io vi raduno in mezzo a Gerusalemme. </p>
<p id="v20"><sup><small>20</small></sup>  Come si raduna l'argento, il rame, il ferro, il piombo e lo stagno in mezzo al fornello e si soffia nel fuoco per fonderli, così, nella mia ira e nel mio furore io vi radunerò, vi metterò là, e vi fonderò. </p>
<p id="v21"><sup><small>21</small></sup>  Vi radunerò, soffierò contro di voi nel fuoco del mio furore e voi sarete fusi in mezzo a Gerusalemme. </p>
<p id="v22"><sup><small>22</small></sup>  Come l'argento è fuso in mezzo al fornello, così voi sarete fusi in mezzo alla città; e voi saprete che io, l'Eterno, son quegli che riverso su di voi il mio furore'. </p>
<p id="v23"><sup><small>23</small></sup>  E la parola dell'Eterno mi fu rivolta in questi termini: </p>
<p id="v24"><sup><small>24</small></sup>  'Figliuol d'uomo, di' a Gerusalemme: Tu sei una terra che non è stata purificata, che non è stata bagnata da pioggia in un giorno d'indignazione. </p>
<p id="v25"><sup><small>25</small></sup>  V'è una cospirazione de' suoi profeti in mezzo a lei; come un leone ruggente che sbrana una preda, costoro divorano le anime, piglian tesori e cose preziose, moltiplican le vedove in mezzo a lei. </p>
<p id="v26"><sup><small>26</small></sup>  I suoi sacerdoti violano la mia legge e profanano le mie cose sante; non distinguono fra santo e profano, non fan conoscere la differenza che passa fra ciò ch'è impuro e ciò ch'è puro, chiudon gli occhi sui miei sabati, e io son profanato in mezzo a loro. </p>
<p id="v27"><sup><small>27</small></sup>  I suoi capi, in mezzo a lei, son come lupi che sbranano la loro preda: spandono il sangue, perdono le anime per saziare la loro cupidigia. </p>
<p id="v28"><sup><small>28</small></sup>  E i loro profeti intonacan loro tutto questo con malta che non regge: hanno delle visioni vane, pronostican loro la menzogna, e dicono: - Così parla il Signore, l'Eterno - mentre l'Eterno non ha parlato affatto. </p>
<p id="v29"><sup><small>29</small></sup>  Il popolo del paese si dà alla violenza, commette rapine, calpesta l'afflitto e il povero, opprime lo straniero, contro ogni equità. </p>
<p id="v30"><sup><small>30</small></sup>  Ed io ho cercato fra loro qualcuno che riparasse la cinta e stesse sulla breccia davanti a me in favore del paese, perché io non lo distruggessi; ma non l'ho trovato. </p>
<p id="v31"><sup><small>31</small></sup>  Perciò, io riverserò su loro la mia indignazione; io li consumerò col fuoco della mia ira, e farò ricadere sul loro capo la loro condotta, dice il Signore, l'Eterno'. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Ezekiel/21">
          <span class="mdi mdi-arrow-left-drop-circle"></span><span class="pl-2">Ezechiele - Capitolo 21</span>
        </a>
        </td>
        <td>
        <a href="/it/Bible/Ezekiel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Ezekiel/23">
          <span class="pr-2">Ezechiele - Capitolo 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
