<!--
title: Ezechiele - Capitolo 14
description: 
published: true
date: 2022-10-7T1:7:41Z
tags: bible, bible—ezekiel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezekiel/13">Ezechiele - Capitolo 13</a></td>
        <td><a href="/it/Bible/Ezekiel/Index">Indice</a></td>
        <td><a href="/it/Bible/Ezekiel/15">Ezechiele - Capitolo 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or vennero a me alcuni degli anziani d'Israele, e si sedettero davanti a me. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  E la parola dell'Eterno mi fu rivolta in questi termini: </p>
<p id="v3"><sup><small>3</small></sup>  'Figliuol d'uomo, questi uomini hanno innalzato i loro idoli nel loro cuore, e si son messi davanti l'intoppo che li fa cadere nella loro iniquità; come potrei io esser consultato da costoro? </p>
<p id="v4"><sup><small>4</small></sup>  Perciò parla e di' loro: Così dice il Signore, l'Eterno: Chiunque della casa d'Israele innalza i suoi idoli nel suo cuore e pone davanti a sé l'intoppo che lo fa cadere nella sua iniquità, e poi viene al profeta, io, l'Eterno, gli risponderò come si merita per la moltitudine de' suoi idoli, </p>
<p id="v5"><sup><small>5</small></sup>  affin di prendere per il loro cuore quelli della casa d'Israele che si sono alienati da me tutti quanti per i loro idoli. </p>
<p id="v6"><sup><small>6</small></sup>  Perciò di' alla casa d'Israele: Così parla il Signore, l'Eterno: Tornate, ritraetevi dai vostri idoli, stornate le vostre facce da tutte le vostre abominazioni. </p>
<p id="v7"><sup><small>7</small></sup>  Poiché, a chiunque della casa d'Israele o degli stranieri che soggiornano in Israele si separa da me, innalza i suoi idoli nel suo cuore e pone davanti a sé l'intoppo che lo fa cadere nella sua iniquità e poi viene al profeta per consultarmi per suo mezzo, risponderò io, l'Eterno, da me stesso. </p>
<p id="v8"><sup><small>8</small></sup>  Io volgerò la mia faccia contro a quell'uomo, ne farò un segno e un proverbio, e lo sterminerò di mezzo al mio popolo; e voi conoscerete che io sono l'Eterno. </p>
<p id="v9"><sup><small>9</small></sup>  E se il profeta si lascia sedurre e dice qualche parola, io, l'Eterno, sono quegli che avrò sedotto quel profeta; e stenderò la mia mano contro di lui, e lo distruggerò di mezzo al mio popolo d'Israele. </p>
<p id="v10"><sup><small>10</small></sup>  E ambedue porteranno la pena della loro iniquità: la pena del profeta sarà pari alla pena di colui che lo consulta, </p>
<p id="v11"><sup><small>11</small></sup>  affinché quelli della casa d'Israele non vadano più errando lungi da me, e non si contaminino più con tutte le loro trasgressioni, e siano invece mio popolo, e io sia il loro Dio, dice il Signore, l'Eterno'. </p>
<p id="v12"><sup><small>12</small></sup>  La parola dell'Eterno mi fu ancora rivolta in questi termini: </p>
<p id="v13"><sup><small>13</small></sup>  'Figliuol d'uomo, se un paese peccasse contro di me commettendo qualche prevaricazione, e io stendessi la mia mano contro di lui, e gli spezzassi il sostegno del pane, e gli mandassi contro la fame, e ne sterminassi uomini e bestie, </p>
<p id="v14"><sup><small>14</small></sup>  e in mezzo ad esso si trovassero questi tre uomini: Noè, Daniele e Giobbe, questi non salverebbero che le loro persone, per la loro giustizia, dice il Signore, l'Eterno. </p>
<p id="v15"><sup><small>15</small></sup>  Se io facessi passare per quel paese delle male bestie che lo spopolassero, sì ch'esso rimanesse un deserto dove nessuno passasse più a motivo di quelle bestie, </p>
<p id="v16"><sup><small>16</small></sup>  se in mezzo ad esso si trovassero quei tre uomini, com'è vero ch'io vivo, dice il Signore, l'Eterno, essi non salverebbero né figliuoli né figliuole; essi soltanto sarebbero salvati, ma il paese rimarrebbe desolato. </p>
<p id="v17"><sup><small>17</small></sup>  O se io facessi venire la spada contro quel paese, e dicessi: - Passi la spada per il paese! - in guisa che ne sterminasse uomini e bestie, </p>
<p id="v18"><sup><small>18</small></sup>  se in mezzo ad esso si trovassero quei tre uomini, com'è vero ch'io vivo, dice il Signore, l'Eterno, essi non salverebbero né figliuoli né figliuole, ma essi soltanto sarebbero salvati. </p>
<p id="v19"><sup><small>19</small></sup>  O se contro quel paese mandassi la peste, e riversassi su d'esso il mio furore fino al sangue, per sterminare uomini e bestie, </p>
<p id="v20"><sup><small>20</small></sup>  se in mezzo ad esso si trovassero Noè, Daniele e Giobbe, com'è vero ch'io vivo, dice il Signore, l'Eterno, essi non salverebbero né figliuoli né figliuole; non salverebbero che le loro persone, per la loro giustizia. </p>
<p id="v21"><sup><small>21</small></sup>  Poiché così parla il Signore, l'Eterno: Non altrimenti avverrà quando manderò contro Gerusalemme i miei quattro tremendi giudizi: la spada, la fame, le male bestie e la peste, per sterminare uomini e bestie. </p>
<p id="v22"><sup><small>22</small></sup>  Ma ecco, ne scamperà un residuo, de' figliuoli e delle figliuole, che saran menati fuori, che giungeranno a voi, e di cui vedrete la condotta e le azioni; e allora vi consolerete del male che io faccio venire su Gerusalemme, di tutto quello che faccio venire su di lei. </p>
<p id="v23"><sup><small>23</small></sup>  Essi vi consoleranno quando vedrete la loro condotta e le loro azioni, e riconoscerete che, non senza ragione, io faccio quello che faccio contro di lei, dice il Signore, l'Eterno'. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezekiel/13">Ezechiele - Capitolo 13</a></td>
        <td><a href="/it/Bible/Ezekiel/Index">Indice</a></td>
        <td><a href="/it/Bible/Ezekiel/15">Ezechiele - Capitolo 15</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 14:1-23 <i>Ezechiele: servizio / devozione</i>: <a href="/it/The_Urantia_Book/97#p8_3">LU 97:8.3</a>. </li>
  <li id="fn2"><a href="#cite2">↑</a> 14:23 <i>Dio non ha agito senza motivo</i>: <a href="/it/The_Urantia_Book/2#p3_1">LU 2:3.1</a>. </li>
</ol>
</div>
