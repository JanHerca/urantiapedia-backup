<!--
title: Ezechiele - Capitolo 12
description: 
published: true
date: 2022-10-7T1:7:41Z
tags: bible, bible—ezekiel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezekiel/11">Ezechiele - Capitolo 11</a></td>
        <td><a href="/it/Bible/Ezekiel/Index">Indice</a></td>
        <td><a href="/it/Bible/Ezekiel/13">Ezechiele - Capitolo 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  La parola dell'Eterno mi fu ancora rivolta in questi termini: </p>
<p id="v2"><sup><small>2</small></sup>  'Figliuol d'uomo, tu abiti in mezzo a una casa ribelle che ha occhi per vedere e non vede, orecchi per udire e non ode perché è una casa ribelle. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Perciò, figliuol d'uomo, prepàrati un bagaglio da esiliato, e parti di giorno in loro presenza, come se tu andassi in esilio; parti, in loro presenza, dal luogo dove tu sei, per un altro luogo; forse vi porranno mente; perché sono una casa ribelle. </p>
<p id="v4"><sup><small>4</small></sup>  Metti dunque fuori, di giorno, in loro presenza, il tuo bagaglio, simile a quello di chi va in esilio; poi la sera, esci tu stesso, in loro presenza, come fanno quelli che sen vanno esuli. </p>
<p id="v5"><sup><small>5</small></sup>  Fa', in loro presenza, un foro nel muro, e porta fuori per esso il tuo bagaglio. </p>
<p id="v6"><sup><small>6</small></sup>  Portalo sulle spalle, in loro presenza; portalo fuori quando farà buio; copriti la faccia per non veder la terra; perché io faccio di te un segno per la casa d'Israele'. </p>
<p id="v7"><sup><small>7</small></sup>  E io feci così come m'era stato comandato; trassi fuori di giorno il mio bagaglio, bagaglio di esiliato, e sulla sera feci con le mie mani un foro nel muro; e quando fu buio portai fuori il bagaglio, e me lo misi sulle spalle in loro presenza. </p>
<p id="v8"><sup><small>8</small></sup>  E la mattina la parola dell'Eterno mi fu rivolta in questi termini: </p>
<p id="v9"><sup><small>9</small></sup>  'Figliuol d'uomo, la casa d'Israele, questa casa ribelle, non t'ha ella detto: - Che fai? - </p>
<p id="v10"><sup><small>10</small></sup>  Di' loro: Così parla il Signore, l'Eterno: Quest'oracolo concerne il principe ch'è in Gerusalemme, e tutta la casa d'Israele di cui essi fan parte. </p>
<p id="v11"><sup><small>11</small></sup>  Di': Io sono per voi un segno: come ho fatto io, così sarà fatto a loro: essi andranno in esilio, in cattività. </p>
<p id="v12"><sup><small>12</small></sup>  Il principe ch'è in mezzo a loro porterà il suo bagaglio sulle spalle quando farà buio, e partirà; si farà un foro nel muro, per farlo uscire di lì; egli si coprirà la faccia per non veder coi suoi occhi la terra; </p>
<p id="v13"><sup><small>13</small></sup>  e io stenderò su di lui la mia rete, ed egli sarà preso nel mio laccio; lo menerò a Babilonia, nella terra dei Caldei, ma egli non la vedrà, e quivi morrà. </p>
<p id="v14"><sup><small>14</small></sup>  E io disperderò a tutti i venti quelli che lo circondano per aiutarlo, e tutti i suoi eserciti, e sguainerò la spada dietro a loro. </p>
<p id="v15"><sup><small>15</small></sup>  Ed essi conosceranno che io sono l'Eterno quando li avrò sparsi fra le nazioni e dispersi nei paesi stranieri. </p>
<p id="v16"><sup><small>16</small></sup>  Ma lascerò di loro alcuni pochi uomini scampati dalla spada, dalla fame e dalla peste, affinché narrino tutte le loro abominazioni fra le nazioni dove saran giunti; e conosceranno che io sono l'Eterno'. </p>
<p id="v17"><sup><small>17</small></sup>  La parola dell'Eterno mi fu ancora rivolta in questi termini: </p>
<p id="v18"><sup><small>18</small></sup>  'Figliuol d'uomo, mangia il tuo pane con tremore, e bevi la tua acqua con trepidazione ed ansietà; </p>
<p id="v19"><sup><small>19</small></sup>  e di' al popolo del paese: Così parla il Signore, l'Eterno, riguardo agli abitanti di Gerusalemme nella terra d'Israele: Mangeranno il loro pane con ansietà e berranno la loro acqua con desolazione, poiché il loro paese sarà desolato, spogliato di tutto ciò che contiene, a motivo della violenza di tutti quelli che l'abitano. </p>
<p id="v20"><sup><small>20</small></sup>  Le città abitate saranno ridotte in rovine, e il paese sarà desolato; e voi conoscerete che io sono l'Eterno'. </p>
<p id="v21"><sup><small>21</small></sup>  E la parola dell'Eterno mi fu rivolta in questi termini: </p>
<p id="v22"><sup><small>22</small></sup>  'Figliuol d'uomo: Che proverbio è questo che voi ripetete nel paese d'Israele quando dite - I giorni si prolungano e ogni visione è venuta meno? </p>
<p id="v23"><sup><small>23</small></sup>  - Perciò di' loro: Così parla il Signore, l'Eterno: Io farò cessare questo proverbio, e non lo si ripeterà più in Israele; di' loro, invece: I giorni s'avvicinano, s'avvicina l'avveramento d'ogni visione; </p>
<p id="v24"><sup><small>24</small></sup>  poiché nessuna visione sarà più vana, né vi sarà più divinazione ingannevole in mezzo alla casa d'Israele. </p>
<p id="v25"><sup><small>25</small></sup>  Poiché io sono l'Eterno; qualunque sia la parola che avrò detta, ella sarà messa ad effetto; non sarà più differita; poiché nei vostri giorni, o casa ribelle, io pronunzierò una parola, e la metterò ad effetto, dice il Signore, l'Eterno'. </p>
<p id="v26"><sup><small>26</small></sup>  La parola dell'Eterno mi fu ancora rivolta in questi termini: </p>
<p id="v27"><sup><small>27</small></sup>  'Figliuol d'uomo, ecco, quelli della casa d'Israele dicono: - La visione che costui contempla concerne lunghi giorni avvenire, ed egli profetizza per dei tempi lontani. - </p>
<p id="v28"><sup><small>28</small></sup>  Perciò di' loro: Così parla il Signore, l'Eterno: Nessuna delle mie parole sarà più differita; la parola che avrò pronunziata sarà messa ad effetto, dice il Signore, l'Eterno'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezekiel/11">Ezechiele - Capitolo 11</a></td>
        <td><a href="/it/Bible/Ezekiel/Index">Indice</a></td>
        <td><a href="/it/Bible/Ezekiel/13">Ezechiele - Capitolo 13</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 12:2 <i>Gli occhi non vedono, le orecchie non sentono</i>: <a href="/it/The_Urantia_Book/157#p2_2">LU 157:2.2</a>. </li>
</ol>
</div>
