<!--
title: Esdra - Capitolo 7
description: 
published: true
date: 2022-10-7T1:7:41Z
tags: bible, bible—ezra
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezra/6">Esdra - Capitolo 6</a></td>
        <td><a href="/it/Bible/Ezra/Index">Indice</a></td>
        <td><a href="/it/Bible/Ezra/8">Esdra - Capitolo 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or dopo queste cose, sotto il regno d'Artaserse, re di Persia, giunse Esdra, figliuolo di Seraia, figliuolo d'Azaria, figliuolo di Hilkia, </p>
<p id="v2"><sup><small>2</small></sup>  figliuolo di Shallum, figliuolo di Tsadok, figliuolo d'Ahitub, </p>
<p id="v3"><sup><small>3</small></sup>  figliuolo d'Amaria, figliuolo d'Azaria, figliuolo di Meraioth, </p>
<p id="v4"><sup><small>4</small></sup>  figliuolo di Zerahia, figliuolo di Uzzi, </p>
<p id="v5"><sup><small>5</small></sup>  figliuolo di Bukki, figliuolo di Abishua, figliuolo di Fineas, figliuolo di Eleazar, figliuolo d'Aaronne, il sommo sacerdote. </p>
<p id="v6"><sup><small>6</small></sup>  Quest'Esdra veniva da Babilonia; era uno scriba versato nella legge di Mosè data dall'Eterno, dall'Iddio d'Israele; e siccome la mano dell'Eterno, del suo Dio, era su lui, il re gli concedette tutto quello che domandò. </p>
<p id="v7"><sup><small>7</small></sup>  E alcuni dei figliuoli d'Israele e alcuni de' sacerdoti, de' Leviti, de' cantori, de' portinai e de' Nethinei saliron pure con lui a Gerusalemme, il settimo anno del re Artaserse. </p>
<p id="v8"><sup><small>8</small></sup>  Esdra giunse a Gerusalemme il quinto mese, nel settimo anno del re. </p>
<p id="v9"><sup><small>9</small></sup>  Infatti, avea fissata la partenza da Babilonia per il primo giorno del primo mese, e arrivò a Gerusalemme il primo giorno del quinto mese, assistito dalla benefica mano del suo Dio. </p>
<p id="v10"><sup><small>10</small></sup>  Poiché Esdra aveva applicato il cuore allo studio ed alla pratica della legge dell'Eterno, e ad insegnare in Israele le leggi e le prescrizioni divine. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Or ecco la copia della lettera data dal re Artaserse a Esdra, sacerdote e scriba, scriba versato nei comandamenti e nelle leggi dati dall'Eterno ad Israele: </p>
<p id="v12"><sup><small>12</small></sup>  'Artaserse, re dei re, a Esdra, sacerdote, scriba versato nella legge dell'Iddio del cielo, ecc. </p>
<p id="v13"><sup><small>13</small></sup>  Da me è decretato che nel mio regno, chiunque del popolo d'Israele, de' suoi sacerdoti e dei Leviti sarà disposto a partire con te per Gerusalemme, vada pure; </p>
<p id="v14"><sup><small>14</small></sup>  giacché tu sei mandato da parte del re e dai suoi sette consiglieri per informarti in Giuda e in Gerusalemme come vi sia osservata la legge del tuo Dio, la quale tu hai nelle mani, </p>
<p id="v15"><sup><small>15</small></sup>  e per portare l'argento e l'oro che il re ed i suoi consiglieri hanno volenterosamente offerto all'Iddio d'Israele, la cui dimora è a Gerusalemme, </p>
<p id="v16"><sup><small>16</small></sup>  e tutto l'argento e l'oro che troverai in tutta la provincia di Babilonia, e i doni volontari fatti dal popolo e dai sacerdoti per la casa del loro Dio a Gerusalemme. </p>
<p id="v17"><sup><small>17</small></sup>  Tu avrai quindi cura di comprare con questo danaro de' giovenchi, dei montoni, degli agnelli, e ciò che occorre per le relative oblazioni e libazioni, e li offrirai sull'altare della casa del vostro Dio ch'è a Gerusalemme. </p>
<p id="v18"><sup><small>18</small></sup>  Del rimanente dell'argento e dell'oro farete, tu e i tuoi fratelli, quel che meglio vi parrà, conformandovi alla volontà del vostro Dio. </p>
<p id="v19"><sup><small>19</small></sup>  Quanto agli utensili che ti son dati per il servizio della casa dell'Iddio tuo, rimettili davanti all'Iddio di Gerusalemme. </p>
<p id="v20"><sup><small>20</small></sup>  E qualunque altra spesa ti occorrerà di fare per la casa del tuo Dio, ne trarrai l'ammontare dal tesoro della casa reale. </p>
<p id="v21"><sup><small>21</small></sup>  Io, il re Artaserse, do ordine a tutti i tesorieri d'oltre il fiume di consegnare senza dilazione a Esdra, sacerdote e scriba, versato nella legge dell'Iddio del cielo, tutto quello che vi chiederà, </p>
<p id="v22"><sup><small>22</small></sup>  fino a cento talenti d'argento, a cento cori di grano, a cento bati di vino, a cento bati d'olio, e a una quantità illimitata di sale. </p>
<p id="v23"><sup><small>23</small></sup>  Tutto quello ch'è comandato dall'Iddio del cielo sia puntualmente fatto per la casa dell'Iddio del cielo. Perché l'ira di Dio dovrebbe ella venire sopra il regno, sopra il re e i suoi figliuoli? </p>
<p id="v24"><sup><small>24</small></sup>  Vi facciamo inoltre sapere che non è lecito a nessuno esigere alcun tributo o imposta o pedaggio da alcuno de' sacerdoti, de' Leviti, de' cantori, de' portinai, de' Nethinei e de' servi di questa casa di Dio. </p>
<p id="v25"><sup><small>25</small></sup>  E tu, Esdra, secondo la sapienza di cui il tuo Dio ti ha dotato, stabilisci de' magistrati e de' giudici che amministrino la giustizia a tutto il popolo d'oltre il fiume, a tutti quelli che conoscono le leggi del tuo Dio; e fatele voi conoscere a chi non le conosce. </p>
<p id="v26"><sup><small>26</small></sup>  E di chiunque non osserverà la legge del tuo Dio e la legge del re farete pronta giustizia, punendolo con la morte o col bando o con multa pecuniaria o col carcere'. </p>
<p id="v27"><sup><small>27</small></sup>  Benedetto sia l'Eterno, l'Iddio de' nostri padri, che ha così disposto il cuore del re ad onorare la casa dell'Eterno, a Gerusalemme, </p>
<p id="v28"><sup><small>28</small></sup>  e che m'ha conciliato la benevolenza del re, de' suoi consiglieri e di tutti i suoi potenti capi! Ed io, fortificato dalla mano dell'Eterno, del mio Dio, ch'era su me, radunai i capi d'Israele perché partissero meco. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezra/6">Esdra - Capitolo 6</a></td>
        <td><a href="/it/Bible/Ezra/Index">Indice</a></td>
        <td><a href="/it/Bible/Ezra/8">Esdra - Capitolo 8</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 7:10 <i>Esdra: adesione alla legge</i>: <a href="/it/The_Urantia_Book/97#p8_3">LU 97:8.3</a>. </li>
</ol>
</div>
