<!--
title: Esdra - Capitolo 5
description: 
published: true
date: 2022-10-7T1:7:41Z
tags: bible, bible—ezra
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezra/4">Esdra - Capitolo 4</a></td>
        <td><a href="/it/Bible/Ezra/Index">Indice</a></td>
        <td><a href="/it/Bible/Ezra/6">Esdra - Capitolo 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or i profeti Aggeo e Zaccaria, figliuolo d'Iddo, profetarono nel nome dell'Iddio d'Israele, ai Giudei ch'erano in Giuda ed a Gerusalemme. </p>
<p id="v2"><sup><small>2</small></sup>  Allora Zorobabel, figliuolo di Scealtiel, e Jeshua, figliuolo di Jotsadak, si levarono e ricominciarono a edificare la casa di Dio a Gerusalemme; e con essi erano i profeti di Dio, che li secondavano. </p>
<p id="v3"><sup><small>3</small></sup>  In quel medesimo tempo giunsero da loro Tattenai, governatore d'oltre il fiume, Scethar-Boznai e i loro colleghi, e parlaron loro così: 'Chi v'ha dato ordine di edificare questa casa e di rialzare queste mura?' </p>
<p id="v4"><sup><small>4</small></sup>  Poi aggiunsero: 'Quali sono i nomi degli uomini che costruirono quest'edifizio?' </p>
<p id="v5"><sup><small>5</small></sup>  Ma sugli anziani dei Giudei vegliava l'occhio del loro Dio e quelli non li fecero cessare i lavori, finché la cosa non fosse stata sottoposta a Dario, e da lui fosse giunta una risposta in proposito. </p>
<p id="v6"><sup><small>6</small></sup>  Copia della lettera mandata al re Dario da Tattenai, governatore d'oltre il fiume, da Scethar-Boznai, e dai suoi colleghi, gli Afarsakiti, ch'erano oltre il fiume. </p>
<p id="v7"><sup><small>7</small></sup>  Gl'inviarono un rapporto così concepito: 'Al re Dario, perfetta salute! </p>
<p id="v8"><sup><small>8</small></sup>  Sappia il re che noi siamo andati nella provincia di Giuda, alla casa del gran Dio. Essa si costruisce con blocchi di pietra, e nelle pareti s'interpongono dei legnami; l'opera vien fatta con cura e progredisce nelle loro mani. </p>
<p id="v9"><sup><small>9</small></sup>  Noi abbiamo interrogato quegli anziani, e abbiam parlato loro così: - Chi v'ha dato ordine di edificare questa casa e di rialzare queste mura? - </p>
<p id="v10"><sup><small>10</small></sup>  Abbiamo anche domandato loro i loro nomi per notificarteli, mettendo in iscritto i nomi degli uomini che stanno loro a capo. </p>
<p id="v11"><sup><small>11</small></sup>  E questa è la risposta che ci hanno data: - Noi siamo i servi dell'Iddio del cielo e della terra, e riedifichiamo la casa ch'era stata edificata già molti anni fa: un gran re d'Israele l'aveva edificata e compiuta. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Ma avendo i nostri padri provocato ad ira l'Iddio del cielo, Iddio li diede in mano di Nebucadnetsar, re di Babilonia, il Caldeo, il quale distrusse questa casa, e menò il popolo in cattività a Babilonia. </p>
<p id="v13"><sup><small>13</small></sup>  Ma il primo anno di Ciro, re di Babilonia, il re Ciro diè ordine che questa casa di Dio fosse riedificata. </p>
<p id="v14"><sup><small>14</small></sup>  E il re Ciro trasse pure dal tempio di Babilonia gli utensili d'oro e d'argento della casa di Dio, che Nebucadnetsar avea portati via dal tempio di Gerusalemme e trasportati nel tempio di Babilonia; li fece consegnare a uno chiamato Sceshbatsar, ch'egli aveva fatto governatore, e gli disse: </p>
<p id="v15"><sup><small>15</small></sup>  Prendi questi utensili, va' a riporli nel tempio di Gerusalemme, e la casa di Dio sia riedificata dov'era. </p>
<p id="v16"><sup><small>16</small></sup>  Allora lo stesso Sceshbatsar venne e gettò le fondamenta della casa di Dio a Gerusalemme; da quel tempo fino ad ora essa è in costruzione, ma non è ancora finita. </p>
<p id="v17"><sup><small>17</small></sup>  Or dunque, se così piaccia al re, si faccian delle ricerche nella casa dei tesori del re a Babilonia, per accertare se vi sia stato un ordine dato dal re Ciro per la costruzione di questa casa a Gerusalemme; e ci trasmetta il re il suo beneplacito a questo riguardo'. - </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Ezra/4">Esdra - Capitolo 4</a></td>
        <td><a href="/it/Bible/Ezra/Index">Indice</a></td>
        <td><a href="/it/Bible/Ezra/6">Esdra - Capitolo 6</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 5:11-12 <i>Un solo Dio in cielo</i>: <a href="/it/The_Urantia_Book/79#p1_9">LU 79:1.9</a>. </li>
</ol>
</div>
