<!--
title: Sofonia - Capitolo 1
description: 
published: true
date: 2022-10-7T1:7:41Z
tags: bible, bible—zephaniah
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/Zephaniah/Index">Indice</a></td>
        <td><a href="/it/Bible/Zephaniah/2">Sofonia - Capitolo 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  La parola dell'Eterno che fu rivolta a Sofonia, figliuolo di Cusci, figliuolo di Ghedalia, figliuolo d'Amaria, figliuolo d'Ezechia, ai giorni di Giosia, figliuolo d'Amon, re di Giuda. </p>
<p id="v2"><sup><small>2</small></sup>  Io farò del tutto perire ogni cosa di sulla faccia della terra, dice l'Eterno. </p>
<p id="v3"><sup><small>3</small></sup>  Farò perire uomini e bestie; farò perire uccelli del cielo e pesci del mare, le cause d'intoppo assieme con gli empi, e sterminerò gli uomini di sulla faccia della terra, dice l'Eterno. </p>
<p id="v4"><sup><small>4</small></sup>  Estenderò la mano su Giuda e su tutti gli abitanti di Gerusalemme; e sterminerò da questo luogo i resti di Baal, il nome dei preti degli idoli, coi sacerdoti, <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  e quelli che si prostrano sui tetti davanti all'esercito celeste, e quelli che si prostrano prestando giuramento all'Eterno, e prestando giuramento anche a Malcom, </p>
<p id="v6"><sup><small>6</small></sup>  e quelli che si ritraggono dall'Eterno, e quelli che non cercano l'Eterno e non lo consultano. </p>
<p id="v7"><sup><small>7</small></sup>  Silenzio, davanti al Signore, all'Eterno! Poiché il giorno dell'Eterno è vicino, poiché l'Eterno ha preparato un sacrifizio, ha santificato i suoi convitati. </p>
<p id="v8"><sup><small>8</small></sup>  E, nel giorno del sacrifizio dell'Eterno, avverrà che io punirò tutti i principi e i figliuoli del re, e tutti quelli che indossano vesti straniere. </p>
<p id="v9"><sup><small>9</small></sup>  In quel giorno, punirò tutti quelli che saltano sopra la soglia, che riempion di violenza e di frode le case dei loro signori. </p>
<p id="v10"><sup><small>10</small></sup>  In quel giorno, dice l'Eterno, s'udrà un grido dalla porta dei pesci, un urlo dalla seconda cinta, e un gran fracasso dalle colline. </p>
<p id="v11"><sup><small>11</small></sup>  Urlate, o abitanti del Mortaio! poiché tutto il popolo de' mercanti è annientato, tutti quelli ch'eran carichi di danaro sono sterminati. </p>
<p id="v12"><sup><small>12</small></sup>  E in quel tempo avverrà che io frugherò Gerusalemme con delle torce, e punirò gli uomini che, immobili sulle loro fecce, dicono in cuor loro: 'L'Eterno non fa né ben né male'. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Le loro ricchezze saranno abbandonate al saccheggio, e le loro case ridotte in una desolazione; essi avranno costruito delle case, ma non le abiteranno; avran piantato delle vigne, ma non ne berranno il vino. </p>
<p id="v14"><sup><small>14</small></sup>  Il gran giorno dell'Eterno è vicino; è vicino, e viene in gran fretta; s'ode venire il giorno dell'Eterno, e il più valoroso grida amaramente. </p>
<p id="v15"><sup><small>15</small></sup>  Quel giorno è un giorno d'ira, un giorno di distretta e d'angoscia, un giorno di rovina e di desolazione, un giorno di tenebre e caligine, un giorno di nuvole e di fitta oscurità, </p>
<p id="v16"><sup><small>16</small></sup>  un giorno di suon di tromba e d'allarme contro le città fortificate e le alte torri. </p>
<p id="v17"><sup><small>17</small></sup>  E io metterò gli uomini nella distretta, ed essi cammineranno come ciechi, perché han peccato contro l'Eterno; e il loro sangue sarà sparso come polvere, e la loro carne come escrementi. </p>
<p id="v18"><sup><small>18</small></sup>  Né il loro argento né il loro oro li potrà liberare nel giorno dell'ira dell'Eterno; ma tutto il paese sarà divorato dal fuoco della sua gelosia; giacché egli farà una totale, una subitanea distruzione di tutti gli abitanti del paese. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/Zephaniah/Index">Indice</a></td>
        <td><a href="/it/Bible/Zephaniah/2">Sofonia - Capitolo 2</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 1:4 <i>Baal "dei" in competizione</i>: <a href="/it/The_Urantia_Book/95#p1_3">LU 95:1.3</a>. </li>
  <li id="fn2"><a href="#cite2">↑</a> 1:12 <i>Secolarismo militante</i>: <a href="/it/The_Urantia_Book/195#p8_5">LU 195:8.5</a>. </li>
</ol>
</div>
