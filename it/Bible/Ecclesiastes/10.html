<!--
title: Ecclesiaste - Capitolo 10
description: 
published: true
date: 2022-10-7T1:7:41Z
tags: bible, bible—ecclesiastes
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Ecclesiastes/9">Ecclesiaste - Capitolo 9</a></td>
        <td><a href="/it/Bible/Ecclesiastes/Index">Indice</a></td>
        <td><a href="/it/Bible/Ecclesiastes/11">Ecclesiaste - Capitolo 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Le mosche morte fanno puzzare e imputridire l'olio del profumiere; un po' di follia guasta il pregio della sapienza e della gloria. </p>
<p id="v2"><sup><small>2</small></sup>  Il savio ha il cuore alla sua destra, ma lo stolto l'ha alla sua sinistra. </p>
<p id="v3"><sup><small>3</small></sup>  Anche quando lo stolto va per la via, il senno gli manca e mostra a tutti ch'è uno stolto. </p>
<p id="v4"><sup><small>4</small></sup>  Se il sovrano sale in ira contro di te, non lasciare il tuo posto; perché la dolcezza previene grandi peccati. </p>
<p id="v5"><sup><small>5</small></sup>  C'è un male che ho veduto sotto il sole, un errore che procede da chi governa: </p>
<p id="v6"><sup><small>6</small></sup>  che, cioè la stoltezza occupa posti altissimi, e i ricchi seggono in luoghi bassi. </p>
<p id="v7"><sup><small>7</small></sup>  Ho veduto degli schiavi a cavallo, e dei principi camminare a piedi come degli schiavi. </p>
<p id="v8"><sup><small>8</small></sup>  Chi scava una fossa vi cadrà dentro, e chi demolisce un muro sarà morso dalla serpe. </p>
<p id="v9"><sup><small>9</small></sup>  Chi smuove le pietre ne rimarrà contuso, e chi spacca le legna corre un pericolo. </p>
<p id="v10"><sup><small>10</small></sup>  Se il ferro perde il taglio e uno non l'arrota, bisogna che raddoppi la forza; ma la sapienza ha il vantaggio di sempre riuscire. </p>
<p id="v11"><sup><small>11</small></sup>  Se il serpente morde prima d'essere incantato, l'incantatore diventa inutile. </p>
<p id="v12"><sup><small>12</small></sup>  Le parole della bocca del savio son piene di grazia; ma le labbra dello stolto son causa della sua rovina. </p>
<p id="v13"><sup><small>13</small></sup>  Il principio delle parole della sua bocca è stoltezza, e la fine del suo dire è malvagia pazzia. </p>
<p id="v14"><sup><small>14</small></sup>  Lo stolto moltiplica le parole; eppure l'uomo non sa quel che gli avverrà; e chi gli dirà quel che succederà dopo di lui? </p>
<p id="v15"><sup><small>15</small></sup>  La fatica dello stolto lo stanca, perch'egli non sa neppur la via della città. </p>
<p id="v16"><sup><small>16</small></sup>  Guai a te, o paese il cui re è un fanciullo, e i cui principi mangiano fin dal mattino! </p>
<p id="v17"><sup><small>17</small></sup>  Beato te, o paese, il cui re è di nobile lignaggio, ed i cui principi si mettono a tavola al tempo convenevole, per ristorare le forze e non per ubriacarsi! </p>
<p id="v18"><sup><small>18</small></sup>  Per la pigrizia sprofonda il soffitto; per la rilassatezza delle mani piove in casa. </p>
<p id="v19"><sup><small>19</small></sup>  Il convito è fatto per gioire, il vino rende gaia la vita, e il danaro risponde a tutto. </p>
<p id="v20"><sup><small>20</small></sup>  Non maledire il re, neppure col pensiero; e non maledire il ricco nella camera ove tu dormi; poiché un uccello del cielo potrebbe spargerne la voce, e un messaggero alato pubblicare la cosa. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Ecclesiastes/9">Ecclesiaste - Capitolo 9</a></td>
        <td><a href="/it/Bible/Ecclesiastes/Index">Indice</a></td>
        <td><a href="/it/Bible/Ecclesiastes/11">Ecclesiaste - Capitolo 11</a></td>
      </tr>
    </tbody>
  </table>
</figure>
