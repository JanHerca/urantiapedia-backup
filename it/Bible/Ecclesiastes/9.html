<!--
title: Ecclesiaste - Capitolo 9
description: 
published: true
date: 2023-11-8T21:45:55Z
tags: bible, bible—ecclesiastes
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Ecclesiastes/8">
          <span class="mdi mdi-arrow-left-drop-circle"></span><span class="pl-2">Ecclesiaste - Capitolo 8</span>
        </a>
        </td>
        <td>
        <a href="/it/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Ecclesiastes/10">
          <span class="pr-2">Ecclesiaste - Capitolo 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sì, io ho applicato a tutto questo il mio cuore, e ho cercato di chiarirlo: che cioè i giusti e i savi e le loro opere sono nelle mani di Dio; l'uomo non sa neppure se amerà o se odierà; tutto è possibile. </p>
<p id="v2"><sup><small>2</small></sup>  Tutto succede ugualmente a tutti; la medesima sorte attende il giusto e l'empio, il buono e puro e l'impuro, chi offre sacrifizi e chi non li offre; tanto è il buono quanto il peccatore, tanto è colui che giura quanto chi teme di giurare. </p>
<p id="v3"><sup><small>3</small></sup>  Questo è un male fra tutto quello che si fa sotto il sole: che tutti abbiano una medesima sorte; e così il cuore dei figliuoli degli uomini è pieno di malvagità e hanno la follia nel cuore mentre vivono; poi, se ne vanno ai morti. </p>
<p id="v4"><sup><small>4</small></sup>  Per chi è associato a tutti gli altri viventi c'è speranza; perché un cane vivo val meglio d'un leone morto. </p>
<p id="v5"><sup><small>5</small></sup>  Difatti, i viventi sanno che morranno; ma i morti non sanno nulla, e non v'è più per essi alcun salario; poiché la loro memoria è dimenticata. </p>
<p id="v6"><sup><small>6</small></sup>  E il loro amore come il loro odio e la loro invidia sono da lungo tempo periti, ed essi non hanno più né avranno mai alcuna parte in tutto quello che si fa sotto il sole. </p>
<p id="v7"><sup><small>7</small></sup>  Va', mangia il tuo pane con gioia, e bevi il tuo vino con cuore allegro, perché Dio ha già gradito le tue opere. </p>
<p id="v8"><sup><small>8</small></sup>  Siano le tue vesti bianche in ogni tempo, e l'olio non manchi mai sul tuo capo. </p>
<p id="v9"><sup><small>9</small></sup>  Godi la vita con la moglie che ami, durante tutti i giorni della vita della tua vanità, che Dio t'ha data sotto il sole per tutto il tempo della tua vanità; poiché questa è la tua parte nella vita, in mezzo a tutta la fatica che duri sotto il sole. </p>
<p id="v10"><sup><small>10</small></sup>  Tutto quello che la tua mano trova da fare, fallo con tutte le tue forze; poiché nel soggiorno de' morti dove vai, non v'è più né lavoro, né pensiero, né scienza, né sapienza. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Io mi son rimesso a considerare che sotto il sole, per correre non basta esser agili, né basta per combattere esser valorosi, né esser savi per aver del pane, né essere intelligenti per aver delle ricchezze, né esser abili per ottener favore; poiché tutti dipendono dal tempo e dalle circostanze. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Poiché l'uomo non conosce la sua ora; come i pesci che son presi nella rete fatale, e come gli uccelli che son còlti nel laccio, così i figliuoli degli uomini son presi nel laccio al tempo dell'avversità, quando essa piomba su loro improvvisa. </p>
<p id="v13"><sup><small>13</small></sup>  Ho visto sotto il sole anche questo esempio di sapienza che m'è parsa grande. </p>
<p id="v14"><sup><small>14</small></sup>  C'era una piccola città, con entro pochi uomini; un gran re le marciò contro, la cinse d'assedio, e le costruì contro de' grandi bastioni. </p>
<p id="v15"><sup><small>15</small></sup>  Ora in essa si trovò un uomo povero e savio, che con la sua sapienza salvò la città. Eppure nessuno conservò ricordo di quell'uomo povero. </p>
<p id="v16"><sup><small>16</small></sup>  Allora io dissi: 'La sapienza val meglio della forza; ma la sapienza del povero è disprezzata, e le sue parole non sono ascoltate'. </p>
<p id="v17"><sup><small>17</small></sup>  Le parole de' savi, udite nella quiete, valgon meglio delle grida di chi domina fra gli stolti. </p>
<p id="v18"><sup><small>18</small></sup>  La sapienza val meglio degli strumenti di guerra; ma un solo peccatore distrugge un gran bene. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Ecclesiastes/8">
          <span class="mdi mdi-arrow-left-drop-circle"></span><span class="pl-2">Ecclesiaste - Capitolo 8</span>
        </a>
        </td>
        <td>
        <a href="/it/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Ecclesiastes/10">
          <span class="pr-2">Ecclesiaste - Capitolo 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 9:10 <i>Fai con tutte le tue forze</i>: <a href="/it/The_Urantia_Book/133#p8_3">LU 133:8.3</a>. </li>
  <li id="fn2"><a href="#cite2">↑</a> 9:11-12 <i>Non correre verso il rapido</i>: <a href="/it/The_Urantia_Book/86#p1_6">LU 86:1.6</a>. </li>
</ol>
</div>
