<!--
title: Ecclesiaste - Capitolo 6
description: 
published: true
date: 2022-10-7T1:7:41Z
tags: bible, bible—ecclesiastes
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Ecclesiastes/5">Ecclesiaste - Capitolo 5</a></td>
        <td><a href="/it/Bible/Ecclesiastes/Index">Indice</a></td>
        <td><a href="/it/Bible/Ecclesiastes/7">Ecclesiaste - Capitolo 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  V'è un male che ho veduto sotto il sole e che grava di frequente sugli uomini: </p>
<p id="v2"><sup><small>2</small></sup>  eccone uno a cui Dio dà ricchezze, tesori e gloria, in guisa che nulla manca all'anima sua di tutto ciò che può desiderare, ma Dio non gli dà il potere di goderne; ne gode uno straniero. Ecco una vanità e un male grave. </p>
<p id="v3"><sup><small>3</small></sup>  Se uno generasse cento figliuoli, vivesse molti anni sì che i giorni de' suoi anni si moltiplicassero, se l'anima sua non si sazia di beni ed ei non ha sepoltura, io dico che un aborto è più felice di lui; </p>
<p id="v4"><sup><small>4</small></sup>  poiché l'aborto nasce invano, se ne va nelle tenebre, e il suo nome resta coperto di tenebre; </p>
<p id="v5"><sup><small>5</small></sup>  non ha neppur visto né conosciuto il sole, e nondimeno ha più riposo di quell'altro. </p>
<p id="v6"><sup><small>6</small></sup>  Quand'anche questi vivesse due volte mille anni, se non gode benessere, a che pro? Non va tutto a finire in un medesimo luogo? </p>
<p id="v7"><sup><small>7</small></sup>  Tutta la fatica dell'uomo è per la sua bocca, e nondimeno l'appetito suo non è mai sazio. </p>
<p id="v8"><sup><small>8</small></sup>  Che vantaggio ha il savio sopra lo stolto? O che vantaggio ha il povero che sa come condursi in presenza dei viventi? </p>
<p id="v9"><sup><small>9</small></sup>  Veder con gli occhi val meglio del lasciar vagare i propri desideri. Anche questo è vanità e un correr dietro al vento. </p>
<p id="v10"><sup><small>10</small></sup>  Ciò che esiste è già stato chiamato per nome da tempo, ed è noto che cosa l'uomo è, e che non può contendere con Colui ch'è più forte di lui. </p>
<p id="v11"><sup><small>11</small></sup>  Moltiplicar le parole è moltiplicare la vanità; che pro ne viene all'uomo? </p>
<p id="v12"><sup><small>12</small></sup>  Poiché chi sa ciò ch'è buono per l'uomo nella sua vita, durante tutti i giorni della sua vita vana, ch'egli passa come un'ombra? E chi sa dire all'uomo quel che sarà dopo di lui sotto il sole? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Ecclesiastes/5">Ecclesiaste - Capitolo 5</a></td>
        <td><a href="/it/Bible/Ecclesiastes/Index">Indice</a></td>
        <td><a href="/it/Bible/Ecclesiastes/7">Ecclesiaste - Capitolo 7</a></td>
      </tr>
    </tbody>
  </table>
</figure>
