<!--
title: Ecclesiaste - Capitolo 1
description: 
published: true
date: 2022-10-7T1:7:41Z
tags: bible, bible—ecclesiastes
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/Ecclesiastes/Index">Indice</a></td>
        <td><a href="/it/Bible/Ecclesiastes/2">Ecclesiaste - Capitolo 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Parole dell'Ecclesiaste, figliuolo di Davide, re di Gerusalemme. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Vanità delle vanità, dice l'Ecclesiaste; </p>
<p id="v3"><sup><small>3</small></sup>  vanità delle vanità; tutto è vanità. Che profitto ha l'uomo di tutta la fatica che dura sotto il sole? </p>
<p id="v4"><sup><small>4</small></sup>  Una generazione se ne va, un'altra viene, e la terra sussiste in perpetuo. </p>
<p id="v5"><sup><small>5</small></sup>  Anche il sole si leva, poi tramonta, e s'affretta verso il luogo donde si leva di nuovo. </p>
<p id="v6"><sup><small>6</small></sup>  Il vento soffia verso il mezzogiorno, poi gira verso settentrione; va girando, girando continuamente, per ricominciare gli stessi giri. </p>
<p id="v7"><sup><small>7</small></sup>  Tutti i fiumi corrono al mare, eppure il mare non s'empie; al luogo dove i fiumi si dirigono, tornano a dirigersi sempre. </p>
<p id="v8"><sup><small>8</small></sup>  Ogni cosa è in travaglio, più di quel che l'uomo possa dire; l'occhio non si sazia mai di vedere, e l'orecchio non è mai stanco d'udire. </p>
<p id="v9"><sup><small>9</small></sup>  Quello ch'è stato è quel che sarà; quel che s'è fatto è quel che si farà; non v'è nulla di nuovo sotto il sole. </p>
<p id="v10"><sup><small>10</small></sup>  V'ha egli qualcosa della quale si dica: 'Guarda questo è nuovo?' Quella cosa esisteva già nei secoli che ci hanno preceduto. </p>
<p id="v11"><sup><small>11</small></sup>  Non rimane memoria delle cose d'altri tempi; e di quel che succederà in sèguito non rimarrà memoria fra quelli che verranno più tardi. </p>
<p id="v12"><sup><small>12</small></sup>  Io, l'Ecclesiaste, sono stato re d'Israele a Gerusalemme, </p>
<p id="v13"><sup><small>13</small></sup>  ed ho applicato il cuore a cercare e ad investigare con sapienza tutto ciò che si fa sotto il cielo: occupazione penosa, che Dio ha data ai figliuoli degli uomini perché vi si affatichino. </p>
<p id="v14"><sup><small>14</small></sup>  Io ho veduto tutto ciò che si fa sotto il sole; ed ecco tutto è vanità e un correr dietro al vento. </p>
<p id="v15"><sup><small>15</small></sup>  Ciò che è storto non può essere raddrizzato, ciò che manca non può esser contato. </p>
<p id="v16"><sup><small>16</small></sup>  Io ho detto, parlando in cuor mio: 'Ecco io ho acquistato maggior sapienza di tutti quelli che hanno regnato prima di me in Gerusalemme'; sì, il mio cuore ha posseduto molta sapienza e molta scienza. </p>
<p id="v17"><sup><small>17</small></sup>  Ed ho applicato il cuore a conoscer la sapienza, e a conoscere la follia e la stoltezza, ed ho riconosciuto che anche questo è un correr dietro al vento. </p>
<p id="v18"><sup><small>18</small></sup>  Poiché dov'è molta sapienza v'è molto affanno, e chi accresce la sua scienza accresce il suo dolore. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/Ecclesiastes/Index">Indice</a></td>
        <td><a href="/it/Bible/Ecclesiastes/2">Ecclesiaste - Capitolo 2</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 1:1-8 <i>La morte è inevitabile, non disperare</i>: <a href="/it/The_Urantia_Book/102#p0_1">LU 102:0.1</a>. </li>
  <li id="fn2"><a href="#cite2">↑</a> 1:1-18 <i>L'Ecclesiaste è pessimista</i>: <a href="/it/The_Urantia_Book/97#p8_2">LU 97:8.2</a>. </li>
</ol>
</div>
