<!--
title: Ecclesiaste - Capitolo 8
description: 
published: true
date: 2022-10-7T1:7:41Z
tags: bible, bible—ecclesiastes
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Ecclesiastes/7">Ecclesiaste - Capitolo 7</a></td>
        <td><a href="/it/Bible/Ecclesiastes/Index">Indice</a></td>
        <td><a href="/it/Bible/Ecclesiastes/9">Ecclesiaste - Capitolo 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Chi è come il savio? e chi conosce la spiegazione delle cose? La sapienza d'un uomo gli fa risplendere la faccia, e la durezza del suo volto n'è mutata. </p>
<p id="v2"><sup><small>2</small></sup>  Io ti dico: 'Osserva gli ordini del re'; e questo, a motivo del giuramento che hai fatto dinanzi a Dio. </p>
<p id="v3"><sup><small>3</small></sup>  Non t'affrettare ad allontanarti dalla sua presenza, e non persistere in una cosa cattiva; poich'egli può fare tutto quello che gli piace, </p>
<p id="v4"><sup><small>4</small></sup>  perché la parola del re è potente; e chi gli può dire: 'Che fai?' </p>
<p id="v5"><sup><small>5</small></sup>  Chi osserva il comandamento non conosce disgrazia, e il cuore dell'uomo savio sa che v'è un tempo e un giudizio; </p>
<p id="v6"><sup><small>6</small></sup>  perché per ogni cosa v'è un tempo e un giudizio; giacché la malvagità dell'uomo pesa grave addosso a lui. </p>
<p id="v7"><sup><small>7</small></sup>  L'uomo, infatti, non sa quel che avverrà; poiché chi gli dirà come andranno le cose? </p>
<p id="v8"><sup><small>8</small></sup>  Non v'è uomo che abbia potere sul vento per poterlo trattenere, o che abbia potere sul giorno della morte; non v'è congedo in tempo di guerra, e l'iniquità non può salvare chi la commette. </p>
<p id="v9"><sup><small>9</small></sup>  Io ho veduto tutto questo, ed ho posto mente a tutto quello che si fa sotto il sole, quando l'uomo signoreggia sugli uomini per loro sventura. </p>
<p id="v10"><sup><small>10</small></sup>  Ed ho veduto allora degli empi ricever sepoltura ed entrare nel loro riposo, e di quelli che s'eran condotti con rettitudine andarsene lungi dal luogo santo, ed esser dimenticati nella città. Anche questo è vanità. </p>
<p id="v11"><sup><small>11</small></sup>  Siccome la sentenza contro una mala azione non si eseguisce prontamente, il cuore dei figliuoli degli uomini è pieno della voglia di fare il male. </p>
<p id="v12"><sup><small>12</small></sup>  Quantunque il peccatore faccia cento volte il male e pur prolunghi i suoi giorni, pure io so che il bene è per quelli che temono Dio, che provan timore nel suo cospetto. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Ma non v'è bene per l'empio, ed ei non prolungherà i suoi giorni come fa l'ombra che s'allunga; perché non prova timore nel cospetto di Dio. </p>
<p id="v14"><sup><small>14</small></sup>  V'è una vanità che avviene sulla terra; ed è che vi son dei giusti i quali son trattati come se avessero fatto l'opera degli empi, e vi son degli empi i quali son trattati come se avessero fatto l'opera de' giusti. Io ho detto che anche questo è vanità. </p>
<p id="v15"><sup><small>15</small></sup>  Così io ho lodata la gioia, perché non v'è per l'uomo altro bene sotto il sole, fuori del mangiare, del bere e del gioire; questo è quello che lo accompagnerà in mezzo al suo lavoro, durante i giorni di vita che Dio gli dà sotto il sole. </p>
<p id="v16"><sup><small>16</small></sup>  Quand'io ho applicato il mio cuore a conoscere la sapienza e a considerare le cose che si fanno sulla terra - perché gli occhi dell'uomo non godono sonno né giorno né notte, - </p>
<p id="v17"><sup><small>17</small></sup>  allora ho mirato tutta l'opera di Dio, e ho veduto che l'uomo è impotente a spiegare quello che si fa sotto il sole; egli ha un bell'affaticarsi a cercarne la spiegazione; non riesce a trovarla; e anche se il savio pretende di saperla, non però può trovarla. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Ecclesiastes/7">Ecclesiaste - Capitolo 7</a></td>
        <td><a href="/it/Bible/Ecclesiastes/Index">Indice</a></td>
        <td><a href="/it/Bible/Ecclesiastes/9">Ecclesiaste - Capitolo 9</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 8:12-13 <i>Ricchezza dono di Dio ai giusti</i>: <a href="/it/The_Urantia_Book/95#p4_2">LU 95:4.2</a>. </li>
</ol>
</div>
