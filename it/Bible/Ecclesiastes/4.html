<!--
title: Ecclesiaste - Capitolo 4
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Ecclesiastes/3">Ecclesiaste - Capitolo 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Ecclesiastes/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Ecclesiastes/5">Ecclesiaste - Capitolo 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mi son messo poi a considerare tutte le oppressioni che si commettono sotto il sole; ed ecco, le lacrime degli oppressi, i quali non hanno chi li consoli e dal lato dei loro oppressori la violenza, mentre quelli non hanno chi li consoli. </p>
<p id="v2"><sup><small>2</small></sup>  Ond'io ho stimato i morti, che son già morti, più felici de' vivi che son vivi tuttora; </p>
<p id="v3"><sup><small>3</small></sup>  e più felice degli uni e degli altri, colui che non è ancora venuto all'esistenza, e non ha ancora vedute le azioni malvage che si commettono sotto il sole. </p>
<p id="v4"><sup><small>4</small></sup>  E ho visto che ogni fatica e ogni buona riuscita nel lavoro provocano invidia dell'uno contro l'altro. Anche questo è vanità e un correr dietro al vento. </p>
<p id="v5"><sup><small>5</small></sup>  Lo stolto incrocia le braccia e mangia la sua propria carne. </p>
<p id="v6"><sup><small>6</small></sup>  Val meglio una mano piena di riposo, che ambo le mani piene di travaglio e di corsa dietro al vento. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  E ho visto anche un'altra vanità sotto il sole: </p>
<p id="v8"><sup><small>8</small></sup>  un tale è solo, senz'alcuno che gli stia da presso; non ha né figlio né fratello, e nondimeno s'affatica senza fine, e i suoi occhi non si sazian mai di ricchezze. E non riflette: Ma per chi dunque m'affatico e privo l'anima mia d'ogni bene? Anche questa è una vanità e un'ingrata occupazione. </p>
<p id="v9"><sup><small>9</small></sup>  Due valgon meglio d'un solo, perché sono ben ricompensati della loro fatica. </p>
<p id="v10"><sup><small>10</small></sup>  Poiché, se l'uno cade, l'altro rialza il suo compagno; ma guai a colui ch'è solo, e cade senz'avere un altro che lo rialzi! </p>
<p id="v11"><sup><small>11</small></sup>  Così pure, se due dormono assieme, si riscaldano; ma chi è solo, come farà a riscaldarsi? </p>
<p id="v12"><sup><small>12</small></sup>  E se uno tenta di sopraffare colui ch'è solo, due gli terranno testa; una corda a tre capi non si rompe così presto. </p>
<p id="v13"><sup><small>13</small></sup>  Meglio un giovinetto povero e savio, d'un re vecchio e stolto che non sa più ricevere ammonimenti. </p>
<p id="v14"><sup><small>14</small></sup>  È uscito di prigione per esser re: egli, ch'era nato povero nel suo futuro regno. </p>
<p id="v15"><sup><small>15</small></sup>  Io ho visto tutti i viventi che vanno e vengono sotto il sole unirsi al giovinetto, che dovea succedere al re e regnare al suo posto. </p>
<p id="v16"><sup><small>16</small></sup>  Senza fine eran tutto il popolo, tutti quelli alla testa dei quali ei si trovava. Eppure, quelli che verranno in seguito non si rallegreranno di lui! Anche questo è vanità e un correr dietro al vento. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 4:6 <i>Meglio un po' con la compostezza</i>: <a href="/it/The_Urantia_Book/149#p5_2">LU 149:5.2</a>. </li>
</ol>
</div>
