<!--
title: Ecclesiaste - Capitolo 12
description: 
published: true
date: 2023-11-8T21:45:55Z
tags: bible, bible—ecclesiastes
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Ecclesiastes/11">
          <span class="mdi mdi-arrow-left-drop-circle"></span><span class="pl-2">Ecclesiaste - Capitolo 11</span>
        </a>
        </td>
        <td>
        <a href="/it/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Rallegrati pure, o giovane, durante la tua adolescenza, e gioisca pure il cuor tuo durante i giorni della tua giovinezza; cammina pure nelle vie dove ti mena il cuore e seguendo gli sguardi degli occhi tuoi; ma sappi che, per tutte queste cose, Iddio ti chiamerà in giudizio! </p>
<p id="v2"><sup><small>2</small></sup>  Bandisci dal tuo cuore la tristezza, e allontana dalla tua carne la sofferenza; poiché la giovinezza e l'aurora sono vanità. </p>
<p id="v3"><sup><small>3</small></sup>  Ma ricordati del tuo Creatore nei giorni della tua giovinezza, prima che vengano i cattivi giorni e giungano gli anni dei quali dirai: 'Io non ci ho più alcun piacere'; </p>
<p id="v4"><sup><small>4</small></sup>  prima che il sole, la luce, la luna e le stelle s'oscurino, e le nuvole tornino dopo la pioggia; </p>
<p id="v5"><sup><small>5</small></sup>  prima dell'età in cui i guardiani della casa tremano, gli uomini forti si curvano, le macinatrici si fermano perché son ridotte a poche, quelli che guardan dalle finestre si oscurano, </p>
<p id="v6"><sup><small>6</small></sup>  e i due battenti della porta si chiudono sulla strada perché diminuisce il rumore della macina; in cui l'uomo si leva al canto dell'uccello, tutte le figlie del canto s'affievoliscono, </p>
<p id="v7"><sup><small>7</small></sup>  in cui uno ha paura delle alture, ha degli spaventi mentre cammina, in cui fiorisce il mandorlo, la locusta si fa pesante, e il cappero non fa più effetto perché l'uomo se ne va alla sua dimora eterna e i piagnoni percorrono le strade; <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  prima che il cordone d'argento si stacchi, il vaso d'oro si spezzi, la brocca si rompa sulla fonte, la ruota infranta cada nel pozzo; </p>
<p id="v9"><sup><small>9</small></sup>  prima che la polvere torni alla terra com'era prima, e lo spirito torni a Dio che l'ha dato. </p>
<p id="v10"><sup><small>10</small></sup>  Vanità delle vanità, dice l'Ecclesiaste, tutto è vanità. </p>
<p id="v11"><sup><small>11</small></sup>  L'Ecclesiaste, oltre ad essere un savio, ha anche insegnato al popolo la scienza, e ha ponderato, scrutato e messo in ordine un gran numero di sentenze. </p>
<p id="v12"><sup><small>12</small></sup>  L'Ecclesiaste s'è applicato a trovare delle parole gradevoli; esse sono state scritte con dirittura, e sono parole di verità. </p>
<p id="v13"><sup><small>13</small></sup>  Le parole dei savi son come degli stimoli, e le collezioni delle sentenze sono come dei chiodi ben piantati; esse sono date da un solo pastore. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Del resto, figliuol mio, sta' in guardia: si fanno dei libri in numero infinito; e molto studiare è una fatica per il corpo. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Ascoltiamo dunque la conclusione di tutto il discorso: - Temi Dio e osserva i suoi comandamenti, perché questo è il tutto dell'uomo. - </p>
<p id="v16"><sup><small>16</small></sup>  Poiché Dio farà venire in giudizio ogni opera, tutto ciò ch'è occulto, sia bene, sia male. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Ecclesiastes/11">
          <span class="mdi mdi-arrow-left-drop-circle"></span><span class="pl-2">Ecclesiaste - Capitolo 11</span>
        </a>
        </td>
        <td>
        <a href="/it/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 12:7 <i>Lo spirito ritorna a Dio</i>: <a href="/it/The_Urantia_Book/1#p4_3">LU 1:4.3</a>.  <i>Vita, sia materiale che spirituale</i>: <a href="/it/The_Urantia_Book/36#p6_1">LU 36:6.1</a>.  <i>Polvere sei, polvere ritorni</i>: <a href="/it/The_Urantia_Book/68#p6_1">LU 68:6.1</a>.  <i>Ritorno dello spirito</i>: <a href="/it/The_Urantia_Book/34#p6_4">LU 34:6.4</a>. </li>
  <li id="fn2"><a href="#cite2">↑</a> 12:13 <i>Temi Dio tutto il dovere dell'uomo</i>: <a href="/it/The_Urantia_Book/149#p6_7">LU 149:6.7</a>.  <i>Temi e obbedisci a Dio</i>: <a href="/it/The_Urantia_Book/131#p2_9">LU 131:2.9</a>. </li>
  <li id="fn3"><a href="#cite3">↑</a> 12:14 <i>Dio giudica i segreti</i>: <a href="/it/The_Urantia_Book/131#p2_8">LU 131:2.8</a>. </li>
</ol>
</div>
