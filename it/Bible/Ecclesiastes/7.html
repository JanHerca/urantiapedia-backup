<!--
title: Ecclesiaste - Capitolo 7
description: 
published: true
date: 2023-11-8T21:45:55Z
tags: bible, bible—ecclesiastes
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Ecclesiastes/6">
          <span class="mdi mdi-arrow-left-drop-circle"></span><span class="pl-2">Ecclesiaste - Capitolo 6</span>
        </a>
        </td>
        <td>
        <a href="/it/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Ecclesiastes/8">
          <span class="pr-2">Ecclesiaste - Capitolo 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Una buona reputazione val meglio dell'olio odorifero; e il giorno della morte, meglio del giorno della nascita. </p>
<p id="v2"><sup><small>2</small></sup>  È meglio andare in una casa di duolo, che andare in una casa di convito; poiché là è la fine d'ogni uomo, e colui che vive vi porrà mente. </p>
<p id="v3"><sup><small>3</small></sup>  La tristezza val meglio del riso; poiché quando il viso è mesto, il cuore diventa migliore. </p>
<p id="v4"><sup><small>4</small></sup>  Il cuore del savio è nella casa del duolo; ma il cuore degli stolti è nella casa della gioia. </p>
<p id="v5"><sup><small>5</small></sup>  Meglio vale udire la riprensione del savio, che udire la canzone degli stolti. </p>
<p id="v6"><sup><small>6</small></sup>  Poiché qual è lo scoppiettìo de' pruni sotto una pentola, tal è il riso dello stolto. Anche questo è vanità. </p>
<p id="v7"><sup><small>7</small></sup>  Certo, l'oppressione rende insensato il savio, e il dono fa perdere il senno. </p>
<p id="v8"><sup><small>8</small></sup>  Meglio vale la fine d'una cosa, che il suo principio; e lo spirito paziente val meglio dello spirito altero. </p>
<p id="v9"><sup><small>9</small></sup>  Non t'affrettare a irritarti nello spirito tuo, perché l'irritazione riposa in seno agli stolti. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Non dire: 'Come mai i giorni di prima eran migliori di questi?' poiché non è per sapienza che tu chiederesti questo. </p>
<p id="v11"><sup><small>11</small></sup>  La sapienza è buona quanto un'eredità, e anche di più, per quelli che vedono il sole. </p>
<p id="v12"><sup><small>12</small></sup>  Poiché la sapienza offre un riparo, come l'offre il danaro; ma l'eccellenza della scienza sta in questo, che la sapienza fa vivere quelli che la possiedono. </p>
<p id="v13"><sup><small>13</small></sup>  Considera l'opera di Dio; chi potrà raddrizzare ciò che egli ha ricurvo? </p>
<p id="v14"><sup><small>14</small></sup>  Nel giorno della prosperità godi del bene, e nel giorno dell'avversità rifletti. Dio ha fatto l'uno come l'altro, affinché l'uomo non scopra nulla di ciò che sarà dopo di lui. </p>
<p id="v15"><sup><small>15</small></sup>  Io ho veduto tutto questo nei giorni della mia vanità. V'è tal giusto che perisce per la sua giustizia, e v'è tal empio che prolunga la sua vita con la sua malvagità. </p>
<p id="v16"><sup><small>16</small></sup>  Non esser troppo giusto, e non ti far savio oltremisura; perché ti distruggeresti? </p>
<p id="v17"><sup><small>17</small></sup>  Non esser troppo empio, né essere stolto; perché morresti tu prima del tempo? </p>
<p id="v18"><sup><small>18</small></sup>  È bene che tu t'attenga fermamente a questo, e che tu non ritragga la mano da quello; poiché chi teme Iddio evita tutte queste cose. </p>
<p id="v19"><sup><small>19</small></sup>  La sapienza dà al savio più forza che non facciano dieci capi in una città. </p>
<p id="v20"><sup><small>20</small></sup>  Certo, non v'è sulla terra alcun uomo giusto che faccia il bene e non pecchi mai. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Non porre dunque mente a tutte le parole che si dicono, per non sentirti maledire dal tuo servo; </p>
<p id="v22"><sup><small>22</small></sup>  poiché il tuo cuore sa che sovente anche tu hai maledetto altri. </p>
<p id="v23"><sup><small>23</small></sup>  Io ho esaminato tutto questo con sapienza. Ho detto: 'Voglio acquistare sapienza'; ma la sapienza è rimasta lungi da me. </p>
<p id="v24"><sup><small>24</small></sup>  Una cosa ch'è tanto lontana e tanto profonda chi la potrà trovare? </p>
<p id="v25"><sup><small>25</small></sup>  Io mi sono applicato nel cuor mio a riflettere, a investigare, a cercare la sapienza e la ragion delle cose, e a riconoscere che l'empietà è una follia e la stoltezza una pazzia; </p>
<p id="v26"><sup><small>26</small></sup>  e ho trovato una cosa più amara della morte: la donna ch'è tutta tranelli, il cui cuore non è altro che reti, e le cui mani sono catene; colui ch'è gradito a Dio le sfugge, ma il peccatore riman preso da lei. </p>
<p id="v27"><sup><small>27</small></sup>  Ecco, questo ho trovato, dice l'Ecclesiaste, dopo aver esaminato le cose una ad una per afferrarne la ragione; </p>
<p id="v28"><sup><small>28</small></sup>  ecco quello che l'anima mia cerca ancora, senza ch'io l'abbia trovato: un uomo fra mille, l'ho trovato; ma una donna fra tutte, non l'ho trovata. </p>
<p id="v29"><sup><small>29</small></sup>  Questo soltanto ho trovato: che Dio ha fatto l'uomo retto, ma gli uomini hanno cercato molti sotterfugi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Ecclesiastes/6">
          <span class="mdi mdi-arrow-left-drop-circle"></span><span class="pl-2">Ecclesiaste - Capitolo 6</span>
        </a>
        </td>
        <td>
        <a href="/it/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Ecclesiastes/8">
          <span class="pr-2">Ecclesiaste - Capitolo 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 7:9 <i>L'ira riposa in seno agli stolti</i>: <a href="/it/The_Urantia_Book/149#p4_2">LU 149:4.2</a>. </li>
  <li id="fn2"><a href="#cite2">↑</a> 7:20 <i>Malvagio per natura, non peccaminoso</i>: <a href="/it/The_Urantia_Book/148#p4_8">LU 148:4.8</a>. </li>
</ol>
</div>
