<!--
title: Ecclesiaste - Capitolo 5
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Ecclesiastes/4">Ecclesiaste - Capitolo 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Ecclesiastes/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Ecclesiastes/6">Ecclesiaste - Capitolo 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Bada ai tuoi passi quando vai alla casa di Dio, e appressati per ascoltare, anziché per offrire il sacrifizio degli stolti, i quali non sanno neppure che fanno male. </p>
<p id="v2"><sup><small>2</small></sup>  Non esser precipitoso nel parlare, e il tuo cuore non s'affretti a proferir verbo davanti a Dio; perché Dio è in cielo e tu sei sulla terra; le tue parole sian dunque poche; <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  poiché colla moltitudine delle occupazioni vengono i sogni, e colla moltitudine delle parole, i ragionamenti insensati. </p>
<p id="v4"><sup><small>4</small></sup>  Quand'hai fatto un voto a Dio, non indugiare ad adempierlo; poich'egli non si compiace degli stolti; adempi il voto che hai fatto. </p>
<p id="v5"><sup><small>5</small></sup>  Meglio è per te non far voti, che farne e poi non adempierli. </p>
<p id="v6"><sup><small>6</small></sup>  Non permettere alla tua bocca di render colpevole la tua persona; e non dire davanti al messaggero di Dio: 'È stato uno sbaglio'. Perché Iddio s'adirerebbe egli per le tue parole, e distruggerebbe l'opera delle tue mani? </p>
<p id="v7"><sup><small>7</small></sup>  Poiché, se vi son delle vanità nella moltitudine de' sogni, ve ne sono anche nella moltitudine delle parole; perciò temi Iddio! </p>
<p id="v8"><sup><small>8</small></sup>  Se vedi nella provincia l'oppressione del povero e la violazione del diritto e della giustizia, non te ne maravigliare; poiché sopra un uomo in alto veglia uno che sta più in alto, e sovr'essi, sta un Altissimo. </p>
<p id="v9"><sup><small>9</small></sup>  Ma vantaggioso per un paese è, per ogni rispetto, un re, che si faccia servo de' campi. </p>
<p id="v10"><sup><small>10</small></sup>  Chi ama l'argento non è saziato con l'argento; e chi ama le ricchezze non ne trae profitto di sorta. Anche questo è vanità. </p>
<p id="v11"><sup><small>11</small></sup>  Quando abbondano i beni, abbondano anche quei che li mangiano; e che pro ne viene ai possessori, se non di veder quei beni coi loro occhi? </p>
<p id="v12"><sup><small>12</small></sup>  Dolce è il sonno del lavoratore, abbia egli poco o molto da mangiare; ma la sazietà del ricco non lo lascia dormire. </p>
<p id="v13"><sup><small>13</small></sup>  V'è un male grave ch'io ho visto sotto il sole; delle ricchezze conservate dal loro possessore, per sua sventura. </p>
<p id="v14"><sup><small>14</small></sup>  Queste ricchezze vanno perdute per qualche avvenimento funesto; e se ha generato un figliuolo, questi resta con nulla in mano. </p>
<p id="v15"><sup><small>15</small></sup>  Uscito ignudo dal seno di sua madre, quel possessore se ne va com'era venuto; e di tutta la sua fatica non può prender nulla da portar seco in mano. </p>
<p id="v16"><sup><small>16</small></sup>  Anche questo è un male grave: ch'ei se ne vada tal e quale era venuto; e qual profitto gli viene dall'aver faticato per il vento? </p>
<p id="v17"><sup><small>17</small></sup>  E per di più, durante tutta la vita egli mangia nelle tenebre, e ha molti fastidi, malanni e crucci. </p>
<p id="v18"><sup><small>18</small></sup>  Ecco quello che ho veduto: buona e bella cosa è per l'uomo mangiare, bere, godere del benessere in mezzo a tutta la fatica ch'ei dura sotto il sole, tutti i giorni di vita che Dio gli ha dati; poiché questa è la sua parte. </p>
<p id="v19"><sup><small>19</small></sup>  E ancora se Dio ha dato a un uomo delle ricchezze e dei tesori, e gli ha dato potere di goderne, di prenderne la sua parte e di gioire della sua fatica, è questo un dono di Dio; </p>
<p id="v20"><sup><small>20</small></sup>  poiché un tal uomo non si ricorderà troppo dei giorni della sua vita, giacché Dio gli concede gioia nel cuore. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 5:2 <i>Un solo Dio in cielo</i>: <a href="/it/The_Urantia_Book/79#p1_9">LU 79:1.9</a>. </li>
</ol>
</div>
