<!--
title: Ecclesiaste - Capitolo 3
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Ecclesiastes/2">Ecclesiaste - Capitolo 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Ecclesiastes/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Ecclesiastes/4">Ecclesiaste - Capitolo 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Per tutto v'è il suo tempo, v'è il suo momento per ogni cosa sotto il cielo: </p>
<p id="v2"><sup><small>2</small></sup>  un tempo per nascere e un tempo per morire; un tempo per piantare e un tempo per svellere ciò ch'è piantato; </p>
<p id="v3"><sup><small>3</small></sup>  un tempo per uccidere e un tempo per guarire; un tempo per demolire e un tempo per costruire; </p>
<p id="v4"><sup><small>4</small></sup>  un tempo per piangere e un tempo per ridere; un tempo per far cordoglio e un tempo per ballare; </p>
<p id="v5"><sup><small>5</small></sup>  un tempo per gettar via pietre e un tempo per raccoglierle; un tempo per abbracciare e un tempo per astenersi dagli abbracciamenti; </p>
<p id="v6"><sup><small>6</small></sup>  un tempo per cercare e un tempo per perdere; un tempo per conservare e un tempo per buttar via; </p>
<p id="v7"><sup><small>7</small></sup>  un tempo per strappare e un tempo per cucire; un tempo per tacere e un tempo per parlare; </p>
<p id="v8"><sup><small>8</small></sup>  un tempo per amare e un tempo per odiare; un tempo per la guerra e un tempo per la pace. </p>
<p id="v9"><sup><small>9</small></sup>  Che profitto trae dalla sua fatica colui che lavora? </p>
<p id="v10"><sup><small>10</small></sup>  Io ho visto le occupazioni che Dio dà agli uomini perché vi si affatichino. </p>
<p id="v11"><sup><small>11</small></sup>  Dio ha fatto ogni cosa bella al suo tempo; egli ha perfino messo nei loro cuori il pensiero della eternità, quantunque l'uomo non possa comprendere dal principio alla fine l'opera che Dio ha fatta. </p>
<p id="v12"><sup><small>12</small></sup>  Io ho riconosciuto che non v'è nulla di meglio per loro del rallegrarsi e del procurarsi del benessere durante la loro vita, </p>
<p id="v13"><sup><small>13</small></sup>  ma che se uno mangia, beve e gode del benessere in mezzo a tutto il suo lavoro, è un dono di Dio. </p>
<p id="v14"><sup><small>14</small></sup>  Io ho riconosciuto che tutto quello che Dio fa è per sempre; niente v'è da aggiungervi, niente da togliervi; e che Dio fa così perché gli uomini lo temano. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Ciò che è, è già stato prima, e ciò che sarà è già stato, e Dio riconduce ciò ch'è passato. </p>
<p id="v16"><sup><small>16</small></sup>  Ho anche visto sotto il sole che nel luogo stabilito per giudicare v'è della empietà, e che nel luogo stabilito per la giustizia v'è della empietà, </p>
<p id="v17"><sup><small>17</small></sup>  e ho detto in cuor mio: 'Iddio giudicherà il giusto e l'empio poiché v'è un tempo per il giudicio di qualsivoglia azione e, nel luogo fissato, sarà giudicata ogni opera'. </p>
<p id="v18"><sup><small>18</small></sup>  Io ho detto in cuor mio: 'Così è, a motivo dei figliuoli degli uomini, perché Dio li metta alla prova, ed essi stessi riconoscano che non sono che bestie'. </p>
<p id="v19"><sup><small>19</small></sup>  Poiché la sorte de' figliuoli degli uomini è la sorte delle bestie; agli uni e alle altre tocca la stessa sorte; come muore l'uno, così muore l'altra; hanno tutti un medesimo soffio, e l'uomo non ha superiorità di sorta sulla bestia; poiché tutto è vanità. </p>
<p id="v20"><sup><small>20</small></sup>  Tutti vanno in un medesimo luogo; tutti vengon dalla polvere, e tutti ritornano alla polvere. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Chi sa se il soffio dell'uomo sale in alto, e se il soffio della bestia scende in basso nella terra? <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  Io ho dunque visto che non v'è nulla di meglio per l'uomo del rallegrarsi, nel compiere il suo lavoro; tale è la sua parte; poiché chi lo farà tornare per godere di ciò che verrà dopo di lui? </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:14 <i>Dio agisce pienamente e per sempre</i>: <a href="/it/The_Urantia_Book/2#p2_2">LU 2:2.2</a>. </li>
  <li id="fn2"><a href="#cite2">↑</a> 3:20 <i>Polvere alla polvere</i>: <a href="/it/The_Urantia_Book/112#p3_5">LU 112:3.5</a>.  <i>Polvere sei, polvere ritorni</i>: <a href="/it/The_Urantia_Book/68#p6_1">LU 68:6.1</a>.  <i># 2 Polvere alla polvere</i>: <a href="/it/The_Urantia_Book/89#p6_7">LU 89:6.7</a>.  <i>La nostra struttura è polvere</i>: <a href="/it/The_Urantia_Book/112#p7_19">LU 112:7.19</a>. </li>
  <li id="fn3"><a href="#cite3">↑</a> 3:20-21 <i>Il corpo torna sulla terra</i>: <a href="/it/The_Urantia_Book/1#p4_3">LU 1:4.3</a>. </li>
  <li id="fn4"><a href="#cite4">↑</a> 3:21 <i>Ritorno dello spirito</i>: <a href="/it/The_Urantia_Book/34#p6_4">LU 34:6.4</a>.  <i>Lo spirito ritorna a Dio</i>: <a href="/it/The_Urantia_Book/1#p4_3">LU 1:4.3</a>. </li>
</ol>
</div>
