<!--
title: Naum - Capitolo 1
description: 
published: true
date: 2023-11-8T21:45:55Z
tags: bible, bible—nahum
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/it/Bible/Nahum/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Nahum/2">
          <span class="pr-2">Naum - Capitolo 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Oracolo relativo a Ninive; libro della visione di Nahum d'Elkosh. </p>
<p id="v2"><sup><small>2</small></sup>  L'Eterno è un Dio geloso e vendicatore; l'Eterno è vendicatore e pieno di furore; l'Eterno si vendica dei suoi avversari, e serba il cruccio per i suoi nemici. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  L'Eterno è lento all'ira, è grande in forza, ma non tiene il colpevole per innocente. L'Eterno cammina nel turbine e nella tempesta, e le nuvole son la polvere de' suoi piedi. <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Egli sgrida il mare e lo prosciuga, dissecca tutti i fiumi. Basan langue, langue il Carmelo, e langue il fiore del Libano. </p>
<p id="v5"><sup><small>5</small></sup>  I monti tremano davanti a lui, si struggono i colli; la terra si solleva alla sua presenza, e il mondo con tutti i suoi abitanti. </p>
<p id="v6"><sup><small>6</small></sup>  Chi può reggere davanti alla sua indignazione? chi può sussistere sotto l'ardore della sua ira? Il suo furore si spande come fuoco, e le roccie scoscendono davanti a lui. </p>
<p id="v7"><sup><small>7</small></sup>  L'Eterno è buono; è una fortezza nel giorno della distretta, ed egli conosce quelli che si rifugiano in lui. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Ma con una irrompente inondazione egli farà una totale distruzione del luogo ov'è Ninive, e inseguirà i propri nemici fin nelle tenebre. </p>
<p id="v9"><sup><small>9</small></sup>  Che meditate voi contro l'Eterno? Egli farà una distruzione totale; la distretta non sorgerà due volte. </p>
<p id="v10"><sup><small>10</small></sup>  Poiché fossero pur intrecciati come spine e fradici pel vino ingollato, saran divorati del tutto, come stoppia secca. </p>
<p id="v11"><sup><small>11</small></sup>  Da te è uscito colui che ha meditato del male contro l'Eterno, che ha macchinato scelleratezze. </p>
<p id="v12"><sup><small>12</small></sup>  Così parla l'Eterno: Anche se in piena forza e numerosi, saranno falciati e scompariranno; e s'io t'ho afflitta non t'affliggerò più. </p>
<p id="v13"><sup><small>13</small></sup>  Ora spezzerò il suo giogo d'addosso a te, e infrangerò i tuoi legami. </p>
<p id="v14"><sup><small>14</small></sup>  E quanto a te, popolo di Ninive, l'Eterno ha dato quest'ordine: che non vi sia più posterità del tuo nome; io sterminerò dalla casa delle tue divinità le immagini scolpite e le immagini fuse; io ti preparerò la tomba perché sei divenuto spregevole. </p>
<p id="v15"><sup><small>15</small></sup>  Ecco, sui monti, i piedi di colui che reca buone novelle, che annunzia la pace! Celebra le tue feste, o Giuda, sciogli i tuoi voti; poiché lo scellerato non passerà più in mezzo a te; egli è sterminato interamente. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/it/Bible/Nahum/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Nahum/2">
          <span class="pr-2">Naum - Capitolo 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 1:2 <i>La vendetta è di Dio</i>: <a href="/it/The_Urantia_Book/70#p10_9">LU 70:10.9</a>.  <i>Gelosa di</i>: <a href="/it/The_Urantia_Book/96#p4_6">LU 96:4.6</a>.  <i>Dio ha detto di essere geloso di</i>: <a href="/it/The_Urantia_Book/4#p3_1">LU 4:3.1</a>.  <i>Mosè disse che Dio è geloso</i>: <a href="/it/The_Urantia_Book/142#p2_1">LU 142:2.1</a>. </li>
  <li id="fn2"><a href="#cite2">↑</a> 1:2-6 <i>Che scuotono la terra in collera</i>: <a href="/it/The_Urantia_Book/4#p5_3">LU 4:5.3</a>. </li>
  <li id="fn3"><a href="#cite3">↑</a> 1:3 <i>La potenza di Dio</i>: <a href="/it/The_Urantia_Book/1#p1_4">LU 1:1.4</a>.  <i>Dio è onnipotente</i>: <a href="/it/The_Urantia_Book/131#p10_3">LU 131:10.3</a>.  <i>Onnipotente</i>: <a href="/it/The_Urantia_Book/142#p3_7">LU 142:3.7</a>.  <i>Dio ha detto di essere arrabbiato</i>: <a href="/it/The_Urantia_Book/4#p3_2">LU 4:3.2</a>.  <i>Il Potere</i>: <a href="/it/The_Urantia_Book/131#p10_6">LU 131:10.6</a>. </li>
  <li id="fn4"><a href="#cite4">↑</a> 1:7 <i>Parte 1: Dio è buono</i>: <a href="/it/The_Urantia_Book/2#p6_3">LU 2:6.3</a>. </li>
</ol>
</div>
