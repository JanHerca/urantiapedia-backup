<!--
title: Naum - Capitolo 3
description: 
published: true
date: 2023-11-8T21:45:55Z
tags: bible, bible—nahum
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Nahum/2">
          <span class="mdi mdi-arrow-left-drop-circle"></span><span class="pl-2">Naum - Capitolo 2</span>
        </a>
        </td>
        <td>
        <a href="/it/Bible/Nahum/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Guai alla città di sangue, che è tutta piena di menzogna e di violenza e che non cessa di far preda! </p>
<p id="v2"><sup><small>2</small></sup>  S'ode rumor di sferza, strepito di ruote, galoppo di cavalli, balzar di carri. </p>
<p id="v3"><sup><small>3</small></sup>  I cavalieri danno la carica, fiammeggiano le spade, sfolgoran le lance, i feriti abbondano, s'ammontano i cadaveri, sono infiniti i morti, s'inciampa nei cadaveri. </p>
<p id="v4"><sup><small>4</small></sup>  E questo a cagione delle tante fornicazioni dell'avvenente prostituta, dell'abile incantatrice, che vendeva le nazioni con le sue fornicazioni, e i popoli coi suoi incantesimi. </p>
<p id="v5"><sup><small>5</small></sup>  Eccomi a te, dice l'Eterno degli eserciti; io t'alzerò i lembi della veste fin sulla faccia e mostrerò alle nazioni la tua nudità, e ai regni la tua vergogna; </p>
<p id="v6"><sup><small>6</small></sup>  e ti getterò addosso delle immondizie, t'avvilirò, e ti esporrò in spettacolo. </p>
<p id="v7"><sup><small>7</small></sup>  Tutti quelli che ti vedranno fuggiranno lungi da te, e diranno: 'Ninive è devastata! Chi la compiangerà? Dove ti cercherei dei consolatori?' </p>
<p id="v8"><sup><small>8</small></sup>  Vali tu meglio di No-Amon, ch'era assisa tra i fiumi, circondata dalle acque, che aveva il mare per baluardo, il mare per mura? </p>
<p id="v9"><sup><small>9</small></sup>  L'Etiopia e l'Egitto eran la sua forza, e non avea limiti; Put ed i Libî erano i suoi ausiliari. </p>
<p id="v10"><sup><small>10</small></sup>  Eppure, anch'essa è stata deportata, è andata in cattività; anche i bambini suoi sono stati sfracellati a ogni canto di strada; s'è tirata la sorte sopra i suoi uomini onorati, e tutti i suoi grandi sono stati messi in catene. </p>
<p id="v11"><sup><small>11</small></sup>  Tu pure sarai ubriacata, t'andrai a nascondere; tu pure cercherai un rifugio davanti al nemico. </p>
<p id="v12"><sup><small>12</small></sup>  Tutte le tue fortezze saranno come fichi dai frutti primaticci, che, quando li si scuote, cadono in bocca di chi li vuol mangiare. </p>
<p id="v13"><sup><small>13</small></sup>  Ecco, il tuo popolo, in mezzo a te, son tante donne; le porte del tuo paese sono spalancate davanti ai tuoi nemici, il fuoco ha divorato le tue sbarre. </p>
<p id="v14"><sup><small>14</small></sup>  Attingiti pure acqua per l'assedio! Rinforza le tue fortificazioni! Entra nella malta, pesta l'argilla! Restaura la fornace da mattoni! </p>
<p id="v15"><sup><small>15</small></sup>  Là il fuoco ti divorerà, la spada ti distruggerà; ti divorerà come la cavalletta, fossi tu pur numerosa come le cavallette, fossi tu pur numerosa come le locuste. </p>
<p id="v16"><sup><small>16</small></sup>  Tu hai moltiplicato i tuoi mercanti, più delle stelle del cielo; le cavallette spogliano ogni cosa e volano via. </p>
<p id="v17"><sup><small>17</small></sup>  I tuoi principi son come le locuste, i tuoi ufficiali come sciami di giovani locuste che s'accampano lungo le siepi in giorno di freddo, e quando il sole si leva volano via, e non si conosce più il posto dov'erano. </p>
<p id="v18"><sup><small>18</small></sup>  O re d'Assiria, i tuoi pastori si sono addormentati; i tuoi valorosi ufficiali riposano; il tuo popolo è disperso su per i monti, e non v'è chi li raduni. </p>
<p id="v19"><sup><small>19</small></sup>  Non v'è rimedio per la tua ferita; la tua piaga è grave; tutti quelli che udranno parlare di te batteranno le mani alla tua sorte; poiché su chi non è passata del continuo la tua malvagità? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Nahum/2">
          <span class="mdi mdi-arrow-left-drop-circle"></span><span class="pl-2">Naum - Capitolo 2</span>
        </a>
        </td>
        <td>
        <a href="/it/Bible/Nahum/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
