<!--
title: Abacuc - Capitolo 2
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Habakkuk/1">Abacuc - Capitolo 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Habakkuk/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Habakkuk/3">Abacuc - Capitolo 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Io starò alla mia vedetta, mi porrò sopra una torre, e starò attento a quello che l'Eterno mi dirà, e a quello che dovrò rispondere circa la rimostranza che ho fatto. </p>
<p id="v2"><sup><small>2</small></sup>  E l'Eterno mi rispose e disse: 'Scrivi la visione, incidila su delle tavole, perché si possa leggere speditamente; </p>
<p id="v3"><sup><small>3</small></sup>  poiché è una visione per un tempo già fissato; ella s'affretta verso la fine, e non mentirà; se tarda, aspettala; poiché per certo verrà; non tarderà'. </p>
<p id="v4"><sup><small>4</small></sup>  Ecco, l'anima sua è gonfia, non è retta in lui; ma il giusto vivrà per la sua fede. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  E poi, il vino è perfido; l'uomo arrogante non può starsene tranquillo; egli allarga le sue brame come il soggiorno de' morti; è come la morte e non si può saziare, ma raduna presso di sé tutte le nazioni, raccoglie intorno a sé tutti i popoli. </p>
<p id="v6"><sup><small>6</small></sup>  Tutti questi non faranno contro di lui proverbi, sarcasmi, enigmi? Si dirà: 'Guai a colui che accumula ciò che non è suo! Fino a quando? Guai a colui che si carica di pegni!' </p>
<p id="v7"><sup><small>7</small></sup>  I tuoi creditori non si leveranno essi ad un tratto? I tuoi tormentatori non si desteranno essi? E tu diventerai loro preda. </p>
<p id="v8"><sup><small>8</small></sup>  Poiché tu hai saccheggiato molte nazioni, tutto il resto dei popoli ti saccheggerà, a motivo del sangue umano sparso, della violenza fatta ai paesi, alle città e a tutti i loro abitanti. </p>
<p id="v9"><sup><small>9</small></sup>  Guai a colui ch'è avido d'illecito guadagno per la sua casa, per porre il suo nido in alto e mettersi al sicuro dalla mano della sventura! </p>
<p id="v10"><sup><small>10</small></sup>  Tu hai divisato l'onta della tua casa, sterminando molti popoli; e hai peccato contro te stesso. </p>
<p id="v11"><sup><small>11</small></sup>  Poiché la pietra grida dalla parete, e la trave le risponde dall'armatura di legname. </p>
<p id="v12"><sup><small>12</small></sup>  Guai a colui che edifica la città col sangue, e fonda una città sull'iniquità! </p>
<p id="v13"><sup><small>13</small></sup>  Ecco, questo non procede egli dall'Eterno che i popoli s'affatichino per il fuoco, e le nazioni si stanchino per nulla? <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Poiché la terra sarà ripiena della conoscenza della gloria dell'Eterno, come le acque coprono il fondo del mare. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Guai a colui che dà da bere al prossimo, a te che gli versi il tuo veleno e l'ubriachi, per guardare la sua nudità! </p>
<p id="v16"><sup><small>16</small></sup>  Tu sarai saziato d'onta anziché di gloria; bevi anche tu, e scopri la tua incirconcisione! La coppa della destra dell'Eterno farà il giro fino a te, e l'ignominia coprirà la tua gloria. </p>
<p id="v17"><sup><small>17</small></sup>  Poiché la violenza fatta al Libano e la devastazione che spaventava le bestie, ricadranno su te, a motivo del sangue umano sparso, della violenza fatta ai paesi, alle città e a tutti i loro abitanti. </p>
<p id="v18"><sup><small>18</small></sup>  A che giova l'immagine scolpita perché l'artefice la scolpisca? A che giova l'immagine fusa che insegna la menzogna, perché l'artefice si confidi nel suo lavoro, fabbricando idoli muti? </p>
<p id="v19"><sup><small>19</small></sup>  Guai a chi dice al legno: 'Svègliati!' e alla pietra muta: 'Lèvati!' Può essa ammaestrare? Ecco, è ricoperta d'oro e d'argento, ma non v'è in lei spirito alcuno. </p>
<p id="v20"><sup><small>20</small></sup>  Ma l'Eterno è nel suo tempio santo; tutta la terra faccia silenzio in presenza sua! </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 2:4 <i>I giusti vivranno per fede</i>: <a href="/it/The_Urantia_Book/131#p2_8">LU 131:2.8</a>.  <i>I giusti vivranno per fede</i>: <a href="/it/The_Urantia_Book/150#p5_2">LU 150:5.2</a>.  <i>La fede è il prezzo per entrare</i>: <a href="/it/The_Urantia_Book/137#p8_17">LU 137:8.17</a>. </li>
  <li id="fn2"><a href="#cite2">↑</a> 2:13 <i>Non più Signore degli eserciti</i>: <a href="/it/The_Urantia_Book/194#p3_11">LU 194:3.11</a>. </li>
  <li id="fn3"><a href="#cite3">↑</a> 2:14 <i>La terra è piena della conoscenza di Dio</i>: <a href="/it/The_Urantia_Book/131#p2_2">LU 131:2.2</a>. </li>
</ol>
</div>
