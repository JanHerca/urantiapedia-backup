<!--
title: Abacuc - Capitolo 3
description: 
published: true
date: 2022-10-7T1:7:41Z
tags: bible, bible—habakkuk
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Habakkuk/2">Abacuc - Capitolo 2</a></td>
        <td><a href="/it/Bible/Habakkuk/Index">Indice</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Preghiera del profeta Habacuc. Sopra Scighionoth. </p>
<p id="v2"><sup><small>2</small></sup>  O Eterno, io ho udito il tuo messaggio, e son preso da timore; o Eterno, da' vita all'opera tua nel corso degli anni! Nel corso degli anni falla conoscere! Nell'ira, ricordati d'aver pietà! </p>
<p id="v3"><sup><small>3</small></sup>  Iddio viene da Teman, e il santo viene dal monte di Paran. Sela. La sua gloria copre i cieli, e la terra è piena della sua lode. </p>
<p id="v4"><sup><small>4</small></sup>  Il suo splendore è pari alla luce; dei raggi partono dalla sua mano; ivi si nasconde la sua potenza. </p>
<p id="v5"><sup><small>5</small></sup>  Davanti a lui cammina la peste, la febbre ardente segue i suoi passi. </p>
<p id="v6"><sup><small>6</small></sup>  Egli si ferma, e scuote la terra; guarda, e fa tremar le nazioni; i monti eterni si frantumano, i colli antichi s'abbassano; le sue vie son quelle d'un tempo. </p>
<p id="v7"><sup><small>7</small></sup>  Io vedo nell'afflizione le tende d'Etiopia; i padiglioni del paese di Madian tremano. </p>
<p id="v8"><sup><small>8</small></sup>  O Eterno, t'adiri tu contro i fiumi? È egli contro i fiumi che s'accende l'ira tua, o contro il mare che va il tuo sdegno, che tu avanzi sui tuoi cavalli, sui tuoi carri di vittoria? </p>
<p id="v9"><sup><small>9</small></sup>  Il tuo arco è messo a nudo; i dardi lanciati dalla tua parola sono esecrazioni. Sela. Tu fendi la terra in tanti letti di fiumi. </p>
<p id="v10"><sup><small>10</small></sup>  I monti ti vedono e tremano; passa una piena d'acque: l'abisso fa udir la sua voce, e leva in alto le mani. </p>
<p id="v11"><sup><small>11</small></sup>  Il sole e la luna si fermano nella loro dimora; si cammina alla luce delle tue saette, al lampeggiare della tua lancia sfolgorante. </p>
<p id="v12"><sup><small>12</small></sup>  Tu percorri la terra nella tua indignazione, tu schiacci le nazioni nella tua ira. </p>
<p id="v13"><sup><small>13</small></sup>  Tu esci per salvare il tuo popolo, per liberare il tuo unto; tu abbatti la sommità della casa dell'empio, e la demolisci da capo a fondo. Sela. </p>
<p id="v14"><sup><small>14</small></sup>  Tu trafiggi coi lor propri dardi la testa de' suoi capi, che vengon come un uragano per disperdermi, mandando gridi di gioia, come se già divorassero il misero nei loro nascondigli. </p>
<p id="v15"><sup><small>15</small></sup>  Coi tuoi cavalli tu calpesti il mare, le grandi acque spumeggianti. </p>
<p id="v16"><sup><small>16</small></sup>  Ho udito, e le mie viscere fremono, le mie labbra tremano a quella voce; un tarlo m'entra nelle ossa, e io tremo qui dove sto, a dover aspettare in silenzio il dì della distretta, quando il nemico salirà contro il popolo per assalirlo. </p>
<p id="v17"><sup><small>17</small></sup>  Poiché il fico non fiorirà, non ci sarà più frutto nelle vigne; il prodotto dell'ulivo fallirà, i campi non daran più cibo, i greggi verranno a mancare negli ovili, e non ci saran più buoi nelle stalle; </p>
<p id="v18"><sup><small>18</small></sup>  ma io mi rallegrerò nell'Eterno, esulterò nell'Iddio della mia salvezza. <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  L'Eterno, il Signore, è la mia forza; egli renderà i miei piedi come quelli delle cerve, e mi farà camminare sui miei alti luoghi. Al capo de' musici. Per strumenti a corda. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Habakkuk/2">Abacuc - Capitolo 2</a></td>
        <td><a href="/it/Bible/Habakkuk/Index">Indice</a></td>
        <td> </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:18 <i>Dio di salvezza</i>: <a href="/it/The_Urantia_Book/2#p6_3">LU 2:6.3</a>.  <i>Gioia della salvezza</i>: <a href="/it/The_Urantia_Book/190#p5_4">LU 190:5.4</a>. </li>
</ol>
</div>
