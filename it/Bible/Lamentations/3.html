<!--
title: Lamentazioni - Capitolo 3
description: 
published: true
date: 2023-11-8T21:45:55Z
tags: bible, bible—lamentations
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Lamentations/2">
          <span class="mdi mdi-arrow-left-drop-circle"></span><span class="pl-2">Lamentazioni - Capitolo 2</span>
        </a>
        </td>
        <td>
        <a href="/it/Bible/Lamentations/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Lamentations/4">
          <span class="pr-2">Lamentazioni - Capitolo 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Io sono un uomo che ha veduto l'afflizione sotto la verga del suo furore. </p>
<p id="v2"><sup><small>2</small></sup>  Egli m'ha condotto, m'ha fatto camminare nelle tenebre e non nella luce. </p>
<p id="v3"><sup><small>3</small></sup>  Sì, contro di me di nuovo volge la sua mano tutto il giorno. </p>
<p id="v4"><sup><small>4</small></sup>  Egli ha consunta la mia carne e la mia pelle, ha fiaccato le mie ossa. </p>
<p id="v5"><sup><small>5</small></sup>  Ha costituito una cinta contro di me, m'ha circondato d'amarezza e d'affanno. </p>
<p id="v6"><sup><small>6</small></sup>  M'ha fatto abitare in luoghi tenebrosi, come quelli che son morti da lungo tempo. </p>
<p id="v7"><sup><small>7</small></sup>  Egli m'ha circondato d'un muro, perché non esca: m'ha caricato di pesanti catene. </p>
<p id="v8"><sup><small>8</small></sup>  Anche quando grido e chiamo al soccorso, egli chiude l'accesso alla mia preghiera. </p>
<p id="v9"><sup><small>9</small></sup>  Egli m'ha sbarrato la via di blocchi di pietra, ha sconvolto i miei sentieri. </p>
<p id="v10"><sup><small>10</small></sup>  Egli è stato per me come un orso in agguato, come un leone in luoghi nascosti. </p>
<p id="v11"><sup><small>11</small></sup>  Egli m'ha sviato dal mio cammino, e m'ha squarciato, m'ha reso desolato. </p>
<p id="v12"><sup><small>12</small></sup>  Ha teso il suo arco, m'ha preso come mira delle sue frecce. </p>
<p id="v13"><sup><small>13</small></sup>  M'ha fatto penetrar nelle reni le saette del suo turcasso. </p>
<p id="v14"><sup><small>14</small></sup>  Io son diventato lo scherno di tutto il mio popolo, la sua canzone di tutto il giorno. </p>
<p id="v15"><sup><small>15</small></sup>  Egli m'ha saziato d'amarezza, m'ha abbeverato d'assenzio. </p>
<p id="v16"><sup><small>16</small></sup>  M'ha spezzato i denti con della ghiaia, m'ha affondato nella cenere. </p>
<p id="v17"><sup><small>17</small></sup>  Tu hai allontanata l'anima mia dalla pace, io ho dimenticato il benessere. </p>
<p id="v18"><sup><small>18</small></sup>  Io ho detto: 'È sparita la mia fiducia, non ho più speranza nell'Eterno!' </p>
<p id="v19"><sup><small>19</small></sup>  Ricòrdati della mia afflizione, della mia vita raminga, dell'assenzio e dell'amarezza! </p>
<p id="v20"><sup><small>20</small></sup>  L'anima mia se ne ricorda del continuo, e n'è abbattuta dentro di me. </p>
<p id="v21"><sup><small>21</small></sup>  Questo voglio richiamarmi alla mente, per questo voglio sperare: </p>
<p id="v22"><sup><small>22</small></sup>  È una grazia dell'Eterno che non siamo stati interamente distrutti; poiché le sue compassioni non sono esaurite; </p>
<p id="v23"><sup><small>23</small></sup>  si rinnovano ogni mattina. Grande è la tua fedeltà! </p>
<p id="v24"><sup><small>24</small></sup>  'L'Eterno è la mia parte', dice l'anima mia, 'perciò spererò in lui'. </p>
<p id="v25"><sup><small>25</small></sup>  L'Eterno è buono per quelli che sperano in lui, per l'anima che lo cerca. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Buona cosa è aspettare in silenzio la salvezza dell'Eterno. </p>
<p id="v27"><sup><small>27</small></sup>  Buona cosa è per l'uomo portare il giogo nella sua giovinezza. </p>
<p id="v28"><sup><small>28</small></sup>  Si segga egli solitario e stia in silenzio quando l'Eterno glielo impone! </p>
<p id="v29"><sup><small>29</small></sup>  Metta la sua bocca nella polvere! forse, v'è ancora speranza. </p>
<p id="v30"><sup><small>30</small></sup>  Porga la guancia a chi lo percuote, si sazi pure di vituperio! </p>
<p id="v31"><sup><small>31</small></sup>  Poiché il Signore non ripudia in perpetuo; </p>
<p id="v32"><sup><small>32</small></sup>  ma, se affligge, ha altresì compassione, secondo la moltitudine delle sue benignità; </p>
<p id="v33"><sup><small>33</small></sup>  giacché non è volentieri ch'egli umilia ed affligge i figliuoli degli uomini. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Quand'uno schiaccia sotto i piedi tutti i prigionieri della terra, </p>
<p id="v35"><sup><small>35</small></sup>  quand'uno perverte il diritto d'un uomo nel cospetto dell'Altissimo, <sup id="cite3"><a href="#fn3">[3]</a></sup></p>
<p id="v36"><sup><small>36</small></sup>  quando si fa torto ad alcuno nella sua causa, il Signore non lo vede egli? </p>
<p id="v37"><sup><small>37</small></sup>  Chi mai dice una cosa che s'avveri, se il Signore non l'ha comandato? </p>
<p id="v38"><sup><small>38</small></sup>  Il male ed il bene non procedon essi dalla bocca dell'Altissimo? </p>
<p id="v39"><sup><small>39</small></sup>  Perché il vivente si rammaricherebbe? Ognuno si rammarichi del proprio peccato! </p>
<p id="v40"><sup><small>40</small></sup>  Esaminiamo le nostre vie, scrutiamole, e torniamo all'Eterno! </p>
<p id="v41"><sup><small>41</small></sup>  Eleviamo insiem con le mani, i nostri cuori a Dio ne' cieli! </p>
<p id="v42"><sup><small>42</small></sup>  Noi abbiam peccato, siamo stati ribelli e tu non hai perdonato. </p>
<p id="v43"><sup><small>43</small></sup>  Tu ti sei avvolto nella tua ira, e ci hai inseguiti; tu hai ucciso senza pietà; </p>
<p id="v44"><sup><small>44</small></sup>  ti sei avvolto in una nuvola, perché la preghiera non potesse passare; </p>
<p id="v45"><sup><small>45</small></sup>  tu hai fatto di noi delle spazzature, dei rifiuti, in mezzo ai popoli. </p>
<p id="v46"><sup><small>46</small></sup>  Tutti i nostri nemici aprono larga la bocca contro di noi. </p>
<p id="v47"><sup><small>47</small></sup>  Ci son toccati il terrore, la fossa, la desolazione e la ruina. </p>
<p id="v48"><sup><small>48</small></sup>  I miei occhi si sciolgono in rivi d'acqua, a motivo della ruina della figliuola del mio popolo. </p>
<p id="v49"><sup><small>49</small></sup>  L'occhio mio si scioglie in lacrime, senza posa, senza intermittenza, </p>
<p id="v50"><sup><small>50</small></sup>  finché dal cielo l'Eterno non guardi e non veda il nostro stato. </p>
<p id="v51"><sup><small>51</small></sup>  L'occhio mio m'affanna l'anima a motivo di tutte le figliuole della mia città. </p>
<p id="v52"><sup><small>52</small></sup>  Quelli che mi son nemici senza cagione, m'han dato la caccia come a un uccello. </p>
<p id="v53"><sup><small>53</small></sup>  M'hanno annientato la vita nella fossa, m'han gettato delle pietre addosso. </p>
<p id="v54"><sup><small>54</small></sup>  Le acque salivano fin sopra al mio capo, io dicevo: 'È finita per me!' </p>
<p id="v55"><sup><small>55</small></sup>  Io ho invocato il tuo nome, o Eterno, dal fondo della fossa; </p>
<p id="v56"><sup><small>56</small></sup>  tu hai udito la mia voce; non nascondere il tuo orecchio al mio sospiro, al mio grido! </p>
<p id="v57"><sup><small>57</small></sup>  Nel giorno ch'io t'ho invocato ti sei avvicinato; tu hai detto: 'Non temere!' </p>
<p id="v58"><sup><small>58</small></sup>  O Signore, tu hai difesa la causa dell'anima mia, tu hai redento la mia vita. </p>
<p id="v59"><sup><small>59</small></sup>  O Eterno, tu vedi il torto che m'è fatto, giudica tu la mia causa! </p>
<p id="v60"><sup><small>60</small></sup>  Tu vedi tutto il loro rancore, tutte le loro macchinazioni contro di me. </p>
<p id="v61"><sup><small>61</small></sup>  Tu odi i loro oltraggi, o Eterno, tutte le loro macchinazioni contro di me, </p>
<p id="v62"><sup><small>62</small></sup>  il linguaggio di quelli che si levano contro di me, quello che meditano contro di me tutto il giorno! </p>
<p id="v63"><sup><small>63</small></sup>  Guarda! quando si seggono, quando s'alzano, io sono la loro canzone. </p>
<p id="v64"><sup><small>64</small></sup>  Tu li retribuirai, o Eterno, secondo l'opera delle loro mani. </p>
<p id="v65"><sup><small>65</small></sup>  Darai loro induramento di cuore, la tua maledizione. </p>
<p id="v66"><sup><small>66</small></sup>  Li inseguirai nella tua ira, e li sterminerai di sotto i cieli dell'Eterno. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Lamentations/2">
          <span class="mdi mdi-arrow-left-drop-circle"></span><span class="pl-2">Lamentazioni - Capitolo 2</span>
        </a>
        </td>
        <td>
        <a href="/it/Bible/Lamentations/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Lamentations/4">
          <span class="pr-2">Lamentazioni - Capitolo 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:25 <i>Parte 1: Dio è buono</i>: <a href="/it/The_Urantia_Book/2#p6_3">LU 2:6.3</a>. </li>
  <li id="fn2"><a href="#cite2">↑</a> 3:33 <i>Non affligge volentieri</i>: <a href="/it/The_Urantia_Book/2#p4_1">LU 2:4.1</a>.  <i>Il Signore non affligge volentieri</i>: <a href="/it/The_Urantia_Book/148#p5_5">LU 148:5.5</a>.  <i>Non affligge volentieri</i>: <a href="/it/The_Urantia_Book/97#p6_3">LU 97:6.3</a>.  <i>Il Padre non affligge volentieri</i>: <a href="/it/The_Urantia_Book/148#p6_11">LU 148:6.11</a>. </li>
  <li id="fn3"><a href="#cite3">↑</a> 3:35,38 <i>I più alti</i>: <a href="/it/The_Urantia_Book/43#p3_1">LU 43:3.1</a>.  <i>Altissimo</i>: <a href="/it/The_Urantia_Book/93#p3_2">LU 93:3.2</a>.  <i>Dio Altissimo</i>: <a href="/it/The_Urantia_Book/93#p2_3">LU 93:2.3</a>. </li>
</ol>
</div>
