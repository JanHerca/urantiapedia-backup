<!--
title: Lamentazioni - Capitolo 5
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Lamentations/4">Lamentazioni - Capitolo 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Lamentations/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ricòrdati, Eterno, di quello che ci è avvenuto! Guarda e vedi il nostro obbrobrio! </p>
<p id="v2"><sup><small>2</small></sup>  La nostra eredità è passata a degli stranieri, le nostre case, a degli estranei. </p>
<p id="v3"><sup><small>3</small></sup>  Noi siam diventati orfani, senza padre, le nostre madri son come vedove. </p>
<p id="v4"><sup><small>4</small></sup>  Noi beviamo la nostr'acqua a prezzo di danaro, le nostre legna ci vengono a pagamento. </p>
<p id="v5"><sup><small>5</small></sup>  Col collo carico noi siamo inseguiti; siamo spossati, non abbiamo requie. </p>
<p id="v6"><sup><small>6</small></sup>  Abbiam teso la mano verso l'Egitto e verso l'Assiria, per saziarci di pane. </p>
<p id="v7"><sup><small>7</small></sup>  I nostri padri hanno peccato, e non sono più; e noi portiamo la pena delle loro iniquità. </p>
<p id="v8"><sup><small>8</small></sup>  Degli schiavi dominano su noi, e non v'è chi ci liberi dalle loro mani. </p>
<p id="v9"><sup><small>9</small></sup>  Noi raccogliamo il nostro pane col rischio della nostra vita, affrontando la spada del deserto. </p>
<p id="v10"><sup><small>10</small></sup>  La nostra pelle brucia come un forno, per l'arsura della fame. </p>
<p id="v11"><sup><small>11</small></sup>  Essi hanno disonorato le donne in Sion, le vergini nelle città di Giuda. </p>
<p id="v12"><sup><small>12</small></sup>  I capi sono stati impiccati dalle loro mani, la persona de' vecchi non è stata rispettata. </p>
<p id="v13"><sup><small>13</small></sup>  I giovani han portato le macine, i giovanetti han vacillato sotto il carico delle legna. </p>
<p id="v14"><sup><small>14</small></sup>  I vecchi hanno abbandonato la porta, i giovani la musica dei loro strumenti. </p>
<p id="v15"><sup><small>15</small></sup>  La gioia de' nostri cuori è cessata, le nostre danze son mutate in lutto. </p>
<p id="v16"><sup><small>16</small></sup>  La corona ci è caduta dal capo; guai a noi, poiché abbiamo peccato! </p>
<p id="v17"><sup><small>17</small></sup>  Per questo langue il nostro cuore, per questo s'oscuran gli occhi nostri: </p>
<p id="v18"><sup><small>18</small></sup>  perché il monte di Sion è desolato, e vi passeggian le volpi. </p>
<p id="v19"><sup><small>19</small></sup>  Ma tu, o Eterno, regni in perpetuo; il tuo trono sussiste d'età in età. </p>
<p id="v20"><sup><small>20</small></sup>  Perché ci dimenticheresti tu in perpetuo, e ci abbandoneresti per un lungo tempo? </p>
<p id="v21"><sup><small>21</small></sup>  Facci tornare a te, o Eterno, e noi torneremo! Ridonaci de' giorni come quelli d'un tempo! </p>
<p id="v22"><sup><small>22</small></sup>  Ché, ora, tu ci hai veramente reietti, e ti sei grandemente adirato contro di noi! </p>
