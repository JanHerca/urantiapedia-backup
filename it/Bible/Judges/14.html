<!--
title: Giudici - Capitolo 14
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Judges/13">Giudici - Capitolo 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Judges/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Judges/15">Giudici - Capitolo 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sansone scese a Timnah, e vide quivi una donna tra le figliuole de' Filistei. </p>
<p id="v2"><sup><small>2</small></sup>  Tornato a casa, ne parlò a suo padre e a sua madre, dicendo: 'Ho veduto a Timnah una donna tra le figliuole de' Filistei; or dunque, prendetemela per moglie'. </p>
<p id="v3"><sup><small>3</small></sup>  Suo padre e sua madre gli dissero: 'Non v'è egli dunque tra le figliuole de' tuoi fratelli e in tutto il nostro popolo una donna per te, che tu vada a prenderti una moglie tra i Filistei incirconcisi?' E Sansone rispose a suo padre: 'Prendimi quella, poiché mi piace'. </p>
<p id="v4"><sup><small>4</small></sup>  Or suo padre e sua madre non sapevano che questo veniva dall'Eterno, poiché Sansone cercava che i Filistei gli fornissero un'occasione di contesa. In quel tempo, i Filistei dominavano Israele. </p>
<p id="v5"><sup><small>5</small></sup>  Poi Sansone scese con suo padre e con sua madre a Timnah; e come furon giunti alle vigne di Timnah, ecco un leoncello farglisi incontro, ruggendo. </p>
<p id="v6"><sup><small>6</small></sup>  Lo spirito dell'Eterno investì Sansone, che, senz'aver niente in mano, squarciò il leone, come uno squarcerebbe un capretto; ma non disse nulla a suo padre né a sua madre di ciò che avea fatto. </p>
<p id="v7"><sup><small>7</small></sup>  E scese, parlò alla donna, e questa gli piacque. </p>
<p id="v8"><sup><small>8</small></sup>  Di lì a qualche tempo, tornò per prenderla, e uscì di strada per vedere il carcame del leone; ed ecco, nel corpo del leone c'era uno sciame d'api e del miele. </p>
<p id="v9"><sup><small>9</small></sup>  Egli prese in mano di quel miele, e si mise a mangiarlo per istrada; e quando ebbe raggiunto suo padre e sua madre, ne diede loro, ed essi ne mangiarono; ma non disse loro che avea preso il miele dal corpo del leone. </p>
<p id="v10"><sup><small>10</small></sup>  Suo padre scese a trovar quella donna, e Sansone fece quivi un convito; perché tale era il costume dei giovani. </p>
<p id="v11"><sup><small>11</small></sup>  Non appena i parenti della sposa videro Sansone, invitarono trenta compagni perché stessero con lui. </p>
<p id="v12"><sup><small>12</small></sup>  Sansone disse loro: 'Io vi proporrò un enimma; e se voi me lo spiegate entro i sette giorni del convito, e se l'indovinate, vi darò trenta tuniche e trenta mute di vesti; </p>
<p id="v13"><sup><small>13</small></sup>  ma, se non me lo potete spiegare, darete trenta tuniche e trenta mute di vesti a me'. </p>
<p id="v14"><sup><small>14</small></sup>  E quelli gli risposero: 'Proponi il tuo enimma, e noi l'udremo'. Ed egli disse loro: 'Dal mangiatore è uscito del cibo, e dal forte è uscito del dolce'. Per tre giorni quelli non poterono spiegar l'enimma. </p>
<p id="v15"><sup><small>15</small></sup>  E il settimo giorno dissero alla moglie di Sansone: 'Induci il tuo marito a spiegarci l'enimma; se no, darem fuoco a te e alla casa di tuo padre. E che? ci avete invitati qui per spogliarci?' </p>
<p id="v16"><sup><small>16</small></sup>  La moglie di Sansone si mise a piangere presso di lui, e a dirgli: 'Tu non hai per me che dell'odio, e non mi vuoi bene; hai proposto un enimma ai figliuoli del mio popolo, e non me l'hai spiegato!' Ed egli a lei: 'Ecco, non l'ho spiegato a mio padre né a mia madre, e lo spiegherei a te?' </p>
<p id="v17"><sup><small>17</small></sup>  Ed ella pianse presso di lui, durante i sette giorni che durava il convito; e il settimo giorno Sansone glielo spiegò, perché lo tormentava; ed essa spiegò l'enimma ai figliuoli del suo popolo. </p>
<p id="v18"><sup><small>18</small></sup>  E gli uomini della città, il settimo giorno, prima che tramontasse il sole, dissero a Sansone: 'Che v'è di più dolce del miele? e che v'è di più forte del leone?' Ed egli rispose loro: 'Se non aveste arato con la mia giovenca, non avreste indovinato il mio enimma'. </p>
<p id="v19"><sup><small>19</small></sup>  E lo spirito dell'Eterno lo investì, ed egli scese ad Askalon, vi uccise trenta uomini dei loro, prese le loro spoglie, e dette le mute di vesti a quelli che aveano spiegato l'enimma. E, acceso d'ira, risalì a casa di suo padre. </p>
<p id="v20"><sup><small>20</small></sup>  Ma la moglie di Sansone fu data al compagno di lui, ch'ei s'era scelto per amico. </p>
