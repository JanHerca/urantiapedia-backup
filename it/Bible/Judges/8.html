<!--
title: Giudici - Capitolo 8
description: 
published: true
date: 2023-11-8T21:45:54Z
tags: bible, bible—judges
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Judges/7">
          <span class="mdi mdi-arrow-left-drop-circle"></span><span class="pl-2">Giudici - Capitolo 7</span>
        </a>
        </td>
        <td>
        <a href="/it/Bible/Judges/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Judges/9">
          <span class="pr-2">Giudici - Capitolo 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Gli uomini di Efraim dissero a Gedeone: 'Che azione è questa che tu ci hai fatto, non chiamandoci quando sei andato a combattere contro Madian?' Ed ebbero con lui una disputa violenta. </p>
<p id="v2"><sup><small>2</small></sup>  Ed egli rispose loro: 'Che ho fatto io al paragon di voi? la racimolatura d'Efraim non vale essa più della vendemmia d'Abiezer? </p>
<p id="v3"><sup><small>3</small></sup>  Iddio v'ha dato nelle mani i principi di Madian, Oreb e Zeeb! che dunque ho potuto far io al paragon di voi?' Quand'egli ebbe lor detto quella parola, la loro ira contro di lui si calmò. </p>
<p id="v4"><sup><small>4</small></sup>  E Gedeone arrivò al Giordano, e lo passò con i trecento uomini ch'erano con lui; i quali, benché stanchi, continuavano a inseguire il nemico. </p>
<p id="v5"><sup><small>5</small></sup>  E disse a quelli di Succoth: 'Date, vi prego, dei pani alla gente che mi segue, perché è stanca, ed io sto inseguendo Zebah e Tsalmunna, re di Madian'. </p>
<p id="v6"><sup><small>6</small></sup>  Ma i capi di Succoth risposero: 'Tieni tu forse già nelle tue mani i polsi di Zebah e di Tsalmunna, che abbiamo a dar del pane al tuo esercito?' </p>
<p id="v7"><sup><small>7</small></sup>  E Gedeone disse: 'Ebbene! quando l'Eterno mi avrà dato nelle mani Zebah e Tsalmunna, io vi lacererò le carni con delle spine del deserto e con de' triboli'. </p>
<p id="v8"><sup><small>8</small></sup>  Di là salì a Penuel, e parlò a quei di Penuel nello stesso modo; ed essi gli risposero come avean fatto quei di Succoth. </p>
<p id="v9"><sup><small>9</small></sup>  Ed egli disse anche a quei di Penuel: 'Quando tornerò in pace, abbatterò questa torre'. </p>
<p id="v10"><sup><small>10</small></sup>  Or Zebah e Tsalmunna erano a Karkor col loro esercito di circa quindicimila uomini, ch'era tutto quel che rimaneva dell'intero esercito dei figli dell'oriente, poiché centoventimila uomini che portavano spada erano stati uccisi. </p>
<p id="v11"><sup><small>11</small></sup>  Gedeone salì per la via di quelli che abitano sotto tende a oriente di Nobah e di Iogbeha, e sconfisse l'esercito che si credeva sicuro. </p>
<p id="v12"><sup><small>12</small></sup>  E Zebah e Tsalmunna si diedero alla fuga; ma egli li inseguì, prese i due re di Madian, Zebah e Tsalmunna, e sbaragliò tutto l'esercito. </p>
<p id="v13"><sup><small>13</small></sup>  Poi Gedeone, figliuolo di Joas, tornò dalla battaglia, per la salita di Heres. </p>
<p id="v14"><sup><small>14</small></sup>  Mise le mani sopra un giovane della gente di Succoth, e lo interrogò; ed ei gli diè per iscritto i nomi dei capi e degli anziani di Succoth, ch'erano settantasette uomini. </p>
<p id="v15"><sup><small>15</small></sup>  Poi venne alla gente di Succoth, e disse: 'Ecco Zebah e Tsalmunna, a proposito de' quali m'insultaste dicendo: Hai tu forse già nelle mani i polsi di Zebah e di Tsalmunna, che noi abbiamo da dar del pane alla tua gente stanca?' </p>
<p id="v16"><sup><small>16</small></sup>  E prese gli anziani della città, e con delle spine del deserto e con de' triboli castigò gli uomini di Succoth. </p>
<p id="v17"><sup><small>17</small></sup>  E abbatté la torre di Penuel e uccise la gente della città. </p>
<p id="v18"><sup><small>18</small></sup>  Poi disse a Zebah e a Tsalmunna: 'Com'erano gli uomini che avete uccisi al Tabor?' Quelli risposero: 'Eran come te; ognun d'essi avea l'aspetto d'un figlio di re'. </p>
<p id="v19"><sup><small>19</small></sup>  Ed egli riprese: 'Eran miei fratelli, figliuoli di mia madre; com'è vero che l'Eterno vive, se aveste risparmiato loro la vita, io non vi ucciderei!' </p>
<p id="v20"><sup><small>20</small></sup>  Poi disse a Iether, suo primogenito: 'Lèvati, uccidili!' Ma il giovane non tirò la spada, perché avea paura, essendo ancora un giovinetto. </p>
<p id="v21"><sup><small>21</small></sup>  E Zebah e Tsalmunna dissero: 'Lèvati tu stesso e dacci il colpo mortale; poiché qual è l'uomo tal è la sua forza'. E Gedeone si levò e uccise Zebah e Tsalmunna, e prese le mezzelune che i loro cammelli portavano al collo. </p>
<p id="v22"><sup><small>22</small></sup>  Allora gli uomini d'Israele dissero a Gedeone: 'Regna su noi tu e il tuo figliuolo e il figliuolo del tuo figliuolo, giacché ci hai salvati dalla mano di Madian'. </p>
<p id="v23"><sup><small>23</small></sup>  Ma Gedeone rispose loro: 'Io non regnerò su voi, né il mio figliuolo regnerà su voi; l'Eterno è quegli che regnerà su voi!' </p>
<p id="v24"><sup><small>24</small></sup>  Poi Gedeone disse loro: 'Una cosa voglio chiedervi: che ciascun di voi mi dia gli anelli del suo bottino'. (I nemici aveano degli anelli d'oro perché erano Ismaeliti). </p>
<p id="v25"><sup><small>25</small></sup>  Quelli risposero: 'Li daremo volentieri'. E stesero un mantello, sul quale ciascuno gettò gli anelli del suo bottino. </p>
<p id="v26"><sup><small>26</small></sup>  Il peso degli anelli d'oro ch'egli avea chiesto fu di millesettecento sicli d'oro, oltre le mezzelune, i pendenti e le vesti di porpora che i re di Madian aveano addosso, e oltre i collari che i loro cammelli aveano al collo. </p>
<p id="v27"><sup><small>27</small></sup>  E Gedeone ne fece un efod, che pose in Ofra, sua città; tutto Israele v'andò a prostituirsi, ed esso diventò un'insidia per Gedeone e per la sua casa. </p>
<p id="v28"><sup><small>28</small></sup>  Così Madian fu umiliato davanti ai figliuoli d'Israele, e non alzò più il capo; e il paese ebbe requie per quarant'anni, durante la vita di Gedeone. </p>
<p id="v29"><sup><small>29</small></sup>  Ierubbaal figliuolo di Joas, tornò a dimorare a casa sua. </p>
<p id="v30"><sup><small>30</small></sup>  Or Gedeone ebbe settanta figliuoli, che gli nacquero dalle molte mogli che ebbe. </p>
<p id="v31"><sup><small>31</small></sup>  E la sua concubina, che stava a Sichem, gli partorì anch'ella un figliuolo, al quale pose nome Abimelec. </p>
<p id="v32"><sup><small>32</small></sup>  Poi Gedeone, figliuolo di Joas, morì in buona vecchiaia, e fu sepolto nella tomba di Joas suo padre, a Ofra degli Abiezeriti. </p>
<p id="v33"><sup><small>33</small></sup>  Dopo che Gedeone fu morto, i figliuoli d'Israele ricominciarono a prostituirsi agl'idoli di Baal, e presero Baal-Berith come loro dio. </p>
<p id="v34"><sup><small>34</small></sup>  I figliuoli d'Israele non si ricordarono dell'Eterno, del loro Dio, che li avea liberati dalle mani di tutti i loro nemici d'ogn'intorno; </p>
<p id="v35"><sup><small>35</small></sup>  e non dimostrarono alcuna gratitudine alla casa di Ierubbaal, ossia di Gedeone, per tutto il bene ch'egli avea fatto a Israele. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Judges/7">
          <span class="mdi mdi-arrow-left-drop-circle"></span><span class="pl-2">Giudici - Capitolo 7</span>
        </a>
        </td>
        <td>
        <a href="/it/Bible/Judges/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Judges/9">
          <span class="pr-2">Giudici - Capitolo 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
