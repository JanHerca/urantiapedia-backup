<!--
title: Giudici - Capitolo 3
description: 
published: true
date: 2022-10-7T1:7:41Z
tags: bible, bible—judges
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Judges/2">Giudici - Capitolo 2</a></td>
        <td><a href="/it/Bible/Judges/Index">Indice</a></td>
        <td><a href="/it/Bible/Judges/4">Giudici - Capitolo 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or queste son le nazioni che l'Eterno lasciò stare affin di mettere per mezzo d'esse alla prova Israele, cioè tutti quelli che non avean visto le guerre di Canaan. </p>
<p id="v2"><sup><small>2</small></sup>  (Egli volea soltanto che le nuove generazioni de' figliuoli d'Israele conoscessero e imparassero la guerra: quelli, per lo meno, che prima non l'avean mai vista): </p>
<p id="v3"><sup><small>3</small></sup>  i cinque principi dei Filistei, tutti i Cananei, i Sidonî, e gli Hivvei, che abitavano la montagna del Libano, dal monte Baal-Hermon fino all'ingresso di Hamath. </p>
<p id="v4"><sup><small>4</small></sup>  Queste nazioni servirono a mettere Israele alla prova, per vedere se Israele ubbidirebbe ai comandamenti che l'Eterno avea dati ai loro padri per mezzo di Mosè. </p>
<p id="v5"><sup><small>5</small></sup>  Così i figliuoli d'Israele abitarono in mezzo ai Cananei, agli Hittei, agli Amorei, ai Ferezei, agli Hivvei ed ai Gebusei; <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  sposarono le loro figliuole, maritaron le proprie figliuole coi loro figliuoli, e servirono ai loro dèi. </p>
<p id="v7"><sup><small>7</small></sup>  I figliuoli d'Israele fecero ciò ch'è male agli occhi dell'Eterno; dimenticarono l'Eterno, il loro Dio, e servirono agl'idoli di Baal e d'Astarte. </p>
<p id="v8"><sup><small>8</small></sup>  Perciò l'ira dell'Eterno si accese contro Israele, ed egli li diede nelle mani di Cushan-Rishathaim, re di Mesopotamia; e i figliuoli d'Israele furon servi di Cushan-Rishathaim per otto anni. </p>
<p id="v9"><sup><small>9</small></sup>  Poi i figliuoli d'Israele gridarono all'Eterno, e l'Eterno suscitò loro un liberatore: Othniel, figliuolo di Kenaz, fratello minore di Caleb; ed egli li liberò. </p>
<p id="v10"><sup><small>10</small></sup>  Lo spirito dell'Eterno fu sopra lui, ed egli fu giudice d'Israele; uscì a combattere, e l'Eterno gli diede nelle mani Cushan-Rishathaim, re di Mesopotamia; e la sua mano fu potente contro Cushan-Rishathaim. </p>
<p id="v11"><sup><small>11</small></sup>  Il paese ebbe requie per quarant'anni; poi Othniel, figlio di Kenaz, morì. </p>
<p id="v12"><sup><small>12</small></sup>  I figliuoli d'Israele continuarono a fare ciò ch'è male agli occhi dell'Eterno; e l'Eterno rese forte Eglon, re di Moab, contro Israele, perch'essi avean fatto ciò ch'è male agli occhi dell'Eterno. </p>
<p id="v13"><sup><small>13</small></sup>  Ed Eglon radunò attorno a sé i figliuoli di Ammon e di Amalek, e andò e batté Israele e s'impadronì della città delle palme. </p>
<p id="v14"><sup><small>14</small></sup>  E i figliuoli d'Israele furon servi di Eglon, re di Moab, per diciotto anni. </p>
<p id="v15"><sup><small>15</small></sup>  Ma i figliuoli d'Israele gridarono all'Eterno, ed egli suscitò loro un liberatore: Ehud, figliuolo di Ghera, Beniaminita, che era mancino. I figliuoli d'Israele mandarono per mezzo di lui un regalo a Eglon, re di Moab. </p>
<p id="v16"><sup><small>16</small></sup>  Ehud si fece una spada a due tagli, lunga un cubito; e se la cinse sotto la veste, al fianco destro. </p>
<p id="v17"><sup><small>17</small></sup>  E offrì il regalo a Eglon, re di Moab, ch'era uomo molto grasso. </p>
<p id="v18"><sup><small>18</small></sup>  E quand'ebbe finita la presentazione del regalo, rimandò la gente che l'avea portato. </p>
<p id="v19"><sup><small>19</small></sup>  Ma egli, giunto alla cava di pietre ch'è presso a Ghilgal, tornò indietro, e disse: 'O re, io ho qualcosa da dirti in segreto'. E il re disse: 'Silenzio!' E tutti quelli che gli stavan dappresso, uscirono. </p>
<p id="v20"><sup><small>20</small></sup>  Allora Ehud s'accostò al re, che stava seduto nella sala disopra, riservata a lui solo per prendervi il fresco, e gli disse: 'Ho una parola da dirti da parte di Dio'. Quegli s'alzò dal suo seggio: </p>
<p id="v21"><sup><small>21</small></sup>  e Ehud, stesa la mano sinistra, trasse la spada dal suo fianco destro, e gliela piantò nel ventre. </p>
<p id="v22"><sup><small>22</small></sup>  Anche l'elsa entrò dopo la lama; e il grasso si rinchiuse attorno alla lama; poich'egli non gli ritirò dal ventre la spada, che gli usciva per di dietro. </p>
<p id="v23"><sup><small>23</small></sup>  Poi Ehud uscì nel portico, chiuse le porte della sala disopra, e mise i chiavistelli. </p>
<p id="v24"><sup><small>24</small></sup>  Or quando fu uscito, vennero i servi, i quali guardarono, ed ecco che le porte della sala disopra eran chiuse a chiavistello; e dissero: 'Certo egli fa i suoi bisogni nello stanzino della sala fresca'. </p>
<p id="v25"><sup><small>25</small></sup>  E tanto aspettarono, che ne furon confusi; e com'egli non apriva le porte della sala, quelli presero la chiave, aprirono, ed ecco che il loro signore era steso per terra, morto. </p>
<p id="v26"><sup><small>26</small></sup>  Mentr'essi indugiavano, Ehud si diè alla fuga, passò oltre le cave di pietra, e si mise in salvo nella Seira. </p>
<p id="v27"><sup><small>27</small></sup>  Arrivato che fu, suonò la tromba nella contrada montuosa di Efraim, e i figliuoli d'Israele scesero con lui dalla contrada montuosa, ed egli si mise alla loro testa. </p>
<p id="v28"><sup><small>28</small></sup>  E disse loro: 'Seguitemi, perché l'Eterno v'ha dato nelle mani i Moabiti, vostri nemici'. E quelli scesero dietro a lui, s'impadronirono de' guadi del Giordano per impedirne il passo ai Moabiti, e non lasciaron passare alcuno. </p>
<p id="v29"><sup><small>29</small></sup>  In quel tempo sconfissero circa diecimila Moabiti, tutti robusti e valorosi; e non ne scampò uno. </p>
<p id="v30"><sup><small>30</small></sup>  Così, in quel giorno, Moab fu umiliato sotto la mano d'Israele, e il paese ebbe requie per ottant'anni. </p>
<p id="v31"><sup><small>31</small></sup>  Dopo Ehud, venne Shamgar, figliuolo di Anath. Egli sconfisse seicento Filistei con un pungolo da buoi; e anch'egli liberò Israele. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Judges/2">Giudici - Capitolo 2</a></td>
        <td><a href="/it/Bible/Judges/Index">Indice</a></td>
        <td><a href="/it/Bible/Judges/4">Giudici - Capitolo 4</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:5-6 <i>Israeliti e Cananei</i>: <a href="/it/The_Urantia_Book/97#p9_1">LU 97:9.1</a>. </li>
</ol>
</div>
