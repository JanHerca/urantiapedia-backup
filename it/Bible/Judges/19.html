<!--
title: Giudici - Capitolo 19
description: 
published: true
date: 2022-10-7T1:7:41Z
tags: bible, bible—judges
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Judges/18">Giudici - Capitolo 18</a></td>
        <td><a href="/it/Bible/Judges/Index">Indice</a></td>
        <td><a href="/it/Bible/Judges/20">Giudici - Capitolo 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or in quel tempo non v'era re in Israele; ed avvenne che un Levita, il quale dimorava nella parte più remota della contrada montuosa di Efraim, si prese per concubina una donna di Bethlehem di Giuda. </p>
<p id="v2"><sup><small>2</small></sup>  Questa sua concubina gli fu infedele, e lo lasciò per andarsene a casa di suo padre a Bethlehem di Giuda, ove stette per lo spazio di quattro mesi. </p>
<p id="v3"><sup><small>3</small></sup>  E suo marito si levò e andò da lei per parlare al suo cuore e ricondurla seco. Egli aveva preso con sé il suo servo e due asini. Essa lo menò in casa di suo padre; e come il padre della giovane lo vide, gli si fece incontro festosamente. </p>
<p id="v4"><sup><small>4</small></sup>  Il suo suocero, il padre della giovane, lo trattenne, ed egli rimase con lui tre giorni; e mangiarono e bevvero e pernottarono quivi. </p>
<p id="v5"><sup><small>5</small></sup>  Il quarto giorno si levarono di buon'ora, e il Levita si disponeva a partire; e il padre della giovane disse al suo genero: 'Prendi un boccon di pane per fortificarti il cuore; poi ve ne andrete'. </p>
<p id="v6"><sup><small>6</small></sup>  E si posero ambedue a sedere e mangiarono e bevvero assieme. Poi il padre della giovane disse al marito: 'Ti prego, acconsenti a passar qui la notte, e il cuor tuo si rallegri'. </p>
<p id="v7"><sup><small>7</small></sup>  Ma quell'uomo si alzò per andarsene; nondimeno, per le istanze del suocero, pernottò quivi di nuovo. </p>
<p id="v8"><sup><small>8</small></sup>  Il quinto giorno egli si levò di buon'ora per andarsene; e il padre della giovane gli disse: 'Ti prego, fortificati il cuore, e aspettate finché declini il giorno'. E si misero a mangiare assieme. </p>
<p id="v9"><sup><small>9</small></sup>  E quando quell'uomo si levò per andarsene con la sua concubina e col suo servo, il suocero, il padre della giovane, gli disse: 'Ecco, il giorno volge ora a sera; ti prego, trattienti qui questa notte; vedi, il giorno sta per finire; pernotta qui, e il cuor tuo si rallegri; e domani vi metterete di buon'ora in cammino e te ne andrai a casa'. </p>
<p id="v10"><sup><small>10</small></sup>  Ma il marito non volle passar quivi la notte; si levò, partì, e giunse dirimpetto a Jebus, che è Gerusalemme, coi suoi due asini sellati e con la sua concubina. </p>
<p id="v11"><sup><small>11</small></sup>  Quando furono vicini a Jebus, il giorno era molto calato; e il servo disse al suo padrone: 'Vieni, ti prego, e dirigiamo il cammino verso questa città de' Gebusei, e pernottiamo quivi'. </p>
<p id="v12"><sup><small>12</small></sup>  Il padrone gli rispose: 'No, non dirigeremo il cammino verso una città di stranieri i cui abitanti non sono figliuoli d'Israele, ma andremo fino a Ghibea'. </p>
<p id="v13"><sup><small>13</small></sup>  E disse ancora al suo servo: 'Andiamo, cerchiamo d'arrivare a uno di que' luoghi, e pernotteremo a Ghibea o a Rama'. </p>
<p id="v14"><sup><small>14</small></sup>  Così passarono oltre, e continuarono il viaggio; e il sole tramontò loro com'eran presso a Ghibea, che appartiene a Beniamino. E volsero il cammino in quella direzione, per andare a pernottare a Ghibea. </p>
<p id="v15"><sup><small>15</small></sup>  Il Levita entrò e si fermò sulla piazza della città; ma nessuno li accolse in casa per passar la notte. </p>
<p id="v16"><sup><small>16</small></sup>  Quand'ecco un vecchio, che tornava la sera dai campi, dal suo lavoro; era un uomo della contrada montuosa d'Efraim, che abitava come forestiero in Ghibea, la gente del luogo essendo Beniaminita. </p>
<p id="v17"><sup><small>17</small></sup>  Alzati gli occhi, vide quel viandante sulla piazza della città. E il vecchio gli disse: 'Dove vai, e donde vieni?' </p>
<p id="v18"><sup><small>18</small></sup>  E quello gli rispose: 'Siam partiti da Bethlehem di Giuda, e andiamo nella parte più remota della contrada montuosa d'Efraim. Io sono di là, ed ero andato a Bethlehem di Giuda; ora mi reco alla casa dell'Eterno, e non v'è alcuno che m'accolga in casa sua. </p>
<p id="v19"><sup><small>19</small></sup>  Eppure abbiamo della paglia e del foraggio per i nostri asini, e anche del pane e del vino per me, per la tua serva e per il garzone che è coi tuoi servi; a noi non manca nulla'. </p>
<p id="v20"><sup><small>20</small></sup>  Il vecchio gli disse: 'La pace sia teco! Io m'incarico d'ogni tuo bisogno; ma non devi passar la notte sulla piazza'. </p>
<p id="v21"><sup><small>21</small></sup>  Così lo menò in casa sua, e diè del foraggio agli asini; i viandanti si lavarono i piedi, e mangiarono e bevvero. </p>
<p id="v22"><sup><small>22</small></sup>  Mentre stavano rallegrandosi, ecco gli uomini della città, gente perversa, circondare la casa, picchiare alla porta, e dire al vecchio, padron di casa: 'Mena fuori quell'uomo ch'è entrato in casa tua ché lo vogliam conoscere!' </p>
<p id="v23"><sup><small>23</small></sup>  Ma il padron di casa, uscito fuori, disse loro: 'No, fratelli miei, vi prego, non fate una mala azione; giacché quest'uomo è venuto in casa mia, non commettete questa infamia! </p>
<p id="v24"><sup><small>24</small></sup>  Ecco qua la mia figliuola ch'è vergine, e la concubina di quell'uomo; io ve le menerò fuori, e voi servitevene, e fatene quel che vi pare; ma non commettete contro quell'uomo una simile infamia!' </p>
<p id="v25"><sup><small>25</small></sup>  Ma quegli uomini non vollero dargli ascolto. Allora l'uomo prese la sua concubina e la menò fuori a loro; ed essi la conobbero, e abusarono di lei tutta la notte fino al mattino; poi, allo spuntar dell'alba, la lasciaron andare. </p>
<p id="v26"><sup><small>26</small></sup>  E quella donna, sul far del giorno, venne a cadere alla porta di casa dell'uomo presso il quale stava il suo marito, e quivi rimase finché fu giorno chiaro. </p>
<p id="v27"><sup><small>27</small></sup>  Il suo marito, la mattina, si levò, aprì la porta di casa e uscì per continuare il suo viaggio, quand'ecco la donna, la sua concubina, giacer distesa alla porta di casa, con le mani sulla soglia. </p>
<p id="v28"><sup><small>28</small></sup>  Egli le disse: 'Lèvati, andiamocene!' Ma non ebbe risposta. Allora il marito la caricò sull'asino, e partì per tornare alla sua dimora. </p>
<p id="v29"><sup><small>29</small></sup>  E come fu giunto a casa, si munì d'un coltello, prese la sua concubina e la divise, membro per membro, in dodici pezzi, che mandò per tutto il territorio d'Israele. </p>
<p id="v30"><sup><small>30</small></sup>  Di guisa che chiunque vide ciò, disse: 'Una cosa simile non è mai accaduta né s'è mai vista, da quando i figliuoli d'Israele salirono dal paese d'Egitto, fino al dì d'oggi! Prendete il fatto a cuore, consigliatevi e parlate'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Judges/18">Giudici - Capitolo 18</a></td>
        <td><a href="/it/Bible/Judges/Index">Indice</a></td>
        <td><a href="/it/Bible/Judges/20">Giudici - Capitolo 20</a></td>
      </tr>
    </tbody>
  </table>
</figure>
