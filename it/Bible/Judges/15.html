<!--
title: Giudici - Capitolo 15
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Judges/14">Giudici - Capitolo 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Judges/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Judges/16">Giudici - Capitolo 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Di lì a qualche tempo, verso la mietitura del grano, Sansone andò a visitare sua moglie, le portò un capretto, e disse: 'Voglio entrare in camera da mia moglie'. Ma il padre di lei non gli permise d'entrare, </p>
<p id="v2"><sup><small>2</small></sup>  e gli disse: 'Io credevo sicuramente che tu l'avessi presa in odio, e però l'ho data al tuo compagno; la sua sorella minore non è più bella di lei? Prendila dunque in sua vece'. </p>
<p id="v3"><sup><small>3</small></sup>  Sansone rispose loro: 'Questa volta, non avrò colpa verso i Filistei, quando farò loro del male'. </p>
<p id="v4"><sup><small>4</small></sup>  E Sansone se ne andò e acchiappò trecento sciacalli; prese pure delle fiaccole, vòlse coda contro coda, e mise una fiaccola in mezzo, fra le due code. </p>
<p id="v5"><sup><small>5</small></sup>  Poi accese le fiaccole, dette la via agli sciacalli per i campi di grano de' Filistei, e bruciò i covoni ammassati, il grano tuttora in piedi, e perfino gli uliveti. </p>
<p id="v6"><sup><small>6</small></sup>  E i Filistei chiesero: 'Chi ha fatto questo?' Fu risposto: 'Sansone, il genero del Thimneo, perché questi gli ha preso la moglie, e l'ha data al compagno di lui'. E i Filistei salirono e diedero alle fiamme lei e suo padre. </p>
<p id="v7"><sup><small>7</small></sup>  E Sansone disse loro: 'Giacché agite a questo modo, siate certi che non avrò posa finché non mi sia vendicato di voi'. </p>
<p id="v8"><sup><small>8</small></sup>  E li sbaragliò interamente, facendone un gran macello. Poi discese, e si ritirò nella caverna della roccia d'Etam. </p>
<p id="v9"><sup><small>9</small></sup>  Allora i Filistei salirono, si accamparono in Giuda, e si distesero fino a Lehi. </p>
<p id="v10"><sup><small>10</small></sup>  Gli uomini di Giuda dissero loro: 'Perché siete saliti contro di noi?' Quelli risposero: 'Siam saliti per legare Sansone; per fare a lui quello che ha fatto a noi'. </p>
<p id="v11"><sup><small>11</small></sup>  E tremila uomini di Giuda scesero alla caverna della roccia d'Etam, e dissero a Sansone: 'Non sai tu che i Filistei sono nostri dominatori? Che è dunque questo che ci hai fatto?' Ed egli rispose loro: 'Quello che hanno fatto a me, l'ho fatto a loro'. </p>
<p id="v12"><sup><small>12</small></sup>  E quelli a lui: 'Noi siam discesi per legarti e darti nelle mani de' Filistei'. Sansone replicò loro: 'Giuratemi che voi stessi non mi ucciderete'. </p>
<p id="v13"><sup><small>13</small></sup>  Quelli risposero: 'No, ti legheremo soltanto, e ti daremo nelle loro mani; ma certamente non ti metteremo a morte'. E lo legarono con due funi nuove, e lo fecero uscire dalla caverna. </p>
<p id="v14"><sup><small>14</small></sup>  Quando giunse a Lehi, i Filistei gli si fecero incontro con grida di gioia; ma lo spirito dell'Eterno lo investì, e le funi che aveva alle braccia divennero come fili di lino a cui si appicchi il fuoco; e i legami gli caddero dalle mani. </p>
<p id="v15"><sup><small>15</small></sup>  E, trovata una mascella d'asino ancor fresca, stese la mano, l'afferrò, e uccise con essa mille uomini. </p>
<p id="v16"><sup><small>16</small></sup>  E Sansone disse: 'Con una mascella d'asino, un mucchio! due mucchi! Con una mascella d'asino ho ucciso mille uomini!' </p>
<p id="v17"><sup><small>17</small></sup>  Quand'ebbe finito di parlare, gettò via di mano la mascella, e chiamò quel luogo Ramath-Lehi. </p>
<p id="v18"><sup><small>18</small></sup>  Poi ebbe gran sete; e invocò l'Eterno, dicendo: 'Tu hai concesso questa gran liberazione per mano del tuo servo; e ora, dovrò io morir di sete e cader nelle mani degli incirconcisi?' </p>
<p id="v19"><sup><small>19</small></sup>  Allora Iddio fendé la roccia concava ch'è a Lehi, e ne uscì dell'acqua. Sansone bevve, il suo spirito si rianimò, ed egli riprese vita. Donde il nome di En-Hakkore dato a quella fonte, che esiste anche al dì d'oggi a Lehi. </p>
<p id="v20"><sup><small>20</small></sup>  Sansone fu giudice d'Israele, al tempo de' Filistei, per vent'anni. </p>
