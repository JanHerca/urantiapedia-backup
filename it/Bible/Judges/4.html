<!--
title: Giudici - Capitolo 4
description: 
published: true
date: 2023-11-8T21:45:54Z
tags: bible, bible—judges
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Judges/3">
          <span class="mdi mdi-arrow-left-drop-circle"></span><span class="pl-2">Giudici - Capitolo 3</span>
        </a>
        </td>
        <td>
        <a href="/it/Bible/Judges/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Judges/5">
          <span class="pr-2">Giudici - Capitolo 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Morto che fu Ehud, i figliuoli d'Israele continuarono a fare ciò ch'è male agli occhi dell'Eterno. </p>
<p id="v2"><sup><small>2</small></sup>  E l'Eterno li diede nelle mani di Iabin, re di Canaan, che regnava a Hatsor. Il capo del suo esercito era Sisera che abitava a Harosceth-Goim. </p>
<p id="v3"><sup><small>3</small></sup>  E i figliuoli d'Israele gridarono all'Eterno, perché Iabin avea novecento carri di ferro, e già da venti anni opprimeva con violenza i figliuoli d'Israele. </p>
<p id="v4"><sup><small>4</small></sup>  Or in quel tempo era giudice d'Israele una profetessa, Debora, moglie di Lappidoth. </p>
<p id="v5"><sup><small>5</small></sup>  Essa sedeva sotto la palma di Debora, fra Rama e Bethel, nella contrada montuosa di Efraim, e i figliuoli d'Israele salivano a lei per farsi rendere giustizia. </p>
<p id="v6"><sup><small>6</small></sup>  Or ella mandò a chiamare Barak, figliuolo di Abinoam, da Kades di Neftali, e gli disse: 'L'Eterno, l'Iddio d'Israele, non t'ha egli dato quest'ordine: Va', raduna sul monte Tabor e prendi teco diecimila uomini de' figliuoli di Neftali e de' figliuoli di Zabulon. </p>
<p id="v7"><sup><small>7</small></sup>  E io attirerò verso te, al torrente Kison, Sisera, capo dell'esercito di Iabin, coi suoi carri e la sua numerosa gente, e io lo darò nelle tue mani'. </p>
<p id="v8"><sup><small>8</small></sup>  Barak le rispose: 'Se vieni meco andrò; ma se non vieni meco, non andrò'. </p>
<p id="v9"><sup><small>9</small></sup>  Ed ella disse: 'Certamente, verrò con te; soltanto, la via per cui ti metti non ridonderà ad onor tuo; poiché l'Eterno darà Sisera in man d'una donna'. E Debora si levò e andò con Barak a Kades. </p>
<p id="v10"><sup><small>10</small></sup>  E Barak convocò Zabulon e Neftali a Kades; diecimila uomini si misero al suo seguito, e Debora salì con lui. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Or Heber, il Keneo, s'era separato dai Kenei, discendenti di Hobab, suocero di Mosè, e avea piantate le sue tende fino al querceto di Tsaannaim, ch'è presso a Kades. </p>
<p id="v12"><sup><small>12</small></sup>  Fu riferito a Sisera che Barak, figliuolo di Abinoam, era salito sul monte Tabor. </p>
<p id="v13"><sup><small>13</small></sup>  E Sisera adunò tutti i suoi carri, novecento carri di ferro, e tutta la gente ch'era seco, da Harosceth-Goim fino al torrente Kison. </p>
<p id="v14"><sup><small>14</small></sup>  E Debora disse a Barak: 'Lèvati, perché questo è il giorno in cui l'Eterno ha dato Sisera nelle tue mani. L'Eterno non va egli dinanzi a te?' Allora Barak scese dal monte Tabor, seguito da diecimila uomini. </p>
<p id="v15"><sup><small>15</small></sup>  E l'Eterno mise in rotta, davanti a Barak, Sisera con tutti i suoi carri e con tutto il suo esercito, che fu passato a fil di spada; e Sisera, sceso dal carro, si diè alla fuga a piedi. </p>
<p id="v16"><sup><small>16</small></sup>  Ma Barak inseguì i carri e l'esercito fino a Harosceth-Goim; e tutto l'esercito di Sisera cadde sotto i colpi della spada, e non ne scampò un uomo. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Sisera fuggì a piedi verso la tenda di Jael, moglie di Heber, il Keneo, perché v'era pace fra Iabin, re di Hatsor, e la casa di Heber il Keneo. </p>
<p id="v18"><sup><small>18</small></sup>  E Jael uscì incontro a Sisera e gli disse: 'Entra, signor mio, entra da me: non temere'. Ed egli entrò da lei nella sua tenda, ed essa lo coprì con una coperta. </p>
<p id="v19"><sup><small>19</small></sup>  Ed egli le disse: 'Deh, dammi un po' d'acqua da bere perché ho sete'. E quella, aperto l'otre del latte, gli diè da bere, e lo coprì. </p>
<p id="v20"><sup><small>20</small></sup>  Ed egli le disse: 'Stattene all'ingresso della tenda; e se qualcuno viene a interrogarti dicendo: C'è qualcuno qui dentro? di' di no'. </p>
<p id="v21"><sup><small>21</small></sup>  Allora Jael, moglie di Heber, prese un piuolo della tenda; e, dato di piglio al martello, venne pian piano a lui, e gli piantò il piuolo nella tempia sì ch'esso penetrò in terra. Egli era profondamente addormentato e sfinito; e morì. </p>
<p id="v22"><sup><small>22</small></sup>  Ed ecco che, come Barak inseguiva Sisera, Jael uscì ad incontrarlo, e gli disse: 'Vieni, e ti mostrerò l'uomo che cerchi'. Ed egli entrò da lei; ed ecco, Sisera era steso morto, col piuolo nella tempia. </p>
<p id="v23"><sup><small>23</small></sup>  Così Dio umiliò quel giorno Iabin, re di Canaan, dinanzi ai figliuoli d'Israele. </p>
<p id="v24"><sup><small>24</small></sup>  E la mano de' figliuoli d'Israele s'andò sempre più aggravando su Iabin, re di Canaan, finché ebbero sterminato Iabin, re di Canaan. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Judges/3">
          <span class="mdi mdi-arrow-left-drop-circle"></span><span class="pl-2">Giudici - Capitolo 3</span>
        </a>
        </td>
        <td>
        <a href="/it/Bible/Judges/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Judges/5">
          <span class="pr-2">Giudici - Capitolo 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 4:10-16 <i>Sisera sconfitto</i>: <a href="/it/The_Urantia_Book/126#p1_2">LU 126:1.2</a>. </li>
  <li id="fn2"><a href="#cite2">↑</a> 4:16 <i>Macellare</i>: <a href="/it/The_Urantia_Book/70#p1_17">LU 70:1.17</a>. </li>
</ol>
</div>
