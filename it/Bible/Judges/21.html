<!--
title: Giudici - Capitolo 21
description: 
published: true
date: 2023-11-8T21:45:54Z
tags: bible, bible—judges
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Judges/20">
          <span class="mdi mdi-arrow-left-drop-circle"></span><span class="pl-2">Giudici - Capitolo 20</span>
        </a>
        </td>
        <td>
        <a href="/it/Bible/Judges/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or gli uomini d'Israele avean giurato a Mitspa, dicendo: 'Nessuno di noi darà la sua figliuola in moglie a un Beniaminita'. </p>
<p id="v2"><sup><small>2</small></sup>  E il popolo venne a Bethel, dove rimase fino alla sera in presenza di Dio, e alzando la voce, pianse dirottamente, e disse: </p>
<p id="v3"><sup><small>3</small></sup>  'O Eterno, o Dio d'Israele, perché mai è avvenuto questo in Israele, che oggi ci sia in Israele una tribù di meno?' </p>
<p id="v4"><sup><small>4</small></sup>  Il giorno seguente, il popolo si levò di buon mattino, costruì quivi un altare, e offerse olocausti e sacrifizi di azioni di grazie. </p>
<p id="v5"><sup><small>5</small></sup>  E i figliuoli d'Israele dissero: 'Chi è, fra tutte le tribù d'Israele, che non sia salito alla raunanza davanti all'Eterno?' - Poiché avean fatto questo giuramento solenne relativamente a chi non fosse salito in presenza dell'Eterno a Mitspa: 'Quel tale dovrà esser messo a morte'. </p>
<p id="v6"><sup><small>6</small></sup>  I figliuoli d'Israele si pentivano di quel che avean fatto a Beniamino loro fratello, e dicevano: 'Oggi è stata soppressa una tribù d'Israele. </p>
<p id="v7"><sup><small>7</small></sup>  Come faremo a procurar delle donne ai superstiti, giacché abbiam giurato nel nome dell'Eterno di non dar loro in moglie alcuna delle nostre figliuole?' </p>
<p id="v8"><sup><small>8</small></sup>  - dissero dunque: 'Qual è fra le tribù d'Israele quella che non è salita in presenza dell'Eterno a Mitspa?' E ecco che nessuno di Jabes in Galaad era venuto al campo, alla raunanza; </p>
<p id="v9"><sup><small>9</small></sup>  poiché, fatto il censimento del popolo, si trovò che quivi non v'era alcuno degli abitanti di Jabes in Galaad. </p>
<p id="v10"><sup><small>10</small></sup>  Allora la raunanza mandò là dodicimila uomini dei più valorosi, e diede loro quest'ordine: 'Andate, e mettete a fil di spada gli abitanti di Jabes in Galaad, con le donne e i bambini. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  E farete questo: voterete allo sterminio ogni maschio e ogni donna che abbia avuto relazioni carnali con uomo'. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  E quelli trovarono, fra gli abitanti di Jabes in Galaad, quattrocento fanciulle che non aveano avuto relazioni carnali con uomo, e le menarono al campo, a Sciloh, che è nel paese di Canaan. </p>
<p id="v13"><sup><small>13</small></sup>  Tutta la raunanza inviò de' messi per parlare ai figliuoli di Beniamino che erano al masso di Rimmon e per proclamar loro la pace. </p>
<p id="v14"><sup><small>14</small></sup>  Allora i Beniaminiti tornarono e furon loro date le donne a cui era stata risparmiata la vita fra le donne di Jabes in Galaad; ma non ve ne fu abbastanza per tutti. </p>
<p id="v15"><sup><small>15</small></sup>  Il popolo dunque si pentiva di quel che avea fatto a Beniamino, perché l'Eterno avea aperta una breccia fra le tribù d'Israele. </p>
<p id="v16"><sup><small>16</small></sup>  E gli anziani della raunanza dissero: 'Come faremo a procurar delle donne ai superstiti, giacché le donne Beniaminite sono state distrutte?' Poi dissero: </p>
<p id="v17"><sup><small>17</small></sup>  'Quelli che sono scampati posseggano ciò che apparteneva a Beniamino, affinché non sia soppressa una tribù in Israele. </p>
<p id="v18"><sup><small>18</small></sup>  Ma noi non possiamo dar loro delle nostre figliuole in moglie'. Poiché i figliuoli d'Israele avean giurato, dicendo: 'Maledetto chi darà una moglie a Beniamino!' </p>
<p id="v19"><sup><small>19</small></sup>  E dissero: 'Ecco, ogni anno si fa una festa in onore dell'Eterno a Sciloh, ch'è al nord di Bethel, a oriente della strada che sale da Bethel a Sichem, e al mezzogiorno di Lebna'. </p>
<p id="v20"><sup><small>20</small></sup>  E diedero quest'ordine ai figliuoli di Beniamino: 'Andate, fate un'imboscata nelle vigne; </p>
<p id="v21"><sup><small>21</small></sup>  state attenti, e quando le figliuole di Sciloh usciranno per danzare in coro, sbucherete dalle vigne, rapirete ciascuno una delle figliuole di Sciloh per farne vostra moglie, e ve ne andrete nel paese di Beniamino. </p>
<p id="v22"><sup><small>22</small></sup>  E quando i loro padri o i loro fratelli verranno a querelarsi con noi, noi diremo loro: Datecele, per favore, giacché in questa guerra non abbiam preso una donna per uno; né siete voi che le avete date loro; nel qual caso, voi sareste colpevoli'. </p>
<p id="v23"><sup><small>23</small></sup>  E i figliuoli di Beniamino fecero a quel modo: si presero delle mogli, secondo il loro numero, fra le danzatrici; le rapirono, poi partirono e tornarono nella loro eredità, riedificarono le città e vi stabilirono la loro dimora. </p>
<p id="v24"><sup><small>24</small></sup>  In quel medesimo tempo, i figliuoli d'Israele se ne andarono di là, ciascuno nella sua tribù e nella sua famiglia, e ognuno tornò di là nella sua eredità. </p>
<p id="v25"><sup><small>25</small></sup>  In quel tempo, non v'era re in Israele; ognun facea quel che gli pareva meglio. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Judges/20">
          <span class="mdi mdi-arrow-left-drop-circle"></span><span class="pl-2">Giudici - Capitolo 20</span>
        </a>
        </td>
        <td>
        <a href="/it/Bible/Judges/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 21:10-12 <i>Risparmiare le vergini</i>: <a href="/it/The_Urantia_Book/70#p1_15">LU 70:1.15</a>. </li>
  <li id="fn2"><a href="#cite2">↑</a> 21:11 <i>Ebrei «distruggere completamente»</i>: <a href="/it/The_Urantia_Book/69#p8_3">LU 69:8.3</a>. </li>
</ol>
</div>
