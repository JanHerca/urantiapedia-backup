<!--
title: Giudici - Capitolo 16
description: 
published: true
date: 2023-11-8T21:45:54Z
tags: bible, bible—judges
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Judges/15">
          <span class="mdi mdi-arrow-left-drop-circle"></span><span class="pl-2">Giudici - Capitolo 15</span>
        </a>
        </td>
        <td>
        <a href="/it/Bible/Judges/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Judges/17">
          <span class="pr-2">Giudici - Capitolo 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  E Sansone andò a Gaza, vide quivi una meretrice, ed entrò da lei. </p>
<p id="v2"><sup><small>2</small></sup>  Fu detto a que' di Gaza: 'Sansone è venuto qua'. Ed essi lo circondarono, stettero in agguato tutta la notte presso la porta della città, e tutta quella notte se ne stettero queti dicendo: 'Allo spuntar del giorno l'uccideremo'. </p>
<p id="v3"><sup><small>3</small></sup>  E Sansone si giacque fino a mezzanotte; e a mezzanotte si levò, diè di piglio ai battenti della porta della città e ai due stipiti, li divelse insieme con la sbarra, se li mise sulle spalle, e li portò in cima al monte ch'è dirimpetto a Hebron. </p>
<p id="v4"><sup><small>4</small></sup>  Dopo questo, s'innamorò di una donna della valle di Sorek, che si chiamava Delila. </p>
<p id="v5"><sup><small>5</small></sup>  E i principi de' Filistei salirono da lei e le dissero: 'Lusingalo, e vedi dove risieda quella sua gran forza, e come potremmo prevalere contro di lui per giungere a legarlo e a domarlo; e ti daremo ciascuno mille e cento sicli d'argento'. </p>
<p id="v6"><sup><small>6</small></sup>  Delila dunque disse a Sansone: 'Dimmi, ti prego, dove risieda la tua gran forza, e in che modo ti si potrebbe legare per domarti'. </p>
<p id="v7"><sup><small>7</small></sup>  Sansone le rispose: 'Se mi si legasse con sette corde d'arco fresche, non ancora secche, io diventerei debole e sarei come un uomo qualunque'. </p>
<p id="v8"><sup><small>8</small></sup>  Allora i principi dei Filistei le portarono sette corde d'arco fresche, non ancora secche, ed ella lo legò con esse. </p>
<p id="v9"><sup><small>9</small></sup>  Or c'era gente che stava in agguato, da lei, in una camera interna. Ed ella gli disse: 'Sansone, i Filistei ti sono addosso!' Ed egli ruppe le corde, come si rompe un fil di stoppa quando sente il fuoco. Così il segreto della sua forza restò sconosciuto. </p>
<p id="v10"><sup><small>10</small></sup>  Poi Delila disse a Sansone: 'Ecco, tu m'hai beffata e m'hai detto delle bugie; or dunque, ti prego, dimmi con che ti si potrebbe legare'. </p>
<p id="v11"><sup><small>11</small></sup>  Egli le rispose: 'Se mi si legasse con funi nuove che non fossero ancora state adoperate, io diventerei debole e sarei come un uomo qualunque'. </p>
<p id="v12"><sup><small>12</small></sup>  Delila prese dunque delle funi nuove, lo legò, e gli disse: 'Sansone, i Filistei ti sono addosso'. L'agguato era posto nella camera interna. Ed egli ruppe, come un filo, le funi che aveva alle braccia. </p>
<p id="v13"><sup><small>13</small></sup>  Delila disse a Sansone: 'Fino ad ora tu m'hai beffata e m'hai detto delle bugie; dimmi con che ti si potrebbe legare'. Ed egli le rispose: 'Non avresti che da tessere le sette trecce del mio capo col tuo ordìto'. </p>
<p id="v14"><sup><small>14</small></sup>  Essa le fissò al subbio, poi gli disse: 'Sansone, i Filistei ti sono addosso'. Ma egli si svegliò dal sonno, e strappò via il subbio del telaio con l'ordìto. </p>
<p id="v15"><sup><small>15</small></sup>  Ed ella gli disse: 'Come fai a dirmi: T'amo! mentre il tuo cuore non è con me? Già tre volte m'hai beffata, e non m'hai detto dove risiede la tua gran forza'. </p>
<p id="v16"><sup><small>16</small></sup>  Or avvenne che, premendolo ella ogni giorno con le sue parole e tormentandolo, egli se ne accorò mortalmente, </p>
<p id="v17"><sup><small>17</small></sup>  e le aperse tutto il cuor suo e le disse: 'Non è mai passato rasoio sulla mia testa, perché sono un Nazireo, consacrato a Dio, dal seno di mia madre; se fossi tosato, la mia forza se ne andrebbe, diventerei debole, e sarei come un uomo qualunque'. </p>
<p id="v18"><sup><small>18</small></sup>  Delila, visto ch'egli le aveva aperto tutto il cuor suo, mandò a chiamare i principi de' Filistei, e fece dir loro: 'Venite su, questa volta, perché egli m'ha aperto tutto il suo cuore'. Allora i principi dei Filistei salirono da lei, e portaron seco il danaro. </p>
<p id="v19"><sup><small>19</small></sup>  Ed ella lo addormentò sulle sue ginocchia, chiamò l'uomo fissato, e gli fece tosare le sette trecce della testa di Sansone; così giunse a domarlo; e la sua forza si partì da lui. </p>
<p id="v20"><sup><small>20</small></sup>  Allora ella gli disse: 'Sansone, i Filistei ti sono addosso'. Ed egli, svegliatosi dal sonno, disse: 'Io ne uscirò come le altre volte, e mi svincolerò'. Ma non sapeva che l'Eterno s'era ritirato da lui. </p>
<p id="v21"><sup><small>21</small></sup>  E i Filistei lo presero e gli cavaron gli occhi; lo fecero scendere a Gaza, e lo legarono con catene di rame. Ed egli girava la macina nella prigione. </p>
<p id="v22"><sup><small>22</small></sup>  Intanto, la capigliatura che gli avean tosata, cominciava a ricrescergli. </p>
<p id="v23"><sup><small>23</small></sup>  Or i principi dei Filistei si radunarono per offrire un gran sacrifizio a Dagon, loro dio, e per rallegrarsi. Dicevano: 'Il nostro dio ci ha dato nelle mani Sansone, nostro nemico'. </p>
<p id="v24"><sup><small>24</small></sup>  E quando il popolo lo vide, cominciò a lodare il suo dio e a dire: 'Il nostro dio ci ha dato nelle mani il nostro nemico, colui che ci devastava il paese e che ha ucciso tanti di noi'. </p>
<p id="v25"><sup><small>25</small></sup>  E nella gioia del cuor loro, dissero: 'Chiamate Sansone, che ci faccia divertire!' Fecero quindi uscir Sansone dalla prigione, ed egli si mise a fare il buffone in loro presenza. Lo posero fra le colonne; </p>
<p id="v26"><sup><small>26</small></sup>  e Sansone disse al fanciullo che lo teneva per la mano: 'Lasciami, ch'io possa toccar le colonne sulle quali posa la casa, e m'appoggi ad esse'. </p>
<p id="v27"><sup><small>27</small></sup>  Or la casa era piena d'uomini e di donne; e tutti i principi de' Filistei eran quivi; c'eran sul tetto circa tremila persone, fra uomini e donne, che stavano a guardare mentre Sansone faceva il buffone. </p>
<p id="v28"><sup><small>28</small></sup>  Allora Sansone invocò l'Eterno, e disse: 'O Signore, o Eterno, ti prego, ricordati di me! Dammi forza per questa volta soltanto, o Dio, perch'io mi vendichi in un colpo solo de' Filistei, per la perdita de' miei due occhi'. </p>
<p id="v29"><sup><small>29</small></sup>  E Sansone abbracciò le due colonne di mezzo, sulle quali posava la casa; s'appoggiò ad esse: all'una con la destra, all'altra con la sinistra, e disse: </p>
<p id="v30"><sup><small>30</small></sup>  'Ch'io muoia insieme coi Filistei!' Si curvò con tutta la sua forza, e la casa rovinò addosso ai principi e a tutto il popolo che v'era dentro; talché più ne uccise egli morendo, che non ne avea uccisi da vivo. </p>
<p id="v31"><sup><small>31</small></sup>  Poi i suoi fratelli e tutta la casa di suo padre scesero e lo portaron via; quindi risalirono, e lo seppellirono fra Tsorea ed Eshtaol nel sepolcro di Manoah suo padre. Egli era stato giudice d'Israele per venti anni. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Judges/15">
          <span class="mdi mdi-arrow-left-drop-circle"></span><span class="pl-2">Giudici - Capitolo 15</span>
        </a>
        </td>
        <td>
        <a href="/it/Bible/Judges/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Judges/17">
          <span class="pr-2">Giudici - Capitolo 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
