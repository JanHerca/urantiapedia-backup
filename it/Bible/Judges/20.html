<!--
title: Giudici - Capitolo 20
description: 
published: true
date: 2022-10-7T1:7:41Z
tags: bible, bible—judges
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Judges/19">Giudici - Capitolo 19</a></td>
        <td><a href="/it/Bible/Judges/Index">Indice</a></td>
        <td><a href="/it/Bible/Judges/21">Giudici - Capitolo 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora tutti i figliuoli d'Israele uscirono, da Dan fino a Beer-Sceba e al paese di Galaad, e la raunanza si raccolse come un sol uomo dinanzi all'Eterno, a Mitspa. </p>
<p id="v2"><sup><small>2</small></sup>  I capi di tutto il popolo, e tutte le tribù d'Israele si presentarono nella raunanza del popolo di Dio, in numero di quattrocentomila fanti, atti a trar la spada. </p>
<p id="v3"><sup><small>3</small></sup>  E i figliuoli di Beniamino udirono che i figliuoli d'Israele eran saliti a Mitspa. I figliuoli d'Israele dissero: 'Parlate! Com'è stato commesso questo delitto?' </p>
<p id="v4"><sup><small>4</small></sup>  Allora il Levita, il marito della donna ch'era stata uccisa, rispose: 'Io ero giunto con la mia concubina a Ghibea di Beniamino per passarvi la notte. </p>
<p id="v5"><sup><small>5</small></sup>  Ma gli abitanti di Ghibea si levarono contro di me e attorniarono di notte la casa dove stavo; aveano l'intenzione d'uccidermi; violentarono la mia concubina, ed ella morì. </p>
<p id="v6"><sup><small>6</small></sup>  Io presi la mia concubina, la feci in pezzi, che mandai per tutto il territorio della eredità d'Israele, perché costoro han commesso un delitto e una infamia in Israele. </p>
<p id="v7"><sup><small>7</small></sup>  Eccovi qui tutti, o figliuoli d'Israele; dite qui il vostro parere, e che consigliate di fare'. </p>
<p id="v8"><sup><small>8</small></sup>  Tutto il popolo si levò come un sol uomo, dicendo: 'Nessun di noi tornerà alla sua tenda, nessun di noi rientrerà in casa sua. </p>
<p id="v9"><sup><small>9</small></sup>  E ora ecco quel che faremo a Ghibea: l'assaliremo, traendo a sorte chi deve cominciare. </p>
<p id="v10"><sup><small>10</small></sup>  Prenderemo in tutte le tribù d'Israele dieci uomini su cento, cento su mille e mille su diecimila, i quali andranno a cercar dei viveri per il popolo, affinché, al loro ritorno, Ghibea di Beniamino sia trattata secondo tutta l'infamia che ha commessa in Israele'. </p>
<p id="v11"><sup><small>11</small></sup>  Così tutti gli uomini d'Israele si radunarono contro quella città, uniti come fossero un sol uomo. </p>
<p id="v12"><sup><small>12</small></sup>  E le tribù d'Israele mandarono degli uomini in tutte le famiglie di Beniamino a dire: 'Che delitto è questo ch'è stato commesso fra voi? </p>
<p id="v13"><sup><small>13</small></sup>  Or dunque consegnateci quegli uomini, quegli scellerati di Ghibea, perché li mettiamo a morte, e togliam via il male da Israele'. Ma i figliuoli di Beniamino non vollero dare ascolto alla voce dei loro fratelli, i figliuoli d'Israele. </p>
<p id="v14"><sup><small>14</small></sup>  E i figliuoli di Beniamino uscirono dalle loro città, e si radunarono a Ghibea per andare a combattere contro i figliuoli d'Israele. </p>
<p id="v15"><sup><small>15</small></sup>  Il censimento che in quel giorno si fece dei figliuoli di Beniamino usciti dalle città, fu di ventiseimila uomini atti a trar la spada, senza contare gli abitanti di Ghibea, che ascendevano al numero di settecento uomini scelti. </p>
<p id="v16"><sup><small>16</small></sup>  Fra tutta questa gente c'erano settecento uomini scelti, ch'erano mancini. Tutti costoro poteano lanciare una pietra con la fionda ad un capello, senza fallire il colpo. </p>
<p id="v17"><sup><small>17</small></sup>  Si fece pure il censimento degli uomini d'Israele, non compresi quelli di Beniamino; ed erano in numero di quattrocentomila uomini atti a trar la spada, tutta gente di guerra. </p>
<p id="v18"><sup><small>18</small></sup>  E i figliuoli d'Israele si mossero, salirono a Bethel e consultarono Iddio, dicendo: 'Chi di noi salirà il primo a combattere contro i figliuoli di Beniamino?' L'Eterno rispose: 'Giuda salirà il primo'. </p>
<p id="v19"><sup><small>19</small></sup>  E l'indomani mattina, i figliuoli d'Israele si misero in marcia e si accamparono presso Ghibea. </p>
<p id="v20"><sup><small>20</small></sup>  E gli uomini d'Israele uscirono per combattere contro Beniamino, e si disposero in ordine di battaglia contro di loro, presso Ghibea. </p>
<p id="v21"><sup><small>21</small></sup>  Allora i figliuoli di Beniamino s'avanzarono da Ghibea, e in quel giorno stesero morti al suolo ventiduemila uomini d'Israele. </p>
<p id="v22"><sup><small>22</small></sup>  Il popolo, gli uomini d'Israele, ripresero animo, si disposero di nuovo in ordine di battaglia, nel luogo ove s'eran disposti il primo giorno. </p>
<p id="v23"><sup><small>23</small></sup>  E i figliuoli d'Israele salirono e piansero davanti all'Eterno fino alla sera; consultarono l'Eterno, dicendo: 'Debbo io seguitare a combattere contro i figliuoli di Beniamino mio fratello?' L'Eterno rispose: 'Salite contro di loro'. </p>
<p id="v24"><sup><small>24</small></sup>  I figliuoli d'Israele vennero a battaglia coi figliuoli di Beniamino una seconda volta. </p>
<p id="v25"><sup><small>25</small></sup>  E i Beniaminiti una seconda volta usciron da Ghibea contro di loro, e stesero morti al suolo altri diciottomila uomini dei figliuoli d'Israele, tutti atti a trar la spada. </p>
<p id="v26"><sup><small>26</small></sup>  Allora tutti i figliuoli d'Israele e tutto il popolo salirono a Bethel, e piansero, e rimasero quivi davanti all'Eterno, e digiunarono quel dì fino alla sera, e offriron olocausti e sacrifizi di azioni di grazie davanti all'Eterno. </p>
<p id="v27"><sup><small>27</small></sup>  E i figliuoli d'Israele consultarono l'Eterno - l'arca del patto di Dio, in quel tempo, era quivi, </p>
<p id="v28"><sup><small>28</small></sup>  e Fineas, figliuolo d'Eleazar, figliuolo d'Aaronne, ne faceva allora il servizio - e dissero: 'Debbo io seguitare ancora a combattere contro i figliuoli di Beniamino mio fratello, o debbo cessare?' E l'Eterno rispose: 'Salite, poiché domani ve li darò nelle mani'. </p>
<p id="v29"><sup><small>29</small></sup>  E Israele pose un'imboscata tutt'intorno a Ghibea. </p>
<p id="v30"><sup><small>30</small></sup>  I figliuoli d'Israele salirono per la terza volta contro i figliuoli di Beniamino, e si disposero in ordine di battaglia presso Ghibea come le altre volte. </p>
<p id="v31"><sup><small>31</small></sup>  E i figliuoli di Beniamino, avendo fatto una sortita contro il popolo, si lasciarono attirare lungi dalla città, e cominciarono a colpire e ad uccidere, come le altre volte, alcuni del popolo d'Israele, per le strade, delle quali una sale a Bethel, e l'altra a Ghibea per la campagna: ne uccisero circa trenta. </p>
<p id="v32"><sup><small>32</small></sup>  Allora i figliuoli di Beniamino dissero: 'Eccoli sconfitti davanti a noi come la prima volta!' Ma i figliuoli d'Israele dissero: 'Fuggiamo, e attiriamoli lungi dalla città sulle strade maestre!' </p>
<p id="v33"><sup><small>33</small></sup>  E tutti gli uomini d'Israele abbandonarono la loro posizione e si disposero in ordine di battaglia a Baal-Thamar, e l'imboscata d'Israele si slanciò fuori dal luogo ove si trovava, da Maareh-Ghibea. </p>
<p id="v34"><sup><small>34</small></sup>  Diecimila uomini scelti in tutto Israele giunsero davanti a Ghibea. Il combattimento fu aspro, e i Beniaminiti non si avvedevano del disastro che stava per colpirli. </p>
<p id="v35"><sup><small>35</small></sup>  E l'Eterno sconfisse Beniamino davanti ad Israele; e i figliuoli d'Israele uccisero quel giorno venticinquemila e cento uomini di Beniamino, tutti atti a trar la spada. </p>
<p id="v36"><sup><small>36</small></sup>  I figliuoli di Beniamino videro che gl'Israeliti eran battuti. Questi, infatti, avean ceduto terreno a Beniamino, perché confidavano nella imboscata che avean posta presso Ghibea. </p>
<p id="v37"><sup><small>37</small></sup>  Quelli dell'imboscata si gettaron prontamente su Ghibea; e, avanzatisi, passarono a fil di spada l'intera città. </p>
<p id="v38"><sup><small>38</small></sup>  Or v'era un segnale convenuto fra gli uomini d'Israele e quelli dell'imboscata: questi dovean far salire dalla città una gran fumata. </p>
<p id="v39"><sup><small>39</small></sup>  Gli uomini d'Israele aveano dunque voltate le spalle nel combattimento; e que' di Beniamino avean cominciato a colpire e uccidere circa trenta uomini d'Israele. Essi dicevano: 'Per certo, eccoli sconfitti davanti a noi come nella prima battaglia!' </p>
<p id="v40"><sup><small>40</small></sup>  Ma quando il segnale, la colonna di fumo, cominciò ad alzarsi dalla città, que' di Beniamino si volsero indietro, ed ecco che tutta la città saliva in fiamme verso il cielo. </p>
<p id="v41"><sup><small>41</small></sup>  Allora gli uomini d'Israele fecero fronte indietro, e que' di Beniamino furono spaventati, vedendo il disastro che piombava loro addosso. </p>
<p id="v42"><sup><small>42</small></sup>  E voltaron le spalle davanti agli uomini d'Israele, e presero la via del deserto; ma gli assalitori si misero alle loro calcagna, e stendevano morti sul posto quelli che uscivano dalle città. </p>
<p id="v43"><sup><small>43</small></sup>  Circondarono i Beniaminiti, l'inseguirono, furon loro sopra dovunque si fermavano, fin dirimpetto a Ghibea dal lato del sol levante. </p>
<p id="v44"><sup><small>44</small></sup>  Caddero, de' Beniaminiti, diciottomila uomini, tutta gente di valore. </p>
<p id="v45"><sup><small>45</small></sup>  I Beniaminiti voltaron le spalle e fuggiron verso il deserto, in direzione del masso di Rimmon; e gl'Israeliti ne mieterono per le strade cinquemila, li inseguirono da presso fino a Ghideom, e ne colpirono altri duemila. </p>
<p id="v46"><sup><small>46</small></sup>  Così, il numero totale de' Beniaminiti che caddero quel giorno fu di venticinquemila, atti a trar la spada, tutta gente di valore. </p>
<p id="v47"><sup><small>47</small></sup>  Seicento uomini, che avean voltato le spalle ed eran fuggiti verso il deserto in direzione del masso di Rimmon, rimasero al masso di Rimmon quattro mesi. </p>
<p id="v48"><sup><small>48</small></sup>  Poi gl'Israeliti tornarono contro i figliuoli di Beniamino, li sconfissero mettendoli a fil di spada, dagli abitanti delle città al bestiame, a tutto quel che capitava loro; e dettero alle fiamme tutte le città che trovarono. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Judges/19">Giudici - Capitolo 19</a></td>
        <td><a href="/it/Bible/Judges/Index">Indice</a></td>
        <td><a href="/it/Bible/Judges/21">Giudici - Capitolo 21</a></td>
      </tr>
    </tbody>
  </table>
</figure>
