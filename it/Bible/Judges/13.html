<!--
title: Giudici - Capitolo 13
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Judges/12">Giudici - Capitolo 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Judges/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Judges/14">Giudici - Capitolo 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E i figliuoli d'Israele continuarono a fare quel ch'era male agli occhi dell'Eterno, e l'Eterno li diede nelle mani de' Filistei per quarant'anni. </p>
<p id="v2"><sup><small>2</small></sup>  Or v'era un uomo di Tsorea, della famiglia dei Daniti, per nome Manoah; sua moglie era sterile e non avea figliuoli. </p>
<p id="v3"><sup><small>3</small></sup>  E l'angelo dell'Eterno apparve a questa donna, e le disse: 'Ecco, tu sei sterile e non hai figliuoli; ma concepirai e partorirai un figliuolo. </p>
<p id="v4"><sup><small>4</small></sup>  Or dunque, guardati bene dal bere vino o bevanda alcoolica, e dal mangiare alcun che d'impuro. </p>
<p id="v5"><sup><small>5</small></sup>  Poiché ecco, tu concepirai e partorirai un figliuolo, sulla testa del quale non passerà rasoio, giacché il fanciullo sarà un Nazireo consacrato a Dio dal seno di sua madre, e sarà lui che comincerà a liberare Israele dalle mani de' Filistei'. </p>
<p id="v6"><sup><small>6</small></sup>  E la donna andò a dire a suo marito: 'Un uomo di Dio è venuto da me; avea il sembiante d'un angelo di Dio: un sembiante terribile fuor di modo. Io non gli ho domandato donde fosse, ed egli non m'ha detto il suo nome; </p>
<p id="v7"><sup><small>7</small></sup>  ma mi ha detto: Ecco, tu concepirai e partorirai un figliuolo; or dunque non bere vino né bevanda alcoolica, e non mangiare alcun che d'impuro, giacché il fanciullo sarà un Nazireo, consacrato a Dio dal seno di sua madre e fino al giorno della sua morte'. </p>
<p id="v8"><sup><small>8</small></sup>  Allora Manoah supplicò l'Eterno, e disse: 'O Signore, ti prego che l'uomo di Dio mandato da te torni di nuovo a noi e c'insegni quello che dobbiam fare per il bambino che nascerà'. </p>
<p id="v9"><sup><small>9</small></sup>  E Dio esaudì la preghiera di Manoah; e l'angelo di Dio tornò ancora dalla donna, che stava sedendo nel campo; ma Manoah, suo marito, non era con lei. </p>
<p id="v10"><sup><small>10</small></sup>  La donna corse in fretta a informar suo marito del fatto, e gli disse: 'Ecco, quell'uomo che venne da me l'altro giorno, m'è apparito'. </p>
<p id="v11"><sup><small>11</small></sup>  Manoah s'alzò, andò dietro a sua moglie, e giunto a quell'uomo, gli disse: 'Sei tu che parlasti a questa donna?' E quegli rispose: 'Son io'. </p>
<p id="v12"><sup><small>12</small></sup>  E Manoah: 'Quando la tua parola si sarà verificata, qual norma s'avrà da seguire per il bambino? e che si dovrà fare per lui?' </p>
<p id="v13"><sup><small>13</small></sup>  L'angelo dell'Eterno rispose a Manoah: 'Si astenga la donna da tutto quello che le ho detto. </p>
<p id="v14"><sup><small>14</small></sup>  Non mangi di alcun prodotto della vigna, né beva vino o bevanda alcoolica, e non mangi alcun che d'impuro; osservi tutto quello che le ho comandato'. </p>
<p id="v15"><sup><small>15</small></sup>  E Manoah disse all'angelo dell'Eterno: 'Deh, permettici di trattenerti, e di prepararti un capretto!' </p>
<p id="v16"><sup><small>16</small></sup>  E l'angelo dell'Eterno rispose a Manoah: 'Anche se tu mi trattenessi, non mangerei del tuo cibo; ma, se vuoi fare un olocausto, offrilo all'Eterno'. Or Manoah non sapeva che quello fosse l'angelo dell'Eterno. </p>
<p id="v17"><sup><small>17</small></sup>  Poi Manoah disse all'angelo dell'Eterno: 'Qual è il tuo nome, affinché, adempiute che siano le tue parole, noi ti rendiamo onore?' </p>
<p id="v18"><sup><small>18</small></sup>  E l'angelo dell'Eterno gli rispose: 'Perché mi chiedi il mio nome? esso è maraviglioso'. </p>
<p id="v19"><sup><small>19</small></sup>  E Manoah prese il capretto e l'oblazione e li offrì all'Eterno sul sasso. Allora avvenne una cosa prodigiosa, mentre Manoah e sua moglie stavano guardando: </p>
<p id="v20"><sup><small>20</small></sup>  come la fiamma saliva dall'altare al cielo, l'angelo dell'Eterno salì con la fiamma dell'altare. E Manoah e sua moglie, vedendo questo, caddero con la faccia a terra. </p>
<p id="v21"><sup><small>21</small></sup>  E l'angelo dell'Eterno non apparve più né a Manoah né a sua moglie. Allora Manoah riconobbe che quello era l'angelo dell'Eterno. </p>
<p id="v22"><sup><small>22</small></sup>  E Manoah disse a sua moglie: 'Noi morremo sicuramente, perché abbiam veduto Dio'. </p>
<p id="v23"><sup><small>23</small></sup>  Ma sua moglie gli disse: 'Se l'Eterno avesse voluto farci morire, non avrebbe accettato dalle nostre mani l'olocausto e l'oblazione; non ci avrebbe fatto vedere tutte queste cose, e non ci avrebbe fatto udire proprio ora delle cose come queste'. </p>
<p id="v24"><sup><small>24</small></sup>  Poi la donna partorì un figliuolo, a cui pose nome Sansone. Il bambino crebbe, e l'Eterno lo benedisse. </p>
<p id="v25"><sup><small>25</small></sup>  E lo spirito dell'Eterno cominciò ad agitarlo quand'esso era a Mahaneh-Dan, fra Tsorea ed Eshtaol. </p>
