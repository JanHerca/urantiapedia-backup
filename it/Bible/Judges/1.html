<!--
title: Giudici - Capitolo 1
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Judges/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Judges/2">Giudici - Capitolo 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dopo la morte di Giosuè, i figliuoli d'Israele consultarono l'Eterno, dicendo: 'Chi di noi salirà il primo contro i Cananei a muover loro guerra?' </p>
<p id="v2"><sup><small>2</small></sup>  E l'Eterno rispose: 'Salirà Giuda; ecco, io ho dato il paese nelle sue mani'. </p>
<p id="v3"><sup><small>3</small></sup>  Allora Giuda disse a Simeone suo fratello: 'Sali meco nel paese che m'è toccato a sorte, e combatteremo contro i Cananei; poi anch'io andrò teco in quello ch'è toccato a te'. E Simeone andò con lui. </p>
<p id="v4"><sup><small>4</small></sup>  Giuda dunque salì, e l'Eterno diede nelle loro mani i Cananei e i Ferezei; e sconfissero a Bezek diecimila uomini. </p>
<p id="v5"><sup><small>5</small></sup>  E, trovato Adoni-Bezek a Bezek, l'attaccarono, e sconfissero i Cananei e i Ferezei. </p>
<p id="v6"><sup><small>6</small></sup>  Adoni-Bezek si diè alla fuga; ma essi lo inseguirono, lo presero, e gli tagliarono i pollici delle mani e dei piedi. </p>
<p id="v7"><sup><small>7</small></sup>  E Adoni-Bezek disse: 'Settanta re, a cui erano stati tagliati i pollici delle mani e de' piedi raccoglievano gli avanzi del cibo sotto la mia mensa. Quello che ho fatto io, Iddio me lo rende'. E lo menarono a Gerusalemme, dove morì. </p>
<p id="v8"><sup><small>8</small></sup>  I figliuoli di Giuda attaccarono Gerusalemme, e la presero; passarono gli abitanti a fil di spada e misero la città a fuoco e fiamma. </p>
<p id="v9"><sup><small>9</small></sup>  Poi i figliuoli di Giuda scesero a combattere contro i Cananei che abitavano la contrada montuosa, il mezzogiorno e la regione bassa. </p>
<p id="v10"><sup><small>10</small></sup>  Giuda marciò contro i Cananei che abitavano a Hebron, (il cui nome era prima Kiriath-Arba) e sconfisse Sceshai, Ahiman e Talmai. </p>
<p id="v11"><sup><small>11</small></sup>  Di là marciò contro gli abitanti di Debir, che prima si chiamava Kiriath-Sefer. </p>
<p id="v12"><sup><small>12</small></sup>  E Caleb disse: 'A chi batterà Kiriath-Sefer e la prenderà io darò in moglie Acsa, mia figliuola'. </p>
<p id="v13"><sup><small>13</small></sup>  La prese Othniel, figliuolo di Kenaz, fratello minore di Caleb, e questi gli diede in moglie Acsa sua figliuola. </p>
<p id="v14"><sup><small>14</small></sup>  E quand'ella venne a star con lui, lo persuase a chiedere un campo al padre di lei. Essa scese di sull'asino, e Caleb le disse: 'Che vuoi?' </p>
<p id="v15"><sup><small>15</small></sup>  E quella rispose: 'Fammi un dono; giacché tu m'hai data una terra arida dammi anche delle sorgenti d'acqua'. Ed egli le donò le sorgenti superiori e le sorgenti sottostanti. </p>
<p id="v16"><sup><small>16</small></sup>  Or i figliuoli del Keneo, suocero di Mosè, salirono dalla città delle palme, coi figliuoli di Giuda, nel deserto di Giuda, che è a mezzogiorno di Arad; andarono, e si stabilirono fra il popolo. </p>
<p id="v17"><sup><small>17</small></sup>  Poi Giuda partì con Simeone suo fratello, e sconfissero i Cananei che abitavano in Tsefath; distrussero interamente la città, che fu chiamata Hormah. </p>
<p id="v18"><sup><small>18</small></sup>  Giuda prese anche Gaza col suo territorio, Askalon col suo territorio ed Ekron col suo territorio. </p>
<p id="v19"><sup><small>19</small></sup>  L'Eterno fu con Giuda, che cacciò gli abitanti della contrada montuosa, ma non poté cacciare gli abitanti della valle, perché aveano de' carri di ferro. </p>
<p id="v20"><sup><small>20</small></sup>  E, come Mosè avea detto, Hebron fu data a Caleb, che ne scacciò i tre figliuoli di Anak. </p>
<p id="v21"><sup><small>21</small></sup>  I figliuoli di Beniamino non cacciarono i Gebusei che abitavano Gerusalemme; e i Gebusei hanno abitato coi figliuoli di Beniamino in Gerusalemme fino al dì d'oggi. </p>
<p id="v22"><sup><small>22</small></sup>  La casa di Giuseppe salì anch'essa contro Bethel, e l'Eterno fu con loro. </p>
<p id="v23"><sup><small>23</small></sup>  La casa di Giuseppe mandò ad esplorare Bethel, città che prima si chiamava Luz. </p>
<p id="v24"><sup><small>24</small></sup>  E gli esploratori videro un uomo che usciva dalla città, e gli dissero: 'Deh, insegnaci la via per entrare nella città, e noi ti tratteremo benignamente'. </p>
<p id="v25"><sup><small>25</small></sup>  Egli insegnò loro la via per entrare nella città, ed essi passarono la città a fil di spada, ma lasciarono andare quell'uomo con tutta la sua famiglia. </p>
<p id="v26"><sup><small>26</small></sup>  E quell'uomo andò nel paese degli Hittei e vi edificò una città, che chiamò Luz: nome, ch'essa porta anche al dì d'oggi. </p>
<p id="v27"><sup><small>27</small></sup>  Manasse pure non cacciò gli abitanti di Beth-Scean e delle città del suo territorio, né quelli di Taanac e delle città del suo territorio, né quelli di Dor e delle città del suo territorio, né quelli d'Ibleam e delle città del suo territorio, né quelli di Meghiddo e delle città del suo territorio, essendo i Cananei decisi a restare in quel paese. </p>
<p id="v28"><sup><small>28</small></sup>  Però, quando Israele si fu rinforzato, assoggettò i Cananei a servitù, ma non li cacciò del tutto. </p>
<p id="v29"><sup><small>29</small></sup>  Efraim anch'esso non cacciò i Cananei che abitavano a Ghezer; e i Cananei abitarono in Ghezer in mezzo ad Efraim. </p>
<p id="v30"><sup><small>30</small></sup>  Zabulon non cacciò gli abitanti di Kitron, né gli abitanti di Nahalol; e i Cananei abitarono in mezzo a Zabulon e furon soggetti a servitù. </p>
<p id="v31"><sup><small>31</small></sup>  Ascer non cacciò gli abitanti di Acco, né gli abitanti di Sidone, né quelli di Ahlab, di Aczib, di Helba, di Afik, di Rehob; </p>
<p id="v32"><sup><small>32</small></sup>  e i figliuoli di Ascer si stabilirono in mezzo ai Cananei che abitavano il paese, perché non li scacciarono. </p>
<p id="v33"><sup><small>33</small></sup>  Neftali non cacciò gli abitanti di Beth-Scemesh, né gli abitanti di Beth-Anath, e si stabilì in mezzo ai Cananei che abitavano il paese; ma gli abitanti di Beth-Scemesh e di Beth-Anath furon da loro sottoposti a servitù. </p>
<p id="v34"><sup><small>34</small></sup>  Gli Amorei respinsero i figliuoli di Dan nella contrada montuosa e non li lasciarono scendere nella valle. </p>
<p id="v35"><sup><small>35</small></sup>  Gli Amorei si mostrarono decisi a restare a Har-Heres, ad Aialon ed a Shaalbim; ma la mano della casa di Giuseppe si aggravò su loro sì che furon soggetti a servitù. </p>
<p id="v36"><sup><small>36</small></sup>  E il confine degli Amorei si estendeva dalla salita di Akrabbim, movendo da Sela, e su verso il nord. </p>
