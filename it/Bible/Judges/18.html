<!--
title: Giudici - Capitolo 18
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Judges/17">Giudici - Capitolo 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Judges/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Judges/19">Giudici - Capitolo 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  In quel tempo, non v'era re in Israele; e in quel medesimo tempo, la tribù dei Daniti cercava un possesso per stabilirvisi, perché fino a quei giorni, non le era toccato alcuna eredità fra le tribù d'Israele. </p>
<p id="v2"><sup><small>2</small></sup>  I figliuoli di Dan mandaron dunque da Tsorea e da Eshtaol cinque uomini della loro tribù, presi di fra loro tutti, uomini valorosi, per esplorare ed esaminare il paese; e dissero loro: 'Andate a esaminare il paese!' Quelli giunsero nella contrada montuosa di Efraim, alla casa di Mica, e pernottarono in quel luogo. </p>
<p id="v3"><sup><small>3</small></sup>  Come furon presso alla casa di Mica, riconobbero la voce del giovine Levita; e, avvicinatisi, gli chiesero: 'Chi t'ha condotto qua? che fai in questo luogo? che hai tu qui?' </p>
<p id="v4"><sup><small>4</small></sup>  Egli rispose loro: 'Mica mi ha fatto questo e questo: mi stipendia, e io gli servo da sacerdote'. </p>
<p id="v5"><sup><small>5</small></sup>  E quelli gli dissero: 'Deh, consulta Iddio, affinché sappiamo se il viaggio che abbiamo intrapreso sarà prospero'. </p>
<p id="v6"><sup><small>6</small></sup>  Il sacerdote rispose loro: 'Andate in pace; il viaggio che fate è sotto lo sguardo dell'Eterno'. </p>
<p id="v7"><sup><small>7</small></sup>  I cinque uomini dunque partirono, giunsero a Lais, e videro che il popolo, il quale vi abitava, viveva in sicurtà, al modo de' Sidonii, tranquillo e fidente, poiché nel paese non c'era alcuno in autorità che potesse far loro il menomo torto, ed erano lontani dai Sidonii e non aveano relazione con alcuno. </p>
<p id="v8"><sup><small>8</small></sup>  Poi tornarono ai loro fratelli a Tsorea ed a Eshtaol; e i fratelli chiesero loro: 'Che dite?' </p>
<p id="v9"><sup><small>9</small></sup>  Quelli risposero: 'Leviamoci e saliamo contro quella gente; poiché abbiam visto il paese, ed ecco, è eccellente. E voi ve ne state là senza dir verbo? Non siate pigri a muovervi per andare a prender possesso del paese! </p>
<p id="v10"><sup><small>10</small></sup>  Quando arriverete là troverete un popolo che se ne sta sicuro. Il paese è vasto, e Dio ve lo ha dato nelle mani: è un luogo dove non manca nulla di ciò che è sulla terra'. </p>
<p id="v11"><sup><small>11</small></sup>  E seicento uomini della famiglia dei Daniti partirono da Tsorea e da Eshtaol, muniti d'armi. </p>
<p id="v12"><sup><small>12</small></sup>  Salirono, e si accamparono a Kiriath-Jearim, in Giuda; perciò quel luogo, che è dietro a Kiriath-Jearim, fu chiamato e si chiama anche oggi Mahané-Dan. </p>
<p id="v13"><sup><small>13</small></sup>  E di là passarono nella contrada montuosa di Efraim, e giunsero alla casa di Mica. </p>
<p id="v14"><sup><small>14</small></sup>  Allora i cinque uomini che erano andati ad esplorare il paese di Lais, presero a dire ai loro fratelli: 'Sapete voi che in queste case c'è un efod, ci son degl'idoli, un'immagine scolpita e un'immagine di getto? Considerate ora quel che dovete fare'. </p>
<p id="v15"><sup><small>15</small></sup>  Quelli si diressero da quella parte, giunsero alla casa del giovane Levita, alla casa di Mica, e gli chiesero notizie del suo bene stare. </p>
<p id="v16"><sup><small>16</small></sup>  I seicento uomini de' figliuoli di Dan, muniti delle loro armi, si misero davanti alla porta. </p>
<p id="v17"><sup><small>17</small></sup>  Ma i cinque uomini ch'erano andati ad esplorare il paese, salirono, entrarono in casa, presero l'immagine scolpita, l'efod, gl'idoli e l'immagine di getto, mentre il sacerdote stava davanti alla porta coi seicento uomini armati. </p>
<p id="v18"><sup><small>18</small></sup>  E quando furono entrati in casa di Mica ed ebbero preso l'immagine scolpita, l'efod, gl'idoli e l'immagine di getto, il sacerdote disse loro: 'Che fate?' </p>
<p id="v19"><sup><small>19</small></sup>  Quelli gli risposero: 'Taci, mettiti la mano sulla bocca, vieni con noi, e sarai per noi un padre e un sacerdote. Che è meglio per te, esser sacerdote in casa d'un uomo solo, ovvero esser sacerdote di una tribù e d'una famiglia in Israele?' </p>
<p id="v20"><sup><small>20</small></sup>  Il sacerdote si rallegrò in cuor suo; prese l'efod, gl'idoli e l'immagine scolpita, e s'unì a quella gente. </p>
<p id="v21"><sup><small>21</small></sup>  Così si rimisero in cammino, mettendo innanzi a loro i bambini, il bestiame e i bagagli. </p>
<p id="v22"><sup><small>22</small></sup>  Com'erano già lungi dalla casa di Mica, la gente che abitava nelle case vicine a quella di Mica, si radunò e inseguì i figliuoli di Dan. </p>
<p id="v23"><sup><small>23</small></sup>  E siccome gridava dietro ai figliuoli di Dan, questi, rivoltatisi indietro, dissero a Mica: 'Che cosa hai, che hai radunata cotesta gente?' </p>
<p id="v24"><sup><small>24</small></sup>  Egli rispose: 'Avete portato via gli dèi che m'ero fatti e il sacerdote, e ve ne siete andati. Or che mi resta egli più? Come potete dunque dirmi: Che hai?' </p>
<p id="v25"><sup><small>25</small></sup>  I figliuoli di Dan gli dissero: 'Fa' che non s'oda la tua voce dietro a noi, perché degli uomini irritati potrebbero scagliarsi su voi, e tu ci perderesti la vita tua e quella della tua famiglia!' </p>
<p id="v26"><sup><small>26</small></sup>  I figliuoli di Dan continuarono il loro viaggio; e Mica, vedendo ch'essi eran più forti di lui se ne tornò indietro e venne a casa sua. </p>
<p id="v27"><sup><small>27</small></sup>  Ed essi, dopo aver preso le cose che Mica avea fatte e il sacerdote che aveva al suo servizio, giunsero a Lais, a un popolo che se ne stava tranquillo e in sicurtà; lo passarono a fil di spada, e dettero la città alle fiamme. </p>
<p id="v28"><sup><small>28</small></sup>  E non ci fu alcuno che la liberasse, perch'era lontana da Sidon, e i suoi abitanti non avean relazioni con altra gente. Essa era nella valle che si estende verso Beth-Rehob. </p>
<p id="v29"><sup><small>29</small></sup>  Poi i Daniti ricostruirono la città e l'abitarono. E le posero nome Dan, dal nome di Dan loro padre, che fu figliuolo d'Israele; ma prima, il nome della città era Lais. </p>
<p id="v30"><sup><small>30</small></sup>  Poi i figliuoli di Dan rizzarono per sé l'immagine scolpita; e Gionathan, figliuolo di Ghershom, figliuolo di Mosè, e i suoi figliuoli furono sacerdoti della tribù dei Daniti fino al giorno in cui gli abitanti del paese furon deportati. </p>
<p id="v31"><sup><small>31</small></sup>  Così rizzarono per sé l'immagine scolpita che Mica avea fatta, durante tutto il tempo che la casa di Dio rimase a Sciloh. </p>
