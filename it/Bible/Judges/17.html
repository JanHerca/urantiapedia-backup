<!--
title: Giudici - Capitolo 17
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Judges/16">Giudici - Capitolo 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Judges/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Judges/18">Giudici - Capitolo 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or v'era un uomo nella contrada montuosa d'Efraim, che si chiamava Mica. </p>
<p id="v2"><sup><small>2</small></sup>  Egli disse a sua madre: 'I millecento sicli d'argento che t'hanno rubato, e a proposito dei quali hai pronunziato una maledizione, e l'hai pronunziata in mia presenza, ecco, li ho io; quel denaro l'avevo preso io'. E sua madre disse: 'Benedetto sia dall'Eterno il mio figliuolo!' </p>
<p id="v3"><sup><small>3</small></sup>  Egli restituì a sua madre i millecento sicli d'argento, e sua madre disse: 'Io consacro di mano mia quest'argento a pro del mio figliuolo, per farne un'immagine scolpita e un'immagine di getto; or dunque te lo rendo'. </p>
<p id="v4"><sup><small>4</small></sup>  E quand'egli ebbe restituito l'argento a sua madre, questa prese dugento sicli e li diede al fonditore, il quale ne fece un'immagine scolpita e un'immagine di getto, che furon messe in casa di Mica. </p>
<p id="v5"><sup><small>5</small></sup>  E quest'uomo, Mica, ebbe una casa di Dio; e fece un efod e degl'idoli, e consacrò uno de' suoi figliuoli, che li servì da sacerdote. </p>
<p id="v6"><sup><small>6</small></sup>  In quel tempo non v'era re in Israele; ognuno faceva quel che gli pareva meglio. </p>
<p id="v7"><sup><small>7</small></sup>  Or v'era un giovine di Bethlehem di Giuda, della famiglia di Giuda, il quale era un Levita, e abitava quivi. </p>
<p id="v8"><sup><small>8</small></sup>  Quest'uomo si partì dalla città di Bethlehem di Giuda, per stabilirsi in luogo che trovasse adatto; e, cammin facendo, giunse nella contrada montuosa di Efraim, alla casa di Mica. </p>
<p id="v9"><sup><small>9</small></sup>  Mica gli chiese: 'Donde vieni?' Quello gli rispose: 'Sono un Levita di Bethlehem di Giuda, e vado a stabilirmi dove troverò un luogo adatto'. </p>
<p id="v10"><sup><small>10</small></sup>  Mica gli disse: 'Rimani con me, e siimi padre e sacerdote; ti darò dieci sicli d'argento all'anno, un vestito completo, e il vitto'. E il Levita entrò. </p>
<p id="v11"><sup><small>11</small></sup>  Egli acconsentì a stare con quell'uomo, che trattò il giovine come uno de' suoi figliuoli. </p>
<p id="v12"><sup><small>12</small></sup>  Mica consacrò quel Levita; il giovine gli servì da sacerdote, e si stabilì in casa di lui. </p>
<p id="v13"><sup><small>13</small></sup>  E Mica disse: 'Ora so che l'Eterno mi farà del bene, perché ho un Levita come mio sacerdote'. </p>
