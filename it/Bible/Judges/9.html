<!--
title: Giudici - Capitolo 9
description: 
published: true
date: 2022-10-7T1:7:41Z
tags: bible, bible—judges
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Judges/8">Giudici - Capitolo 8</a></td>
        <td><a href="/it/Bible/Judges/Index">Indice</a></td>
        <td><a href="/it/Bible/Judges/10">Giudici - Capitolo 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Abimelec, figliuolo di Ierubbaal, andò a Sichem dai fratelli di sua madre e parlò loro e a tutta la famiglia del padre di sua madre, dicendo: </p>
<p id="v2"><sup><small>2</small></sup>  'Deh, dite ai Sichemiti, in modo che tutti odano: Qual cosa è migliore per voi, che settanta uomini, tutti figliuoli di Ierubbaal, regnino su voi, oppure che regni su voi uno solo? E ricordatevi ancora che io sono vostre ossa e vostra carne'. </p>
<p id="v3"><sup><small>3</small></sup>  I fratelli di sua madre parlarono di lui, ripetendo a tutti i Sichemiti tutte quelle parole; e il cuor loro s'inchinò a favore di Abimelec, perché dissero: 'È nostro fratello'. </p>
<p id="v4"><sup><small>4</small></sup>  E gli diedero settanta sicli d'argento, che tolsero dal tempio di Baal-Berith, coi quali Abimelec assoldò degli uomini da nulla e audaci che lo seguirono. </p>
<p id="v5"><sup><small>5</small></sup>  Ed egli venne alla casa di suo padre, a Ofra, e uccise sopra una stessa pietra i suoi fratelli, figliuoli di Ierubbaal, settanta uomini; ma Jotham, figliuolo minore di Ierubbaal, scampò, perché s'era nascosto. </p>
<p id="v6"><sup><small>6</small></sup>  Poi tutti i Sichemiti e tutta la casa di Millo si radunarono e andarono a proclamar re Abimelec, presso la quercia del monumento che si trova a Sichem. </p>
<p id="v7"><sup><small>7</small></sup>  E Jotham, essendo stato informato della cosa, andò a porsi sulla sommità del monte Garizim, e alzando la voce gridò: 'Ascoltatemi, Sichemiti, e vi ascolti Iddio! </p>
<p id="v8"><sup><small>8</small></sup>  Un giorno gli alberi si misero in cammino per ungere un re che regnasse su loro; e dissero all'ulivo: - Regna tu su noi. </p>
<p id="v9"><sup><small>9</small></sup>  - Ma l'ulivo rispose loro: Rinunzierei io al mio olio che Dio e gli uomini onorano in me, per andare ad agitarmi al disopra degli alberi? </p>
<p id="v10"><sup><small>10</small></sup>  Allora gli alberi dissero al fico: - Vieni tu a regnare su noi. </p>
<p id="v11"><sup><small>11</small></sup>  - Ma il fico rispose loro: Rinunzierei io alla mia dolcezza e al mio frutto squisito per andare ad agitarmi al disopra degli alberi? </p>
<p id="v12"><sup><small>12</small></sup>  Poi gli alberi dissero alla vite: - Vieni tu a regnare su noi. </p>
<p id="v13"><sup><small>13</small></sup>  - Ma la vite rispose loro: Rinunzierei io al mio vino che rallegra Dio e gli uomini, per andare ad agitarmi al disopra degli alberi? </p>
<p id="v14"><sup><small>14</small></sup>  Allora tutti gli alberi dissero al pruno: - Vieni tu a regnare su noi. </p>
<p id="v15"><sup><small>15</small></sup>  - E il pruno rispose agli alberi: Se è proprio in buona fede che volete ungermi re per regnare su voi, venite a rifugiarvi sotto l'ombra mia; se no, esca un fuoco dal pruno e divori i cedri del Libano! <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  E ora, se vi siete condotti con fedeltà e con integrità proclamando re Abimelec, se avete agito bene verso Ierubbaal e la sua casa, se avete ricompensato lui, mio padre, di quel che ha fatto per voi </p>
<p id="v17"><sup><small>17</small></sup>  quando ha combattuto per voi, quando ha messo a repentaglio la sua vita e vi ha liberati dalle mani di Madian, </p>
<p id="v18"><sup><small>18</small></sup>  mentre voi, oggi, siete insorti contro la casa di mio padre, avete ucciso i suoi figliuoli, settanta uomini, sopra una stessa pietra, e avete proclamato re dei Sichemiti Abimelec, figliuolo della sua serva, perché è vostro fratello, </p>
<p id="v19"><sup><small>19</small></sup>  se, dico, avete oggi agito con fedeltà e con integrità verso Ierubbaal e la sua casa, godetevi Abimelec, e Abimelec si goda di voi! </p>
<p id="v20"><sup><small>20</small></sup>  Se no, esca da Abimelec un fuoco, che divori i Sichemiti e la casa di Millo, ed esca dai Sichemiti e dalla casa di Millo un fuoco, che divori Abimelec!' </p>
<p id="v21"><sup><small>21</small></sup>  Poi Jotham corse via, fuggì e andò a stare a Beer, per paura di Abimelec, suo fratello. </p>
<p id="v22"><sup><small>22</small></sup>  E Abimelec signoreggiò sopra Israele tre anni. </p>
<p id="v23"><sup><small>23</small></sup>  Poi Iddio mandò un cattivo spirito fra Abimelec e i Sichemiti, e i Sichemiti ruppero fede ad Abimelec, <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  affinché la violenza fatta ai settanta figliuoli di Ierubbaal ricevesse il suo castigo, e il loro sangue ricadesse sopra Abimelec, loro fratello, che li aveva uccisi, e sopra i Sichemiti che gli avean prestato mano a uccidere i suoi fratelli. </p>
<p id="v25"><sup><small>25</small></sup>  I Sichemiti posero in agguato contro di lui, sulla cima dei monti, della gente che svaligiava sulla strada chiunque le passasse vicino. E Abimelec fu informato della cosa. </p>
<p id="v26"><sup><small>26</small></sup>  Poi Gaal, figliuolo di Ebed, e i suoi fratelli vennero e si stabilirono a Sichem, e i Sichemiti riposero in lui la loro fiducia. </p>
<p id="v27"><sup><small>27</small></sup>  E, usciti alla campagna, vendemmiarono le loro vigne, pestarono le uve, e fecero festa. Poi entrarono nella casa del loro dio, mangiarono, bevvero, e maledissero Abimelec. </p>
<p id="v28"><sup><small>28</small></sup>  E Gaal, figliuolo di Ebed, disse: 'Chi è Abimelec, e che cos'è Sichem, che abbiamo a servire ad Abimelec? non è egli figliuolo di Ierubbaal? e Zebul non è egli suo commissario? Servite agli uomini di Hamor, padre di Sichem! Ma noi perché serviremmo a costui? </p>
<p id="v29"><sup><small>29</small></sup>  Ah, se avessi in poter mio questo popolo, io caccerei Abimelec!' Poi disse ad Abimelec: 'Rinforza il tuo esercito e fatti avanti!' </p>
<p id="v30"><sup><small>30</small></sup>  Or Zebul, governatore della città, avendo udito le parole di Gaal, figliuolo di Ebed, s'accese d'ira, </p>
<p id="v31"><sup><small>31</small></sup>  e mandò segretamente de' messi ad Abimelec per dirgli: 'Ecco, Gaal, figliuolo di Ebed, e i suoi fratelli son venuti a Sichem, e sollevano la città contro di te. </p>
<p id="v32"><sup><small>32</small></sup>  Or dunque, lèvati di notte con la gente che è teco, e fa' un'imboscata nella campagna; </p>
<p id="v33"><sup><small>33</small></sup>  e domattina, non appena spunterà il sole, ti leverai e piomberai sulla città. E quando Gaal con la gente che è con lui uscirà contro a te, tu gli farai quel che sarà necessario'. </p>
<p id="v34"><sup><small>34</small></sup>  Abimelec e tutta la gente ch'era con lui si levaron di notte, e fecero un'imboscata contro a Sichem, divisi in quattro schiere. </p>
<p id="v35"><sup><small>35</small></sup>  Intanto Gaal, figliuolo di Ebed, uscì, e si fermò all'ingresso della porta della città; e Abimelec uscì dall'imboscata con la gente ch'era con lui. </p>
<p id="v36"><sup><small>36</small></sup>  Gaal, veduta quella gente, disse a Zebul: 'Ecco gente che scende dall'alto de' monti'. E Zebul gli rispose: 'Tu vedi l'ombra de' monti e la prendi per uomini'. </p>
<p id="v37"><sup><small>37</small></sup>  E Gaal riprese a dire: 'Guarda, c'è gente che scende dalle alture del paese, e una schiera che giunge per la via della quercia degl'indovini'. </p>
<p id="v38"><sup><small>38</small></sup>  Allora Zebul gli disse: 'Dov'è ora la tua millanteria di quando dicevi: - Chi è Abimelec, che abbiamo a servirgli? - Non è questo il popolo che disprezzavi? Orsù, fatti avanti e combatti contro di lui!' </p>
<p id="v39"><sup><small>39</small></sup>  Allora Gaal uscì alla testa dei Sichemiti, e diè battaglia ad Abimelec. </p>
<p id="v40"><sup><small>40</small></sup>  Ma Abimelec gli diè la caccia, ed egli fuggì d'innanzi a lui, e molti uomini caddero morti fino all'ingresso della porta. </p>
<p id="v41"><sup><small>41</small></sup>  E Abimelec si fermò ad Aruma, e Zebul cacciò Gaal e i suoi fratelli, che non poteron più rimanere a Sichem. </p>
<p id="v42"><sup><small>42</small></sup>  Il giorno seguente, il popolo di Sichem uscì alla campagna; e Abimelec ne fu informato. </p>
<p id="v43"><sup><small>43</small></sup>  Egli prese allora la sua gente, la divise in tre schiere, e fece un'imboscata ne' campi; e quando vide che il popolo usciva dalla città, gli si levò contro e ne fece strage. </p>
<p id="v44"><sup><small>44</small></sup>  Poi Abimelec e la gente che avea seco si slanciarono e vennero a porsi all'ingresso della porta della città, mentre le altre due schiere si gettarono su tutti quelli che erano nella campagna, e ne fecero strage. </p>
<p id="v45"><sup><small>45</small></sup>  E Abimelec attaccò la città tutto quel giorno, la prese e uccise il popolo che vi si trovava; poi spianò la città e vi seminò del sale. </p>
<p id="v46"><sup><small>46</small></sup>  Tutti gli abitanti della torre di Sichem, all'udir questo, si ritirarono nel torrione del tempio di El-Berith. </p>
<p id="v47"><sup><small>47</small></sup>  E fu riferito ad Abimelec che tutti gli abitanti della torre di Sichem s'erano adunati quivi. </p>
<p id="v48"><sup><small>48</small></sup>  Allora Abimelec salì sul monte Tsalmon con tutta la gente ch'era con lui; diè di piglio ad una scure, tagliò un ramo d'albero, lo sollevò e se lo mise sulla spalla; poi disse alla gente ch'era con lui: 'Quel che m'avete veduto fare fatelo presto anche voi!' </p>
<p id="v49"><sup><small>49</small></sup>  Tutti tagliaron quindi anch'essi dei rami, ognuno il suo, e seguitarono Abimelec; posero i rami contro al torrione, e arsero il torrione con quelli che v'eran dentro. Così perì tutta la gente della torre di Sichem, circa mille persone, fra uomini e donne. </p>
<p id="v50"><sup><small>50</small></sup>  Poi Abimelec andò a Thebets, la cinse d'assedio e la prese. </p>
<p id="v51"><sup><small>51</small></sup>  Or in mezzo alla città c'era una forte torre, dove si rifugiarono tutti gli abitanti della città, uomini e donne; vi si rinchiusero dentro, e salirono sul tetto della torre. </p>
<p id="v52"><sup><small>52</small></sup>  Abimelec, giunto alla torre, l'attaccò, e si accostò alla porta della torre per appiccarvi il fuoco. </p>
<p id="v53"><sup><small>53</small></sup>  Ma una donna gettò giù un pezzo di macina sulla testa di Abimelec e gli spezzò il cranio. </p>
<p id="v54"><sup><small>54</small></sup>  Ed egli chiamò tosto il giovane che gli portava le armi, e gli disse: 'Tira fuori la spada e uccidimi, affinché non si dica: L'ha ammazzato una donna!' Il suo giovane allora lo trafisse, ed egli morì. </p>
<p id="v55"><sup><small>55</small></sup>  E quando gl'Israeliti ebbero veduto che Abimelec era morto, se ne andarono, ognuno a casa sua. </p>
<p id="v56"><sup><small>56</small></sup>  Così Dio fece ricader sopra Abimelec il male ch'egli avea fatto contro suo padre, uccidendo settanta suoi fratelli. </p>
<p id="v57"><sup><small>57</small></sup>  Iddio fece anche ricadere sul capo della gente di Sichem tutto il male ch'essa avea fatto; e su loro si compié la maledizione di Jotham, figliuolo di Ierubbaal. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Judges/8">Giudici - Capitolo 8</a></td>
        <td><a href="/it/Bible/Judges/Index">Indice</a></td>
        <td><a href="/it/Bible/Judges/10">Giudici - Capitolo 10</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 9:15 <i>Spiriti di fiducia</i>: <a href="/it/The_Urantia_Book/39#p5_7">LU 39:5.7</a>. </li>
  <li id="fn2"><a href="#cite2">↑</a> 9:23 <i>Manda gli spiriti maligni</i>: <a href="/it/The_Urantia_Book/96#p7_6">LU 96:7.6</a>. </li>
</ol>
</div>
