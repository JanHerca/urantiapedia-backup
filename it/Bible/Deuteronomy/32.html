<!--
title: Deuteronomio - Capitolo 32
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Deuteronomy/31">Deuteronomio - Capitolo 31</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Deuteronomy/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Deuteronomy/33">Deuteronomio - Capitolo 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Porgete orecchio, o cieli, ed io parlerò, e ascolti la terra le parole della mia bocca. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Si spanda il mio insegnamento come la pioggia, stilli la mia parola come la rugiada, come la pioggerella sopra la verdura, e come un acquazzone sopra l'erba, </p>
<p id="v3"><sup><small>3</small></sup>  poiché io proclamerò il nome dell'Eterno. Magnificate il nostro Iddio! </p>
<p id="v4"><sup><small>4</small></sup>  Quanto alla Ròcca, l'opera sua è perfetta, poiché tutte le sue vie sono giustizia. È un Dio fedele e senza iniquità; egli è giusto e retto. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Ma essi si sono condotti male verso di lui; non sono suoi figliuoli, l'infamia è di loro, razza storta e perversa. </p>
<p id="v6"><sup><small>6</small></sup>  È questa la ricompensa che date all'Eterno, o popolo insensato e privo di saviezza? Non è egli il padre tuo che t'ha creato? non è egli colui che t'ha fatto e ti ha stabilito? </p>
<p id="v7"><sup><small>7</small></sup>  Ricordati de' giorni antichi, considera gli anni delle età passate, interroga tuo padre, ed egli te lo farà conoscere, i tuoi vecchi, ed essi te lo diranno. </p>
<p id="v8"><sup><small>8</small></sup>  Quando l'Altissimo diede alle nazioni la loro eredità, quando separò i figliuoli degli uomini, egli fissò i confini dei popoli, tenendo conto del numero de' figliuoli d'Israele. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Poiché la parte dell'Eterno è il suo popolo, Giacobbe è la porzione della sua eredità. </p>
<p id="v10"><sup><small>10</small></sup>  Egli lo trovò in una terra deserta, in una solitudine piena d'urli e di desolazione. Egli lo circondò, ne prese cura, lo custodì come la pupilla dell'occhio suo. </p>
<p id="v11"><sup><small>11</small></sup>  Pari all'aquila che desta la sua nidiata, si libra a volo sopra i suoi piccini, spiega le sue ali, li prende e li porta sulle penne, </p>
<p id="v12"><sup><small>12</small></sup>  l'Eterno solo l'ha condotto, e nessun dio straniero era con lui. </p>
<p id="v13"><sup><small>13</small></sup>  Egli l'ha fatto passare a cavallo sulle alture della terra, e Israele ha mangiato il prodotto de' campi; gli ha fatto succhiare il miele ch'esce dalla rupe, l'olio ch'esce dalle rocce più dure, </p>
<p id="v14"><sup><small>14</small></sup>  la crema delle vacche e il latte delle pecore. Gli ha dato il grasso degli agnelli, de' montoni di Basan e de' capri, col fior di farina del frumento; e tu hai bevuto il vino generoso, il sangue dell'uva. </p>
<p id="v15"><sup><small>15</small></sup>  Ma Ieshurun s'è fatto grasso ed ha ricalcitrato, - ti sei fatto grasso, grosso e pingue! - ha abbandonato l'Iddio che l'ha fatto, e ha sprezzato la Ròcca della sua salvezza. <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  Essi l'han mosso a gelosia con divinità straniere, l'hanno irritato con abominazioni. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Han sacrificato a dèmoni che non son Dio, a dèi che non avean conosciuti, dèi nuovi, apparsi di recente, dinanzi ai quali i vostri padri non avean tremato. </p>
<p id="v18"><sup><small>18</small></sup>  Hai abbandonato la Ròcca che ti diè la vita, e hai obliato l'Iddio che ti mise al mondo. </p>
<p id="v19"><sup><small>19</small></sup>  E l'Eterno l'ha veduto, e ha reietto i suoi figliuoli e le sue figliuole che l'aveano irritato; </p>
<p id="v20"><sup><small>20</small></sup>  e ha detto: 'Io nasconderò loro la mia faccia, e starò a vedere quale ne sarà la fine; poiché sono una razza quanto mai perversa, figliuoli in cui non è fedeltà di sorta. </p>
<p id="v21"><sup><small>21</small></sup>  Essi m'han mosso a gelosia con ciò che non è Dio, m'hanno irritato coi loro idoli vani; e io li moverò a gelosia con gente che non è un popolo, li irriterò con una nazione stolta. </p>
<p id="v22"><sup><small>22</small></sup>  Poiché un fuoco s'è acceso, nella mia ira, e divamperà fino in fondo al soggiorno de' morti; divorerà la terra e i suoi prodotti, e infiammerà le fondamenta delle montagne. </p>
<p id="v23"><sup><small>23</small></sup>  Io accumulerò su loro dei mali, esaurirò contro a loro tutti i miei strali. </p>
<p id="v24"><sup><small>24</small></sup>  Essi saran consunti dalla fame, divorati dalla febbre, da mortifera pestilenza; lancerò contro a loro le zanne delle fiere, col veleno delle bestie che striscian nella polvere. </p>
<p id="v25"><sup><small>25</small></sup>  Di fuori la spada, e di dentro il terrore spargeranno il lutto, mietendo giovani e fanciulle, lattanti e uomini canuti. </p>
<p id="v26"><sup><small>26</small></sup>  Io direi: Li spazzerò via d'un soffio, farò sparire la loro memoria di fra gli uomini, </p>
<p id="v27"><sup><small>27</small></sup>  se non temessi gl'insulti del nemico, e che i loro avversari, prendendo abbaglio, fosser tratti a dire: 'È stata la nostra potente mano e non l'Eterno, che ha fatto tutto questo!' </p>
<p id="v28"><sup><small>28</small></sup>  Poiché è una nazione che ha perduto il senno, e non v'è in essi alcuna intelligenza. </p>
<p id="v29"><sup><small>29</small></sup>  Se fosser savi, lo capirebbero, considererebbero la fine che li aspetta. </p>
<p id="v30"><sup><small>30</small></sup>  Come potrebbe un solo inseguirne mille, e due metterne in fuga diecimila, se la Ròcca loro non li avesse venduti, se l'Eterno non li avesse dati in man del nemico? </p>
<p id="v31"><sup><small>31</small></sup>  Poiché la ròcca loro non è come la nostra Ròcca; i nostri stessi nemici ne son giudici; </p>
<p id="v32"><sup><small>32</small></sup>  ma la loro vigna vien dalla vigna di Sodoma e dalle campagne di Gomorra; le loro uve son uve avvelenate, i loro grappoli, amari; </p>
<p id="v33"><sup><small>33</small></sup>  il loro vino è un tossico di serpenti, un crudel veleno d'aspidi. </p>
<p id="v34"><sup><small>34</small></sup>  'Tutto questo non è egli tenuto in serbo presso di me, sigillato ne' miei tesori? </p>
<p id="v35"><sup><small>35</small></sup>  A me la vendetta e la retribuzione, quando il loro piede vacillerà!' Poiché il giorno della loro calamità è vicino, e ciò che per loro è preparato, s'affretta a venire. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v36"><sup><small>36</small></sup>  Sì, l'Eterno giudicherà il suo popolo, ma avrà pietà de' suoi servi quando vedrà che la forza è sparita, e che non riman più tra loro né schiavo né libero. </p>
<p id="v37"><sup><small>37</small></sup>  Allora egli dirà: 'Ove sono i loro dèi, la ròcca nella quale confidavano, </p>
<p id="v38"><sup><small>38</small></sup>  gli dèi che mangiavano il grasso de' loro sacrifizi e beveano il vino delle loro libazioni? Si levino essi a soccorrervi, a coprirvi della loro protezione! </p>
<p id="v39"><sup><small>39</small></sup>  Ora vedete che io solo son Dio, e che non v'è altro dio accanto a me. Io fo morire e fo vivere, ferisco e risano, e non v'è chi possa liberare dalla mia mano. <sup id="cite8"><a href="#fn8">[8]</a></sup></p>
<p id="v40"><sup><small>40</small></sup>  Sì, io alzo la mia mano al cielo, e dico: Com'è vero ch'io vivo in perpetuo, </p>
<p id="v41"><sup><small>41</small></sup>  quando aguzzerò la mia folgorante spada e metterò mano a giudicare, farò vendetta de' miei nemici e darò ciò che si meritano a quelli che m'odiano. </p>
<p id="v42"><sup><small>42</small></sup>  Inebrierò di sangue le mie frecce, del sangue degli uccisi e dei prigionieri, la mia spada divorerà la carne, le teste dei condottieri nemici'. </p>
<p id="v43"><sup><small>43</small></sup>  Nazioni, cantate le lodi del suo popolo! poiché l'Eterno vendica il sangue de' suoi servi, fa ricadere la sua vendetta sopra i suoi avversari, ma si mostra propizio alla sua terra, al suo popolo". </p>
<p id="v44"><sup><small>44</small></sup>  E Mosè venne con Giosuè, figliuolo di Nun, e pronunziò in presenza del popolo tutte le parole di questo cantico. </p>
<p id="v45"><sup><small>45</small></sup>  E quando Mosè ebbe finito di pronunziare tutte queste parole dinanzi a tutto Israele, disse loro: </p>
<p id="v46"><sup><small>46</small></sup>  'Prendete a cuore tutte le parole con le quali testimonio oggi contro a voi. Le prescriverete ai vostri figliuoli, onde abbian cura di mettere in pratica tutte le parole di questa legge. </p>
<p id="v47"><sup><small>47</small></sup>  Poiché questa non è una parola senza valore per voi: anzi, è la vostra vita; e per questa parola prolungherete i vostri giorni nel paese del quale andate a prender possesso, passando il Giordano'. </p>
<p id="v48"><sup><small>48</small></sup>  E, in quello stesso giorno, l'Eterno parlò a Mosè, dicendo: </p>
<p id="v49"><sup><small>49</small></sup>  'Sali su questo monte di Abarim, sul monte Nebo, ch'è nel paese di Moab, di faccia a Gerico, e mira il paese di Canaan, ch'io do a possedere ai figliuoli d'Israele. </p>
<p id="v50"><sup><small>50</small></sup>  Tu morrai sul monte sul quale stai per salire, e sarai riunito al tuo popolo, come Aaronne tuo fratello è morto sul monte di Hor ed è stato riunito al suo popolo, </p>
<p id="v51"><sup><small>51</small></sup>  perché commetteste un'infedeltà contro di me in mezzo ai figliuoli d'Israele, alle acque di Meriba a Kades, nel deserto di Tsin, e perché non mi santificaste in mezzo ai figliuoli d'Israele. </p>
<p id="v52"><sup><small>52</small></sup>  Tu vedrai il paese davanti a te, ma là, nel paese che io do ai figliuoli d'Israele, non entrerai'. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 32:1-43 <i>Orazione d'addio di Mosè</i>: <a href="/it/The_Urantia_Book/97#p10_2">LU 97:10.2</a>. </li>
  <li id="fn2"><a href="#cite2">↑</a> 32:4 <i>Dio di verità e senza iniquità</i>: <a href="/it/The_Urantia_Book/96#p4_7">LU 96:4.7</a>.  <i>Dio del giudizio</i>: <a href="/it/The_Urantia_Book/96#p6_3">LU 96:6.3</a>.  <i>Michele era giusto e retto</i>: <a href="/it/The_Urantia_Book/119#p2_6">LU 119:2.6</a>. </li>
  <li id="fn3"><a href="#cite3">↑</a> 32:8 <i>Dio Altissimo</i>: <a href="/it/The_Urantia_Book/93#p2_3">LU 93:2.3</a>.  <i>I più alti</i>: <a href="/it/The_Urantia_Book/43#p3_1">LU 43:3.1</a>.  <i>L'Altissimo divise le nazioni</i>: <a href="/it/The_Urantia_Book/43#p5_16">LU 43:5.16</a>.  <i>Altissimo</i>: <a href="/it/The_Urantia_Book/93#p3_2">LU 93:3.2</a>. </li>
  <li id="fn4"><a href="#cite4">↑</a> 32:15-17 <i>Hanno mangiato e si sono ingrassati</i>: <a href="/it/The_Urantia_Book/165#p4_8">LU 165:4.8</a>. </li>
  <li id="fn5"><a href="#cite5">↑</a> 32:16,21 <i>Mosè disse che Dio è geloso</i>: <a href="/it/The_Urantia_Book/142#p2_1">LU 142:2.1</a>. </li>
  <li id="fn6"><a href="#cite6">↑</a> 32:35 <i>Mette in guardia dalle ritorsioni</i>: <a href="/it/The_Urantia_Book/140#p8_5">LU 140:8.5</a>. </li>
  <li id="fn7"><a href="#cite7">↑</a> 32:35,41,43 <i>La vendetta è di Dio</i>: <a href="/it/The_Urantia_Book/70#p10_9">LU 70:10.9</a>.  <i>Si vendica dei peccatori</i>: <a href="/it/The_Urantia_Book/142#p2_1">LU 142:2.1</a>. </li>
  <li id="fn8"><a href="#cite8">↑</a> 32:39 <i>Dio uccide quando si disobbedisce</i>: <a href="/it/The_Urantia_Book/96#p5_6">LU 96:5.6</a>. </li>
</ol>
</div>
