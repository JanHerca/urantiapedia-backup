<!--
title: Deuteronomio - Capitolo 24
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Deuteronomy/23">Deuteronomio - Capitolo 23</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Deuteronomy/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Deuteronomy/25">Deuteronomio - Capitolo 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Quand'uno avrà preso una donna e sarà divenuto suo marito, se avvenga ch'ella poi non gli sia più gradita perché ha trovato in lei qualcosa di vergognoso, e scriva per lei un libello di ripudio e glielo consegni in mano e la mandi via di casa sua, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  s'ella, uscita di casa di colui, va e divien moglie d'un altro marito, </p>
<p id="v3"><sup><small>3</small></sup>  e quest'altro marito la prende in odio, scrive per lei un libello di ripudio, glielo consegna in mano e la manda via di casa sua, o se quest'altro marito che l'avea presa per moglie viene a morire, </p>
<p id="v4"><sup><small>4</small></sup>  il primo marito che l'avea mandata via non potrà riprenderla per moglie dopo ch'ella è stata contaminata; poiché sarebbe un'abominazione agli occhi dell'Eterno; e tu non macchierai di peccato il paese che l'Eterno, il tuo Dio, ti dà come eredità. </p>
<p id="v5"><sup><small>5</small></sup>  Quando un uomo si sarà sposato di fresco, non andrà alla guerra, e non gli sarà imposto alcun incarico; sarà libero per un anno di starsene a casa e farà lieta la moglie che ha sposata. </p>
<p id="v6"><sup><small>6</small></sup>  Nessuno prenderà in pegno sia le due macine, sia la macina superiore, perché sarebbe come prendere in pegno la vita. </p>
<p id="v7"><sup><small>7</small></sup>  Quando si troverà un uomo che abbia rubato qualcuno dei suoi fratelli di tra i figliuoli d'Israele, ne abbia fatto un suo schiavo e l'abbia venduto, quel ladro sarà messo a morte; così torrai via il male di mezzo a te. </p>
<p id="v8"><sup><small>8</small></sup>  State in guardia contro la piaga della lebbra, per osservare diligentemente e fare tutto quello che i sacerdoti levitici v'insegneranno; avrete cura di fare come io ho loro ordinato. </p>
<p id="v9"><sup><small>9</small></sup>  Ricordati di quello che l'Eterno, il tuo Dio, fece a Maria, durante il viaggio, dopo che foste usciti dall'Egitto. </p>
<p id="v10"><sup><small>10</small></sup>  Quando presterai qualsivoglia cosa al tuo prossimo, non entrerai in casa sua per prendere il suo pegno; </p>
<p id="v11"><sup><small>11</small></sup>  te ne starai di fuori, e l'uomo a cui avrai fatto il prestito, ti porterà il pegno fuori. </p>
<p id="v12"><sup><small>12</small></sup>  E se quell'uomo è povero, non ti coricherai, avendo ancora il suo pegno. </p>
<p id="v13"><sup><small>13</small></sup>  Non mancherai di restituirgli il pegno, al tramonto del sole, affinché egli possa dormire nel suo mantello, e benedirti; e questo ti sarà contato come un atto di giustizia agli occhi dell'Eterno, ch'è il tuo Dio. </p>
<p id="v14"><sup><small>14</small></sup>  Non defrauderai il mercenario povero e bisognoso, sia egli uno dei tuoi fratelli o uno degli stranieri che stanno nel tuo paese, entro le tue porte; </p>
<p id="v15"><sup><small>15</small></sup>  gli darai il suo salario il giorno stesso, prima che tramonti il sole; poich'egli è povero, e l'aspetta con impazienza; così egli non griderà contro di te all'Eterno, e tu non commetterai un peccato. </p>
<p id="v16"><sup><small>16</small></sup>  Non si metteranno a morte i padri per i figliuoli, né si metteranno a morte i figliuoli per i padri; ognuno sarà messo a morte per il proprio peccato. </p>
<p id="v17"><sup><small>17</small></sup>  Non conculcherai il diritto dello straniero o dell'orfano, e non prenderai in pegno la veste della vedova; </p>
<p id="v18"><sup><small>18</small></sup>  ma ti ricorderai che sei stato schiavo in Egitto, e che di là, ti ha redento l'Eterno, l'Iddio tuo; perciò io ti comando che tu faccia così. </p>
<p id="v19"><sup><small>19</small></sup>  Allorché, facendo la mietitura nel tuo campo, vi avrai dimenticato qualche manipolo, non tornerai indietro a prenderlo; sarà per lo straniero, per l'orfano e per la vedova, affinché l'Eterno, il tuo Dio, ti benedica in tutta l'opera delle tue mani. </p>
<p id="v20"><sup><small>20</small></sup>  Quando scoterai i tuoi ulivi, non starai a cercar le ulive rimaste sui rami; saranno per lo straniero, per l'orfano e per la vedova. </p>
<p id="v21"><sup><small>21</small></sup>  Quando vendemmierai la tua vigna, non starai a coglierne i raspolli; saranno per lo straniero, per l'orfano e per la vedova. </p>
<p id="v22"><sup><small>22</small></sup>  E ti ricorderai che sei stato schiavo nel paese d'Egitto; perciò ti comando che tu faccia così. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 24:1 <i>Divorzio</i>: <a href="/it/The_Urantia_Book/83#p5_1">LU 83:5.1</a>. </li>
</ol>
</div>
