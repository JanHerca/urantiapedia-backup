<!--
title: Deuteronomio - Capitolo 27
description: 
published: true
date: 2022-10-7T1:7:41Z
tags: bible, bible—deuteronomy
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Deuteronomy/26">Deuteronomio - Capitolo 26</a></td>
        <td><a href="/it/Bible/Deuteronomy/Index">Indice</a></td>
        <td><a href="/it/Bible/Deuteronomy/28">Deuteronomio - Capitolo 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Mosè e gli anziani d'Israele dettero quest'ordine al popolo: 'Osservate tutti i comandamenti che oggi vi do. </p>
<p id="v2"><sup><small>2</small></sup>  E quando avrete passato il Giordano per entrare nel paese che l'Eterno, l'Iddio vostro, vi dà, rizzerai delle grandi pietre, e le intonacherai di calcina. </p>
<p id="v3"><sup><small>3</small></sup>  Poi vi scriverai sopra tutte le parole di questa legge, quand'avrai passato il Giordano per entrare nel paese che l'Eterno, il tuo Dio, ti dà: paese ove scorre il latte e il miele, come l'Eterno, l'Iddio de' tuoi padri, ti ha detto. </p>
<p id="v4"><sup><small>4</small></sup>  Quando dunque avrete passato il Giordano, rizzerete sul monte Ebal queste pietre, come oggi vi comando, e le intonacherete di calcina. </p>
<p id="v5"><sup><small>5</small></sup>  Quivi edificherai pure un altare all'Eterno, ch'è il tuo Dio: un altare di pietre, sulle quali non passerai ferro. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Edificherai l'altare dell'Eterno, del tuo Dio, di pietre intatte, e su d'esso offrirai degli olocausti all'Eterno, al tuo Dio. </p>
<p id="v7"><sup><small>7</small></sup>  E offrirai de' sacrifizi di azioni di grazie, e quivi mangerai e ti rallegrerai dinanzi all'Eterno, al tuo Dio. </p>
<p id="v8"><sup><small>8</small></sup>  E scriverai su quelle pietre tutte le parole di questa legge, in modo che siano nitidamente scolpite'. </p>
<p id="v9"><sup><small>9</small></sup>  E Mosè e i sacerdoti levitici parlarono a tutto Israele, dicendo: 'Fa' silenzio e ascolta, o Israele! Oggi sei divenuto il popolo dell'Eterno, del tuo Dio. </p>
<p id="v10"><sup><small>10</small></sup>  Ubbidirai quindi alla voce dell'Eterno, del tuo Dio, e metterai in pratica i suoi comandamenti e le sue leggi che oggi ti do'. </p>
<p id="v11"><sup><small>11</small></sup>  In quello stesso giorno Mosè diede pure quest'ordine al popolo: </p>
<p id="v12"><sup><small>12</small></sup>  'Quando avrete passato il Giordano, ecco quelli che staranno sul monte Gherizim per benedire il popolo: Simeone, Levi, Giuda, Issacar, Giuseppe e Beniamino; </p>
<p id="v13"><sup><small>13</small></sup>  ed ecco quelli che staranno sul monte Ebal, per pronunziare la maledizione: Ruben, Gad, Ascer, Zabulon, Dan e Neftali. </p>
<p id="v14"><sup><small>14</small></sup>  I Leviti parleranno e diranno ad alta voce a tutti gli uomini d'Israele: </p>
<p id="v15"><sup><small>15</small></sup>  Maledetto l'uomo che fa un'immagine scolpita o di getto, cosa abominevole per l'Eterno, opera di mano d'artefice, e la pone in luogo occulto! E tutto il popolo risponderà e dirà: Amen. </p>
<p id="v16"><sup><small>16</small></sup>  Maledetto chi sprezza suo padre o sua madre! E tutto il popolo dirà: Amen. </p>
<p id="v17"><sup><small>17</small></sup>  Maledetto chi sposta i termini del suo prossimo! E tutto il popolo dirà: Amen. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Maledetto chi fa smarrire al cieco il suo cammino! E tutto il popolo dirà: Amen. </p>
<p id="v19"><sup><small>19</small></sup>  Maledetto chi conculca il diritto dello straniero, dell'orfano e della vedova! E tutto il popolo dirà: Amen. </p>
<p id="v20"><sup><small>20</small></sup>  Maledetto chi giace con la moglie di suo padre, perché ha sollevato il lembo della coperta di suo padre! E tutto il popolo dirà: Amen. </p>
<p id="v21"><sup><small>21</small></sup>  Maledetto chi giace con qualsivoglia bestia! E tutto il popolo dirà: Amen. </p>
<p id="v22"><sup><small>22</small></sup>  Maledetto chi giace con la propria sorella, figliuola di suo padre o figliuola di sua madre! E tutto il popolo dirà: Amen. </p>
<p id="v23"><sup><small>23</small></sup>  Maledetto chi giace con la sua suocera! E tutto il popolo dirà: Amen. </p>
<p id="v24"><sup><small>24</small></sup>  Maledetto chi uccide il suo prossimo in occulto! E tutto il popolo dirà: Amen. </p>
<p id="v25"><sup><small>25</small></sup>  Maledetto chi accetta un donativo per condannare a morte un innocente! E tutto il popolo dirà: Amen. </p>
<p id="v26"><sup><small>26</small></sup>  Maledetto chi non si attiene alle parole di questa legge, per metterle in pratica! E tutto il popolo dirà: Amen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Deuteronomy/26">Deuteronomio - Capitolo 26</a></td>
        <td><a href="/it/Bible/Deuteronomy/Index">Indice</a></td>
        <td><a href="/it/Bible/Deuteronomy/28">Deuteronomio - Capitolo 28</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 27:5-6 <i>Altare di pietra grezza</i>: <a href="/it/The_Urantia_Book/92#p2_2">LU 92:2.2</a>. </li>
  <li id="fn2"><a href="#cite2">↑</a> 27:17 <i>Maledizioni se distrugge un punto di riferimento</i>: <a href="/it/The_Urantia_Book/69#p9_13">LU 69:9.13</a>. </li>
</ol>
</div>
