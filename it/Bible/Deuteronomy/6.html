<!--
title: Deuteronomio - Capitolo 6
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Deuteronomy/5">Deuteronomio - Capitolo 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Deuteronomy/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Deuteronomy/7">Deuteronomio - Capitolo 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or questi sono i comandamenti, le leggi e le prescrizioni che l'Eterno, il vostro Dio, ha ordinato di insegnarvi, perché li mettiate in pratica nel paese nel quale state per passare per prenderne possesso; </p>
<p id="v2"><sup><small>2</small></sup>  affinché tu tema l'Iddio tuo, l'Eterno, osservando, tutti i giorni della tua vita, tu, il tuo figliuolo e il figliuolo del tuo figliuolo, tutte le sue leggi e tutti i suoi comandamenti che io ti do, e affinché i tuoi giorni siano prolungati. </p>
<p id="v3"><sup><small>3</small></sup>  Ascolta dunque, Israele, e abbi cura di metterli in pratica, affinché tu sii felice e moltiplichiate grandemente nel paese ove scorre il latte e il miele, come l'Eterno, l'Iddio de' tuoi padri, ti ha detto. </p>
<p id="v4"><sup><small>4</small></sup>  Ascolta, Israele: l'Eterno, l'Iddio nostro, è l'unico Eterno. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Tu amerai dunque l'Eterno, il tuo Dio, con tutto il cuore, con tutta l'anima tua e con tutte le tue forze. </p>
<p id="v6"><sup><small>6</small></sup>  E questi comandamenti che oggi ti do ti staranno nel cuore; <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  li inculcherai ai tuoi figliuoli, ne parlerai quando te ne starai seduto in casa tua, quando sarai per via, quando ti coricherai e quando ti alzerai. </p>
<p id="v8"><sup><small>8</small></sup>  Te li legherai alla mano come un segnale, ti saranno come frontali tra gli occhi, </p>
<p id="v9"><sup><small>9</small></sup>  e li scriverai sugli stipiti della tua casa e sulle tue porte. </p>
<p id="v10"><sup><small>10</small></sup>  E quando l'Eterno, l'Iddio tuo, t'avrà fatto entrare nel paese che giurò ai tuoi padri, Abrahamo, Isacco e Giacobbe, di darti; quando t'avrà menato alle grandi e buone città che tu non hai edificate, </p>
<p id="v11"><sup><small>11</small></sup>  alle case piene d'ogni bene che tu non hai riempite, alle cisterne scavate che tu non hai scavate, alle vigne e agli uliveti che tu non hai piantati, e quando mangerai e sarai satollo, </p>
<p id="v12"><sup><small>12</small></sup>  guardati dal dimenticare l'Eterno che ti ha tratto dal paese d'Egitto, dalla casa di schiavitù. </p>
<p id="v13"><sup><small>13</small></sup>  Temerai l'Eterno, l'Iddio tuo, lo servirai e giurerai per il suo nome. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Non andrete dietro ad altri dèi, fra gli dèi dei popoli che vi staranno attorno, </p>
<p id="v15"><sup><small>15</small></sup>  perché l'Iddio tuo, l'Eterno, che sta in mezzo a te, è un Dio geloso; l'ira dell'Eterno, dell'Iddio tuo, s'accenderebbe contro a te e ti sterminerebbe di sulla terra. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Non tenterete l'Eterno, il vostro Dio, come lo tentaste a Massa. </p>
<p id="v17"><sup><small>17</small></sup>  Osserverete diligentemente i comandamenti dell'Eterno, ch'è l'Iddio vostro, le sue istruzioni e le sue leggi che v'ha date. </p>
<p id="v18"><sup><small>18</small></sup>  E farai ciò ch'è giusto e buono agli occhi dell'Eterno, affinché tu sii felice ed entri in possesso del buon paese che l'Eterno giurò ai tuoi padri di darti, </p>
<p id="v19"><sup><small>19</small></sup>  dopo ch'egli avrà cacciati tutti i tuoi nemici d'innanzi a te, come l'Eterno ha promesso. </p>
<p id="v20"><sup><small>20</small></sup>  Quando, in avvenire, il tuo figliuolo ti domanderà: 'Che significano queste istruzioni, queste leggi e queste prescrizioni che l'Eterno, l'Iddio nostro, vi ha date?' </p>
<p id="v21"><sup><small>21</small></sup>  tu risponderai al tuo figliuolo: 'Eravamo schiavi di Faraone in Egitto, e l'Eterno ci trasse dall'Egitto con mano potente. </p>
<p id="v22"><sup><small>22</small></sup>  E l'Eterno operò sotto i nostri occhi miracoli e prodigi grandi e disastrosi contro l'Egitto, contro Faraone e contro tutta la sua casa. </p>
<p id="v23"><sup><small>23</small></sup>  E ci trasse di là per condurci nel paese che avea giurato ai nostri padri di darci. </p>
<p id="v24"><sup><small>24</small></sup>  E l'Eterno ci ordinò di mettere in pratica tutte queste leggi, temendo l'Eterno, l'Iddio nostro, affinché fossimo sempre felici, ed egli ci conservasse in vita, come ha fatto finora. </p>
<p id="v25"><sup><small>25</small></sup>  E questa sarà la nostra giustizia: l'aver cura di mettere in pratica tutti questi comandamenti nel cospetto dell'Eterno, dell'Iddio nostro, com'egli ci ha ordinato'. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 6:4 <i>Ascolta, o Israele, un solo Dio</i>: <a href="/it/The_Urantia_Book/92#p5_8">LU 92:5.8</a>.  <i>Il Signore Dio è uno</i>: <a href="/it/The_Urantia_Book/1#p7_6">LU 1:7.6</a>.  <i>Parte 1: Il Signore è un Dio</i>: <a href="/it/The_Urantia_Book/96#p5_5">LU 96:5.5</a>.  <i>Un solo Dio</i>: <a href="/it/The_Urantia_Book/92#p6_6">LU 92:6.6</a>.  <i>Nessun Dio accanto a te</i>: <a href="/it/The_Urantia_Book/1#p0_1">LU 1:0.1</a>.  <i>Un solo Dio</i>: <a href="/it/The_Urantia_Book/131#p10_2">LU 131:10.2</a>.  <i>Dio è uno</i>: <a href="/it/The_Urantia_Book/56#p4_4">LU 56:4.4</a>.  <i>Un solo Dio</i>: <a href="/it/The_Urantia_Book/45#p4_8">LU 45:4.8</a>.  <i>Il Signore nostro Dio è un solo Dio</i>: <a href="/it/The_Urantia_Book/10#p7_1">LU 10:7.1</a>. </li>
  <li id="fn2"><a href="#cite2">↑</a> 6:4-5 <i>Ama il Signore sommamente</i>: <a href="/it/The_Urantia_Book/131#p2_13">LU 131:2.13</a>.  <i>Amare Dio completamente</i>: <a href="/it/The_Urantia_Book/131#p2_2">LU 131:2.2</a>.  <i>Ama Dio con tutto il tuo cuore</i>: <a href="/it/The_Urantia_Book/163#p4_8">LU 163:4.8</a>.  <i>Amando Dio</i>: <a href="/it/The_Urantia_Book/110#p3_8">LU 110:3.8</a>.  <i>Ama Dio con tutta la mente e il cuore</i>: <a href="/it/The_Urantia_Book/131#p10_2">LU 131:10.2</a>.  <i>Il più grande comandamento</i>: <a href="/it/The_Urantia_Book/174#p4_2">LU 174:4.2</a>.  <i>Lo Shema</i>: <a href="/it/The_Urantia_Book/174#p4_2">LU 174:4.2</a>. </li>
  <li id="fn3"><a href="#cite3">↑</a> 6:6-9 <i>Gesù interroga i costumi</i>: <a href="/it/The_Urantia_Book/124#p4_7">LU 124:4.7</a>. </li>
  <li id="fn4"><a href="#cite4">↑</a> 6:13-14 <i>Servire solo il Signore Dio</i>: <a href="/it/The_Urantia_Book/136#p9_3">LU 136:9.3</a>. </li>
  <li id="fn5"><a href="#cite5">↑</a> 6:15 <i>Dio geloso</i>: <a href="/it/The_Urantia_Book/96#p4_6">LU 96:4.6</a>.  <i>Dio ha detto di essere geloso di</i>: <a href="/it/The_Urantia_Book/4#p3_1">LU 4:3.1</a>.  <i>Mosè disse che Dio è geloso</i>: <a href="/it/The_Urantia_Book/142#p2_1">LU 142:2.1</a>. </li>
</ol>
</div>
