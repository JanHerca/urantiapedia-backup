<!--
title: Deuteronomio - Capitolo 2
description: 
published: true
date: 2023-11-8T21:45:54Z
tags: bible, bible—deuteronomy
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Deuteronomy/1">
          <span class="mdi mdi-arrow-left-drop-circle"></span><span class="pl-2">Deuteronomio - Capitolo 1</span>
        </a>
        </td>
        <td>
        <a href="/it/Bible/Deuteronomy/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Deuteronomy/3">
          <span class="pr-2">Deuteronomio - Capitolo 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi tornammo indietro e partimmo per il deserto in direzione del mar Rosso, come l'Eterno m'avea detto, e girammo attorno al monte Seir per lungo tempo. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  E l'Eterno mi parlò dicendo: </p>
<p id="v3"><sup><small>3</small></sup>  'Avete girato abbastanza attorno a questo monte; volgetevi verso settentrione. </p>
<p id="v4"><sup><small>4</small></sup>  E da' quest'ordine al popolo: Voi state per passare i confini de' figliuoli d'Esaù, vostri fratelli, che dimorano in Seir; ed essi avranno paura di voi; state quindi bene in guardia; </p>
<p id="v5"><sup><small>5</small></sup>  non movete lor guerra, poiché del loro paese io non vi darò neppur quanto ne può calcare un piede; giacché ho dato il monte di Seir a Esaù, come sua proprietà. </p>
<p id="v6"><sup><small>6</small></sup>  Comprerete da loro a danaro contante le vettovaglie che mangerete, e comprerete pure da loro con tanto danaro l'acqua che berrete. </p>
<p id="v7"><sup><small>7</small></sup>  Poiché l'Eterno, il tuo Dio, ti ha benedetto in tutta l'opera delle tue mani, t'ha seguito nel tuo viaggio attraverso questo gran deserto; l'Eterno, il tuo Dio, è stato teco durante questi quarant'anni, e non t'è mancato nulla'. </p>
<p id="v8"><sup><small>8</small></sup>  Così passammo, lasciando a distanza i figliuoli di Esaù, nostri fratelli, che abitano in Seir, ed evitando la via della pianura, come pure Elath ed Etsion-Gheber. Poi ci voltammo, e c'incamminammo verso il deserto di Moab. </p>
<p id="v9"><sup><small>9</small></sup>  E l'Eterno mi disse: 'Non attaccare Moab e non gli muover guerra, poiché io non ti darò nulla da possedere nel suo paese, giacché ho dato Ar ai figliuoli di Lot, come loro proprietà. </p>
<p id="v10"><sup><small>10</small></sup>  (Prima vi abitavano gli Emim: popolo grande, numeroso, alto di statura come gli Anakim. </p>
<p id="v11"><sup><small>11</small></sup>  Erano anch'essi tenuti in conto di Refaim, come gli Anakim; ma i Moabiti li chiamavano Emim. </p>
<p id="v12"><sup><small>12</small></sup>  Anche Seir era prima abitata dagli Horei; ma i figliuoli di Esaù li cacciarono, li distrussero e si stabilirono in luogo loro, come ha fatto Israele nel paese che possiede e che l'Eterno gli ha dato). </p>
<p id="v13"><sup><small>13</small></sup>  Ora levatevi, e passate il torrente di Zered'. E noi passammo il torrente di Zered. </p>
<p id="v14"><sup><small>14</small></sup>  Or il tempo che durarono le nostre marce, da Kades-Barnea al passaggio del torrente di Zered, fu di trentotto anni, finché tutta quella generazione degli uomini di guerra scomparve interamente dal campo, come l'Eterno l'avea loro giurato. </p>
<p id="v15"><sup><small>15</small></sup>  E infatti la mano dell'Eterno fu contro a loro per sterminarli dal campo, finché fossero del tutto scomparsi. </p>
<p id="v16"><sup><small>16</small></sup>  E quando la morte ebbe finito di consumare tutti quegli uomini di guerra, </p>
<p id="v17"><sup><small>17</small></sup>  l'Eterno mi parlò dicendo: </p>
<p id="v18"><sup><small>18</small></sup>  'Oggi tu stai per passare i confini di Moab, ad Ar, e ti avvicinerai ai figliuoli di Ammon. </p>
<p id="v19"><sup><small>19</small></sup>  Non li attaccare e non muover loro guerra, perché io non ti darò nulla da possedere nel paese de' figliuoli di Ammon, giacché l'ho dato ai figliuoli di Lot, come loro proprietà. </p>
<p id="v20"><sup><small>20</small></sup>  (Anche questo paese era reputato paese di Refaim: prima vi abitavano dei Refaim, e gli Ammoniti li chiamavano Zamzummim: <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  popolo grande, numeroso, alto di statura come gli Anakim; ma l'Eterno li distrusse davanti agli Ammoniti, che li cacciarono e si stabilirono nel luogo loro. </p>
<p id="v22"><sup><small>22</small></sup>  Così l'Eterno avea fatto per i figliuoli d'Esaù che abitano in Seir, quando distrusse gli Horei davanti a loro; essi li cacciarono e si stabilirono nel luogo loro, e vi son rimasti fino al dì d'oggi. </p>
<p id="v23"><sup><small>23</small></sup>  E anche gli Avvei, che dimoravano in villaggi fino a Gaza, furon distrutti dai Caftorei, usciti da Caftor, i quali si stabilirono nel luogo loro). </p>
<p id="v24"><sup><small>24</small></sup>  Levatevi, partite, e passate la valle dell'Arnon; ecco, io do in tuo potere Sihon, l'Amoreo, re di Heshbon, e il suo paese; comincia a prenderne possesso, e muovigli guerra. </p>
<p id="v25"><sup><small>25</small></sup>  Oggi comincerò a ispirare paura e terrore di te ai popoli che sono sotto il cielo intero, sì che, all'udire la tua fama, tremeranno e saranno presi d'angoscia dinanzi a te'. </p>
<p id="v26"><sup><small>26</small></sup>  Allora mandai ambasciatori dal deserto di Kedemoth a Sihon, re di Heshbon, con parole di pace, e gli feci dire: </p>
<p id="v27"><sup><small>27</small></sup>  'Lasciami passare per il tuo paese; io camminerò per la strada maestra, senza volgermi né a destra né a sinistra. </p>
<p id="v28"><sup><small>28</small></sup>  Tu mi venderai a danaro contante le vettovaglie che mangerò, e mi darai per danaro contante l'acqua che berrò; permettimi semplicemente il transito </p>
<p id="v29"><sup><small>29</small></sup>  (come m'han fatto i figliuoli d'Esaù che abitano in Seir e i Moabiti che abitano in Ar), finché io abbia passato il Giordano per entrare nel paese che l'Eterno, il nostro Dio, ci dà'. </p>
<p id="v30"><sup><small>30</small></sup>  Ma Sihon, re di Heshbon, non ci volle lasciar passare per il suo paese, perché l'Eterno, il tuo Dio, gli aveva indurato lo spirito e reso ostinato il cuore, per dartelo nelle mani, come difatti oggi si vede. </p>
<p id="v31"><sup><small>31</small></sup>  E l'Eterno mi disse: 'Vedi, ho principiato a dare in tuo potere Sihon e il suo paese; comincia la conquista, impadronendoti del suo paese'. </p>
<p id="v32"><sup><small>32</small></sup>  Allora Sihon uscì contro a noi con tutta la sua gente, per darci battaglia a Iahats. </p>
<p id="v33"><sup><small>33</small></sup>  E l'Eterno, l'Iddio nostro, ce lo diè nelle mani, e noi ponemmo in rotta lui, i suoi figliuoli e tutta la sua gente. </p>
<p id="v34"><sup><small>34</small></sup>  E in quel tempo prendemmo tutte le sue città e votammo allo sterminio ogni città, uomini, donne, bambini; non vi lasciammo anima viva. </p>
<p id="v35"><sup><small>35</small></sup>  Ma riserbammo come nostra preda il bestiame e le spoglie delle città che avevamo prese. </p>
<p id="v36"><sup><small>36</small></sup>  Da Aroer, che è sull'orlo della valle dell'Arnon e dalla città che è nella valle, fino a Galaad, non ci fu città che fosse troppo forte per noi: l'Eterno, l'Iddio nostro, le diè tutte in nostro potere. </p>
<p id="v37"><sup><small>37</small></sup>  Ma non ti avvicinasti al paese de' figliuoli di Ammon, ad alcun posto toccato dal torrente di Iabbok, alle città del paese montuoso, a tutti i luoghi che l'Eterno il nostro Dio, ci avea proibito d'attaccare. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Deuteronomy/1">
          <span class="mdi mdi-arrow-left-drop-circle"></span><span class="pl-2">Deuteronomio - Capitolo 1</span>
        </a>
        </td>
        <td>
        <a href="/it/Bible/Deuteronomy/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Deuteronomy/3">
          <span class="pr-2">Deuteronomio - Capitolo 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 2:1-7 <i>Dio ha detto</i>: <a href="/it/The_Urantia_Book/156#p5_4">LU 156:5.4</a>. </li>
  <li id="fn2"><a href="#cite2">↑</a> 2:20 <i>Terra dei giganti</i>: <a href="/it/The_Urantia_Book/77#p2_3">LU 77:2.3</a>. </li>
</ol>
</div>
