<!--
title: Deuteronomio - Capitolo 28
description: 
published: true
date: 2022-10-7T1:7:41Z
tags: bible, bible—deuteronomy
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Deuteronomy/27">Deuteronomio - Capitolo 27</a></td>
        <td><a href="/it/Bible/Deuteronomy/Index">Indice</a></td>
        <td><a href="/it/Bible/Deuteronomy/29">Deuteronomio - Capitolo 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ora, se tu ubbidisci diligentemente alla voce dell'Eterno, del tuo Dio, avendo cura di mettere in pratica tutti i suoi comandamenti che oggi ti do, avverrà che l'Eterno, il tuo Dio, ti renderà eccelso sopra tutte le nazioni della terra; <sup id="cite1"><a href="#fn1">[1]</a></sup> <sup id="cite11"><a href="#fn11">[11]</a></sup></p>
<p id="v2"><sup><small>2</small></sup>  e tutte queste benedizioni verranno su te e si compiranno per te, se darai ascolto alla voce dell'Eterno, dell'Iddio tuo: </p>
<p id="v3"><sup><small>3</small></sup>  sarai benedetto nelle città e sarai benedetto nella campagna. </p>
<p id="v4"><sup><small>4</small></sup>  Benedetto sarà il frutto delle tue viscere, il frutto del tuo suolo e il frutto del tuo bestiame; benedetti i parti delle tue vacche e delle tue pecore. </p>
<p id="v5"><sup><small>5</small></sup>  Benedetti saranno il tuo paniere e la tua madia. </p>
<p id="v6"><sup><small>6</small></sup>  Sarai benedetto al tuo entrare e benedetto al tuo uscire. </p>
<p id="v7"><sup><small>7</small></sup>  L'Eterno farà sì che i tuoi nemici, quando si leveranno contro di te, siano sconfitti dinanzi a te; usciranno contro a te per una via, e per sette vie fuggiranno d'innanzi a te. </p>
<p id="v8"><sup><small>8</small></sup>  L'Eterno ordinerà alla benedizione d'esser teco ne' tuoi granai e in tutto ciò a cui metterai mano; e ti benedirà nel paese che l'Eterno, il tuo Dio, ti dà. </p>
<p id="v9"><sup><small>9</small></sup>  L'Eterno ti stabilirà perché tu gli sia un popolo santo, come t'ha giurato, se osserverai i comandamenti dell'Eterno, ch'è il tuo Dio, e se camminerai nelle sue vie; </p>
<p id="v10"><sup><small>10</small></sup>  e tutti i popoli della terra vedranno che tu porti il nome dell'Eterno, e ti temeranno. </p>
<p id="v11"><sup><small>11</small></sup>  L'Eterno, il tuo Dio, ti colmerà di beni, moltiplicando il frutto delle tue viscere, il frutto del tuo bestiame e il frutto del tuo suolo, nel paese che l'Eterno giurò ai tuoi padri di darti. </p>
<p id="v12"><sup><small>12</small></sup>  L'Eterno aprirà per te il suo buon tesoro, il cielo, per dare alla tua terra la pioggia a suo tempo, e per benedire tutta l'opera delle tue mani, e tu presterai a molte nazioni e non prenderai nulla in prestito. </p>
<p id="v13"><sup><small>13</small></sup>  L'Eterno ti metterà alla testa e non alla coda, e sarai sempre in alto e mai in basso, se ubbidirai ai comandamenti dell'Eterno, del tuo Dio, i quali oggi ti do perché tu li osservi e li metta in pratica, </p>
<p id="v14"><sup><small>14</small></sup>  e se non devierai né a destra né a sinistra da alcuna delle cose che oggi vi comando, per andar dietro ad altri dèi e per servirli. </p>
<p id="v15"><sup><small>15</small></sup>  Ma se non ubbidisci alla voce dell'Eterno, del tuo Dio, se non hai cura di mettere in pratica tutti i suoi comandamenti e tutte le sue leggi che oggi ti do, avverrà che tutte queste maledizioni verranno su te e si compiranno per te: <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Sarai maledetto nella città e sarai maledetto nella campagna. </p>
<p id="v17"><sup><small>17</small></sup>  Maledetti saranno il tuo paniere e la tua madia. </p>
<p id="v18"><sup><small>18</small></sup>  Maledetto sarà il frutto delle tue viscere, il frutto del tuo suolo; maledetti i parti delle tue vacche e delle tue pecore. </p>
<p id="v19"><sup><small>19</small></sup>  Sarai maledetto al tuo entrare e maledetto al tuo uscire. </p>
<p id="v20"><sup><small>20</small></sup>  L'Eterno manderà contro di te la maledizione, lo spavento e la minaccia in ogni cosa a cui metterai mano e che farai, finché tu sia distrutto e tu perisca rapidamente, a motivo della malvagità delle tue azioni per la quale m'avrai abbandonato. </p>
<p id="v21"><sup><small>21</small></sup>  L'Eterno farà sì che la peste s'attaccherà a te, finch'essa t'abbia consumato nel paese nel quale stai per entrare per prenderne possesso. </p>
<p id="v22"><sup><small>22</small></sup>  L'Eterno ti colpirà di consunzione, di febbre, d'infiammazione, d'arsura, di aridità, di carbonchio e di ruggine, che ti perseguiteranno finché tu sia perito. </p>
<p id="v23"><sup><small>23</small></sup>  Il tuo cielo sarà di rame sopra il tuo capo, e la terra sotto di te sarà di ferro. </p>
<p id="v24"><sup><small>24</small></sup>  L'Eterno manderà sul tuo paese, invece di pioggia, sabbia e polvere, che cadranno su te dal cielo, finché tu sia distrutto. </p>
<p id="v25"><sup><small>25</small></sup>  L'Eterno farà sì che sarai messo in rotta dinanzi ai tuoi nemici; uscirai contro a loro per una via e per sette vie fuggirai d'innanzi a loro, e nessuno dei regni della terra ti darà requie. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  I tuoi cadaveri saran pasto di tutti gli uccelli del cielo e delle bestie della terra, che nessuno scaccerà. </p>
<p id="v27"><sup><small>27</small></sup>  L'Eterno ti colpirà con l'ulcera d'Egitto, con emorroidi, con la rogna e con la tigna, di cui non potrai guarire. </p>
<p id="v28"><sup><small>28</small></sup>  L'Eterno ti colpirà di delirio, di cecità e di smarrimento di cuore; </p>
<p id="v29"><sup><small>29</small></sup>  e andrai brancolando in pien mezzodì, come il cieco brancola nel buio; non prospererai nelle tue vie, sarai del continuo oppresso e spogliato, e non vi sarà alcuno che ti soccorra. </p>
<p id="v30"><sup><small>30</small></sup>  Ti fidanzerai con una donna, e un altro si giacerà con lei; edificherai una casa, ma non vi abiterai; pianterai una vigna, e non ne godrai il frutto. </p>
<p id="v31"><sup><small>31</small></sup>  Il tuo bue sarà ammazzato sotto i tuoi occhi, e tu non ne mangerai; il tuo asino sarà portato via in tua presenza, e non ti sarà reso; le tue pecore saranno date ai tuoi nemici, e non vi sarà chi ti soccorra. </p>
<p id="v32"><sup><small>32</small></sup>  I tuoi figliuoli e le tue figliuole saran dati in balìa d'un altro popolo: i tuoi occhi lo vedranno e languiranno del continuo dal rimpianto di loro, e la tua mano sarà senza forza. </p>
<p id="v33"><sup><small>33</small></sup>  Un popolo, che tu non avrai conosciuto, mangerà il frutto della tua terra e di tutta la tua fatica, e sarai del continuo oppresso e schiacciato. </p>
<p id="v34"><sup><small>34</small></sup>  E sarai fuor di te per le cose che vedrai con gli occhi tuoi. </p>
<p id="v35"><sup><small>35</small></sup>  L'Eterno ti colpirà sulle ginocchia e sulle cosce con un'ulcera maligna, della quale non potrai guarire; ti colpirà dalle piante dei piedi alla sommità del capo. </p>
<p id="v36"><sup><small>36</small></sup>  L'Eterno farà andare te e il tuo re che avrai costituito sopra di te, verso una nazione che né tu né i padri tuoi avrete conosciuta; e quivi servirai a dèi stranieri, al legno e alla pietra; <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  e diverrai lo stupore, il proverbio e la favola di tutti i popoli fra i quali l'Eterno t'avrà condotto. </p>
<p id="v38"><sup><small>38</small></sup>  Porterai molta semenza al campo e raccoglierai poco, perché la locusta la divorerà. </p>
<p id="v39"><sup><small>39</small></sup>  Pianterai vigne, le coltiverai, ma non berrai vino né coglierai uva, perché il verme le roderà. </p>
<p id="v40"><sup><small>40</small></sup>  Avrai degli ulivi in tutto il tuo territorio ma non t'ungerai d'olio, perché i tuoi ulivi perderanno il loro frutto. </p>
<p id="v41"><sup><small>41</small></sup>  Genererai figliuoli e figliuole, ma non saranno tuoi, perché andranno in schiavitù. <sup id="cite5"><a href="#fn5">[5]</a></sup></p>
<p id="v42"><sup><small>42</small></sup>  Tutti i tuoi alberi e il frutto del tuo suolo saran preda alla locusta. </p>
<p id="v43"><sup><small>43</small></sup>  Lo straniero che sarà in mezzo a te salirà sempre più in alto al disopra di te, e tu scenderai sempre più in basso. <sup id="cite6"><a href="#fn6">[6]</a></sup></p>
<p id="v44"><sup><small>44</small></sup>  Egli presterà a te, e tu non presterai a lui; egli sarà alla testa, e tu in coda. </p>
<p id="v45"><sup><small>45</small></sup>  Tutte queste maledizioni verranno su te, ti perseguiteranno e ti raggiungeranno, finché tu sia distrutto, perché non avrai ubbidito alla voce dell'Eterno, del tuo Dio, osservando i comandamenti e le leggi ch'egli t'ha dato. <sup id="cite7"><a href="#fn7">[7]</a></sup></p>
<p id="v46"><sup><small>46</small></sup>  Esse saranno per te e per la tua progenie come un segno e come un prodigio, in perpetuo. </p>
<p id="v47"><sup><small>47</small></sup>  E perché non avrai servito all'Eterno, al tuo Dio, con gioia e di buon cuore in mezzo all'abbondanza d'ogni cosa, </p>
<p id="v48"><sup><small>48</small></sup>  servirai ai tuoi nemici che l'Eterno manderà contro di te, in mezzo alla fame, alla sete, alla nudità e alla mancanza d'ogni cosa; ed essi ti metteranno un giogo di ferro sul collo, finché t'abbiano distrutto. </p>
<p id="v49"><sup><small>49</small></sup>  L'Eterno farà muover contro di te, da lontano, dalle estremità della terra, una nazione, pari all'aquila che vola: una nazione della quale non intenderai la lingua, </p>
<p id="v50"><sup><small>50</small></sup>  una nazione dall'aspetto truce, che non avrà riguardo al vecchio e non avrà mercè del fanciullo; </p>
<p id="v51"><sup><small>51</small></sup>  che mangerà il frutto del tuo bestiame e il frutto del tuo suolo, finché tu sia distrutto, e non ti lascerà di resto né frumento, né mosto, né olio, né parti delle tue vacche e delle tue pecore, finché t'abbia fatto perire. </p>
<p id="v52"><sup><small>52</small></sup>  E t'assedierà in tutte le tue città, finché in tutto il tuo paese cadano le alte e forti mura nelle quali avrai riposto la tua fiducia. Essa ti assedierà in tutte le tue città, in tutto il paese che l'Eterno, il tuo Dio, t'avrà dato. <sup id="cite8"><a href="#fn8">[8]</a></sup></p>
<p id="v53"><sup><small>53</small></sup>  E durante l'assedio e nella distretta alla quale ti ridurrà il tuo nemico, mangerai il frutto delle tue viscere, le carni de' tuoi figliuoli e delle tue figliuole, che l'Eterno, il tuo Dio, t'avrà dati. </p>
<p id="v54"><sup><small>54</small></sup>  L'uomo più delicato e più molle tra voi guarderà di mal occhio il suo fratello, la donna che riposa sul suo seno, i figliuoli che ancora gli rimangono, <sup id="cite9"><a href="#fn9">[9]</a></sup></p>
<p id="v55"><sup><small>55</small></sup>  non volendo dare ad alcun d'essi delle carni de' suoi figliuoli delle quali si ciberà, perché non gli sarà rimasto nulla in mezzo all'assedio e alla distretta alla quale i nemici t'avranno ridotto in tutte le tue città. </p>
<p id="v56"><sup><small>56</small></sup>  La donna più delicata e più molle tra voi, che per mollezza e delicatezza non si sarebbe attentata a posare la pianta del piede in terra, guarderà di mal occhio il marito che le riposa sul seno, il suo figliuolo e la sua figliuola, </p>
<p id="v57"><sup><small>57</small></sup>  per non dar loro nulla della placenta uscita dal suo seno e de' figliuoli che metterà al mondo, perché, mancando di tutto, se ne ciberà di nascosto, in mezzo all'assedio e alla penuria alla quale i nemici t'avranno ridotto in tutte le tue città. </p>
<p id="v58"><sup><small>58</small></sup>  Se non hai cura di mettere in pratica tutte le parole di questa legge, scritte in questo libro, se non temi questo nome glorioso e tremendo dell'Eterno, dell'Iddio tuo, <sup id="cite10"><a href="#fn10">[10]</a></sup></p>
<p id="v59"><sup><small>59</small></sup>  l'Eterno renderà straordinarie le piaghe con le quali colpirà te e la tua progenie: piaghe grandi e persistenti e malattie maligne e persistenti, </p>
<p id="v60"><sup><small>60</small></sup>  e farà tornare su te tutte le malattie d'Egitto, dinanzi alle quali tu tremavi, e s'attaccheranno a te. </p>
<p id="v61"><sup><small>61</small></sup>  Ed anche le molte malattie e le molte piaghe non menzionate nel libro di questa legge, l'Eterno le farà venir su te, finché tu sia distrutto. </p>
<p id="v62"><sup><small>62</small></sup>  E voi rimarrete poca gente, dopo essere stati numerosi come le stelle del cielo, perché non avrai ubbidito alla voce dell'Eterno, ch'è il tuo Dio. </p>
<p id="v63"><sup><small>63</small></sup>  E avverrà che come l'Eterno prendeva piacere a farvi del bene e moltiplicarvi, così l'Eterno prenderà piacere a farvi perire e a distruggervi; e sarete strappati dal paese del quale vai a prender possesso. </p>
<p id="v64"><sup><small>64</small></sup>  L'Eterno ti disperderà fra tutti i popoli, da un'estremità della terra sino all'altra; e là servirai ad altri dèi, che né tu né i tuoi padri avete mai conosciuti: al legno e alla pietra. </p>
<p id="v65"><sup><small>65</small></sup>  E fra quelle nazioni non avrai requie, e non vi sarà luogo di riposo per la pianta de' tuoi piedi; ma l'Eterno ti darà quivi un cuor tremante, degli occhi che si spegneranno e un'anima languente. </p>
<p id="v66"><sup><small>66</small></sup>  La tua vita ti starà dinanzi come sospesa; tremerai notte e giorno, e non sarai sicuro della tua esistenza. </p>
<p id="v67"><sup><small>67</small></sup>  La mattina dirai: 'Fosse pur sera!' e la sera dirai: 'Fosse pur mattina!' a motivo dello spavento ond'avrai pieno il cuore, e a motivo delle cose che vedrai con gli occhi tuoi. </p>
<p id="v68"><sup><small>68</small></sup>  E l'Eterno ti farà tornare in Egitto su delle navi, per la via della quale t'avevo detto: 'Non la rivedrai mai più!' E là sarete offerti in vendita ai vostri nemici come schiavi e come schiave, e mancherà il compratore! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Deuteronomy/27">Deuteronomio - Capitolo 27</a></td>
        <td><a href="/it/Bible/Deuteronomy/Index">Indice</a></td>
        <td><a href="/it/Bible/Deuteronomy/29">Deuteronomio - Capitolo 29</a></td>
      </tr>
    </tbody>
  </table>
</figure>
<h2>Riferimenti</h2>
<div style="column-width: 30em;">
<ol>
  <li id="fn1"><a href="#cite1">↑</a> 28:1-8 <i>Giobbe: Dio benedice i fedeli</i>: <a href="/it/The_Urantia_Book/148#p6_2">LU 148:6.2</a>. </li>
  <li id="fn2"><a href="#cite2">↑</a> 28:15 <i>Se non ascolti Dio, maledizioni</i>: <a href="/it/The_Urantia_Book/152#p2_1">LU 152:2.1</a>. </li>
  <li id="fn3"><a href="#cite3">↑</a> 28:25 <i>Colpito dai nemici</i>: <a href="/it/The_Urantia_Book/152#p2_1">LU 152:2.1</a>. </li>
  <li id="fn4"><a href="#cite4">↑</a> 28:36-37 <i>Diventa sinonimo</i>: <a href="/it/The_Urantia_Book/152#p2_1">LU 152:2.1</a>. </li>
  <li id="fn5"><a href="#cite5">↑</a> 28:41 <i>Figli/figlie tenuti prigionieri</i>: <a href="/it/The_Urantia_Book/153#p2_1">LU 153:2.1</a>. </li>
  <li id="fn6"><a href="#cite6">↑</a> 28:43 <i>Stranieri salgono al potere</i>: <a href="/it/The_Urantia_Book/153#p2_1">LU 153:2.1</a>. </li>
  <li id="fn7"><a href="#cite7">↑</a> 28:45-50 <i>Punizione esplicitata</i>: <a href="/it/The_Urantia_Book/153#p2_1">LU 153:2.1</a>. </li>
  <li id="fn8"><a href="#cite8">↑</a> 28:52-53 <i>Degrado previsto</i>: <a href="/it/The_Urantia_Book/153#p2_1">LU 153:2.1</a>. </li>
  <li id="fn9"><a href="#cite9">↑</a> 28:54,56 <i>Malocchio</i>: <a href="/it/The_Urantia_Book/87#p5_4">LU 87:5.4</a>. </li>
  <li id="fn10"><a href="#cite10">↑</a> 28:58 <i>Temibile</i>: <a href="/it/The_Urantia_Book/96#p4_5">LU 96:4.5</a>. </li>
  <li id="fn11"><a href="#cite11">↑</a> 28 <i>Dio uccide quando si disobbedisce</i>: <a href="/it/The_Urantia_Book/96#p5_6">LU 96:5.6</a>. </li>
</ol>
</div>
