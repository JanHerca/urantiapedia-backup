<!--
title: Deuteronomio - Capitolo 7
description: 
published: true
date: 2023-11-8T21:45:54Z
tags: bible, bible—deuteronomy
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Deuteronomy/6">
          <span class="mdi mdi-arrow-left-drop-circle"></span><span class="pl-2">Deuteronomio - Capitolo 6</span>
        </a>
        </td>
        <td>
        <a href="/it/Bible/Deuteronomy/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Deuteronomy/8">
          <span class="pr-2">Deuteronomio - Capitolo 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Quando l'Iddio tuo, l'Eterno, ti avrà introdotto nel paese dove vai per prenderne possesso, e ne avrà cacciate d'innanzi a te molte nazioni: gli Hittei, i Ghirgasei, gli Amorei, i Cananei, i Ferezei, gli Hivvei e i Gebusei, sette nazioni più grandi e più potenti di te, </p>
<p id="v2"><sup><small>2</small></sup>  e quando l'Eterno, l'Iddio tuo, le avrà date in tuo potere e tu le avrai sconfitte, tu le voterai allo sterminio: non farai con esse alleanza, né farai loro grazia. </p>
<p id="v3"><sup><small>3</small></sup>  Non t'imparenterai con loro, non darai le tue figliuole ai loro figliuoli e non prenderai le loro figliuole per i tuoi figliuoli, </p>
<p id="v4"><sup><small>4</small></sup>  perché stornerebbero i tuoi figliuoli dal seguir me per farli servire a dèi stranieri, e l'ira dell'Eterno s'accenderebbe contro a voi, ed egli ben presto vi distruggerebbe. </p>
<p id="v5"><sup><small>5</small></sup>  Ma farete loro così: demolirete i loro altari, spezzerete le loro statue, abbatterete i loro idoli e darete alle fiamme le loro immagini scolpite. </p>
<p id="v6"><sup><small>6</small></sup>  Poiché tu sei un popolo consacrato all'Eterno, ch'è l'Iddio tuo; l'Eterno, l'Iddio tuo, ti ha scelto per essere il suo tesoro particolare fra tutti i popoli che sono sulla faccia della terra. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  L'Eterno ha riposto in voi la sua affezione e vi ha scelti, non perché foste più numerosi di tutti gli altri popoli, ché anzi siete meno numerosi d'ogni altro popolo; </p>
<p id="v8"><sup><small>8</small></sup>  ma perché l'Eterno vi ama, perché ha voluto mantenere il giuramento fatto ai vostri padri, l'Eterno vi ha tratti fuori con mano potente e vi ha redenti dalla casa di schiavitù, dalla mano di Faraone, re d'Egitto. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Riconosci dunque che l'Eterno, l'Iddio tuo, è Dio: l'Iddio fedele, che mantiene il suo patto e la sua benignità fino alla millesima generazione a quelli che l'amano e osservano i suoi comandamenti, <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  ma rende immediatamente a quelli che l'odiano ciò che si meritano, distruggendoli; non differisce, ma rende immediatamente a chi l'odia ciò che si merita. </p>
<p id="v11"><sup><small>11</small></sup>  Osserva dunque i comandamenti, le leggi e le prescrizioni che oggi ti do, mettendoli in pratica. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  E avverrà che, per aver voi dato ascolto a queste prescrizioni e per averle osservate e messe in pratica, il vostro Dio, l'Eterno, vi manterrà il patto e la benignità che promise con giuramento ai vostri padri. </p>
<p id="v13"><sup><small>13</small></sup>  Egli t'amerà, ti benedirà, ti moltiplicherà, benedirà il frutto del tuo seno e il frutto del tuo suolo: il tuo frumento, il tuo mosto e il tuo olio, il figliare delle tue vacche e delle tue pecore, nel paese che giurò ai tuoi padri di darti. <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  Tu sarai benedetto più di tutti i popoli, e non ci sarà in mezzo a te né uomo né donna sterile, né animale sterile fra il tuo bestiame. </p>
<p id="v15"><sup><small>15</small></sup>  L'Eterno allontanerà da te ogni malattia, e non manderà su te alcuno di quei morbi funesti d'Egitto che ben conoscesti, ma li farà venire addosso a quelli che t'odiano. </p>
<p id="v16"><sup><small>16</small></sup>  Sterminerai dunque tutti i popoli che l'Eterno, l'Iddio tuo, sta per dare in tuo potere; l'occhio tuo non n'abbia pietà; e non servire agli dèi loro, perché ciò ti sarebbe un laccio. Forse dirai in cuor tuo: <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  'Queste nazioni sono più numerose di me; come potrò io cacciarle?' </p>
<p id="v18"><sup><small>18</small></sup>  Non le temere; ricordati di quello che l'Eterno, il tuo Dio, fece a Faraone e a tutti gli Egiziani; </p>
<p id="v19"><sup><small>19</small></sup>  ricordati delle grandi prove che vedesti con gli occhi tuoi, de' miracoli e dei prodigi, della mano potente e del braccio steso coi quali l'Eterno, l'Iddio tuo, ti trasse dall'Egitto; così farà l'Eterno, l'Iddio tuo, a tutti i popoli, dei quali hai timore. </p>
<p id="v20"><sup><small>20</small></sup>  L'Eterno, il tuo Dio, manderà pure contro a loro i calabroni, finché quelli che saranno rimasti e quelli che si saranno nascosti per paura di te, siano periti. </p>
<p id="v21"><sup><small>21</small></sup>  Non ti sgomentare per via di loro, poiché l'Iddio tuo, l'Eterno, è in mezzo a te, Dio grande e terribile. <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v22"><sup><small>22</small></sup>  E l'Eterno, l'Iddio tuo, caccerà a poco a poco queste nazioni d'innanzi a te; tu non le potrai distruggere a un tratto, perché altrimenti le fiere della campagna moltiplicherebbero a tuo danno; </p>
<p id="v23"><sup><small>23</small></sup>  ma il tuo Dio, l'Eterno, le darà in tuo potere, e le metterà interamente in rotta finché siano distrutte. </p>
<p id="v24"><sup><small>24</small></sup>  Ti darà nelle mani i loro re, e tu farai scomparire i loro nomi di sotto ai cieli; nessuno potrà starti a fronte, finché tu le abbia distrutte. </p>
<p id="v25"><sup><small>25</small></sup>  Darai alle fiamme le immagini scolpite dei loro dèi; non agognerai e non prenderai per te l'argento ch'è su quelle, onde tu non abbia a esserne preso come da un laccio; perché sono un'abominazione per l'Eterno, ch'è l'Iddio tuo; </p>
<p id="v26"><sup><small>26</small></sup>  e non introdurrai cosa abominevole in casa tua, perché saresti maledetto, com'è quella cosa; la detesterai e l'abominerai assolutamente, perché è un interdetto. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Deuteronomy/6">
          <span class="mdi mdi-arrow-left-drop-circle"></span><span class="pl-2">Deuteronomio - Capitolo 6</span>
        </a>
        </td>
        <td>
        <a href="/it/Bible/Deuteronomy/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Deuteronomy/8">
          <span class="pr-2">Deuteronomio - Capitolo 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 7:6 <i>Popolo eletto</i>: <a href="/it/The_Urantia_Book/93#p5_1">LU 93:5.1</a>.  <i>Popolo eletto</i>: <a href="/it/The_Urantia_Book/97#p4_2">LU 97:4.2</a>.  <i>Popolo eletto da Dio</i>: <a href="/it/The_Urantia_Book/96#p5_6">LU 96:5.6</a>.  <i>Popolo eletto</i>: <a href="/it/The_Urantia_Book/121#p2_8">LU 121:2.8</a>.  <i>Popolo eletto</i>: <a href="/it/The_Urantia_Book/97#p10_1">LU 97:10.1</a>.  <i>Popolo eletto</i>: <a href="/it/The_Urantia_Book/96#p2_3">LU 96:2.3</a>. </li>
  <li id="fn2"><a href="#cite2">↑</a> 7:6-15 <i>La promessa di Dio al popolo eletto</i>: <a href="/it/The_Urantia_Book/97#p8_3">LU 97:8.3</a>. </li>
  <li id="fn3"><a href="#cite3">↑</a> 7:8 <i>Né dimenticherà l'alleanza</i>: <a href="/it/The_Urantia_Book/96#p4_6">LU 96:4.6</a>. </li>
  <li id="fn4"><a href="#cite4">↑</a> 7:9 <i>Il Signore è fedele</i>: <a href="/it/The_Urantia_Book/131#p2_8">LU 131:2.8</a>.  <i># 1 Dio è fedele</i>: <a href="/it/The_Urantia_Book/4#p1_3">LU 4:1.3</a>. </li>
  <li id="fn5"><a href="#cite5">↑</a> 7:11 <i>Osserva tutti i comandamenti</i>: <a href="/it/The_Urantia_Book/96#p5_6">LU 96:5.6</a>. </li>
  <li id="fn6"><a href="#cite6">↑</a> 7:13-15 <i>Egli ti amerà, ti benedirà</i>: <a href="/it/The_Urantia_Book/96#p5_4">LU 96:5.4</a>. </li>
  <li id="fn7"><a href="#cite7">↑</a> 7:16-24 <i>Nel nome del Signore Dio d'Israele</i>: <a href="/it/The_Urantia_Book/70#p1_15">LU 70:1.15</a>. </li>
  <li id="fn8"><a href="#cite8">↑</a> 7:21 <i>Possente, terribile</i>: <a href="/it/The_Urantia_Book/96#p4_5">LU 96:4.5</a>. </li>
  <li id="fn9"><a href="#cite9">↑</a> 7:21-23 <i>Dio delle battaglie</i>: <a href="/it/The_Urantia_Book/89#p6_3">LU 89:6.3</a>.  <i>Dio delle battaglie</i>: <a href="/it/The_Urantia_Book/70#p1_15">LU 70:1.15</a>. </li>
</ol>
</div>
