<!--
title: Deuteronomio - Capitolo 31
description: 
published: true
date: 2023-11-8T21:45:54Z
tags: bible, bible—deuteronomy
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Deuteronomy/30">
          <span class="mdi mdi-arrow-left-drop-circle"></span><span class="pl-2">Deuteronomio - Capitolo 30</span>
        </a>
        </td>
        <td>
        <a href="/it/Bible/Deuteronomy/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Deuteronomy/32">
          <span class="pr-2">Deuteronomio - Capitolo 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mosè andò e rivolse ancora queste parole a tutto Israele. </p>
<p id="v2"><sup><small>2</small></sup>  Disse loro: 'Io sono oggi in età di centovent'anni; non posso più andare e venire, e l'Eterno m'ha detto: Tu non passerai questo Giordano. </p>
<p id="v3"><sup><small>3</small></sup>  L'Eterno, il tuo Dio, sarà quegli che passerà davanti a te, che distruggerà d'innanzi a te quelle nazioni, e tu possederai il loro paese; e Giosuè passerà davanti a te, come l'Eterno ha detto. </p>
<p id="v4"><sup><small>4</small></sup>  E l'Eterno tratterà quelle nazioni come trattò Sihon e Og, re degli Amorei, ch'egli distrusse col loro paese. </p>
<p id="v5"><sup><small>5</small></sup>  L'Eterno le darà in vostro potere, e voi le tratterete secondo tutti gli ordini che v'ho dato. </p>
<p id="v6"><sup><small>6</small></sup>  Siate forti, fatevi animo, non temete e non vi spaventate di loro, perché l'Eterno, il tuo Dio, è quegli che cammina teco; egli non ti lascerà e non ti abbandonerà'. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Poi Mosè chiamò Giosuè, e gli disse in presenza di tutto Israele: 'Sii forte e fatti animo, perché tu entrerai con questo popolo nel paese che l'Eterno giurò ai loro padri di dar loro, e tu sarai quello che gliene darai il possesso. </p>
<p id="v8"><sup><small>8</small></sup>  E l'Eterno cammina egli stesso davanti a te; egli sarà con te; non ti lascerà e non ti abbandonerà; non temere e non ti perdere d'animo'. </p>
<p id="v9"><sup><small>9</small></sup>  E Mosè scrisse questa legge e la diede ai sacerdoti figliuoli di Levi che portano l'arca del patto dell'Eterno, e a tutti gli anziani d'Israele. </p>
<p id="v10"><sup><small>10</small></sup>  Mosè diede loro quest'ordine: 'Alla fine d'ogni settennio, al tempo dell'anno di remissione, alla festa delle Capanne, </p>
<p id="v11"><sup><small>11</small></sup>  quando tutto Israele verrà a presentarsi davanti all'Eterno, al tuo Dio, nel luogo ch'egli avrà scelto, leggerai questa legge dinanzi a tutto Israele, in guisa ch'egli l'oda. </p>
<p id="v12"><sup><small>12</small></sup>  Radunerai il popolo, uomini, donne, bambini, con lo straniero che sarà entro le tue porte, affinché odano, imparino a temere l'Eterno, il vostro Dio, e abbiano cura di mettere in pratica tutte le parole di questa legge. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  E i loro figliuoli, che non ne avranno ancora avuto conoscenza, l'udranno e impareranno a temer l'Eterno, il vostro Dio, tutto il tempo che vivrete nel paese del quale voi andate a prender possesso, passando il Giordano'. </p>
<p id="v14"><sup><small>14</small></sup>  E l'Eterno disse a Mosè: 'Ecco, il giorno della tua morte s'avvicina; chiama Giosuè, e presentatevi nella tenda di convegno perch'io gli dia i miei ordini'. Mosè e Giosuè dunque andarono e si presentarono nella tenda di convegno. </p>
<p id="v15"><sup><small>15</small></sup>  L'Eterno apparve, nella tenda, in una colonna di nuvola; e la colonna di nuvola si fermò all'ingresso della tenda. </p>
<p id="v16"><sup><small>16</small></sup>  E l'Eterno disse a Mosè: 'Ecco, tu stai per addormentarti coi tuoi padri; e questo popolo si leverà e si prostituirà, andando dietro agli dèi stranieri del paese nel quale va a stare; e mi abbandonerà, e violerà il mio patto che io ho fermato con lui. </p>
<p id="v17"><sup><small>17</small></sup>  In quel giorno, l'ira mia s'infiammerà contro a lui; e io li abbandonerò, nasconderò loro la mia faccia, e saranno divorati, e molti mali e molte angosce cadranno loro addosso; talché in quel giorno diranno: Questi mali non ci son eglino caduti addosso perché il nostro Dio non è in mezzo a noi? </p>
<p id="v18"><sup><small>18</small></sup>  E io, in quel giorno, nasconderò del tutto la mia faccia a cagione di tutto il male che avranno fatto, rivolgendosi ad altri dèi. </p>
<p id="v19"><sup><small>19</small></sup>  Scrivetevi dunque questo cantico, e insegnatelo ai figliuoli d'Israele; mettetelo loro in bocca, affinché questo cantico mi serva di testimonio contro i figliuoli d'Israele. </p>
<p id="v20"><sup><small>20</small></sup>  Quando li avrò introdotti nel paese che promisi ai padri loro con giuramento, paese ove scorre il latte e il miele, ed essi avranno mangiato, si saranno saziati e ingrassati, e si saranno rivolti ad altri dèi per servirli, e avranno sprezzato me e violato il mio patto, <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  e quando molti mali e molte angosce saran piombati loro addosso, allora questo cantico leverà la sua voce contro di loro, come un testimonio; poiché esso non sarà dimenticato, e rimarrà sulle labbra dei loro posteri; giacché io conosco quali siano i pensieri ch'essi concepiscono, anche ora, prima ch'io li abbia introdotti nel paese che giurai di dar loro'. </p>
<p id="v22"><sup><small>22</small></sup>  Così Mosè scrisse quel giorno questo cantico, e lo insegnò ai figliuoli d'Israele. </p>
<p id="v23"><sup><small>23</small></sup>  Poi l'Eterno dette i suoi ordini a Giosuè, figliuolo di Nun, e gli disse: 'Sii forte e fatti animo, poiché tu sei quello che introdurrai i figliuoli d'Israele nel paese che giurai di dar loro; e io sarò teco'. </p>
<p id="v24"><sup><small>24</small></sup>  E quando Mosè ebbe finito di scrivere in un libro tutte quante le parole di questa legge, </p>
<p id="v25"><sup><small>25</small></sup>  diede quest'ordine ai Leviti che portavano l'arca del patto dell'Eterno: </p>
<p id="v26"><sup><small>26</small></sup>  'Prendete questo libro della legge e mettetelo allato all'arca del patto dell'Eterno, ch'è il vostro Dio; e quivi rimanga come testimonio contro di te; </p>
<p id="v27"><sup><small>27</small></sup>  perché io conosco il tuo spirito ribelle e la durezza del tuo collo. Ecco, oggi, mentre sono ancora vivente tra voi, siete stati ribelli contro l'Eterno; quanto più lo sarete dopo la mia morte! </p>
<p id="v28"><sup><small>28</small></sup>  Radunate presso di me tutti gli anziani delle vostre tribù e i vostri ufficiali; io farò loro udire queste parole, e prenderò a testimoni contro di loro il cielo e la terra. </p>
<p id="v29"><sup><small>29</small></sup>  Poiché io so che, dopo la mia morte, voi certamente vi corromperete e lascerete la via che v'ho prescritta; e la sventura v'incoglierà nei giorni a venire, perché avrete fatto ciò ch'è male agli occhi dell'Eterno, provocandolo a sdegno con l'opera delle vostre mani'. </p>
<p id="v30"><sup><small>30</small></sup>  Mosè dunque pronunziò dal principio alla fine le parole di questo cantico, in presenza di tutta la raunanza d'Israele. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Deuteronomy/30">
          <span class="mdi mdi-arrow-left-drop-circle"></span><span class="pl-2">Deuteronomio - Capitolo 30</span>
        </a>
        </td>
        <td>
        <a href="/it/Bible/Deuteronomy/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Deuteronomy/32">
          <span class="pr-2">Deuteronomio - Capitolo 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 31:6 <i>Dio non lascerà mai solo Gesù</i>: <a href="/it/The_Urantia_Book/157#p6_13">LU 157:6.13</a>. </li>
  <li id="fn2"><a href="#cite2">↑</a> 31:6,8 <i>Lui non ci abbandonerà</i>: <a href="/it/The_Urantia_Book/3#p1_4">LU 3:1.4</a>. </li>
  <li id="fn3"><a href="#cite3">↑</a> 31:12 <i>Stranieri dentro le porte</i>: <a href="/it/The_Urantia_Book/27#p4_3">LU 27:4.3</a>. </li>
  <li id="fn4"><a href="#cite4">↑</a> 31:20 <i>Hanno mangiato e si sono ingrassati</i>: <a href="/it/The_Urantia_Book/165#p4_8">LU 165:4.8</a>. </li>
</ol>
</div>
