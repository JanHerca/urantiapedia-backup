<!--
title: Deuteronomio - Capitolo 1
description: 
published: true
date: 2022-10-7T1:7:41Z
tags: bible, bible—deuteronomy
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/Deuteronomy/Index">Indice</a></td>
        <td><a href="/it/Bible/Deuteronomy/2">Deuteronomio - Capitolo 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Queste sono le parole che Mosè rivolse a Israele di là dal Giordano, nel deserto, nella pianura dirimpetto a Suf, fra Paran, Tofel, Laban, Hatseroth e Di-Zahab. </p>
<p id="v2"><sup><small>2</small></sup>  (Vi sono undici giornate dallo Horeb, per la via del monte Seir, fino a Kades-Barnea). </p>
<p id="v3"><sup><small>3</small></sup>  Il quarantesimo anno, l'undecimo mese, il primo giorno del mese, Mosè parlò ai figliuoli d'Israele, secondo tutto quello che l'Eterno gli aveva ordinato di dir loro. </p>
<p id="v4"><sup><small>4</small></sup>  Questo avvenne dopo ch'egli ebbe sconfitto Sihon, re degli Amorei che abitava in Heshbon, e Og, re di Basan che abitava in Astaroth e in Edrei. </p>
<p id="v5"><sup><small>5</small></sup>  Di là dal Giordano, nel paese di Moab, Mosè cominciò a spiegare questa legge, dicendo: </p>
<p id="v6"><sup><small>6</small></sup>  L'Eterno, l'Iddio nostro, ci parlò in Horeb e ci disse: 'Voi avete dimorato abbastanza in queste montagne; </p>
<p id="v7"><sup><small>7</small></sup>  voltatevi, partite, e andate nella contrada montuosa degli Amorei e in tutte le vicinanze, nella pianura, sui monti, nella regione bassa, nel mezzogiorno, sulla costa del mare, nel paese dei Cananei ed al Libano, fino al gran fiume, il fiume Eufrate. </p>
<p id="v8"><sup><small>8</small></sup>  Ecco, io v'ho posto il paese dinanzi; entrate, prendete possesso del paese che l'Eterno giurò di dare ai vostri padri, Abrahamo, Isacco e Giacobbe, e alla loro progenie dopo di loro'. </p>
<p id="v9"><sup><small>9</small></sup>  In quel tempo io vi parlai e vi dissi: 'Io non posso da solo sostenere il carico del popolo. </p>
<p id="v10"><sup><small>10</small></sup>  L'Eterno, ch'è il vostro Dio, vi ha moltiplicati, ed ecco che oggi siete numerosi come le stelle del cielo. </p>
<p id="v11"><sup><small>11</small></sup>  - L'Eterno, l'Iddio de' vostri padri, vi aumenti anche mille volte di più, e vi benedica come vi ha promesso di fare! - </p>
<p id="v12"><sup><small>12</small></sup>  Ma come posso io, da solo, portare il vostro carico, il vostro peso e le vostre liti? </p>
<p id="v13"><sup><small>13</small></sup>  Prendete nelle vostre tribù degli uomini savi, intelligenti e conosciuti, e io ve li stabilirò come capi'. </p>
<p id="v14"><sup><small>14</small></sup>  E voi mi rispondeste, dicendo: 'È bene che facciamo quel che tu proponi'. </p>
<p id="v15"><sup><small>15</small></sup>  Allora presi i capi delle vostre tribù, uomini savi e conosciuti, e li stabilii sopra voi come capi di migliaia, capi di centinaia, capi di cinquantine, capi di diecine, e come ufficiali nelle vostre tribù. </p>
<p id="v16"><sup><small>16</small></sup>  E in quel tempo detti quest'ordine ai vostri giudici: 'Ascoltate le cause de' vostri fratelli, e giudicate con giustizia le questioni che uno può avere col fratello o con lo straniero che sta da lui. </p>
<p id="v17"><sup><small>17</small></sup>  Nei vostri giudizi non avrete riguardi personali; darete ascolto al piccolo come al grande; non temerete alcun uomo, poiché il giudizio appartiene a Dio; e le cause troppo difficili per voi le recherete a me, e io le udirò'. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Così, in quel tempo, io vi ordinai tutte le cose che dovevate fare. </p>
<p id="v19"><sup><small>19</small></sup>  Poi partimmo dallo Horeb e attraversammo tutto quel grande e spaventevole deserto che avete veduto, dirigendoci verso la contrada montuosa degli Amorei, come l'Eterno, l'Iddio nostro, ci aveva ordinato di fare, e giungemmo a Kades-Barnea. </p>
<p id="v20"><sup><small>20</small></sup>  Allora vi dissi: 'Siete arrivati alla contrada montuosa degli Amorei, che l'Eterno, l'Iddio nostro, ci dà. </p>
<p id="v21"><sup><small>21</small></sup>  Ecco, l'Eterno, il tuo Dio, t'ha posto il paese dinanzi; sali, prendine possesso, come l'Eterno, l'Iddio de' tuoi padri, t'ha detto; non temere, e non ti spaventare'. </p>
<p id="v22"><sup><small>22</small></sup>  E voi vi accostaste a me tutti quanti, e diceste: 'Mandiamo degli uomini davanti a noi, che ci esplorino il paese, e ci riferiscano qualcosa del cammino per il quale noi dovremo salire, e delle città alle quali dovremo arrivare'. </p>
<p id="v23"><sup><small>23</small></sup>  La cosa mi piacque, e presi dodici uomini tra voi, uno per tribù. </p>
<p id="v24"><sup><small>24</small></sup>  Quelli si incamminarono, salirono verso i monti, giunsero alla valle d'Eshcol, ed esplorarono il paese. </p>
<p id="v25"><sup><small>25</small></sup>  Presero con le loro mani de' frutti del paese, ce li portarono, e ci fecero la loro relazione dicendo: 'Quello che l'Eterno, il nostro Dio, ci dà, è un buon paese'. </p>
<p id="v26"><sup><small>26</small></sup>  Ma voi non voleste salirvi, e vi ribellaste all'ordine dell'Eterno, del vostro Dio; </p>
<p id="v27"><sup><small>27</small></sup>  mormoraste nelle vostre tende, e diceste: 'L'Eterno ci odia, per questo ci ha fatti uscire dal paese d'Egitto per darci in mano agli Amorei e per distruggerci. </p>
<p id="v28"><sup><small>28</small></sup>  Dove saliam noi? I nostri fratelli ci han fatto struggere il cuore, dicendo: Quella gente è più grande e più alta di noi; le città vi sono grandi e fortificate fino al cielo; e abbiam perfino visto colà de' figliuoli degli Anakim'. </p>
<p id="v29"><sup><small>29</small></sup>  E io vi dissi: 'Non vi sgomentate, e non abbiate paura di loro. </p>
<p id="v30"><sup><small>30</small></sup>  L'Eterno, l'Iddio vostro, che va davanti a voi, combatterà egli stesso per voi, come ha fatto tante volte sotto gli occhi vostri, in Egitto </p>
<p id="v31"><sup><small>31</small></sup>  e nel deserto, dove hai veduto come l'Eterno, il tuo Dio, ti ha portato come un uomo porta il suo figliuolo, per tutto il cammino che avete fatto, finché siete arrivati a questo luogo'. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  Nonostante questo non aveste fiducia nell'Eterno, nell'Iddio vostro, </p>
<p id="v33"><sup><small>33</small></sup>  che andava innanzi a voi nel cammino per cercarvi un luogo da piantar le tende: di notte, nel fuoco, per mostrarvi la via per la quale dovevate andare, e, di giorno, nella nuvola. </p>
<p id="v34"><sup><small>34</small></sup>  E l'Eterno udì le vostre parole, si adirò gravemente, e giurò dicendo: </p>
<p id="v35"><sup><small>35</small></sup>  'Certo, nessuno degli uomini di questa malvagia generazione vedrà il buon paese che ho giurato di dare ai vostri padri, </p>
<p id="v36"><sup><small>36</small></sup>  salvo Caleb, figliuolo di Gefunne. Egli lo vedrà; e a lui e ai suoi figliuoli darò la terra che egli ha calcato, perché ha pienamente seguito l'Eterno'. </p>
<p id="v37"><sup><small>37</small></sup>  Anche contro a me l'Eterno si adirò per via di voi, e disse: 'Neanche tu v'entrerai; </p>
<p id="v38"><sup><small>38</small></sup>  Giosuè, figliuolo di Nun, che ti serve, v'entrerà; fortificalo, perch'egli metterà Israele in possesso di questo paese. </p>
<p id="v39"><sup><small>39</small></sup>  E i vostri fanciulli, de' quali avete detto: Diventeranno tanta preda! e i vostri figliuoli, che oggi non conoscono né il bene né il male, sono quelli che v'entreranno; a loro lo darò, e saranno essi che lo possederanno. </p>
<p id="v40"><sup><small>40</small></sup>  Ma voi, tornate indietro e avviatevi verso il deserto, in direzione del mar Rosso'. </p>
<p id="v41"><sup><small>41</small></sup>  Allora voi rispondeste, dicendomi: 'Abbiam peccato contro l'Eterno; noi saliremo e combatteremo, interamente come l'Eterno, l'Iddio nostro, ci ha ordinato'. E ognun di voi cinse le armi, e vi metteste temerariamente a salire verso i monti. </p>
<p id="v42"><sup><small>42</small></sup>  E l'Eterno mi disse: 'Di' loro: Non salite, e non combattete, perché io non sono in mezzo a voi; voi sareste sconfitti davanti ai vostri nemici'. </p>
<p id="v43"><sup><small>43</small></sup>  Io ve lo dissi, ma voi non mi deste ascolto; anzi foste ribelli all'ordine dell'Eterno, foste presuntuosi, e vi metteste a salire verso i monti. </p>
<p id="v44"><sup><small>44</small></sup>  Allora gli Amorei, che abitano quella contrada montuosa, uscirono contro a voi, v'inseguirono come fanno le api, e vi batterono in Seir fino a Horma. </p>
<p id="v45"><sup><small>45</small></sup>  E voi tornaste e piangeste davanti all'Eterno; ma l'Eterno non dette ascolto alla vostra voce e non vi porse orecchio. </p>
<p id="v46"><sup><small>46</small></sup>  Così rimaneste in Kades molti giorni; e ben sapete quanti giorni vi siete rimasti. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/Deuteronomy/Index">Indice</a></td>
        <td><a href="/it/Bible/Deuteronomy/2">Deuteronomio - Capitolo 2</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 1:17 <i>Dio del giudizio</i>: <a href="/it/The_Urantia_Book/96#p6_3">LU 96:6.3</a>. </li>
  <li id="fn2"><a href="#cite2">↑</a> 1:31 <i>Concetto di «padre»</i>: <a href="/it/The_Urantia_Book/196#p0_2">LU 196:0.2</a>. </li>
</ol>
</div>
