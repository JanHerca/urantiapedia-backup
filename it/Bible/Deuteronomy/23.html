<!--
title: Deuteronomio - Capitolo 23
description: 
published: true
date: 2022-10-7T1:7:41Z
tags: bible, bible—deuteronomy
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Deuteronomy/22">Deuteronomio - Capitolo 22</a></td>
        <td><a href="/it/Bible/Deuteronomy/Index">Indice</a></td>
        <td><a href="/it/Bible/Deuteronomy/24">Deuteronomio - Capitolo 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'eunuco a cui sono state infrante o mutilate le parti, non entrerà nella raunanza dell'Eterno. </p>
<p id="v2"><sup><small>2</small></sup>  Il bastardo non entrerà nella raunanza dell'Eterno; nessuno de' suoi, neppure alla decima generazione, entrerà nella raunanza dell'Eterno. </p>
<p id="v3"><sup><small>3</small></sup>  L'Ammonita e il Moabita non entreranno nella raunanza dell'Eterno; nessuno dei loro discendenti, neppure alla decima generazione, entrerà nella raunanza dell'Eterno; </p>
<p id="v4"><sup><small>4</small></sup>  non v'entreranno mai, perché non vi vennero incontro col pane e con l'acqua nel vostro viaggio, quand'usciste dall'Egitto, e perché salariarono a tuo danno Balaam, figliuolo di Beor, da Pethor in Mesopotamia, per maledirti. </p>
<p id="v5"><sup><small>5</small></sup>  Ma l'Eterno, il tuo Dio, non volle ascoltar Balaam; ma l'Eterno, il tuo Dio, mutò per te la maledizione in benedizione perché l'Eterno, il tuo Dio, ti ama. </p>
<p id="v6"><sup><small>6</small></sup>  Non cercherai né la loro pace né la loro prosperità, finché tu viva, in perpetuo. </p>
<p id="v7"><sup><small>7</small></sup>  Non aborrirai l'Idumeo, poich'egli è tuo fratello; non aborrirai l'Egiziano, perché fosti straniero nel suo paese; </p>
<p id="v8"><sup><small>8</small></sup>  i figliuoli che nasceranno loro potranno, alla terza generazione, entrare nella raunanza dell'Eterno. </p>
<p id="v9"><sup><small>9</small></sup>  Quando uscirai e ti accamperai contro i tuoi nemici, guardati da ogni cosa malvagia. </p>
<p id="v10"><sup><small>10</small></sup>  Se v'è qualcuno in mezzo a te che sia impuro a motivo d'un accidente notturno, uscirà dal campo, e non vi rientrerà; </p>
<p id="v11"><sup><small>11</small></sup>  sulla sera si laverà con acqua, e dopo il tramonto del sole potrà rientrare nel campo. </p>
<p id="v12"><sup><small>12</small></sup>  Avrai pure un luogo fuori del campo; e là fuori andrai per i tuoi bisogni; </p>
<p id="v13"><sup><small>13</small></sup>  e fra i tuoi utensili avrai una pala, con la quale, quando vorrai andar fuori per i tuoi bisogni, scaverai la terra, e coprirai i tuoi escrementi. </p>
<p id="v14"><sup><small>14</small></sup>  Poiché l'Eterno, il tuo Dio, cammina in mezzo al tuo campo per liberarti e per darti nelle mani i tuoi nemici; perciò il tuo campo dovrà esser santo; affinché l'Eterno non abbia a vedere in mezzo a te alcuna bruttura e a ritrarsi da te. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Non consegnerai al suo padrone lo schiavo che, dopo averlo lasciato, si sarà rifugiato presso di te. </p>
<p id="v16"><sup><small>16</small></sup>  Rimarrà da te, nel tuo paese, nel luogo che avrà scelto, in quella delle tue città che gli parrà meglio; e non lo molesterai. </p>
<p id="v17"><sup><small>17</small></sup>  Non vi sarà alcuna meretrice tra le figliuole d'Israele, né vi sarà alcun uomo che si prostituisca tra i figliuoli d'Israele. </p>
<p id="v18"><sup><small>18</small></sup>  Non porterai nella casa dell'Eterno, del tuo Dio, la mercede d'una meretrice né il prezzo della vendita d'un cane, per sciogliere qualsivoglia voto; poiché ambedue son cose abominevoli per l'Eterno, ch'è il tuo Dio. </p>
<p id="v19"><sup><small>19</small></sup>  Non farai al tuo fratello prestiti a interesse, né di danaro, né di viveri, né di qualsivoglia cosa che si presta a interesse. </p>
<p id="v20"><sup><small>20</small></sup>  Allo straniero potrai prestare a interesse, ma non al tuo fratello; affinché l'Eterno, il tuo Dio, ti benedica in tutto ciò a cui porrai mano, nel paese dove stai per entrare per prenderne possesso. </p>
<p id="v21"><sup><small>21</small></sup>  Quando avrai fatto un voto all'Eterno, al tuo Dio, non tarderai ad adempirlo; poiché l'Eterno, il tuo Dio, te ne domanderebbe certamente conto, e tu saresti colpevole; </p>
<p id="v22"><sup><small>22</small></sup>  ma se ti astieni dal far voti, non commetti peccato. </p>
<p id="v23"><sup><small>23</small></sup>  Mantieni e compi la parola uscita dalle tue labbra; fa' secondo il voto che avrai fatto volontariamente all'Eterno, al tuo Dio, e che la tua bocca avrà pronunziato. </p>
<p id="v24"><sup><small>24</small></sup>  Quando entrerai nella vigna del tuo prossimo, potrai a tuo piacere mangiare dell'uva a sazietà, ma non ne metterai nel tuo paniere. </p>
<p id="v25"><sup><small>25</small></sup>  Quando entrerai nelle biade del tuo prossimo, potrai coglierne delle spighe con la mano; ma non metterai la falce nelle biade del tuo prossimo. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Deuteronomy/22">Deuteronomio - Capitolo 22</a></td>
        <td><a href="/it/Bible/Deuteronomy/Index">Indice</a></td>
        <td><a href="/it/Bible/Deuteronomy/24">Deuteronomio - Capitolo 24</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 23:14 <i>Cammina in mezzo al campo</i>: <a href="/it/The_Urantia_Book/96#p5_7">LU 96:5.7</a>. </li>
</ol>
</div>
