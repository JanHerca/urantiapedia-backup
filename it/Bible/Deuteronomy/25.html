<!--
title: Deuteronomio - Capitolo 25
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Deuteronomy/24">Deuteronomio - Capitolo 24</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Deuteronomy/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Deuteronomy/26">Deuteronomio - Capitolo 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Quando sorgerà una lite fra alcuni, e verranno in giudizio, i giudici che li giudicheranno assolveranno l'innocente e condanneranno il colpevole. </p>
<p id="v2"><sup><small>2</small></sup>  E se il colpevole avrà meritato d'esser battuto, il giudice lo farà distendere per terra e battere in sua presenza, con un numero di colpi proporzionato alla gravità della sua colpa. </p>
<p id="v3"><sup><small>3</small></sup>  Gli farà dare non più di quaranta colpi, per tema che il tuo fratello resti avvilito agli occhi tuoi, qualora si oltrepassasse di molto questo numero di colpi. </p>
<p id="v4"><sup><small>4</small></sup>  Non metterai la musoliera al bue che trebbia il grano. </p>
<p id="v5"><sup><small>5</small></sup>  Quando de' fratelli staranno assieme, e l'un d'essi morrà senza lasciar figliuoli, la moglie del defunto non si mariterà fuori, con uno straniero; il suo cognato verrà da lei e se la prenderà per moglie, compiendo così verso di lei il suo dovere di cognato; <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  e il primogenito ch'ella partorirà, succederà al fratello defunto e ne porterà il nome, affinché questo nome non sia estinto in Israele. </p>
<p id="v7"><sup><small>7</small></sup>  E se a quell'uomo non piaccia di prender la sua cognata, la cognata salirà alla porta degli anziani e dirà: 'Il mio cognato rifiuta di far rivivere in Israele il nome del suo fratello; ei non vuol compiere verso di me il suo dovere di cognato'. </p>
<p id="v8"><sup><small>8</small></sup>  Allora gli anziani della sua città lo chiameranno e gli parleranno; e se egli persiste e dice: 'Non mi piace di prenderla', </p>
<p id="v9"><sup><small>9</small></sup>  allora la sua cognata gli si avvicinerà in presenza degli anziani, gli leverà il calzare dal piede, gli sputerà in faccia, e dirà: 'Così sarà fatto all'uomo che non vuol edificare la casa del suo fratello'. </p>
<p id="v10"><sup><small>10</small></sup>  E la casa di lui sarà chiamata in Israele 'la casa dello scalzato'. </p>
<p id="v11"><sup><small>11</small></sup>  Quando alcuni verranno a contesa fra loro, e la moglie dell'uno s'accosterà per liberare suo marito dalle mani di colui che lo percuote, e stendendo la mano afferrerà quest'ultimo per le sue vergogne, tu le mozzerai la mano; </p>
<p id="v12"><sup><small>12</small></sup>  l'occhio tuo non ne abbia pietà. </p>
<p id="v13"><sup><small>13</small></sup>  Non avrai nella tua sacchetta due pesi, uno grande e uno piccolo. </p>
<p id="v14"><sup><small>14</small></sup>  Non avrai in casa due misure, una grande e una piccola. </p>
<p id="v15"><sup><small>15</small></sup>  Terrai pesi esatti e giusti, terrai misure esatte e giuste, affinché i tuoi giorni siano prolungati sulla terra che l'Eterno, l'Iddio tuo, ti dà. </p>
<p id="v16"><sup><small>16</small></sup>  Poiché chiunque fa altrimenti, chiunque commette iniquità, è in abominio all'Eterno, al tuo Dio. </p>
<p id="v17"><sup><small>17</small></sup>  Ricordati di ciò che ti fece Amalek, durante il viaggio, quando usciste dall'Egitto: </p>
<p id="v18"><sup><small>18</small></sup>  com'egli ti attaccò per via, piombando per di dietro su tutti i deboli che ti seguivano, quand'eri già stanco e sfinito, e come non ebbe alcun timore di Dio. </p>
<p id="v19"><sup><small>19</small></sup>  Quando dunque l'Eterno, il tuo Dio, t'avrà dato requie, liberandoti da tutti i tuoi nemici all'intorno nel paese che l'Eterno, il tuo Dio, ti dà come eredità perché tu lo possegga, cancellerai la memoria di Amalek di sotto al cielo: non te ne scordare! </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 25:5-6 <i>Vedove sterili</i>: <a href="/it/The_Urantia_Book/82#p5_5">LU 82:5.5</a>.  <i>Mariti per procura</i>: <a href="/it/The_Urantia_Book/83#p5_4">LU 83:5.4</a>.  <i>L'insegnamento di Mosè sul sesso</i>: <a href="/it/The_Urantia_Book/174#p3_1">LU 174:3.1</a>. </li>
</ol>
</div>
