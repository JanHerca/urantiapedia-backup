<!--
title: Filippesi - Capitolo 2
description: 
published: true
date: 2023-11-8T21:45:55Z
tags: bible, bible—philippians
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Philippians/1">
          <span class="mdi mdi-arrow-left-drop-circle"></span><span class="pl-2">Filippesi - Capitolo 1</span>
        </a>
        </td>
        <td>
        <a href="/it/Bible/Philippians/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Philippians/3">
          <span class="pr-2">Filippesi - Capitolo 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Se dunque v'è qualche consolazione in Cristo, se v'è qualche conforto d'amore, se v'è qualche comunione di Spirito, se v'è qualche tenerezza d'affetto e qualche compassione, </p>
<p id="v2"><sup><small>2</small></sup>  rendete perfetta la mia allegrezza, avendo un medesimo sentimento, un medesimo amore, essendo d'un animo, di un unico sentire; <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  non facendo nulla per spirito di parte o per vanagloria, ma ciascun di voi, con umiltà, stimando altrui da più di se stesso, </p>
<p id="v4"><sup><small>4</small></sup>  avendo ciascun di voi riguardo non alle cose proprie, ma anche a quelle degli altri. </p>
<p id="v5"><sup><small>5</small></sup>  Abbiate in voi lo stesso sentimento che è stato in Cristo Gesù; <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  il quale, essendo in forma di Dio non riputò rapina l'essere uguale a Dio, </p>
<p id="v7"><sup><small>7</small></sup>  ma annichilì se stesso, prendendo forma di servo e divenendo simile agli uomini; </p>
<p id="v8"><sup><small>8</small></sup>  ed essendo trovato nell'esteriore come un uomo, abbassò se stesso, facendosi ubbidiente fino alla morte, e alla morte della croce. </p>
<p id="v9"><sup><small>9</small></sup>  Ed è perciò che Dio lo ha sovranamente innalzato e gli ha dato il nome che è al disopra d'ogni nome, <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  affinché nel nome di Gesù si pieghi ogni ginocchio nei cieli, sulla terra e sotto la terra, </p>
<p id="v11"><sup><small>11</small></sup>  e ogni lingua confessi che Gesù Cristo è il Signore, alla gloria di Dio Padre. </p>
<p id="v12"><sup><small>12</small></sup>  Così, miei cari, come sempre siete stati ubbidienti, non solo come s'io fossi presente, ma molto più adesso che sono assente, compiete la vostra salvezza con timore e tremore; </p>
<p id="v13"><sup><small>13</small></sup>  poiché Dio è quel che opera in voi il volere e l'operare, per la sua benevolenza. </p>
<p id="v14"><sup><small>14</small></sup>  Fate ogni cosa senza mormorii e senza dispute, </p>
<p id="v15"><sup><small>15</small></sup>  affinché siate irreprensibili e schietti, figliuoli di Dio senza biasimo in mezzo a una generazione storta e perversa, nella quale voi risplendete come luminari nel mondo, tenendo alta la Parola della vita, <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  onde nel giorno di Cristo io abbia da gloriarmi di non aver corso invano, né invano faticato. </p>
<p id="v17"><sup><small>17</small></sup>  E se anche io debba essere offerto a mo' di libazione sul sacrificio e sul servigio della vostra fede, io ne gioisco e me ne rallegro con tutti voi; </p>
<p id="v18"><sup><small>18</small></sup>  e nello stesso modo gioitene anche voi e rallegratevene meco. </p>
<p id="v19"><sup><small>19</small></sup>  Or io spero nel Signor Gesù di mandarvi tosto Timoteo affinché io pure sia incoraggiato, ricevendo notizie dello stato vostro. </p>
<p id="v20"><sup><small>20</small></sup>  Perché non ho alcuno d'animo pari al suo, che abbia sinceramente a cuore quel che vi concerne. </p>
<p id="v21"><sup><small>21</small></sup>  Poiché tutti cercano il loro proprio; non ciò che è di Cristo Gesù. </p>
<p id="v22"><sup><small>22</small></sup>  Ma voi lo conoscete per prova, poiché nella maniera che un figliuolo serve al padre egli ha servito meco nella causa del Vangelo. </p>
<p id="v23"><sup><small>23</small></sup>  Spero dunque di mandarvelo, appena avrò veduto come andranno i fatti miei; </p>
<p id="v24"><sup><small>24</small></sup>  ma ho fiducia nel Signore che io pure verrò presto. </p>
<p id="v25"><sup><small>25</small></sup>  Però ho stimato necessario di mandarvi Epafròdito, mio fratello, mio collaboratore e commilitone, inviatomi da voi per supplire ai miei bisogni, <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  giacché egli avea gran brama di vedervi tutti ed era angosciato perché avevate udito ch'egli era stato infermo. </p>
<p id="v27"><sup><small>27</small></sup>  E difatti è stato infermo, e ben vicino alla morte; ma Iddio ha avuto pietà di lui; e non soltanto di lui, ma anche di me, perch'io non avessi tristezza sopra tristezza. </p>
<p id="v28"><sup><small>28</small></sup>  Perciò ve l'ho mandato con tanta maggior premura, affinché, vedendolo di nuovo, vi rallegriate, e anch'io sia men rattristato. </p>
<p id="v29"><sup><small>29</small></sup>  Accoglietelo dunque nel Signore con ogni allegrezza, e abbiate stima di uomini cosiffatti; </p>
<p id="v30"><sup><small>30</small></sup>  perché, per l'opera di Cristo egli è stato vicino alla morte, avendo arrischiata la propria vita per supplire ai servizî che non potevate rendermi voi stessi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Philippians/1">
          <span class="mdi mdi-arrow-left-drop-circle"></span><span class="pl-2">Filippesi - Capitolo 1</span>
        </a>
        </td>
        <td>
        <a href="/it/Bible/Philippians/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Philippians/3">
          <span class="pr-2">Filippesi - Capitolo 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 2:15 <i>Figli di Dio</i>: <a href="/it/The_Urantia_Book/170#p2_20">LU 170:2.20</a>.  <i>Tutti gli uomini sono figli di Dio</i>: <a href="/it/The_Urantia_Book/193#p1_2">LU 193:1.2</a>.  <i>Fede figli di Dio</i>: <a href="/it/The_Urantia_Book/40#p6_1">LU 40:6.1</a>.  <i>Figli del Dio vivente</i>: <a href="/it/The_Urantia_Book/149#p2_10">LU 149:2.10</a>.  <i>Ogni figlio è figlio di Dio</i>: <a href="/it/The_Urantia_Book/196#p0_2">LU 196:0.2</a>.  <i>Prole di Dio</i>: <a href="/it/The_Urantia_Book/1#p3_1">LU 1:3.1</a>.  <i>Siamo figli di Dio</i>: <a href="/it/The_Urantia_Book/2#p5_4">LU 2:5.4</a>.  <i>Siamo figli di Dio</i>: <a href="/it/The_Urantia_Book/5#p4_8">LU 5:4.8</a>.  <i>Siamo figli di Dio</i>: <a href="/it/The_Urantia_Book/141#p4_2">LU 141:4.2</a>.  <i>Tutti gli uomini sono figli di Dio</i>: <a href="/it/The_Urantia_Book/190#p5_4">LU 190:5.4</a>.  <i>Fratellanza dei figli di Dio</i>: <a href="/it/The_Urantia_Book/153#p2_4">LU 153:2.4</a>.  <i>Credenti, figli di Dio</i>: <a href="/it/The_Urantia_Book/181#p2_12">LU 181:2.12</a>.  <i>Figli del Dio vivente</i>: <a href="/it/The_Urantia_Book/140#p1_6">LU 140:1.6</a>.  <i>Figli del Dio vivente</i>: <a href="/it/The_Urantia_Book/140#p3_16">LU 140:3.16</a>.  <i>Siamo figli di Dio sulla terra</i>: <a href="/it/The_Urantia_Book/193#p0_5">LU 193:0.5</a>.  <i>Fede-figli di Dio</i>: <a href="/it/The_Urantia_Book/141#p2_2">LU 141:2.2</a>.  <i>Fedeli figli del Dio vivente</i>: <a href="/it/The_Urantia_Book/142#p1_1">LU 142:1.1</a>.  <i>Figli del Dio vivente</i>: <a href="/it/The_Urantia_Book/142#p5_2">LU 142:5.2</a>.  <i>Siete figli di Dio sulla terra</i>: <a href="/it/The_Urantia_Book/193#p0_3">LU 193:0.3</a>.  <i>Siamo suoi figli</i>: <a href="/it/The_Urantia_Book/149#p6_8">LU 149:6.8</a>.  <i>La relazione padre-figlio</i>: <a href="/it/The_Urantia_Book/131#p10_6">LU 131:10.6</a>.  <i>Figli di Dio salvati</i>: <a href="/it/The_Urantia_Book/170#p2_8">LU 170:2.8</a>.  <i>Vangelo della figliolanza</i>: <a href="/it/The_Urantia_Book/190#p3_1">LU 190:3.1</a>.  <i>Siamo i figli di Dio</i>: <a href="/it/The_Urantia_Book/131#p10_2">LU 131:10.2</a>.  <i>Figli di Dio liberati</i>: <a href="/it/The_Urantia_Book/170#p2_20">LU 170:2.20</a>.  <i>Figli di Dio</i>: <a href="/it/The_Urantia_Book/34#p6_10">LU 34:6.10</a>.  <i>Figli di Dio liberati</i>: <a href="/it/The_Urantia_Book/143#p2_7">LU 143:2.7</a>.  <i>I credenti sono figli di Dio</i>: <a href="/it/The_Urantia_Book/180#p1_6">LU 180:1.6</a>.  <i>I credenti sono figli di Dio</i>: <a href="/it/The_Urantia_Book/181#p2_14">LU 181:2.14</a>.  <i>Figli di Dio</i>: <a href="/it/The_Urantia_Book/8#p6_4">LU 8:6.4</a>.  <i>Tutti sono figli di Dio</i>: <a href="/it/The_Urantia_Book/99#p5_5">LU 99:5.5</a>. </li>
  <li id="fn2"><a href="#cite2">↑</a> 2:2 <i>Menti affini</i>: <a href="/it/The_Urantia_Book/16#p6_3">LU 16:6.3</a>. </li>
  <li id="fn3"><a href="#cite3">↑</a> 2:5 <i>Mente di Gesù</i>: <a href="/it/The_Urantia_Book/48#p6_15">LU 48:6.15</a>.  <i>Spirito mente</i>: <a href="/it/The_Urantia_Book/9#p5_4">LU 9:5.4</a>.  <i>Che la mente di Cristo sia in te</i>: <a href="/it/The_Urantia_Book/102#p4_1">LU 102:4.1</a>.  <i>Spirito mente</i>: <a href="/it/The_Urantia_Book/107#p5_3">LU 107:5.3</a>.  <i>Dominio della mente</i>: <a href="/it/The_Urantia_Book/42#p12_8">LU 42:12.8</a>.  <i>Mente primordiale</i>: <a href="/it/The_Urantia_Book/2#p1_2">LU 2:1.2</a>.  <i>Le menti diventano una sola</i>: <a href="/it/The_Urantia_Book/110#p2_5">LU 110:2.5</a>.  <i>Spirito mente</i>: <a href="/it/The_Urantia_Book/6#p6_4">LU 6:6.4</a>. </li>
  <li id="fn4"><a href="#cite4">↑</a> 2:5-7 <i>Paradiso Figli di Dio</i>: <a href="/it/The_Urantia_Book/20#p1_1">LU 20:1.1</a>. </li>
  <li id="fn5"><a href="#cite5">↑</a> 2:5-8 <i>Lascia che la mente sia in te come in Gesù</i>: <a href="/it/The_Urantia_Book/128#p1_6">LU 128:1.6</a>. </li>
  <li id="fn6"><a href="#cite6">↑</a> 2:9 <i>Nome al di sopra di ogni nome</i>: <a href="/it/The_Urantia_Book/128#p1_10">LU 128:1.10</a>. </li>
  <li id="fn7"><a href="#cite7">↑</a> 2:25 <i>Chiamati «fratello» & «sorella»</i>: <a href="/it/The_Urantia_Book/194#p4_7">LU 194:4.7</a>. </li>
</ol>
</div>
