<!--
title: Filippesi - Capitolo 3
description: 
published: true
date: 2022-10-7T1:7:41Z
tags: bible, bible—philippians
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Philippians/2">Filippesi - Capitolo 2</a></td>
        <td><a href="/it/Bible/Philippians/Index">Indice</a></td>
        <td><a href="/it/Bible/Philippians/4">Filippesi - Capitolo 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Del resto, fratelli miei, rallegratevi nel Signore. A me certo non è grave lo scrivervi le medesime cose, e per voi è sicuro. </p>
<p id="v2"><sup><small>2</small></sup>  Guardatevi dai cani, guardatevi dai cattivi operai, guardatevi da quei della mutilazione; </p>
<p id="v3"><sup><small>3</small></sup>  poiché i veri circoncisi siamo noi, che offriamo il nostro culto per mezzo dello Spirito di Dio, che ci gloriamo in Cristo Gesù, e non ci confidiamo nella carne; </p>
<p id="v4"><sup><small>4</small></sup>  benché anche nella carne io avessi di che confidarmi. Se qualcun altro pensa aver di che confidarsi nella carne, io posso farlo molto di più; </p>
<p id="v5"><sup><small>5</small></sup>  io, circonciso l'ottavo giorno, della razza d'Israele, della tribù di Beniamino, ebreo d'ebrei; quanto alla legge, Fariseo; <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  quanto allo zelo, persecutore della Chiesa; quanto alla giustizia che è nella legge, irreprensibile. </p>
<p id="v7"><sup><small>7</small></sup>  Ma le cose che m'eran guadagni, io le ho reputate danno a cagion di Cristo. </p>
<p id="v8"><sup><small>8</small></sup>  Anzi, a dir vero, io reputo anche ogni cosa essere un danno di fronte alla eccellenza della conoscenza di Cristo Gesù, mio Signore, per il quale rinunziai a tutte codeste cose e le reputo tanta spazzatura affin di guadagnare Cristo, <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  e d'esser trovato in lui avendo non una giustizia mia, derivante dalla legge, ma quella che si ha mediante la fede in Cristo; la giustizia che vien da Dio, basata sulla fede; <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  in guisa ch'io possa conoscere esso Cristo, e la potenza della sua risurrezione, e la comunione delle sue sofferenze, essendo reso conforme a lui nella sua morte, </p>
<p id="v11"><sup><small>11</small></sup>  per giungere in qualche modo alla risurrezione dei morti. </p>
<p id="v12"><sup><small>12</small></sup>  Non ch'io abbia già ottenuto il premio o che sia già arrivato alla perfezione; ma proseguo il corso se mai io possa afferrare il premio; poiché anch'io sono stato afferrato da Cristo Gesù. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Fratelli, io non reputo d'avere ancora ottenuto il premio; ma una cosa fo: dimenticando le cose che stanno dietro e protendendomi verso quelle che stanno dinanzi, <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  proseguo il corso verso la mèta per ottenere il premio della superna vocazione di Dio in Cristo Gesù. </p>
<p id="v15"><sup><small>15</small></sup>  Sia questo dunque il sentimento di quanti siamo maturi; e se in alcuna cosa voi sentite altrimenti, Iddio vi rivelerà anche quella. </p>
<p id="v16"><sup><small>16</small></sup>  Soltanto, dal punto al quale siamo arrivati, continuiamo a camminare per la stessa via. </p>
<p id="v17"><sup><small>17</small></sup>  Siate miei imitatori, fratelli, e riguardate a coloro che camminano secondo l'esempio che avete in noi. </p>
<p id="v18"><sup><small>18</small></sup>  Perché molti camminano (ve l'ho detto spesso e ve lo dico anche ora piangendo), da nemici della croce di Cristo; </p>
<p id="v19"><sup><small>19</small></sup>  la fine de' quali è la perdizione, il cui dio è il ventre, e la cui gloria è in quel che torna a loro vergogna; gente che ha l'animo alle cose della terra. </p>
<p id="v20"><sup><small>20</small></sup>  Quanto a noi, la nostra cittadinanza è ne' cieli, d'onde anche aspettiamo come Salvatore il Signor Gesù Cristo, </p>
<p id="v21"><sup><small>21</small></sup>  il quale trasformerà il corpo della nostra umiliazione rendendolo conforme al corpo della sua gloria, in virtù della potenza per la quale egli può anche sottoporsi ogni cosa. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Philippians/2">Filippesi - Capitolo 2</a></td>
        <td><a href="/it/Bible/Philippians/Index">Indice</a></td>
        <td><a href="/it/Bible/Philippians/4">Filippesi - Capitolo 4</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:5 <i>Paolo, un ebreo degli ebrei</i>: <a href="/it/The_Urantia_Book/121#p1_2">LU 121:1.2</a>. </li>
  <li id="fn2"><a href="#cite2">↑</a> 3:8 <i>Conosci il Signore Gesù Cristo</i>: <a href="/it/The_Urantia_Book/5#p4_8">LU 5:4.8</a>. </li>
  <li id="fn3"><a href="#cite3">↑</a> 3:9-10 <i>Conosci Dio e te stesso come un figlio</i>: <a href="/it/The_Urantia_Book/5#p4_8">LU 5:4.8</a>. </li>
  <li id="fn4"><a href="#cite4">↑</a> 3:12 <i>Seguire il Maestro</i>: <a href="/it/The_Urantia_Book/196#p1_2">LU 196:1.2</a>. </li>
  <li id="fn5"><a href="#cite5">↑</a> 3:13b-14 <i>Dimenticare il passato, andare avanti</i>: <a href="/it/The_Urantia_Book/156#p2_6">LU 156:2.6</a>. </li>
</ol>
</div>
