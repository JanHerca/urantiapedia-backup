<!--
title: Filippesi - Capitolo 1
description: 
published: true
date: 2023-11-8T21:45:55Z
tags: bible, bible—philippians
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/it/Bible/Philippians/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Philippians/2">
          <span class="pr-2">Filippesi - Capitolo 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Paolo e Timoteo, servitori di Cristo Gesù, a tutti i santi in Cristo Gesù che sono in Filippi, coi vescovi e coi diaconi, </p>
<p id="v2"><sup><small>2</small></sup>  grazia a voi e pace da Dio nostro Padre e dal Signor Gesù Cristo. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Io rendo grazie all'Iddio mio di tutto il ricordo che ho di voi; </p>
<p id="v4"><sup><small>4</small></sup>  e sempre, in ogni mia preghiera, prego per voi tutti con allegrezza </p>
<p id="v5"><sup><small>5</small></sup>  a cagion della vostra partecipazione al progresso del Vangelo, dal primo giorno fino ad ora; </p>
<p id="v6"><sup><small>6</small></sup>  avendo fiducia in questo: che Colui che ha cominciato in voi un'opera buona, la condurrà a compimento fino al giorno di Cristo Gesù. </p>
<p id="v7"><sup><small>7</small></sup>  Ed è ben giusto ch'io senta così di tutti voi; perché io vi ho nel cuore, voi tutti che, tanto nelle mie catene quanto nella difesa e nella conferma del Vangelo, siete partecipi con me della grazia. </p>
<p id="v8"><sup><small>8</small></sup>  Poiché Iddio mi è testimone com'io sospiri per voi tutti con affetto sviscerato in Cristo Gesù. </p>
<p id="v9"><sup><small>9</small></sup>  E la mia preghiera è che il vostro amore sempre più abbondi in conoscenza e in ogni discernimento, </p>
<p id="v10"><sup><small>10</small></sup>  onde possiate distinguere fra il bene ed il male, affinché siate sinceri e irreprensibili per il giorno di Cristo, </p>
<p id="v11"><sup><small>11</small></sup>  ripieni di frutti di giustizia che si hanno per mezzo di Gesù Cristo, a gloria e lode di Dio. </p>
<p id="v12"><sup><small>12</small></sup>  Or, fratelli, io voglio che sappiate che le cose mie son riuscite piuttosto al progresso del Vangelo; </p>
<p id="v13"><sup><small>13</small></sup>  tanto che a tutta la guardia pretoriana e a tutti gli altri è divenuto notorio che io sono in catene per Cristo; </p>
<p id="v14"><sup><small>14</small></sup>  e la maggior parte de' fratelli nel Signore, incoraggiati dai miei legami, hanno preso vie maggiore ardire nell'annunziare senza paura la Parola di Dio. </p>
<p id="v15"><sup><small>15</small></sup>  Vero è che alcuni predicano Cristo anche per invidia e per contenzione; ma ce ne sono anche altri che lo predicano di buon animo. </p>
<p id="v16"><sup><small>16</small></sup>  Questi lo fanno per amore, sapendo che sono incaricato della difesa del Vangelo; </p>
<p id="v17"><sup><small>17</small></sup>  ma quelli annunziano Cristo con spirito di parte, non sinceramente, credendo cagionarmi afflizione nelle mie catene. </p>
<p id="v18"><sup><small>18</small></sup>  Che importa? Comunque sia, o per pretesto o in sincerità, Cristo è annunziato; e io di questo mi rallegro, e mi rallegrerò ancora, </p>
<p id="v19"><sup><small>19</small></sup>  perché so che ciò tornerà a mia salvezza, mediante le vostre supplicazioni e l'assistenza dello Spirito di Gesù Cristo, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  secondo la mia viva aspettazione e la mia speranza di non essere svergognato in cosa alcuna; ma che con ogni franchezza, ora come sempre Cristo sarà magnificato nel mio corpo, sia con la vita, sia con la morte. </p>
<p id="v21"><sup><small>21</small></sup>  Poiché per me il vivere è Cristo, e il morire guadagno. </p>
<p id="v22"><sup><small>22</small></sup>  Ma se il continuatore a vivere nella carne rechi frutto all'opera mia e quel ch'io debba preferire, non saprei dire. </p>
<p id="v23"><sup><small>23</small></sup>  Io sono stretto dai due lati: ho il desiderio di partire e d'esser con Cristo; perché è cosa di gran lunga migliore; </p>
<p id="v24"><sup><small>24</small></sup>  ma il mio rimanere nella carne è più necessario per voi. </p>
<p id="v25"><sup><small>25</small></sup>  Ed ho questa ferma fiducia ch'io rimarrò e dimorerò con tutti voi per il vostro progresso e per la gioia della vostra fede; </p>
<p id="v26"><sup><small>26</small></sup>  onde il vostro gloriarvi abbondi in Cristo Gesù a motivo di me, per la mia presenza di nuovo in mezzo a voi. </p>
<p id="v27"><sup><small>27</small></sup>  Soltanto, conducetevi in modo degno del Vangelo di Cristo, affinché, o che io venga a vedervi o che sia assente, oda di voi che state fermi in uno stesso spirito, combattendo assieme d'un medesimo animo per la fede del Vangelo, <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  e non essendo per nulla spaventati dagli avversarî: il che per loro è una prova evidente di perdizione; ma per voi, di salvezza; e ciò da parte di Dio. </p>
<p id="v29"><sup><small>29</small></sup>  Poiché a voi è stato dato, rispetto a Cristo, non soltanto di credere in lui, ma anche di soffrire per lui, </p>
<p id="v30"><sup><small>30</small></sup>  sostenendo voi la stessa lotta che mi avete veduto sostenere, e nella quale ora udite ch'io mi trovo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/it/Bible/Philippians/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Philippians/2">
          <span class="pr-2">Filippesi - Capitolo 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 1:2 <i>Dio è MIO Padre</i>: <a href="/it/The_Urantia_Book/131#p10_5">LU 131:10.5</a>.  <i>La relazione padre-figlio</i>: <a href="/it/The_Urantia_Book/131#p10_6">LU 131:10.6</a>.  <i>La relazione padre-figlio</i>: <a href="/it/The_Urantia_Book/131#p10_8">LU 131:10.8</a>.  <i>Dio è nostro Padre</i>: <a href="/it/The_Urantia_Book/141#p4_2">LU 141:4.2</a>.  <i>Dio: Padre amorevole di tutti gli uomini</i>: <a href="/it/The_Urantia_Book/194#p4_6">LU 194:4.6</a>.  <i>Dio è nostro Padre</i>: <a href="/it/The_Urantia_Book/149#p6_8">LU 149:6.8</a>.  <i>La relazione padre-figlio</i>: <a href="/it/The_Urantia_Book/131#p10_8">LU 131:10.8</a>. </li>
  <li id="fn2"><a href="#cite2">↑</a> 1:19 <i>Dio di salvezza</i>: <a href="/it/The_Urantia_Book/2#p6_3">LU 2:6.3</a>. </li>
  <li id="fn3"><a href="#cite3">↑</a> 1:19,28 <i>Vangelo della Salvezza di Dio</i>: <a href="/it/The_Urantia_Book/190#p5_4">LU 190:5.4</a>.  <i>Vangelo della salvezza</i>: <a href="/it/The_Urantia_Book/190#p4_1">LU 190:4.1</a>. </li>
  <li id="fn4"><a href="#cite4">↑</a> 1:27 <i>Menti affini</i>: <a href="/it/The_Urantia_Book/16#p6_3">LU 16:6.3</a>. </li>
</ol>
</div>
