<!--
title: Filippesi - Capitolo 4
description: 
published: true
date: 2022-10-7T1:7:41Z
tags: bible, bible—philippians
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Philippians/3">Filippesi - Capitolo 3</a></td>
        <td><a href="/it/Bible/Philippians/Index">Indice</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Perciò, fratelli miei cari e desideratissimi, allegrezza e corona mia, state in questa maniera fermi nel Signore, o diletti. </p>
<p id="v2"><sup><small>2</small></sup>  Io esorto Evodìa ed esorto Sintìche ad avere un medesimo sentimento nel Signore. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Sì, io prego te pure, mio vero collega, vieni in aiuto a queste donne, le quali hanno lottato meco per l'Evangelo, assieme con Clemente e gli altri miei collaboratori, i cui nomi sono nel libro della vita. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Rallegratevi del continuo nel Signore. Da capo dico: Rallegratevi. </p>
<p id="v5"><sup><small>5</small></sup>  La vostra mansuetudine sia nota a tutti gli uomini. </p>
<p id="v6"><sup><small>6</small></sup>  Il Signore è vicino. Non siate con ansietà solleciti di cosa alcuna; ma in ogni cosa siano le vostre richieste rese note a Dio in preghiera e supplicazione con azioni di grazie. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  E la pace di Dio che sopravanza ogni intelligenza, guarderà i vostri cuori e i vostri pensieri in Cristo Gesù. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Del rimanente, fratelli, tutte le cose vere, tutte le cose onorevoli, tutte le cose giuste, tutte le cose pure, tutte le cose amabili, tutte le cose di buona fama, quelle in cui è qualche virtù e qualche lode, siano oggetto dei vostri pensieri. </p>
<p id="v9"><sup><small>9</small></sup>  Le cose che avete imparate, ricevute, udite da me e vedute in me, fatele; e l'Iddio della pace sarà con voi. </p>
<p id="v10"><sup><small>10</small></sup>  Or io mi sono grandemente rallegrato nel Signore che finalmente avete fatto rinverdire le vostre cure per me; ci pensavate sì, ma vi mancava l'opportunità. </p>
<p id="v11"><sup><small>11</small></sup>  Non lo dico perché io mi trovi in bisogno; giacché ho imparato ad esser contento nello stato in cui mi trovo. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Io so essere abbassato e so anche abbondare; in tutto e per tutto sono stato ammaestrato ad esser saziato e ad aver fame; ad esser nell'abbondanza e ad esser nella penuria. </p>
<p id="v13"><sup><small>13</small></sup>  Io posso ogni cosa in Colui che mi fortifica. </p>
<p id="v14"><sup><small>14</small></sup>  Nondimeno avete fatto bene a prender parte alla mia afflizione. </p>
<p id="v15"><sup><small>15</small></sup>  Anche voi sapete, o Filippesi, che quando cominciai a predicar l'Evangelo, dopo aver lasciata la Macedonia, nessuna chiesa mi fece parte di nulla per quanto concerne il dare e l'avere, se non voi soli; </p>
<p id="v16"><sup><small>16</small></sup>  poiché anche a Tessalonica m'avete mandato una prima e poi una seconda volta di che sovvenire al mio bisogno. </p>
<p id="v17"><sup><small>17</small></sup>  Non già ch'io ricerchi i doni; ricerco piuttosto il frutto che abbondi a conto vostro. </p>
<p id="v18"><sup><small>18</small></sup>  Or io ho ricevuto ogni cosa e abbondo. Sono pienamente provvisto, avendo ricevuto da Epafròdito quel che m'avete mandato, e che è un profumo d'odor soave, un sacrificio accettevole, gradito a Dio. </p>
<p id="v19"><sup><small>19</small></sup>  E l'Iddio mio supplirà ad ogni vostro bisogno secondo le sue ricchezze e con gloria, in Cristo Gesù. </p>
<p id="v20"><sup><small>20</small></sup>  Or all'Iddio e Padre nostro sia la gloria nei secoli dei secoli. Amen. </p>
<p id="v21"><sup><small>21</small></sup>  Salutate ognuno de' santi in Cristo Gesù. </p>
<p id="v22"><sup><small>22</small></sup>  I fratelli che sono meco vi salutano. Tutti i santi vi salutano, e specialmente quelli della casa di Cesare. </p>
<p id="v23"><sup><small>23</small></sup>  La grazia del Signor Gesù Cristo sia con lo spirito vostro. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Philippians/3">Filippesi - Capitolo 3</a></td>
        <td><a href="/it/Bible/Philippians/Index">Indice</a></td>
        <td> </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 4:2 <i>Menti affini</i>: <a href="/it/The_Urantia_Book/16#p6_3">LU 16:6.3</a>. </li>
  <li id="fn2"><a href="#cite2">↑</a> 4:3 <i>Libro della vita</i>: <a href="/it/The_Urantia_Book/27#p5_1">LU 27:5.1</a>. </li>
  <li id="fn3"><a href="#cite3">↑</a> 4:6 <i>Non essere in ansia</i>: <a href="/it/The_Urantia_Book/146#p2_16">LU 146:2.16</a>. </li>
  <li id="fn4"><a href="#cite4">↑</a> 4:7 <i>La pace passa attraverso la comprensione</i>: <a href="/it/The_Urantia_Book/148#p6_3">LU 148:6.3</a>.  <i>La pace perfetta</i>: <a href="/it/The_Urantia_Book/100#p6_6">LU 100:6.6</a>.  <i>La pace di Dio supera ogni comprensione</i>: <a href="/it/The_Urantia_Book/144#p8_8">LU 144:8.8</a>.  <i>La pace supera la comprensione</i>: <a href="/it/The_Urantia_Book/181#p1_10">LU 181:1.10</a>.  <i>Pace duratura</i>: <a href="/it/The_Urantia_Book/5#p4_2">LU 5:4.2</a>. </li>
  <li id="fn5"><a href="#cite5">↑</a> 4:11 <i>Imparare ad accontentarsi</i>: <a href="/it/The_Urantia_Book/121#p4_3">LU 121:4.3</a>. </li>
</ol>
</div>
