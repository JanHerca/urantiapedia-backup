<!--
title: I Timoteo - Capitolo 3
description: 
published: true
date: 2022-8-14T13:44:32Z
tags: 
editor: ckeditor
dateCreated: 2022-8-14T13:44:32Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/1_Timothy/2">I Timoteo - Capitolo 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/1_Timothy/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/1_Timothy/4">I Timoteo - Capitolo 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Certa è questa parola: Se uno aspira all'ufficio di vescovo, desidera un'opera buona. </p>
<p id="v2"><sup><small>2</small></sup>  Bisogna dunque che il vescovo sia irreprensibile, marito di una sola moglie, sobrio, assennato, costumato, ospitale, atto ad insegnare, </p>
<p id="v3"><sup><small>3</small></sup>  non dedito al vino né violento, ma sia mite, non litigioso, non amante del danaro </p>
<p id="v4"><sup><small>4</small></sup>  che governi bene la propria famiglia e tenga i figliuoli in sottomissione e in tutta riverenza </p>
<p id="v5"><sup><small>5</small></sup>  (che se uno non sa governare la propria famiglia, come potrà aver cura della chiesa di Dio?), </p>
<p id="v6"><sup><small>6</small></sup>  che non sia novizio, affinché, divenuto gonfio d'orgoglio, non cada nella condanna del diavolo. </p>
<p id="v7"><sup><small>7</small></sup>  Bisogna inoltre che abbia una buona testimonianza da quelli di fuori, affinché non cada in vituperio e nel laccio del diavolo. </p>
<p id="v8"><sup><small>8</small></sup>  Parimente i diaconi debbono esser dignitosi, non doppi in parole, non proclivi a troppo vino, non avidi di illeciti guadagni; </p>
<p id="v9"><sup><small>9</small></sup>  uomini che ritengano il mistero della fede in pura coscienza. </p>
<p id="v10"><sup><small>10</small></sup>  E anche questi siano prima provati; poi assumano l'ufficio di diaconi se sono irreprensibili. </p>
<p id="v11"><sup><small>11</small></sup>  Parimente siano le donne dignitose, non maldicenti, sobrie, fedeli in ogni cosa. </p>
<p id="v12"><sup><small>12</small></sup>  I diaconi siano mariti di una sola moglie, e governino bene i loro figliuoli e le loro famiglie. </p>
<p id="v13"><sup><small>13</small></sup>  Perché quelli che hanno ben fatto l'ufficio di diaconi, si acquistano un buon grado e una gran franchezza nella fede che è in Cristo Gesù. </p>
<p id="v14"><sup><small>14</small></sup>  Io ti scrivo queste cose sperando di venir tosto da te; </p>
<p id="v15"><sup><small>15</small></sup>  e, se mai tardo, affinché tu sappia come bisogna comportarsi nella casa di Dio, che è la Chiesa dell'Iddio vivente, colonna e base della verità. </p>
<p id="v16"><sup><small>16</small></sup>  E, senza contraddizione, grande è il mistero della pietà: Colui che è stato manifestato in carne, è stato giustificato nello spirito, è apparso agli angeli, è stato predicato fra i Gentili, è stato creduto nel mondo, è stato elevato in gloria. </p>
