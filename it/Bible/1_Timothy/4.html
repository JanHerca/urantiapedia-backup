<!--
title: I Timoteo - Capitolo 4
description: 
published: true
date: 2022-8-14T13:44:32Z
tags: 
editor: ckeditor
dateCreated: 2022-8-14T13:44:32Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/1_Timothy/3">I Timoteo - Capitolo 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/1_Timothy/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/1_Timothy/5">I Timoteo - Capitolo 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ma lo Spirito dice espressamente che nei tempi a venire alcuni apostateranno dalla fede, dando retta a spiriti seduttori, e a dottrine di demonî </p>
<p id="v2"><sup><small>2</small></sup>  per via della ipocrisia di uomini che proferiranno menzogna, segnati di un marchio nella loro propria coscienza; </p>
<p id="v3"><sup><small>3</small></sup>  i quali vieteranno il matrimonio e ordineranno l'astensione da cibi che Dio ha creati affinché quelli che credono e hanno ben conosciuta la verità, ne usino con rendimento di grazie. </p>
<p id="v4"><sup><small>4</small></sup>  Poiché tutto quel che Dio ha creato è buono; e nulla è da riprovare, se usato con rendimento di grazie; </p>
<p id="v5"><sup><small>5</small></sup>  perché è santificato dalla parola di Dio e dalla preghiera. </p>
<p id="v6"><sup><small>6</small></sup>  Rappresentando queste cose ai fratelli, tu sarai un buon ministro di Cristo Gesù, nutrito delle parole della fede e della buona dottrina che hai seguita da presso. </p>
<p id="v7"><sup><small>7</small></sup>  Ma schiva le favole profane e da vecchie; esèrcitati invece alla pietà; </p>
<p id="v8"><sup><small>8</small></sup>  perché l'esercizio corporale è utile a poca cosa, mentre la pietà è utile ad ogni cosa, avendo la promessa della vita presente e di quella a venire. </p>
<p id="v9"><sup><small>9</small></sup>  Certa è questa parola, e degna d'esser pienamente accettata. </p>
<p id="v10"><sup><small>10</small></sup>  Poiché per questo noi fatichiamo e lottiamo: perché abbiamo posto la nostra speranza nell'Iddio vivente, che è il Salvatore di tutti gli uomini, principalmente dei credenti. </p>
<p id="v11"><sup><small>11</small></sup>  Ordina queste cose e insegnale. Nessuno sprezzi la tua giovinezza; </p>
<p id="v12"><sup><small>12</small></sup>  ma sii d'esempio ai credenti, nel parlare, nella condotta, nell'amore, nella fede, nella castità. </p>
<p id="v13"><sup><small>13</small></sup>  Attendi finché io torni, alla lettura, all'esortazione, all'insegnamento. </p>
<p id="v14"><sup><small>14</small></sup>  Non trascurare il dono che è in te, il quale ti fu dato per profezia quando ti furono imposte le mani dal collegio degli anziani. </p>
<p id="v15"><sup><small>15</small></sup>  Cura queste cose e datti ad esse interamente, affinché il tuo progresso sia manifesto a tutti. </p>
<p id="v16"><sup><small>16</small></sup>  Bada a te stesso e all'insegnamento; persevera in queste cose, perché, facendo così, salverai te stesso e quelli che ti ascoltano. </p>
