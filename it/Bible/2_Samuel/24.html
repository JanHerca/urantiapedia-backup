<!--
title: II Samuele - Capitolo 24
description: 
published: true
date: 2023-11-8T21:45:55Z
tags: bible, bible—2 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Samuel/23">
          <span class="mdi mdi-arrow-left-drop-circle"></span><span class="pl-2">II Samuele - Capitolo 23</span>
        </a>
        </td>
        <td>
        <a href="/it/Bible/2_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or l'Eterno s'accese di nuovo d'ira contro Israele, ed incitò Davide contro il popolo, dicendo: 'Va' e fa' il censimento d'Israele e di Giuda'. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  E il re disse a Joab, ch'era il capo dell'esercito, e ch'era con lui: 'Va' attorno per tutte le tribù d'Israele, da Dan fino a Beer-Sheba, e fate il censimento del popolo perch'io ne sappia il numero'. </p>
<p id="v3"><sup><small>3</small></sup>  Joab rispose al re: 'L'Eterno, l'Iddio tuo, moltiplichi il popolo cento volte più di quello che è, e faccia sì che gli occhi del re, mio signore, possano vederlo! Ma perché il re mio signore prende egli piacere nel far questo?' </p>
<p id="v4"><sup><small>4</small></sup>  Ma l'ordine del re prevalse contro Joab e contro i capi dell'esercito, e Joab e i capi dell'esercito partirono dalla presenza del re per andare a fare il censimento del popolo d'Israele. </p>
<p id="v5"><sup><small>5</small></sup>  Passarono il Giordano, e si accamparono ad Aroer, a destra della città ch'è in mezzo alla valle di Gad, e presso Jazei. </p>
<p id="v6"><sup><small>6</small></sup>  Poi andarono in Galaad e nel paese di Tahtim-Hodshi; poi andarono a Dan-Jaan e nei dintorni di Sidon; </p>
<p id="v7"><sup><small>7</small></sup>  andarono alla fortezza di Tiro e in tutte le città degli Hivvei e dei Cananei, e finirono col mezzogiorno di Giuda, e Beer-Sheba. </p>
<p id="v8"><sup><small>8</small></sup>  Percorsero così tutto il paese, e in capo a nove mesi e venti giorni tornarono a Gerusalemme. </p>
<p id="v9"><sup><small>9</small></sup>  Joab rimise al re la cifra del censimento del popolo: c'erano in Israele ottocentomila uomini forti, atti a portare le armi; e in Giuda, cinquecentomila. </p>
<p id="v10"><sup><small>10</small></sup>  E dopo che Davide ebbe fatto il censimento del popolo, provò un rimorso al cuore, e disse all'Eterno: 'Io ho gravemente peccato in questo che ho fatto; ma ora, o Eterno, perdona l'iniquità del tuo servo, poiché io ho agito con grande stoltezza'. </p>
<p id="v11"><sup><small>11</small></sup>  E quando Davide si fu alzato la mattina, la parola dell'Eterno fu così rivolta al profeta Gad, il veggente di Davide: </p>
<p id="v12"><sup><small>12</small></sup>  'Va' a dire a Davide: Così dice l'Eterno: Io ti propongo tre cose: sceglitene una, e quella ti farò'. </p>
<p id="v13"><sup><small>13</small></sup>  Gad venne dunque a Davide, gli riferì questo, e disse: 'Vuoi tu sette anni di carestia nel tuo paese, ovvero tre mesi di fuga d'innanzi ai tuoi nemici che t'inseguano, ovvero tre giorni di peste nel tuo paese? Ora rifletti, e vedi che cosa io debba rispondere a colui che mi ha mandato'. </p>
<p id="v14"><sup><small>14</small></sup>  E Davide disse a Gad: 'Io sono in una grande angoscia! Ebbene, che cadiamo nelle mani dell'Eterno, giacché le sue compassioni sono immense; ma ch'io non cada nelle mani degli uomini!' <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Così l'Eterno mandò la peste in Israele, da quella mattina fino al tempo fissato; e da Dan a Beer-Sheba morirono settantamila persone del popolo. </p>
<p id="v16"><sup><small>16</small></sup>  E come l'angelo stendeva la sua mano su Gerusalemme per distruggerla, l'Eterno si pentì della calamità ch'egli aveva inflitta, e disse all'angelo che distruggeva il popolo: 'Basta; ritieni ora la tua mano!' Or l'angelo dell'Eterno si trovava presso l'aia di Arauna, il Gebuseo. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  E Davide, vedendo l'angelo che colpiva il popolo, disse all'Eterno: 'Son io che ho peccato; son io che ho agito iniquamente; ma queste pecore che hanno fatto? La tua mano si volga dunque contro di me e contro la casa di mio padre!' </p>
<p id="v18"><sup><small>18</small></sup>  E quel giorno Gad venne da Davide, e gli disse: 'Sali, erigi un altare all'Eterno nell'aia di Arauna, il Gebuseo'. </p>
<p id="v19"><sup><small>19</small></sup>  E Davide salì, secondo la parola di Gad, come l'Eterno avea comandato. </p>
<p id="v20"><sup><small>20</small></sup>  Arauna guardò, e vide il re e i suoi servi, che si dirigevano verso di lui; e Arauna uscì e si prostrò dinanzi al re, con la faccia a terra. </p>
<p id="v21"><sup><small>21</small></sup>  Poi Arauna disse: 'Perché il re, mio signore, viene dal suo servo?' E Davide rispose: 'Per comprare da te quest'aia ed erigervi un altare all'Eterno, affinché la piaga cessi d'infierire sul popolo'. </p>
<p id="v22"><sup><small>22</small></sup>  Arauna disse a Davide: 'Il re, mio signore, prenda e offra quello che gli piacerà! Ecco i buoi per l'olocausto; e le macchine da trebbiare e gli arnesi da buoi serviranno per legna. </p>
<p id="v23"><sup><small>23</small></sup>  Tutte queste cose, o re, Arauna te le dà'. Poi Arauna disse al re: 'L'Eterno, il tuo Dio, ti sia propizio!' </p>
<p id="v24"><sup><small>24</small></sup>  Ma il re rispose ad Arauna: 'No, io comprerò da te queste cose per il loro prezzo, e non offrirò all'Eterno, al mio Dio, olocausti che non mi costino nulla'. E Davide comprò l'aia ed i buoi per cinquanta sicli d'argento; </p>
<p id="v25"><sup><small>25</small></sup>  edificò quivi un altare all'Eterno, e offrì olocausti e sacrifizi di azioni di grazie. Così l'Eterno fu placato verso il paese, e la piaga cessò d'infierire sul popolo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Samuel/23">
          <span class="mdi mdi-arrow-left-drop-circle"></span><span class="pl-2">II Samuele - Capitolo 23</span>
        </a>
        </td>
        <td>
        <a href="/it/Bible/2_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 24:1 <i>Il Signore dice a Davide di numerare</i>: <a href="/it/The_Urantia_Book/142#p3_9">LU 142:3.9</a>. </li>
  <li id="fn2"><a href="#cite2">↑</a> 24:1-4 <i>La numerazione del popolo</i>: <a href="/it/The_Urantia_Book/88#p1_6">LU 88:1.6</a>. </li>
  <li id="fn3"><a href="#cite3">↑</a> 24:1-4,10 <i>Numera le persone</i>: <a href="/it/The_Urantia_Book/122#p7_1">LU 122:7.1</a>. </li>
  <li id="fn4"><a href="#cite4">↑</a> 24:14 <i>Cadere nelle mani del Signore, misericordia</i>: <a href="/it/The_Urantia_Book/97#p1_8">LU 97:1.8</a>. </li>
  <li id="fn5"><a href="#cite5">↑</a> 24:16 <i>Dio si dice pentito</i>: <a href="/it/The_Urantia_Book/2#p2_2">LU 2:2.2</a>.  <i>Dio si dice pentito</i>: <a href="/it/The_Urantia_Book/4#p3_4">LU 4:3.4</a>. </li>
</ol>
</div>
