<!--
title: II Samuele - Capitolo 7
description: 
published: true
date: 2022-10-7T1:7:41Z
tags: bible, bible—2 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Samuel/6">II Samuele - Capitolo 6</a></td>
        <td><a href="/it/Bible/2_Samuel/Index">Indice</a></td>
        <td><a href="/it/Bible/2_Samuel/8">II Samuele - Capitolo 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or avvenne che il re, quando si fu stabilito nella sua casa e l'Eterno gli ebbe dato riposo liberandolo da tutti i suoi nemici d'ogn'intorno, </p>
<p id="v2"><sup><small>2</small></sup>  disse al profeta Nathan: 'Vedi, io abito in una casa di cedro, e l'arca di Dio sta sotto una tenda'. </p>
<p id="v3"><sup><small>3</small></sup>  Nathan rispose al re: 'Va', fa' tutto quello che hai in cuore di fare, poiché l'Eterno è teco'. </p>
<p id="v4"><sup><small>4</small></sup>  Ma quella stessa notte la parola dell'Eterno fu diretta a Nathan in questo modo: </p>
<p id="v5"><sup><small>5</small></sup>  'Va' e di' al mio servo Davide: Così dice l'Eterno: - Saresti tu quegli che mi edificherebbe una casa perch'io vi dimori? </p>
<p id="v6"><sup><small>6</small></sup>  Ma io non ho abitato in una casa, dal giorno che trassi i figliuoli d'Israele dall'Egitto, fino al dì d'oggi; ho viaggiato sotto una tenda e in un tabernacolo. </p>
<p id="v7"><sup><small>7</small></sup>  Dovunque sono andato, or qua, or là, in mezzo a tutti i figliuoli d'Israele, ho io forse mai parlato ad alcuna delle tribù a cui avevo comandato di pascere il mio popolo d'Israele, dicendole: Perché non mi edificate una casa di cedro? </p>
<p id="v8"><sup><small>8</small></sup>  Ora dunque parlerai così al mio servo Davide: Così dice l'Eterno degli eserciti: - Io ti presi dall'ovile, di dietro alle pecore, perché tu fossi il principe d'Israele, mio popolo; </p>
<p id="v9"><sup><small>9</small></sup>  e sono stato teco dovunque sei andato, ho sterminato dinanzi a te tutti i tuoi nemici, e ho reso il tuo nome grande come quello dei grandi che son sulla terra; </p>
<p id="v10"><sup><small>10</small></sup>  ho assegnato un posto ad Israele, mio popolo, e ve l'ho piantato perché abiti in casa sua e non sia più agitato, né seguitino gl'iniqui ad opprimerlo come prima, </p>
<p id="v11"><sup><small>11</small></sup>  e fin dal tempo in cui avevo stabilito dei giudici sul mio popolo d'Israele; e t'ho dato riposo liberandoti da tutti i tuoi nemici. Di più, l'Eterno t'annunzia che ti fonderà una casa. </p>
<p id="v12"><sup><small>12</small></sup>  Quando i tuoi giorni saranno compiuti e tu giacerai coi tuoi padri, io innalzerò al trono dopo di te la tua progenie, il figlio che sarà uscito dalle tue viscere, e stabilirò saldamente il suo regno. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Egli edificherà una casa al mio nome, ed io renderò stabile in perpetuo il trono del suo regno. </p>
<p id="v14"><sup><small>14</small></sup>  Io sarò per lui un padre, ed egli mi sarà figliuolo; e, se fa del male, lo castigherò con verga d'uomo e con colpi da figli d'uomini, <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  ma la mia grazia non si dipartirà da lui, come s'è dipartita da Saul, ch'io ho rimosso d'innanzi a te. </p>
<p id="v16"><sup><small>16</small></sup>  E la tua casa e il tuo regno saranno saldi per sempre, dinanzi a te, e il tuo trono sarà reso stabile in perpetuo'. </p>
<p id="v17"><sup><small>17</small></sup>  Nathan parlò a Davide, secondo tutte queste parole e secondo tutta questa visione. </p>
<p id="v18"><sup><small>18</small></sup>  Allora il re Davide andò a presentarsi davanti all'Eterno e disse: 'Chi son io, o Signore, o Eterno, e che è la mia casa, che tu m'abbia fatto arrivare fino a questo punto? </p>
<p id="v19"><sup><small>19</small></sup>  E questo è parso ancora poca cosa agli occhi tuoi, o Signore, o Eterno; e tu hai parlato anche della casa del tuo servo per un lontano avvenire, sebbene questa tua legge, o Signore, o Eterno, si riferisca a degli uomini. </p>
<p id="v20"><sup><small>20</small></sup>  Che potrebbe Davide dirti di più? Tu conosci il tuo servo, Signore, Eterno! </p>
<p id="v21"><sup><small>21</small></sup>  Per amor della tua parola e seguendo il cuor tuo, hai compiuto tutte queste grandi cose per rivelarle al tuo servo. </p>
<p id="v22"><sup><small>22</small></sup>  Tu sei davvero grande, o Signore, o Eterno! Nessuno è pari a te, e non v'è altro Dio fuori di te, secondo tutto quello che abbiamo udito coi nostri orecchi. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  E qual popolo è come il tuo popolo, come Israele, l'unica nazione sulla terra che Dio sia venuto a redimere per formare il suo popolo, e per farsi un nome, e per compiere a suo pro cose grandi e tremende, cacciando d'innanzi al tuo popolo che ti sei redento dall'Egitto, delle nazioni coi loro dèi? </p>
<p id="v24"><sup><small>24</small></sup>  Tu hai stabilito il tuo popolo d'Israele per esser tuo popolo in perpetuo; e tu, o Eterno, sei divenuto il suo Dio. </p>
<p id="v25"><sup><small>25</small></sup>  Or dunque, o Signore, o Eterno, la parola che hai pronunziata riguardo al tuo servo ed alla sua casa mantienila per sempre, e fa' come hai detto. </p>
<p id="v26"><sup><small>26</small></sup>  E il tuo nome sia magnificato in perpetuo, e si dica: L'Eterno degli eserciti è l'Iddio d'Israele! E la casa del tuo servo Davide sia stabile dinanzi a te! <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  Poiché tu, o Eterno degli eserciti, Dio d'Israele, hai fatto una rivelazione al tuo servo e gli hai detto: Io ti edificherò una casa! Perciò il tuo servo ha preso l'ardire di rivolgerti questa preghiera. </p>
<p id="v28"><sup><small>28</small></sup>  Ed ora, o Signore, o Eterno, tu sei Dio, le tue parole sono verità, e hai promesso questo bene al tuo servo; </p>
<p id="v29"><sup><small>29</small></sup>  piacciati dunque benedire ora la casa del tuo servo, affinch'ella sussista in perpetuo dinanzi a te! Poiché tu, o Signore, o Eterno, sei quegli che ha parlato, e per la tua benedizione la casa del tuo servo sarà benedetta in perpetuo!' </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Samuel/6">II Samuele - Capitolo 6</a></td>
        <td><a href="/it/Bible/2_Samuel/Index">Indice</a></td>
        <td><a href="/it/Bible/2_Samuel/8">II Samuele - Capitolo 8</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 7:12 <i>Il regno come speranza futura</i>: <a href="/it/The_Urantia_Book/170#p1_3">LU 170:1.3</a>. </li>
  <li id="fn2"><a href="#cite2">↑</a> 7:12-13 <i>Ho visto il Messia come figlio di Davide</i>: <a href="/it/The_Urantia_Book/136#p1_6">LU 136:1.6</a>.  <i>Figlio di Davide</i>: <a href="/it/The_Urantia_Book/136#p1_1">LU 136:1.1</a>. </li>
  <li id="fn3"><a href="#cite3">↑</a> 7:14 <i>La relazione padre-figlio</i>: <a href="/it/The_Urantia_Book/131#p10_8">LU 131:10.8</a>.  <i>Siamo suoi figli</i>: <a href="/it/The_Urantia_Book/149#p6_8">LU 149:6.8</a>.  <i>Siete figli di Dio sulla terra</i>: <a href="/it/The_Urantia_Book/193#p0_3">LU 193:0.3</a>.  <i>Prole di Dio</i>: <a href="/it/The_Urantia_Book/1#p3_1">LU 1:3.1</a>.  <i>Io sarò Padre, lui sarà figlio</i>: <a href="/it/The_Urantia_Book/148#p4_10">LU 148:4.10</a>.  <i>Figli di Dio liberati</i>: <a href="/it/The_Urantia_Book/143#p2_7">LU 143:2.7</a>.  <i>Siamo figli di Dio</i>: <a href="/it/The_Urantia_Book/5#p4_8">LU 5:4.8</a>.  <i>Figli del Dio vivente</i>: <a href="/it/The_Urantia_Book/149#p2_10">LU 149:2.10</a>.  <i>Figli di Dio</i>: <a href="/it/The_Urantia_Book/34#p6_10">LU 34:6.10</a>.  <i>La relazione padre-figlio</i>: <a href="/it/The_Urantia_Book/131#p10_6">LU 131:10.6</a>.  <i>Fratellanza dei figli di Dio</i>: <a href="/it/The_Urantia_Book/153#p2_4">LU 153:2.4</a>.  <i>Siamo figli di Dio</i>: <a href="/it/The_Urantia_Book/2#p5_4">LU 2:5.4</a>.  <i>Figli di Dio salvati</i>: <a href="/it/The_Urantia_Book/170#p2_8">LU 170:2.8</a>.  <i>Dio è MIO Padre</i>: <a href="/it/The_Urantia_Book/131#p10_5">LU 131:10.5</a>.  <i>Vangelo della figliolanza</i>: <a href="/it/The_Urantia_Book/190#p3_1">LU 190:3.1</a>.  <i>Tutti gli uomini sono figli di Dio</i>: <a href="/it/The_Urantia_Book/190#p5_4">LU 190:5.4</a>.  <i>Dio è nostro Padre</i>: <a href="/it/The_Urantia_Book/141#p4_2">LU 141:4.2</a>.  <i>Fede figli di Dio</i>: <a href="/it/The_Urantia_Book/40#p6_1">LU 40:6.1</a>.  <i>Siamo figli di Dio</i>: <a href="/it/The_Urantia_Book/141#p4_2">LU 141:4.2</a>.  <i>Siamo figli di Dio sulla terra</i>: <a href="/it/The_Urantia_Book/193#p0_5">LU 193:0.5</a>.  <i>Ogni figlio è figlio di Dio</i>: <a href="/it/The_Urantia_Book/196#p0_2">LU 196:0.2</a>.  <i>Fedeli figli del Dio vivente</i>: <a href="/it/The_Urantia_Book/142#p1_1">LU 142:1.1</a>.  <i>Tutti gli uomini sono figli di Dio</i>: <a href="/it/The_Urantia_Book/193#p1_2">LU 193:1.2</a>.  <i>I credenti sono figli di Dio</i>: <a href="/it/The_Urantia_Book/181#p2_14">LU 181:2.14</a>.  <i>Fede-figli di Dio</i>: <a href="/it/The_Urantia_Book/141#p2_2">LU 141:2.2</a>.  <i>Dio: Padre amorevole di tutti gli uomini</i>: <a href="/it/The_Urantia_Book/194#p4_6">LU 194:4.6</a>.  <i>Tutti sono figli di Dio</i>: <a href="/it/The_Urantia_Book/99#p5_5">LU 99:5.5</a>.  <i>Figli del Dio vivente</i>: <a href="/it/The_Urantia_Book/142#p5_2">LU 142:5.2</a>.  <i>I credenti sono figli di Dio</i>: <a href="/it/The_Urantia_Book/180#p1_6">LU 180:1.6</a>.  <i>Figli del Dio vivente</i>: <a href="/it/The_Urantia_Book/140#p1_6">LU 140:1.6</a>.  <i>Figli del Dio vivente</i>: <a href="/it/The_Urantia_Book/140#p3_16">LU 140:3.16</a>.  <i>Siamo i figli di Dio</i>: <a href="/it/The_Urantia_Book/131#p10_2">LU 131:10.2</a>.  <i>Credenti, figli di Dio</i>: <a href="/it/The_Urantia_Book/181#p2_12">LU 181:2.12</a>.  <i>Figli di Dio</i>: <a href="/it/The_Urantia_Book/170#p2_20">LU 170:2.20</a>.  <i>Figli di Dio liberati</i>: <a href="/it/The_Urantia_Book/170#p2_20">LU 170:2.20</a>.  <i>Dio è nostro Padre</i>: <a href="/it/The_Urantia_Book/149#p6_8">LU 149:6.8</a>.  <i>Figli di Dio</i>: <a href="/it/The_Urantia_Book/8#p6_4">LU 8:6.4</a>. </li>
  <li id="fn4"><a href="#cite4">↑</a> 7:22 <i>Il Signore è un solo Dio</i>: <a href="/it/The_Urantia_Book/96#p5_5">LU 96:5.5</a>.  <i>Tu sei grande, o Signore Dio</i>: <a href="/it/The_Urantia_Book/97#p1_5">LU 97:1.5</a>.  <i>Nessun Dio accanto a te</i>: <a href="/it/The_Urantia_Book/1#p0_1">LU 1:0.1</a>.  <i>Un solo Dio</i>: <a href="/it/The_Urantia_Book/45#p4_8">LU 45:4.8</a>.  <i>Il Signore Dio è uno</i>: <a href="/it/The_Urantia_Book/1#p7_6">LU 1:7.6</a>.  <i>Un solo Dio</i>: <a href="/it/The_Urantia_Book/92#p6_6">LU 92:6.6</a>.  <i>Un solo Dio</i>: <a href="/it/The_Urantia_Book/131#p10_2">LU 131:10.2</a>.  <i>Un solo Dio</i>: <a href="/it/The_Urantia_Book/92#p5_8">LU 92:5.8</a>.  <i>Il Signore nostro Dio è un solo Dio</i>: <a href="/it/The_Urantia_Book/10#p7_1">LU 10:7.1</a>.  <i>Dio è uno</i>: <a href="/it/The_Urantia_Book/56#p4_4">LU 56:4.4</a>. </li>
  <li id="fn5"><a href="#cite5">↑</a> 7:26 <i>Signore Dio degli eserciti</i>: <a href="/it/The_Urantia_Book/92#p6_6">LU 92:6.6</a>. </li>
</ol>
</div>
