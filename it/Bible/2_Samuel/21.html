<!--
title: II Samuele - Capitolo 21
description: 
published: true
date: 2023-11-8T21:45:54Z
tags: bible, bible—2 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Samuel/20">
          <span class="mdi mdi-arrow-left-drop-circle"></span><span class="pl-2">II Samuele - Capitolo 20</span>
        </a>
        </td>
        <td>
        <a href="/it/Bible/2_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Samuel/22">
          <span class="pr-2">II Samuele - Capitolo 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Al tempo di Davide ci fu una fame per tre anni continui; Davide cercò la faccia dell'Eterno, e l'Eterno gli disse: 'Questo avviene a motivo di Saul e della sua casa sanguinaria, perch'egli fece perire i Gabaoniti'. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Allora il re chiamò i Gabaoniti, e parlò loro. - I Gabaoniti non erano del numero de' figliuoli d'Israele, ma avanzi degli Amorei; e i figliuoli d'Israele s'eran legati a loro per giuramento; nondimeno, Saul, nel suo zelo per i figliuoli d'Israele e di Giuda avea cercato di sterminarli. - </p>
<p id="v3"><sup><small>3</small></sup>  Davide disse ai Gabaoniti: 'Che debbo io fare per voi, e in che modo espierò il torto fattovi, perché voi benediciate l'eredità dell'Eterno?' <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  I Gabaoniti gli risposero: 'Fra noi e Saul e la sua casa non è questione d'argento o d'oro; e non appartiene a noi il far morire alcuno in Israele'. Il re disse: 'Quel che voi direte io lo farò per voi'. </p>
<p id="v5"><sup><small>5</small></sup>  E quelli risposero al re: 'Poiché quell'uomo ci ha consunti e avea fatto il piano di sterminarci per farci sparire da tutto il territorio d'Israele, </p>
<p id="v6"><sup><small>6</small></sup>  ci siano consegnati sette uomini di tra i suoi figliuoli, e noi li appiccheremo dinanzi all'Eterno a Ghibea di Saul, l'Eletto dell'Eterno'. Il re disse: 'Ve li consegnerò'. </p>
<p id="v7"><sup><small>7</small></sup>  Il re risparmiò Mefibosheth, figliuolo di Gionathan, figliuolo di Saul, per cagione del giuramento che Davide e Gionathan, figliuolo di Saul, avean fatto tra loro davanti all'Eterno; </p>
<p id="v8"><sup><small>8</small></sup>  ma il re prese i due figliuoli che Ritspa figliuola d'Aiah avea partoriti a Saul, Armoni e Mefibosheth, e i cinque figliuoli che Merab, figliuola di Saul, avea partoriti ad Adriel di Mehola, figliuolo di Barzillai, </p>
<p id="v9"><sup><small>9</small></sup>  e li consegnò ai Gabaoniti, che li appiccarono sul monte, dinanzi all'Eterno. Tutti e sette perirono assieme; furon messi a morte nei primi giorni della messe, quando si principiava a mietere l'orzo. </p>
<p id="v10"><sup><small>10</small></sup>  Ritspa, figliuola di Aiah, prese un cilicio, se lo stese sulla roccia, e stette là dal principio della messe fino a che l'acqua non cadde dal cielo sui cadaveri; e impedì agli uccelli del cielo di posarsi su di essi di giorno, e alle fiere dei campi d'accostarsi di notte. </p>
<p id="v11"><sup><small>11</small></sup>  E fu riferito a Davide quello che Ritspa, figliuola di Aiah, concubina di Saul, avea fatto. </p>
<p id="v12"><sup><small>12</small></sup>  E Davide andò a prendere le ossa di Saul e quelle di Gionathan suo figliuolo presso gli abitanti di Jabes di Galaad, i quali le avea portate via dalla piazza di Beth-Shan, dove i Filistei aveano appesi i cadaveri quando aveano sconfitto Saul sul Ghilboa. </p>
<p id="v13"><sup><small>13</small></sup>  Egli riportò di là le ossa di Saul e quelle di Gionathan suo figliuolo; e anche le ossa di quelli ch'erano stati impiccati furono raccolte. </p>
<p id="v14"><sup><small>14</small></sup>  E le ossa di Saul e di Gionathan suo figliuolo furon sepolte nel paese di Beniamino, a Tsela, nel sepolcro di Kis, padre di Saul; e fu fatto tutto quello che il re avea ordinato. Dopo questo, Iddio fu placato verso il paese. </p>
<p id="v15"><sup><small>15</small></sup>  I Filistei mossero di nuovo guerra ad Israele; e Davide scese con la sua gente a combattere contro i Filistei. Davide era stanco; </p>
<p id="v16"><sup><small>16</small></sup>  e Ishbi-Benob, uno dei discendenti di Rafa, che aveva una lancia del peso di trecento sicli di rame e portava un'armatura nuova, manifestò il proposito di uccidere Davide; </p>
<p id="v17"><sup><small>17</small></sup>  ma Abishai, il figliuolo di Tseruia, venne in soccorso del re, colpì il Filisteo, e lo uccise. Allora la gente di Davide gli fece questo giuramento: 'Tu non uscirai più con noi a combattere, e non spegnerai la lampada d'Israele'. </p>
<p id="v18"><sup><small>18</small></sup>  Dopo questo, ci fu un'altra battaglia coi Filistei, a Gob; e allora Sibbecai di Huslah uccise Saf, uno dei discendenti di Rafa. </p>
<p id="v19"><sup><small>19</small></sup>  Ci fu un'altra battaglia coi Filistei a Gob; ed Elhanan, figliuolo di Jaare-Oreghim di Bethlehem uccise Goliath di Gath, di cui l'asta della lancia era come un subbio da tessitore. </p>
<p id="v20"><sup><small>20</small></sup>  Ci fu un'altra battaglia a Gath, dove si trovò un uomo di grande statura, che avea sei dita a ciascuna mano e a ciascun piede, in tutto ventiquattro dita, e che era anch'esso dei discendenti di Rafa. </p>
<p id="v21"><sup><small>21</small></sup>  Egli ingiuriò Israele, e Gionathan, figliuolo di Scimea, fratello di Davide, l'uccise. </p>
<p id="v22"><sup><small>22</small></sup>  Questi quattro erano nati a Gath, della stirpe di Rafa. Essi perirono per mano di Davide e per mano della sua gente. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Samuel/20">
          <span class="mdi mdi-arrow-left-drop-circle"></span><span class="pl-2">II Samuele - Capitolo 20</span>
        </a>
        </td>
        <td>
        <a href="/it/Bible/2_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Samuel/22">
          <span class="pr-2">II Samuele - Capitolo 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 21:1-2 <i>Saul ha rotto il trattato</i>: <a href="/it/The_Urantia_Book/97#p9_13">LU 97:9.13</a>. </li>
  <li id="fn2"><a href="#cite2">↑</a> 21:3-9 <i>I discendenti di Saul impiccati</i>: <a href="/it/The_Urantia_Book/97#p9_13">LU 97:9.13</a>. </li>
</ol>
</div>
