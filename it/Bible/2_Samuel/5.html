<!--
title: II Samuele - Capitolo 5
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/2_Samuel/4">II Samuele - Capitolo 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/2_Samuel/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/2_Samuel/6">II Samuele - Capitolo 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora tutte le tribù d'Israele vennero a trovare Davide a Hebron, e gli dissero: 'Ecco, noi siamo tue ossa e tua carne. </p>
<p id="v2"><sup><small>2</small></sup>  Già in passato, quando Saul regnava su noi, eri tu quel che guidavi e riconducevi Israele; e l'Eterno t'ha detto: - Tu pascerai il mio popolo d'Israele, tu sarai il principe d'Israele'. </p>
<p id="v3"><sup><small>3</small></sup>  Così tutti gli anziani d'Israele vennero dal re a Hebron, e il re Davide fece alleanza con loro a Hebron in presenza dell'Eterno; ed essi unsero Davide come re d'Israele. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Davide avea trent'anni quando cominciò a regnare, e regnò quarant'anni. </p>
<p id="v5"><sup><small>5</small></sup>  A Hebron regnò su Giuda sette anni e sei mesi; e a Gerusalemme regnò trentatre anni su tutto Israele e Giuda. </p>
<p id="v6"><sup><small>6</small></sup>  Or il re con la sua gente si mosse verso Gerusalemme contro i Gebusei, che abitavano quel paese. Questi dissero a Davide: 'Tu non entrerai qua; giacché i ciechi e gli zoppi te ne respingeranno!'; volendo dire: 'Davide non c'entrerà mai'. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Ma Davide prese la fortezza di Sion, che è la città di Davide. </p>
<p id="v8"><sup><small>8</small></sup>  E Davide disse in quel giorno: 'Chiunque batterà i Gebusei giungendo fino al canale, e respingerà gli zoppi ed i ciechi che sono odiati da Davide...' donde il detto: 'Il cieco e lo zoppo non entreranno nella Casa'. </p>
<p id="v9"><sup><small>9</small></sup>  E Davide abitò nella fortezza e la chiamò 'la città di Davide'; e vi fece attorno delle costruzioni cominciando da Millo, e nell'interno. </p>
<p id="v10"><sup><small>10</small></sup>  Davide andava diventando sempre più grande, e l'Eterno, l'Iddio degli eserciti, era con lui. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  E Hiram, re di Tiro, inviò a Davide de' messi, del legname di cedro, dei legnaiuoli e dei muratori, i quali edificarono una casa a Davide. </p>
<p id="v12"><sup><small>12</small></sup>  Allora Davide riconobbe che l'Eterno lo stabiliva saldamente come re d'Israele e rendeva grande il regno di lui per amore del suo popolo d'Israele. </p>
<p id="v13"><sup><small>13</small></sup>  Davide si prese ancora delle concubine e delle mogli di Gerusalemme quando fu quivi giunto da Hebron, e gli nacquero altri figliuoli e altre figliuole. </p>
<p id="v14"><sup><small>14</small></sup>  Questi sono i nomi dei figliuoli che gli nacquero a Gerusalemme: Shammua, Shobab, Nathan, Salomone, </p>
<p id="v15"><sup><small>15</small></sup>  Ibhar, Elishua, Nefeg, Jafia, </p>
<p id="v16"><sup><small>16</small></sup>  Elishama, Eliada, Elifelet. </p>
<p id="v17"><sup><small>17</small></sup>  Or quando i Filistei ebbero udito che Davide era stato unto re d'Israele, saliron tutti in cerca di lui. E Davide, saputolo, scese alla fortezza. <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  I Filistei giunsero e si sparsero nella valle dei Refaim. </p>
<p id="v19"><sup><small>19</small></sup>  Allora Davide consultò l'Eterno, dicendo: 'Salirò io contro i Filistei? Me li darai tu nelle mani?' L'Eterno rispose a Davide: 'Sali; poiché certamente io darò i Filistei nelle tue mani'. </p>
<p id="v20"><sup><small>20</small></sup>  Davide dunque si portò a Baal-Peratsim, dove li sconfisse, e disse: 'L'Eterno ha disperso i miei nemici dinanzi a me come si disperge l'acqua'. Perciò pose nome a quel luogo: Baal-Peratsim. <sup id="cite5"><a href="#fn5">[5]</a></sup></p>
<p id="v21"><sup><small>21</small></sup>  I Filistei lasciaron quivi i loro idoli, e Davide e la sua gente li portaron via. </p>
<p id="v22"><sup><small>22</small></sup>  I Filistei saliron poi di nuovo e si sparsero nella valle dei Refaim. </p>
<p id="v23"><sup><small>23</small></sup>  E Davide consultò l'Eterno, il quale gli disse: 'Non salire; gira alle loro spalle, e giungerai su loro dirimpetto ai Gelsi. </p>
<p id="v24"><sup><small>24</small></sup>  E quando udrai un rumor di passi tra le vette de' gelsi, lanciati subito all'attacco, perché allora l'Eterno marcerà alla tua testa per sconfiggere l'esercito dei Filistei'. <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  Davide fece così come l'Eterno gli avea comandato, e sconfisse i Filistei da Gheba fino a Ghezer. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 5:3 <i>Annunciato re d'Israele</i>: <a href="/it/The_Urantia_Book/97#p9_11">LU 97:9.11</a>. </li>
  <li id="fn2"><a href="#cite2">↑</a> 5:6-9 <i>La vittoria di Davide</i>: <a href="/it/The_Urantia_Book/97#p9_11">LU 97:9.11</a>.  <i>Gerusalemme</i>: <a href="/it/The_Urantia_Book/97#p9_11">LU 97:9.11</a>. </li>
  <li id="fn3"><a href="#cite3">↑</a> 5:10 <i>Signore Dio degli eserciti</i>: <a href="/it/The_Urantia_Book/38#p6_2">LU 38:6.2</a>.  <i>Signore Dio degli eserciti</i>: <a href="/it/The_Urantia_Book/97#p9_11">LU 97:9.11</a>.  <i>Non più Signore degli eserciti</i>: <a href="/it/The_Urantia_Book/194#p3_11">LU 194:3.11</a>. </li>
  <li id="fn4"><a href="#cite4">↑</a> 5:17-25 <i>Attacco dei filistei</i>: <a href="/it/The_Urantia_Book/97#p9_11">LU 97:9.11</a>. </li>
  <li id="fn5"><a href="#cite5">↑</a> 5:20 <i>Yahweh ha spezzato i nemici</i>: <a href="/it/The_Urantia_Book/97#p9_12">LU 97:9.12</a>. </li>
  <li id="fn6"><a href="#cite6">↑</a> 5:24 <i>Quando senti il suono del vento</i>: <a href="/it/The_Urantia_Book/90#p2_5">LU 90:2.5</a>. </li>
</ol>
</div>
