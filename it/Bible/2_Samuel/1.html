<!--
title: II Samuele - Capitolo 1
description: 
published: true
date: 2022-10-7T1:7:41Z
tags: bible, bible—2 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/2_Samuel/Index">Indice</a></td>
        <td><a href="/it/Bible/2_Samuel/2">II Samuele - Capitolo 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or avvenne che, dopo la morte di Saul, Davide, tornato dalla sconfitta degli Amalekiti, si fermò due giorni a Tsiklag. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Quand'ecco, il terzo giorno, arrivare dal campo, di presso a Saul, un uomo colle vesti stracciate e col capo sparso di polvere, il quale, giunto in presenza di Davide, si gettò in terra e gli si prostrò dinanzi. </p>
<p id="v3"><sup><small>3</small></sup>  Davide gli chiese: 'Donde vieni?' L'altro gli rispose: 'Sono fuggito dal campo d'Israele'. </p>
<p id="v4"><sup><small>4</small></sup>  Davide gli disse: 'Che è successo? dimmelo, ti prego'. Quegli rispose: 'Il popolo è fuggito dal campo di battaglia, e molti uomini son caduti e morti; e anche Saul e Gionathan, suo figliuolo, sono morti'. </p>
<p id="v5"><sup><small>5</small></sup>  Davide domandò al giovine che gli raccontava queste cose: 'Come sai tu che Saul e Gionathan, suo figliuolo, siano morti?' </p>
<p id="v6"><sup><small>6</small></sup>  Il giovine che gli raccontava queste cose, disse: 'Mi trovavo per caso sul monte Ghilboa, e vidi Saul che si appoggiava sulla sua lancia, e i carri e i cavalieri lo stringevano da presso. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Egli si voltò indietro, mi vide e mi chiamò. Io risposi: 'Eccomi'. </p>
<p id="v8"><sup><small>8</small></sup>  Egli mi chiese: 'Chi sei tu?' Io gli risposi: 'Sono un Amalekita'. </p>
<p id="v9"><sup><small>9</small></sup>  Egli mi disse: 'Appressati e uccidimi, poiché m'ha preso la vertigine, ma sono sempre vivo'. </p>
<p id="v10"><sup><small>10</small></sup>  Io dunque mi appressai e lo uccisi, perché sapevo che, una volta caduto, non avrebbe potuto vivere. Poi presi il diadema ch'egli aveva in capo e il braccialetto che aveva al braccio, e li ho portati qui al mio signore'. </p>
<p id="v11"><sup><small>11</small></sup>  Allora Davide prese le sue vesti e le stracciò; e lo stesso fecero tutti gli uomini che erano con lui. </p>
<p id="v12"><sup><small>12</small></sup>  E fecero cordoglio e piansero e digiunarono fino a sera, a motivo di Saul, di Gionathan, suo figliuolo, del popolo dell'Eterno e della casa d'Israele, perché eran caduti per la spada. </p>
<p id="v13"><sup><small>13</small></sup>  Poi Davide chiese al giovine che gli avea raccontato quelle cose: 'Donde sei tu?' Quegli rispose: 'Son figliuolo d'uno straniero, d'un Amalekita'. </p>
<p id="v14"><sup><small>14</small></sup>  E Davide gli disse: 'Come mai non hai tu temuto di stender la mano per uccidere l'unto dell'Eterno?' </p>
<p id="v15"><sup><small>15</small></sup>  Poi chiamò uno dei suoi uomini, e gli disse: 'Avvicinati, e gettati sopra costui!' Quegli lo colpì, ed egli morì. </p>
<p id="v16"><sup><small>16</small></sup>  E Davide gli disse: 'Il tuo sangue ricada sul tuo capo, poiché la tua bocca ha testimoniato contro di te quando hai detto: - Io ho ucciso l'unto dell'Eterno'. </p>
<p id="v17"><sup><small>17</small></sup>  Allora Davide compose questa elegia sopra Saul e sul figlio di lui Gionathan, </p>
<p id="v18"><sup><small>18</small></sup>  e ordinò che fosse insegnata ai figliuoli di Giuda. È l'elegia dell'arco. Si trova scritta nel libro del giusto: </p>
<p id="v19"><sup><small>19</small></sup>  "Il fiore de' tuoi figli, o Israele, giace ucciso sulle tue alture! Come mai son caduti quei prodi? </p>
<p id="v20"><sup><small>20</small></sup>  Non ne recate la nuova a Gath, non lo pubblicate per le strade d'Askalon; le figliuole de' Filistei ne gioirebbero, le figliuole degl'incirconcisi ne farebbero festa. </p>
<p id="v21"><sup><small>21</small></sup>  O monti di Ghilboa, su voi non cada più né rugiada né pioggia, né più vi siano campi da offerte; poiché là fu gettato via lo scudo de' prodi, lo scudo di Saul, che l'olio non ungerà più. </p>
<p id="v22"><sup><small>22</small></sup>  L'arco di Gionathan non tornava mai dalla pugna senz'avere sparso sangue di uccisi, senz'aver trafitto grasso di prodi; e la spada di Saul non tornava indietro senz'avere colpito. </p>
<p id="v23"><sup><small>23</small></sup>  Saul e Gionathan, tanto amati e cari, mentr'erano in vita, non sono stati divisi nella lor morte. Eran più veloci delle aquile, più forti de' leoni! </p>
<p id="v24"><sup><small>24</small></sup>  Figliuole d'Israele, piangete su Saul, che vi rivestiva deliziosamente di scarlatto, che alle vostre vesti metteva degli ornamenti d'oro. </p>
<p id="v25"><sup><small>25</small></sup>  Come mai son caduti i prodi in mezzo alla pugna? Come mai venne ucciso Gionathan sulle tue alture? </p>
<p id="v26"><sup><small>26</small></sup>  Io sono in angoscia a motivo di te, o fratel mio Gionathan; tu m'eri sommamente caro, e l'amor tuo per me era più maraviglioso che l'amore delle donne. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/2_Samuel/Index">Indice</a></td>
        <td><a href="/it/Bible/2_Samuel/2">II Samuele - Capitolo 2</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 1:1-10 <i>Gilboa dove morì Saulo</i>: <a href="/it/The_Urantia_Book/134#p9_5">LU 134:9.5</a>. </li>
  <li id="fn2"><a href="#cite2">↑</a> 1:6-11 <i>La tragica sconfitta di Saul</i>: <a href="/it/The_Urantia_Book/97#p9_5">LU 97:9.5</a>. </li>
</ol>
</div>
