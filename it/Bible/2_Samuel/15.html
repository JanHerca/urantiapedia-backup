<!--
title: II Samuele - Capitolo 15
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/2_Samuel/14">II Samuele - Capitolo 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/2_Samuel/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/2_Samuel/16">II Samuele - Capitolo 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or dopo queste cose, Absalom si procurò un cocchio, de' cavalli, e cinquanta uomini che correvano dinanzi a lui. </p>
<p id="v2"><sup><small>2</small></sup>  Absalom si levava la mattina presto, e si metteva da un lato della via che menava alle porte della città; e quando qualcuno, avendo un processo, si recava dal re per chieder giustizia, Absalom lo chiamava, e gli diceva: 'Di qual città sei tu?' L'altro gli rispondeva: 'Il tuo servo è di tale e tale tribù d'Israele'. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Allora Absalom gli diceva: 'Vedi, la tua causa è buona e giusta, ma non v'è chi sia delegato dal re per sentirti'. </p>
<p id="v4"><sup><small>4</small></sup>  E Absalom aggiungeva: 'Oh se facessero me giudice del paese! Chiunque avesse un processo o un affare verrebbe da me, e io gli farei giustizia'. </p>
<p id="v5"><sup><small>5</small></sup>  E quando uno gli s'accostava per prostrarglisi dinanzi, ei gli porgeva la mano, l'abbracciava e lo baciava. </p>
<p id="v6"><sup><small>6</small></sup>  Absalom faceva così con tutti quelli d'Israele che venivano dal re per chieder giustizia; e in questo modo Absalom rubò il cuore alla gente d'Israele. </p>
<p id="v7"><sup><small>7</small></sup>  Or avvenne che, in capo a quattro anni Absalom disse al re: 'Ti prego, lasciami andare ad Hebron a sciogliere un voto che feci all'Eterno. </p>
<p id="v8"><sup><small>8</small></sup>  Poiché, durante la sua dimora a Gheshur, in Siria, il tuo servo fece un voto, dicendo: Se l'Eterno mi riconduce a Gerusalemme, io servirò l'Eterno!' </p>
<p id="v9"><sup><small>9</small></sup>  Il re gli disse: 'Va', in pace!' E quegli si levò e andò a Hebron. </p>
<p id="v10"><sup><small>10</small></sup>  Intanto Absalom mandò degli emissari per tutte le tribù d'Israele, a dire: 'Quando udrete il suon della tromba, direte: Absalom è proclamato re a Hebron'. </p>
<p id="v11"><sup><small>11</small></sup>  E con Absalom partirono da Gerusalemme duecento uomini, i quali, essendo stati invitati, partirono in tutta la loro semplicità, senza saper nulla. </p>
<p id="v12"><sup><small>12</small></sup>  Absalom, mentre offriva i sacrifizi, mandò a chiamare Ahitofel, il Ghilonita, consigliere di Davide, perché venisse dalla sua città di Ghilo. La congiura divenne potente, e il popolo andava vie più crescendo di numero attorno ad Absalom. </p>
<p id="v13"><sup><small>13</small></sup>  Or venne a Davide un messo, che disse: 'Il cuore degli uomini d'Israele s'è volto verso Absalom'. </p>
<p id="v14"><sup><small>14</small></sup>  Allora Davide disse a tutti i suoi servi ch'eran con lui a Gerusalemme: 'Levatevi, fuggiamo; altrimenti, nessun di noi scamperà dalle mani di Absalom. Affrettatevi a partire, affinché con rapida marcia, non ci sorprenda, piombandoci rovinosamente addosso, e non colpisca la città mettendola a fil di spada'. </p>
<p id="v15"><sup><small>15</small></sup>  I servi del re gli dissero: 'Ecco i tuoi servi, pronti a fare tutto quello che piacerà al re, nostro signore'. </p>
<p id="v16"><sup><small>16</small></sup>  Il re dunque partì, seguito da tutta la sua casa, e lasciò dieci concubine a custodire il palazzo. </p>
<p id="v17"><sup><small>17</small></sup>  Il re partì, seguito da tutto il popolo, e si fermarono a Beth-Merhak. </p>
<p id="v18"><sup><small>18</small></sup>  Tutti i servi del re camminavano al suo fianco; e tutti i Kerethei, tutti i Pelethei e tutti i Ghittei, che in seicento eran venuti da Gath, al suo seguito, camminavano davanti al re. </p>
<p id="v19"><sup><small>19</small></sup>  Allora il re disse a Ittai di Gath: 'Perché vuoi anche tu venir con noi? Torna indietro, e statti col re; poiché sei un forestiero, e per di più un esule dalla tua patria. </p>
<p id="v20"><sup><small>20</small></sup>  Pur ieri tu arrivasti; e oggi ti farei io andar errando qua e là, con noi, mentre io stesso non so dove vado? Torna indietro, e riconduci teco i tuoi fratelli; e siano con te la misericordia e la fedeltà dell'Eterno!' </p>
<p id="v21"><sup><small>21</small></sup>  Ma Ittai rispose al re, dicendo: 'Com'è vero che l'Eterno vive e che vive il re mio signore, in qualunque luogo sarà il re mio signore, per morire o per vivere, quivi sarà pure il tuo servo'. </p>
<p id="v22"><sup><small>22</small></sup>  E Davide disse ad Ittai: 'Va', passa oltre!' Ed Ittai, il Ghitteo, passò oltre con tutta la sua gente e con tutti i fanciulli che eran con lui. </p>
<p id="v23"><sup><small>23</small></sup>  E tutti quelli del paese piangevano ad alta voce, mentre tutto il popolo passava. Il re passò il torrente Kidron, e tutto il popolo passò, prendendo la via del deserto. </p>
<p id="v24"><sup><small>24</small></sup>  Ed ecco venire anche Tsadok con tutti i Leviti, i quali portavano l'arca del patto di Dio. E mentre Abiathar saliva, essi posarono l'arca di Dio, finché tutto il popolo non ebbe finito di uscir dalla città. </p>
<p id="v25"><sup><small>25</small></sup>  E il re disse a Tsadok: 'Riporta in città l'arca di Dio! Se io trovo grazia agli occhi dell'Eterno, egli mi farà tornare, e mi farà vedere l'arca e la dimora di lui; </p>
<p id="v26"><sup><small>26</small></sup>  ma se dice: - Io non ti gradisco - eccomi; faccia egli di me quello che gli parrà'. </p>
<p id="v27"><sup><small>27</small></sup>  Il re disse ancora al sacerdote Tsadok: 'Capisci? Torna in pace in città con i due vostri figliuoli: Ahimaats, tuo figliuolo, e Gionathan, figliuolo di Abiathar. <sup id="cite2"><a href="#fn2">[2]</a></sup></p>
<p id="v28"><sup><small>28</small></sup>  Guardate, io aspetterò nelle pianure del deserto, finché mi sia recata qualche notizia da parte vostra'. </p>
<p id="v29"><sup><small>29</small></sup>  Così Tsadok ed Abiathar riportarono a Gerusalemme l'arca di Dio, e dimorarono quivi. </p>
<p id="v30"><sup><small>30</small></sup>  E Davide saliva il monte degli Ulivi; saliva piangendo, e camminava col capo coperto e a piedi scalzi; e tutta la gente ch'era con lui aveva il capo coperto, e, salendo, piangeva. </p>
<p id="v31"><sup><small>31</small></sup>  Qualcuno venne a dire a Davide: 'Ahitofel è con Absalom tra i congiurati'. E Davide disse: 'Deh, o Eterno, rendi vani i consigli di Ahitofel!' </p>
<p id="v32"><sup><small>32</small></sup>  E come Davide fu giunto in vetta al monte, al luogo dove si adora Dio, ecco farglisi incontro Hushai, l'Arkita, con la tunica stracciata ed il capo coperto di polvere. </p>
<p id="v33"><sup><small>33</small></sup>  Davide gli disse: 'Se tu passi oltre con me, mi sarai di peso; </p>
<p id="v34"><sup><small>34</small></sup>  ma se torni in città e dici ad Absalom: - Io sarò tuo servo, o re; come fui servo di tuo padre nel passato, così sarò adesso servo tuo, - tu dissiperai a mio pro i consigli di Ahitofel. </p>
<p id="v35"><sup><small>35</small></sup>  E non avrai tu quivi teco i sacerdoti Tsadok ed Abiathar? Tutto quello che sentirai dire della casa del re, lo farai sapere ai sacerdoti Tsadok ed Abiathar. </p>
<p id="v36"><sup><small>36</small></sup>  E siccome essi hanno seco i loro due figliuoli, Ahimaats figliuolo di Tsadok e Gionathan figliuolo di Abiathar, per mezzo di loro mi farete sapere tutto quello che avrete sentito'. </p>
<p id="v37"><sup><small>37</small></sup>  Così Hushai, amico di Davide, tornò in città, e Absalom entrò in Gerusalemme. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 15:2-6 <i>Sfida di Absalom al trono</i>: <a href="/it/The_Urantia_Book/97#p9_15">LU 97:9.15</a>. </li>
  <li id="fn2"><a href="#cite2">↑</a> 15:27 <i>Veggenti</i>: <a href="/it/The_Urantia_Book/90#p1_1">LU 90:1.1</a>. </li>
</ol>
</div>
