<!--
title: II Samuele - Capitolo 19
description: 
published: true
date: 2022-10-7T1:7:41Z
tags: bible, bible—2 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Samuel/18">II Samuele - Capitolo 18</a></td>
        <td><a href="/it/Bible/2_Samuel/Index">Indice</a></td>
        <td><a href="/it/Bible/2_Samuel/20">II Samuele - Capitolo 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or vennero a dire a Joab: 'Ecco, il re piange e fa cordoglio a motivo di Absalom'. </p>
<p id="v2"><sup><small>2</small></sup>  E la vittoria in quel giorno si cangiò in lutto per tutto il popolo, perché il popolo sentì dire in quel giorno: 'Il re è molto afflitto a cagione del suo figliuolo'. </p>
<p id="v3"><sup><small>3</small></sup>  E il popolo in quel giorno rientrò furtivamente in città, com'avrebbe fatto gente coperta di vergogna per esser fuggita in battaglia. </p>
<p id="v4"><sup><small>4</small></sup>  E il re s'era coperto la faccia, e ad alta voce gridava: 'Absalom figliuol mio! Absalom figliuol mio, figliuol mio!' </p>
<p id="v5"><sup><small>5</small></sup>  Allora Joab entrò in casa dal re, e disse: 'Tu copri oggi di rossore il volto di tutta la tua gente, che in questo giorno ha salvato la vita a te, ai tuoi figliuoli e alle tue figliuole, alle tue mogli e alle tue concubine, </p>
<p id="v6"><sup><small>6</small></sup>  giacché ami quelli che t'odiano, e odî quelli che t'amano; infatti oggi tu fai vedere che capitani e soldati per te son nulla; e ora io vedo bene che se Absalom fosse vivo e noi fossimo quest'oggi tutti morti, allora saresti contento. </p>
<p id="v7"><sup><small>7</small></sup>  Or dunque lèvati, esci, e parla al cuore della tua gente; perché io giuro per l'Eterno che, se non esci, neppure un uomo resterà con te questa notte; e questa sarà per te sventura maggiore di tutte quelle che ti son cadute addosso dalla tua giovinezza fino a oggi'. </p>
<p id="v8"><sup><small>8</small></sup>  Allora il re si levò e si pose a sedere alla porta; e se ne fu dato l'annunzio a tutto il popolo, dicendo: 'Ecco il re sta assiso alla porta'. E tutto il popolo venne in presenza del re. Or quei d'Israele se n'eran fuggiti, ognuno nella sua tenda; </p>
<p id="v9"><sup><small>9</small></sup>  e in tutte le tribù d'Israele tutto il popolo stava discutendo, e dicevano: 'Il re ci ha liberati dalle mani dei nostri nemici e ci ha salvati dalle mani de' Filistei; e ora ha dovuto fuggire dal paese a cagione di Absalom; </p>
<p id="v10"><sup><small>10</small></sup>  e Absalom, che noi avevamo unto perché regnasse su noi, è morto in battaglia; perché dunque non parlate di far tornare il re?' </p>
<p id="v11"><sup><small>11</small></sup>  E il re Davide mandò a dire ai sacerdoti Tsadok ed Abiathar: 'Parlate agli anziani di Giuda, e dite loro: - Perché sareste voi gli ultimi a ricondurre il re a casa sua? I discorsi che si tengono in tutto Israele sono giunti fino alla casa del re. </p>
<p id="v12"><sup><small>12</small></sup>  Voi siete miei fratelli, siete mie ossa e mia carne; perché dunque sareste gli ultimi a far tornare il re? </p>
<p id="v13"><sup><small>13</small></sup>  - E dite ad Amasa: - Non sei tu mie ossa e mia carne? Iddio mi tratti con tutto il suo rigore, se tu non diventi per sempre capo dell'esercito, invece di Joab'. </p>
<p id="v14"><sup><small>14</small></sup>  Così Davide piegò il cuore di tutti gli uomini di Giuda, come se fosse stato il cuore di un sol uomo; ed essi mandarono a dire al re: 'Ritorna tu con tutta la tua gente'. </p>
<p id="v15"><sup><small>15</small></sup>  Il re dunque tornò, e giunse al Giordano; e quei di Giuda vennero a Ghilgal per andare incontro al re, e per fargli passare il Giordano. </p>
<p id="v16"><sup><small>16</small></sup>  Shimei, figliuolo di Ghera, Beniaminita, ch'era di Bahurim, si affrettò a scendere con gli uomini di Giuda incontro al re Davide. </p>
<p id="v17"><sup><small>17</small></sup>  Egli avea seco mille uomini di Beniamino, Tsiba, servo della casa di Saul, coi suoi quindici figliuoli e i suoi venti servi. Essi passarono il Giordano davanti al re. </p>
<p id="v18"><sup><small>18</small></sup>  La chiatta che dovea tragittare la famiglia del re e tenersi a sua disposizione, passò; e Shimei, figliuolo di Ghera, prostratosi dinanzi al re, nel momento in cui questi stava per passare il Giordano, </p>
<p id="v19"><sup><small>19</small></sup>  gli disse: 'Non tenga conto il mio signore, della mia iniquità, e dimentichi la perversa condotta tenuta dal suo servo il giorno in cui il re mio signore usciva da Gerusalemme; e non ne serbi il re risentimento! </p>
<p id="v20"><sup><small>20</small></sup>  Poiché il tuo servo riconosce che ha peccato; e per questo sono stato oggi il primo di tutta la casa di Giuseppe a scendere incontro al re mio signore'. </p>
<p id="v21"><sup><small>21</small></sup>  Ma Abishai, figliuolo di Tseruia, prese a dire: 'Nonostante questo, Shimei non dev'egli morire per aver maledetto l'unto dell'Eterno?' </p>
<p id="v22"><sup><small>22</small></sup>  E Davide disse: 'Che ho io da fare con voi, o figliuoli di Tseruia, che vi mostrate oggi miei avversari? Si farebb'egli morir oggi qualcuno in Israele? Non so io dunque che oggi divento re d'Israele?' </p>
<p id="v23"><sup><small>23</small></sup>  E il re disse a Shimei: 'Tu non morrai!' E il re glielo giurò. </p>
<p id="v24"><sup><small>24</small></sup>  Mefibosheth, nipote di Saul, scese anch'egli incontro al re. Ei non s'era puliti i piedi, né spuntata la barba, né lavate le vesti dal giorno in cui il re era partito fino a quello in cui tornava in pace. </p>
<p id="v25"><sup><small>25</small></sup>  E quando fu giunto da Gerusalemme per incontrare il re, il re gli disse: 'Perché non venisti meco, Mefibosheth?' </p>
<p id="v26"><sup><small>26</small></sup>  Quegli rispose: 'O re, mio signore, il mio servo m'ingannò; perché il tuo servo, che è zoppo, avea detto: - Io mi farò sellar l'asino, monterò, e andrò col re. </p>
<p id="v27"><sup><small>27</small></sup>  - Ed egli ha calunniato il tuo servo presso il re mio signore; ma il re mio signore è come un angelo di Dio; fa' dunque ciò che ti piacerà. </p>
<p id="v28"><sup><small>28</small></sup>  Poiché tutti quelli della casa di mio padre non avrebbero meritato dal re mio signore altro che la morte; e, nondimeno, tu avevi posto il tuo servo fra quelli che mangiano alla tua mensa. E qual altro diritto poss'io avere? E perché continuerei io a supplicare il re?' </p>
<p id="v29"><sup><small>29</small></sup>  E il re gli disse: 'Non occorre che tu aggiunga altre parole. L'ho detto: tu e Tsiba dividetevi le terre'. </p>
<p id="v30"><sup><small>30</small></sup>  E Mefibosheth rispose al re: 'Si prenda pur egli ogni cosa, giacché il re mio signore è tornato in pace a casa sua'. </p>
<p id="v31"><sup><small>31</small></sup>  Or Barzillai, il Galaadita, scese da Roghelim, e passò il Giordano col re, per accompagnarlo di là dal Giordano. </p>
<p id="v32"><sup><small>32</small></sup>  Barzillai era molto vecchio; aveva ottant'anni, ed avea fornito i viveri al re mentre questi si trovava a Mahanaim; poiché era molto facoltoso. </p>
<p id="v33"><sup><small>33</small></sup>  Il re disse a Barzillai: 'Vieni con me oltre il fiume; io provvederò al tuo sostentamento a casa mia a Gerusalemme'. </p>
<p id="v34"><sup><small>34</small></sup>  Ma Barzillai rispose al re: 'Troppo pochi son gli anni che mi resta da vivere perch'io salga col re a Gerusalemme. </p>
<p id="v35"><sup><small>35</small></sup>  Io ho adesso ottant'anni: posso io ancora discernere ciò ch'è buono da ciò che è cattivo? Può il tuo servo gustare ancora ciò che mangia o ciò che beve? Posso io udire ancora la voce dei cantori e delle cantatrici? E perché dunque il tuo servo sarebb'egli d'aggravio al re mio signore? </p>
<p id="v36"><sup><small>36</small></sup>  Solo per poco tempo andrebbe il tuo servo oltre il Giordano col re; e perché il re vorrebb'egli rimunerarmi con un cotal beneficio? </p>
<p id="v37"><sup><small>37</small></sup>  Deh, lascia che il tuo servo se ne ritorni indietro, e ch'io possa morire nella mia città presso la tomba di mio padre e di mia madre! Ma ecco il tuo servo Kimham; passi egli col re mio signore, e fa' per lui quello che ti piacerà'. </p>
<p id="v38"><sup><small>38</small></sup>  Il re rispose: 'Venga meco Kimham, e io farò per lui quello che a te piacerà; e farò per te tutto quello che desidererai da me'. </p>
<p id="v39"><sup><small>39</small></sup>  E quando tutto il popolo ebbe passato il Giordano e l'ebbe passato anche il re, il re baciò Barzillai e lo benedisse, ed egli se ne tornò a casa sua. </p>
<p id="v40"><sup><small>40</small></sup>  Così il re passò oltre, e andò a Ghilgal: e Kimham lo accompagnò. Tutto il popolo di Giuda e anche la metà del popolo d'Israele aveano fatto scorta al re. </p>
<p id="v41"><sup><small>41</small></sup>  Allora tutti gli altri Israeliti vennero dal re e gli dissero: 'Perché i nostri fratelli, gli uomini di Giuda, ti hanno portato via di nascosto, e hanno fatto passare il Giordano al re, alla sua famiglia e a tutta la gente di Davide?' </p>
<p id="v42"><sup><small>42</small></sup>  E tutti gli uomini di Giuda risposero agli uomini d'Israele: 'Perché il re appartiene a noi più dappresso; e perché vi adirate voi per questo? Abbiam noi mangiato a spese del re? O abbiam noi ricevuto qualche regalo?' </p>
<p id="v43"><sup><small>43</small></sup>  E gli uomini d'Israele risposero agli uomini di Giuda: 'Il re appartiene a noi dieci volte più che a voi, e quindi Davide è più nostro che vostro; perché dunque ci avete disprezzati? Non siamo stati noi i primi a proporre di far tornare il nostro re?' Ma il parlare degli uomini di Giuda fu più violento di quello degli uomini d'Israele. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Samuel/18">II Samuele - Capitolo 18</a></td>
        <td><a href="/it/Bible/2_Samuel/Index">Indice</a></td>
        <td><a href="/it/Bible/2_Samuel/20">II Samuele - Capitolo 20</a></td>
      </tr>
    </tbody>
  </table>
</figure>
