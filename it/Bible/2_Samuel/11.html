<!--
title: II Samuele - Capitolo 11
description: 
published: true
date: 2023-11-8T21:45:54Z
tags: bible, bible—2 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Samuel/10">
          <span class="mdi mdi-arrow-left-drop-circle"></span><span class="pl-2">II Samuele - Capitolo 10</span>
        </a>
        </td>
        <td>
        <a href="/it/Bible/2_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Samuel/12">
          <span class="pr-2">II Samuele - Capitolo 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or avvenne che l'anno seguente, nel tempo in cui i re sogliono andare alla guerra, Davide mandò Joab con la sua gente e con tutto Israele a devastare il paese dei figliuoli di Ammon e ad assediare Rabba; ma Davide rimase a Gerusalemme. </p>
<p id="v2"><sup><small>2</small></sup>  Una sera Davide, alzatosi dal suo letto, si mise a passeggiare sulla terrazza del palazzo reale; e dalla terrazza vide una donna che si bagnava; e la donna era bellissima. </p>
<p id="v3"><sup><small>3</small></sup>  Davide mandò ad informarsi chi fosse la donna; e gli fu detto: 'È Bath-Sheba, figliuola di Eliam, moglie di Uria, lo Hitteo'. </p>
<p id="v4"><sup><small>4</small></sup>  E Davide inviò gente a prenderla; ed ella venne da lui, ed egli si giacque con lei, che si era purificata della sua contaminazione; poi ella se ne tornò a casa sua. </p>
<p id="v5"><sup><small>5</small></sup>  La donna rimase incinta, e lo fece sapere a Davide, dicendo: 'Sono incinta'. </p>
<p id="v6"><sup><small>6</small></sup>  Allora Davide fece dire a Joab: 'Mandami Uria, lo Hitteo'. E Joab mandò Uria da Davide. </p>
<p id="v7"><sup><small>7</small></sup>  Come Uria fu giunto da Davide, questi gli chiese come stessero Joab ed il popolo, e come andasse la guerra. </p>
<p id="v8"><sup><small>8</small></sup>  Poi Davide disse ad Uria: 'Scendi a casa tua e làvati i piedi'. Uria uscì dal palazzo reale, e gli furon portate appresso delle vivande del re. </p>
<p id="v9"><sup><small>9</small></sup>  Ma Uria dormì alla porta del palazzo del re con tutti i servi del suo signore, e non scese a casa sua. </p>
<p id="v10"><sup><small>10</small></sup>  E come ciò fu riferito a Davide e gli fu detto: 'Uria non è sceso a casa sua', Davide disse ad Uria: 'Non vieni tu di viaggio? Perché dunque non sei sceso a casa tua?' </p>
<p id="v11"><sup><small>11</small></sup>  Uria rispose a Davide: 'L'arca, Israele e Giuda abitano sotto le tende, Joab mio signore e i suoi servi sono accampati in aperta campagna, e io me n'entrerei in casa mia per mangiare e bere e per dormire con mia moglie? Com'è vero che tu vivi e che vive l'anima tua, io non farò tal cosa!' </p>
<p id="v12"><sup><small>12</small></sup>  E Davide disse ad Uria: 'Trattienti qui anche oggi, e domani ti lascerò partire'. Così Uria rimase a Gerusalemme quel giorno ed il seguente. </p>
<p id="v13"><sup><small>13</small></sup>  E Davide lo invitò a mangiare e a bere con sé; e lo ubriacò; e la sera Uria uscì per andarsene a dormire sul suo lettuccio coi servi del suo signore, ma non scese a casa sua. </p>
<p id="v14"><sup><small>14</small></sup>  La mattina seguente, Davide scrisse una lettera a Joab, e gliela mandò per le mani d'Uria. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Nella lettera avea scritto così: 'Ponete Uria al fronte, dove più ferve la mischia; poi ritiratevi da lui, perch'egli resti colpito e muoia'. </p>
<p id="v16"><sup><small>16</small></sup>  Joab dunque, assediando la città, pose Uria nel luogo dove sapeva che il nemico avea degli uomini valorosi. </p>
<p id="v17"><sup><small>17</small></sup>  Gli uomini della città fecero una sortita e attaccarono Joab; parecchi del popolo, della gente di Davide, caddero, e perì anche Uria lo Hitteo. </p>
<p id="v18"><sup><small>18</small></sup>  Allora Joab inviò un messo a Davide per fargli sapere tutte le cose ch'erano avvenute nella battaglia; </p>
<p id="v19"><sup><small>19</small></sup>  e diede al messo quest'ordine: 'Quando avrai finito di raccontare al re tutto quello ch'è successo nella battaglia, </p>
<p id="v20"><sup><small>20</small></sup>  se il re va in collera, e ti dice: - Perché vi siete accostati così alla città per dar battaglia? Non sapevate voi che avrebbero tirato di sulle mura? </p>
<p id="v21"><sup><small>21</small></sup>  Chi fu che uccise Abimelec, figliuolo di Jerubbesheth? Non fu ella una donna che gli gettò addosso un pezzo di macina dalle mura, sì ch'egli morì a Thebets? Perché vi siete accostati così alle mura? - tu digli allora: - Il tuo servo Uria lo Hitteo è morto anch'egli'. </p>
<p id="v22"><sup><small>22</small></sup>  Il messo dunque partì; e, giunto, riferì a Davide tutto quello che Joab l'aveva incaricato di dire. </p>
<p id="v23"><sup><small>23</small></sup>  Il messo disse a Davide: 'I nemici avevano avuto del vantaggio su di noi, e avevan fatto una sortita contro di noi nella campagna; ma noi fummo loro addosso fino alla porta della città; </p>
<p id="v24"><sup><small>24</small></sup>  allora gli arcieri tirarono sulla tua gente di sulle mura, e parecchi della gente del re perirono, e Uria lo Hitteo, tuo servo, perì anch'egli'. </p>
<p id="v25"><sup><small>25</small></sup>  Allora Davide disse al messo: 'Dirai così a Joab: - Non ti dolga quest'affare; poiché la spada or divora l'uno ed ora l'altro; rinforza l'attacco contro la città, e distruggila. - E tu fagli coraggio'. </p>
<p id="v26"><sup><small>26</small></sup>  Quando la moglie di Uria udì che Uria suo marito era morto, lo pianse; <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  e finito che ella ebbe il lutto, Davide la mandò a cercare e l'accolse in casa sua. Ella divenne sua moglie, e gli partorì un figliuolo. Ma quello che Davide avea fatto dispiacque all'Eterno. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Samuel/10">
          <span class="mdi mdi-arrow-left-drop-circle"></span><span class="pl-2">II Samuele - Capitolo 10</span>
        </a>
        </td>
        <td>
        <a href="/it/Bible/2_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Samuel/12">
          <span class="pr-2">II Samuele - Capitolo 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 11:14-17 <i>Assassinio di Uria</i>: <a href="/it/The_Urantia_Book/97#p9_15">LU 97:9.15</a>. </li>
  <li id="fn2"><a href="#cite2">↑</a> 11:26-27 <i>Betsabea</i>: <a href="/it/The_Urantia_Book/97#p9_10">LU 97:9.10</a>. </li>
</ol>
</div>
