<!--
title: II Samuele - Capitolo 6
description: 
published: true
date: 2023-11-8T21:45:54Z
tags: bible, bible—2 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Samuel/5">
          <span class="mdi mdi-arrow-left-drop-circle"></span><span class="pl-2">II Samuele - Capitolo 5</span>
        </a>
        </td>
        <td>
        <a href="/it/Bible/2_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Samuel/7">
          <span class="pr-2">II Samuele - Capitolo 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Davide radunò di nuovo tutti gli uomini scelti d'Israele, in numero di trentamila. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Poi si levò, e con tutto il popolo ch'era con lui, partì da Baalé di Giuda per trasportare di là l'arca di Dio, sulla quale è invocato il Nome, il nome dell'Eterno degli eserciti, che siede sovr'essa fra i cherubini. </p>
<p id="v3"><sup><small>3</small></sup>  E posero l'arca di Dio sopra un carro nuovo, e la levarono dalla casa di Abinadab ch'era sul colle; e Uzza e Ahio, figliuoli di Abinadab, conducevano il carro nuovo </p>
<p id="v4"><sup><small>4</small></sup>  con l'arca di Dio, e Ahio andava innanzi all'arca. </p>
<p id="v5"><sup><small>5</small></sup>  E Davide e tutta la casa d'Israele sonavano dinanzi all'Eterno ogni sorta di strumenti di legno di cipresso, e cetre, saltèri, timpani, sistri e cembali. </p>
<p id="v6"><sup><small>6</small></sup>  Or come furon giunti all'aia di Nacon, Uzza stese la mano verso l'arca di Dio e la tenne, perché i buoi la facevano piegare. </p>
<p id="v7"><sup><small>7</small></sup>  E l'ira dell'Eterno s'accese contro Uzza; Iddio lo colpì quivi per la sua temerità, ed ei morì in quel luogo presso l'arca di Dio. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Davide si attristò perché l'Eterno avea fatto una breccia nel popolo, colpendo Uzza; e quel luogo è stato chiamato Perets-Uzza fino al dì d'oggi. </p>
<p id="v9"><sup><small>9</small></sup>  E Davide, in quel giorno, ebbe paura dell'Eterno, e disse: 'Come verrebbe ella da me l'arca dell'Eterno?' </p>
<p id="v10"><sup><small>10</small></sup>  E Davide non volle ritirare l'arca dell'Eterno presso di sé nella città di Davide, ma la fece portare in casa di Obed-Edom di Gath. </p>
<p id="v11"><sup><small>11</small></sup>  E l'arca dell'Eterno rimase tre mesi in casa di Obed-Edom di Gath, e l'Eterno benedisse Obed-Edom e tutta la sua casa. </p>
<p id="v12"><sup><small>12</small></sup>  Allora fu detto al re Davide: 'L'Eterno ha benedetto la casa di Obed-Edom e tutto quel che gli appartiene, a motivo dell'arca di Dio'. Allora Davide andò e trasportò l'arca di Dio dalla casa di Obed-Edom su nella città di Davide, con gaudio. </p>
<p id="v13"><sup><small>13</small></sup>  Quando quelli che portavan l'arca dell'Eterno avean fatto sei passi, s'immolava un bue ed un vitello grasso. </p>
<p id="v14"><sup><small>14</small></sup>  E Davide danzava a tutta forza davanti all'Eterno, e s'era cinto di un efod di lino. </p>
<p id="v15"><sup><small>15</small></sup>  Così Davide e tutta la casa d'Israele trasportarono su l'arca dell'Eterno con giubilo e a suon di tromba. </p>
<p id="v16"><sup><small>16</small></sup>  Or avvenne che come l'arca dell'Eterno entrava nella città di Davide, Mical, figliuola di Saul, guardò dalla finestra; e vedendo il re Davide che saltava e danzava dinanzi all'Eterno, lo disprezzò in cuor suo. </p>
<p id="v17"><sup><small>17</small></sup>  Portaron dunque l'arca dell'Eterno, e la collocarono al suo posto, in mezzo alla tenda che Davide aveva rizzato per lei; e Davide offrì olocausti e sacrifizi di azioni di grazie dinanzi all'Eterno. </p>
<p id="v18"><sup><small>18</small></sup>  Quand'ebbe finito d'offrire gli olocausti e i sacrifizi di azioni di grazie, Davide benedisse il popolo nel nome dell'Eterno degli eserciti, </p>
<p id="v19"><sup><small>19</small></sup>  e distribuì a tutto il popolo, a tutta la moltitudine d'Israele, uomini e donne, un pane per uno, una porzione di carne e una schiacciata di fichi secchi. Poi tutto il popolo se ne andò, ciascuno a casa sua. </p>
<p id="v20"><sup><small>20</small></sup>  E come Davide, se ne tornava per benedire la sua famiglia, Mical, figliuola di Saul, gli uscì incontro e gli disse: 'Bell'onore s'è fatto oggi il re d'Israele a scoprirsi davanti agli occhi delle serve de' suoi servi, come si scoprirebbe un uomo da nulla!' </p>
<p id="v21"><sup><small>21</small></sup>  Davide rispose a Mical: 'L'ho fatto dinanzi all'Eterno che m'ha scelto invece di tuo padre e di tutta la sua casa per stabilirmi principe d'Israele, del popolo dell'Eterno; sì, dinanzi all'Eterno ho fatto festa. </p>
<p id="v22"><sup><small>22</small></sup>  Anzi mi abbasserò anche più di così, e mi renderò abbietto agli occhi miei; eppure, da quelle serve di cui tu parli, proprio da loro, io sarò onorato!' </p>
<p id="v23"><sup><small>23</small></sup>  E Mical, figlia di Saul, non ebbe figliuoli fino al giorno della sua morte. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Samuel/5">
          <span class="mdi mdi-arrow-left-drop-circle"></span><span class="pl-2">II Samuele - Capitolo 5</span>
        </a>
        </td>
        <td>
        <a href="/it/Bible/2_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Samuel/7">
          <span class="pr-2">II Samuele - Capitolo 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 6:1-17 <i>Arca di Yahweh</i>: <a href="/it/The_Urantia_Book/97#p9_14">LU 97:9.14</a>. </li>
  <li id="fn2"><a href="#cite2">↑</a> 6:7 <i>Dio ha detto di essere arrabbiato</i>: <a href="/it/The_Urantia_Book/4#p3_2">LU 4:3.2</a>. </li>
</ol>
</div>
