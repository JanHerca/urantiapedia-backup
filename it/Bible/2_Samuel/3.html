<!--
title: II Samuele - Capitolo 3
description: 
published: true
date: 2022-10-7T1:7:41Z
tags: bible, bible—2 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Samuel/2">II Samuele - Capitolo 2</a></td>
        <td><a href="/it/Bible/2_Samuel/Index">Indice</a></td>
        <td><a href="/it/Bible/2_Samuel/4">II Samuele - Capitolo 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  La guerra fra la casa di Saul e la casa di Davide fu lunga. Davide si faceva sempre più forte, mentre la casa di Saul si andava indebolendo. </p>
<p id="v2"><sup><small>2</small></sup>  E nacquero a Davide dei figliuoli a Hebron. Il suo primogenito fu Amnon, di Ahinoam, la Izreelita; </p>
<p id="v3"><sup><small>3</small></sup>  il secondo fu Kileab di Abigail, la Carmelita, ch'era stata moglie di Nabal; il terzo fu Absalom, figliuolo di Maaca, figliuola di Talmai, re di Gheshur; <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  il quarto fu Adonija, figliuolo di Hagghith; il quinto fu Scefatia, figliuolo di Abital, </p>
<p id="v5"><sup><small>5</small></sup>  e il sesto fu Ithream, figliuolo di Egla, moglie di Davide. Questi nacquero a Davide in Hebron. </p>
<p id="v6"><sup><small>6</small></sup>  Durante la guerra fra la casa di Saul e la casa di Davide, Abner si tenne costante dalla parte della casa di Saul. </p>
<p id="v7"><sup><small>7</small></sup>  Or Saul aveva avuta una concubina per nome Ritspa, figliuola di Aia; e Jsh-Bosheth disse ad Abner: 'Perché sei tu andato dalla concubina di mio padre?' </p>
<p id="v8"><sup><small>8</small></sup>  Abner si adirò forte per le parole di Jsh-Bosheth, e rispose: 'Sono io una testa di cane che tenga da Giuda? Oggi io do prova di benevolenza, verso la casa di Saul tuo padre, verso i suoi fratelli ed i suoi amici, non t'ho dato nelle mani di Davide, e proprio oggi tu mi rimproveri il fallo commesso con questa donna! </p>
<p id="v9"><sup><small>9</small></sup>  Iddio tratti Abner col massimo rigore, se io non faccio per Davide tutto quello che l'Eterno gli ha promesso con giuramento, </p>
<p id="v10"><sup><small>10</small></sup>  trasferendo il regno dalla casa di Saul a quella di lui, e stabilendo il trono di Davide sopra Israele e sopra Giuda, da Dan fino a Beer-Sheba'. </p>
<p id="v11"><sup><small>11</small></sup>  E Jsh-Bosheth non poté replicar verbo ad Abner, perché avea paura di lui. </p>
<p id="v12"><sup><small>12</small></sup>  E Abner spedì tosto de' messi a Davide per dirgli: 'A chi appartiene il paese?' e 'Fa' alleanza con me, e il mio braccio sarà al tuo servizio per volgere dalla tua parte tutto Israele'. </p>
<p id="v13"><sup><small>13</small></sup>  Davide rispose: 'Sta bene; io farò alleanza con te; ma una sola cosa ti chieggo, ed è che tu non ti presenti davanti a me senza menarmi Mical, figliuola di Saul, quando mi comparirai dinanzi'. </p>
<p id="v14"><sup><small>14</small></sup>  E Davide spedì de' messi a Jsh-Bosheth, figliuolo di Saul, per dirgli: 'Rendimi Mical, mia moglie, la quale io mi fidanzai a prezzo di cento prepuzi di Filistei'. </p>
<p id="v15"><sup><small>15</small></sup>  Jsh-Bosheth la mandò a prendere di presso al marito Paltiel, figliuolo di Lais. </p>
<p id="v16"><sup><small>16</small></sup>  E il marito andò con lei, l'accompagnò piangendo, e la seguì fino a Bahurim. Poi Abner gli disse: 'Va', torna indietro!' Ed egli se ne ritornò. </p>
<p id="v17"><sup><small>17</small></sup>  Intanto Abner entrò in trattative con gli anziani d'Israele, dicendo: 'Già da lungo tempo state cercando d'aver Davide per vostro re; </p>
<p id="v18"><sup><small>18</small></sup>  ora è tempo d'agire; giacché l'Eterno ha parlato di lui e ha detto: - Per mezzo di Davide, mio servo, io salverò il mio popolo Israele dalle mani dei Filistei e da quelle di tutti i suoi nemici'. </p>
<p id="v19"><sup><small>19</small></sup>  Abner si abboccò pure con quelli di Beniamino; quindi andò anche a trovar Davide a Hebron per metterlo a parte di tutto quello che Israele e tutta la casa di Beniamino aveano deciso. </p>
<p id="v20"><sup><small>20</small></sup>  Abner giunse a Hebron presso Davide, accompagnato da venti uomini; e Davide fece un convito ad Abner e agli uomini ch'erano con lui. </p>
<p id="v21"><sup><small>21</small></sup>  Poi Abner disse a Davide: 'Io mi leverò e andrò a radunare tutto Israele presso il re mio signore, affinché essi facciano alleanza teco e tu regni su tutto quello che il cuor tuo desidera'. Così Davide accomiatò Abner, che se ne andò in pace. </p>
<p id="v22"><sup><small>22</small></sup>  Or ecco che la gente di Davide e Joab tornavano da una scorreria, portando seco gran bottino; ma Abner non era più con Davide in Hebron, poiché questi lo avea licenziato ed egli se n'era andato in pace. </p>
<p id="v23"><sup><small>23</small></sup>  Quando Joab e tutta la gente ch'era con lui furono arrivati, qualcuno riferì la nuova a Joab, dicendo: 'Abner, figliuolo di Ner, è venuto dal re, il quale lo ha licenziato, ed egli se n'è andato in pace'. </p>
<p id="v24"><sup><small>24</small></sup>  Allora Joab si recò dal re, e gli disse: 'Che hai tu fatto? Ecco, Abner era venuto da te; perché l'hai tu licenziato, sì ch'egli ha potuto andarsene liberamente? </p>
<p id="v25"><sup><small>25</small></sup>  Tu sai chi sia Abner, figliuolo di Ner! egli è venuto per ingannarti, per spiare i tuoi movimenti e per sapere tutto quello che tu fai'. </p>
<p id="v26"><sup><small>26</small></sup>  E Joab, uscito che fu da Davide, spedì dei messi dietro ad Abner, i quali lo fecero ritornare dalla cisterna di Siva, senza che Davide ne sapesse nulla. </p>
<p id="v27"><sup><small>27</small></sup>  E quando Abner fu tornato a Hebron, Joab lo trasse in disparte nello spazio fra le due porte, come volendogli parlare in segreto, e quivi lo colpì nell'inguine, sì ch'egli ne morì; e ciò, per vendicare il sangue di Asael suo fratello. </p>
<p id="v28"><sup><small>28</small></sup>  Davide, avendo poi udito il fatto, disse: 'Io e il mio regno siamo in perpetuo innocenti, nel cospetto dell'Eterno, del sangue di Abner, figliuolo di Ner; </p>
<p id="v29"><sup><small>29</small></sup>  ricada esso sul capo di Joab e su tutta la casa di suo padre, e non manchi mai nella casa di Joab chi patisca di gonorrea o di piaga di lebbra o debba appoggiarsi al bastone o perisca di spada o sia senza pane!' </p>
<p id="v30"><sup><small>30</small></sup>  Così Joab ed Abishai, suo fratello, uccisero Abner, perché questi aveva ucciso Asael loro fratello, a Gabaon, in battaglia. </p>
<p id="v31"><sup><small>31</small></sup>  Davide disse a Joab e a tutto il popolo ch'era con lui: 'Stracciatevi le vesti, cingetevi di sacco, e fate cordoglio per la morte di Abner!' E il re Davide andò dietro alla bara. </p>
<p id="v32"><sup><small>32</small></sup>  Abner fu seppellito a Hebron, e il re alzò la voce e pianse sulla tomba di Abner; e pianse tutto il popolo. </p>
<p id="v33"><sup><small>33</small></sup>  E il re fece un canto funebre su Abner, e disse: "Doveva Abner morire come muore uno stolto? </p>
<p id="v34"><sup><small>34</small></sup>  Le tue mani non eran legate, né i tuoi piedi erano stretti nei ceppi! Sei caduto come si cade per mano di scellerati". </p>
<p id="v35"><sup><small>35</small></sup>  E tutto il popolo ricominciò a piangere Abner; poi s'accostò a Davide per fargli prender qualche cibo mentr'era ancora giorno; ma Davide giurò dicendo: 'Mi tratti Iddio con tutto il suo rigore se assaggerò pane o alcun'altra cosa prima che tramonti il sole!' </p>
<p id="v36"><sup><small>36</small></sup>  E tutto il popolo capì e approvò la cosa; tutto quello che il re fece fu approvato da tutto il popolo. </p>
<p id="v37"><sup><small>37</small></sup>  Così tutto il popolo e tutto Israele riconobbero in quel giorno che il re non entrava per nulla nell'uccisione di Abner, figliuolo di Ner. </p>
<p id="v38"><sup><small>38</small></sup>  E il re disse ai suoi servi: 'Non sapete voi che un principe ed un grand'uomo è caduto oggi in Israele? </p>
<p id="v39"><sup><small>39</small></sup>  Quanto a me, benché unto re, sono tuttora debole; mentre questa gente, i figliuoli di Tseruia, son troppo forti per me. Renda l'Eterno a chi fa il male secondo la malvagità di lui'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Samuel/2">II Samuele - Capitolo 2</a></td>
        <td><a href="/it/Bible/2_Samuel/Index">Indice</a></td>
        <td><a href="/it/Bible/2_Samuel/4">II Samuele - Capitolo 4</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:3 <i>Davide sposa Maacah</i>: <a href="/it/The_Urantia_Book/97#p9_10">LU 97:9.10</a>. </li>
</ol>
</div>
