<!--
title: II Samuele - Capitolo 18
description: 
published: true
date: 2023-11-8T21:45:54Z
tags: bible, bible—2 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Samuel/17">
          <span class="mdi mdi-arrow-left-drop-circle"></span><span class="pl-2">II Samuele - Capitolo 17</span>
        </a>
        </td>
        <td>
        <a href="/it/Bible/2_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Samuel/19">
          <span class="pr-2">II Samuele - Capitolo 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Davide fece la rivista della gente che avea seco, e costituì dei capitani di migliaia e de' capitani di centinaia per comandarla. </p>
<p id="v2"><sup><small>2</small></sup>  E fece marciare un terzo della sua gente sotto il comando di Joab, un terzo sotto il comando di Abishai, figliuolo di Tseruia, fratello di Joab, e un terzo sotto il comando di Ittai di Gath. Poi il re disse al popolo: 'Voglio andare anch'io con voi!' </p>
<p id="v3"><sup><small>3</small></sup>  Ma il popolo rispose: 'Tu non devi venire; perché, se noi fossimo messi in fuga, non si farebbe alcun caso di noi; quand'anche perisse la metà di noi, non se ne farebbe alcun caso; ma tu conti per diecimila di noi; or dunque è meglio che tu ti tenga pronto a darci aiuto dalla città'. </p>
<p id="v4"><sup><small>4</small></sup>  Il re rispose loro: 'Farò quello che vi par bene'. E il re si fermò presso la porta, mentre tutto l'esercito usciva a schiere di cento e di mille uomini. </p>
<p id="v5"><sup><small>5</small></sup>  E il re diede quest'ordine a Joab, ad Abishai e ad Ittai: 'Per amor mio, trattate con riguardo il giovine Absalom!' E tutto il popolo udì quando il re diede a tutti i capitani quest'ordine relativamente ad Absalom. </p>
<p id="v6"><sup><small>6</small></sup>  L'esercito si mise dunque in campagna contro Israele, e la battaglia ebbe luogo nella foresta di Efraim. </p>
<p id="v7"><sup><small>7</small></sup>  E il popolo d'Israele fu quivi sconfitto dalla gente di Davide; e la strage ivi fu grande in quel giorno, caddero ventimila uomini. </p>
<p id="v8"><sup><small>8</small></sup>  La battaglia si estese su tutta la contrada; e la foresta divorò in quel giorno assai più gente di quella che non avesse divorato la spada. </p>
<p id="v9"><sup><small>9</small></sup>  E Absalom s'imbatté nella gente di Davide. Absalom cavalcava il suo mulo; il mulo entrò sotto i rami intrecciati di un gran terebinto, e il capo di Absalom s'impigliò nel terebinto, talché egli rimase sospeso fra cielo e terra; mentre il mulo, ch'era sotto di lui, passava oltre. </p>
<p id="v10"><sup><small>10</small></sup>  Un uomo vide questo, e lo venne a riferire a Joab, dicendo: 'Ho veduto Absalom appeso a un terebinto'. </p>
<p id="v11"><sup><small>11</small></sup>  Joab rispose all'uomo che gli recava la nuova: 'Come! tu l'hai visto? E perché non l'hai tu, sul posto, steso morto al suolo? Io non avrei mancato di darti dieci sicli d'argento e una cintura'. </p>
<p id="v12"><sup><small>12</small></sup>  Ma quell'uomo disse a Joab: 'Quand'anche mi fossero messi in mano mille sicli d'argento, io non metterei la mano addosso al figliuolo del re; poiché noi abbiamo udito l'ordine che il re ha dato a te, ad Abishai e ad Ittai dicendo: - Badate che nessuno tocchi il giovine Absalom! - </p>
<p id="v13"><sup><small>13</small></sup>  E se io avessi perfidamente attentato alla sua vita, siccome nulla rimane occulto al re, tu stesso saresti sorto contro di me!' </p>
<p id="v14"><sup><small>14</small></sup>  Allora Joab disse: 'Io non voglio perder così il tempo con te'. E, presi in mano tre dardi, li immerse nel cuore di Absalom, che era ancora vivo in mezzo al terebinto. </p>
<p id="v15"><sup><small>15</small></sup>  Poi dieci giovani scudieri di Joab circondarono Absalom, e coi loro colpi lo finirono. </p>
<p id="v16"><sup><small>16</small></sup>  Allora Joab fe' sonare la tromba, e il popolo fece ritorno cessando d'inseguire Israele, perché Joab glielo impedì. </p>
<p id="v17"><sup><small>17</small></sup>  Poi presero Absalom, lo gettarono in una gran fossa nella foresta, ed elevarono sopra di lui un mucchio grandissimo di pietre; e tutto Israele fuggì, ciascuno nella sua tenda. </p>
<p id="v18"><sup><small>18</small></sup>  Or Absalom, mentr'era in vita, si era eretto il monumento ch'è nella Valle del re; perché diceva: 'Io non ho un figliuolo che conservi il ricordo del mio nome'; e diede il suo nome a quel monumento, che anche oggi si chiama 'monumento di Absalom'. </p>
<p id="v19"><sup><small>19</small></sup>  Ed Ahimaats, figliuolo di Tsadok, disse a Joab: 'Lasciami correre a portare al re la notizia che l'Eterno gli ha fatto giustizia contro i suoi nemici'. </p>
<p id="v20"><sup><small>20</small></sup>  Joab gli rispose: 'Non sarai tu che porterai oggi la notizia; la porterai un altro giorno; non porterai oggi la notizia, perché il figliuolo del re è morto'. </p>
<p id="v21"><sup><small>21</small></sup>  Poi Joab disse all'Etiopo: 'Va', e riferisci al re quello che hai veduto'. L'Etiopo s'inchinò a Joab, e corse via. </p>
<p id="v22"><sup><small>22</small></sup>  Ahimaats, figliuolo di Tsadok, disse di nuovo a Joab: 'Qualunque cosa avvenga, ti prego, lasciami correr dietro all'Etiopo!' Joab gli disse: 'Ma perché, figliuol mio, vuoi tu correre? La notizia non ti recherà nulla di buono'. </p>
<p id="v23"><sup><small>23</small></sup>  E l'altro: 'Qualunque cosa avvenga, voglio correre'. E Joab gli disse: 'Corri!' Allora Ahimaats prese la corsa per la via della pianura, e oltrepassò l'Etiopo. </p>
<p id="v24"><sup><small>24</small></sup>  Or Davide stava sedendo fra le due porte; la sentinella salì sul tetto della porta dal lato del muro; alzò gli occhi, guardò, ed ecco un uomo che correva tutto solo. </p>
<p id="v25"><sup><small>25</small></sup>  La sentinella gridò e avvertì il re. Il re disse: 'Se è solo, porta notizie'. E quello s'andava avvicinando sempre più. </p>
<p id="v26"><sup><small>26</small></sup>  Poi la sentinella vide un altr'uomo che correva, e gridò al guardiano: 'Ecco un altr'uomo che corre tutto solo!' E il re: 'Anche questo porta notizie'. </p>
<p id="v27"><sup><small>27</small></sup>  La sentinella disse: 'Il modo di correre del primo mi par quello di Ahimaats figliuolo di Tsadok'. E il re disse: 'È un uomo dabbene, e viene a portare buone notizie'. </p>
<p id="v28"><sup><small>28</small></sup>  E Ahimaats gridò al re: 'Pace!' E, prostratosi dinanzi al re con la faccia a terra, disse: 'Benedetto sia l'Eterno, l'Iddio tuo, che ha dato in tuo potere gli uomini che aveano alzate le mani contro il re, mio signore!' </p>
<p id="v29"><sup><small>29</small></sup>  Il re disse: 'Il giovine Absalom sta egli bene?' Ahimaats rispose: 'Quando Joab mandava il servo del re e me tuo servo io vidi un gran tumulto, ma non so di che si trattasse'. </p>
<p id="v30"><sup><small>30</small></sup>  Il re gli disse: 'Mettiti là da parte'. E quegli si mise da parte, e aspettò. </p>
<p id="v31"><sup><small>31</small></sup>  Quand'ecco arrivare l'Etiopo, che disse: 'Buone notizie per il re mio signore! L'Eterno t'ha reso oggi giustizia, liberandoti dalle mani di tutti quelli ch'erano insorti contro di te'. </p>
<p id="v32"><sup><small>32</small></sup>  Il re disse all'Etiopo: 'Il giovine Absalom sta egli bene?' L'Etiopo rispose: 'Possano i nemici del re mio signore, e tutti quelli che insorgono contro di te per farti del male, subir la sorte di quel giovane!' </p>
<p id="v33"><sup><small>33</small></sup>  Allora il re, vivamente commosso, salì nella camera che era sopra la porta, e pianse; e, nell'andare, diceva: 'Absalom figliuolo mio! Figliuolo mio, Absalom figliuol mio! Oh foss'io pur morto in vece tua, o Absalom figliuolo mio, figliuolo mio!' </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Samuel/17">
          <span class="mdi mdi-arrow-left-drop-circle"></span><span class="pl-2">II Samuele - Capitolo 17</span>
        </a>
        </td>
        <td>
        <a href="/it/Bible/2_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Samuel/19">
          <span class="pr-2">II Samuele - Capitolo 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
