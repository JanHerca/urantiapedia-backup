<!--
title: II Samuele - Capitolo 20
description: 
published: true
date: 2022-10-7T1:7:41Z
tags: bible, bible—2 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Samuel/19">II Samuele - Capitolo 19</a></td>
        <td><a href="/it/Bible/2_Samuel/Index">Indice</a></td>
        <td><a href="/it/Bible/2_Samuel/21">II Samuele - Capitolo 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or quivi, si trovava un uomo scellerato per nome Sheba, figliuolo di Bicri, un Beniaminita, il quale sonò la tromba, e disse: 'Noi non abbiamo nulla da spartire con Davide, non abbiamo nulla in comune col figliuolo d'Isai! O Israele, ciascuno alla sua tenda!' </p>
<p id="v2"><sup><small>2</small></sup>  E tutti gli uomini di Israele ripresero la via delle alture, separandosi da Davide per seguire Sheba, figliuolo di Bicri; ma quei di Giuda non si staccarono dal loro re, e l'accompagnarono dal Giordano fino a Gerusalemme. </p>
<p id="v3"><sup><small>3</small></sup>  Quando Davide fu giunto a casa sua a Gerusalemme, prese le dieci concubine che avea lasciate a custodia della casa e le fece rinchiudere; egli somministrava loro gli alimenti, ma non si accostava ad esse; e rimasero così rinchiuse, vivendo come vedove, fino al giorno della loro morte. </p>
<p id="v4"><sup><small>4</small></sup>  Poi il re disse ad Amasa: 'Radunami tutti gli uomini di Giuda entro tre giorni; e tu trovati qui'. </p>
<p id="v5"><sup><small>5</small></sup>  Amasa dunque partì per adunare gli uomini di Giuda; ma tardò oltre il tempo fissatogli dal re. </p>
<p id="v6"><sup><small>6</small></sup>  Allora Davide disse ad Abishai: 'Sheba, figliuolo di Bicri, ci farà adesso più male di Absalom; prendi tu la gente del tuo signore, e inseguilo onde non trovi delle città fortificate e ci sfugga'. </p>
<p id="v7"><sup><small>7</small></sup>  E Abishai partì, seguito dalla gente di Joab, dai Kerethei, dai Pelethei, e da tutti gli uomini più valorosi; e usciron da Gerusalemme per inseguire Sheba, figliuolo di Bicri. </p>
<p id="v8"><sup><small>8</small></sup>  Si trovavano presso alla gran pietra che è in Gabaon, quando Amasa venne loro incontro. Or Joab indossava la sua veste militare sulla quale cingeva una spada che, attaccata al cinturino, gli pendea dai fianchi nel suo fodero; mentre Joab si faceva innanzi, la spada gli cadde. </p>
<p id="v9"><sup><small>9</small></sup>  Joab disse ad Amasa: 'Stai tu bene, fratel mio?' E con la destra prese Amasa per la barba, per baciarlo. </p>
<p id="v10"><sup><small>10</small></sup>  Amasa non fece attenzione alla spada che Joab aveva in mano; e Joab lo colpì nel ventre sì che gli intestini si sparsero per terra; non lo colpì una seconda volta e quegli morì. Poi Joab ed Abishai, suo fratello, si misero a inseguire Sheba, figliuolo di Bicri. </p>
<p id="v11"><sup><small>11</small></sup>  Uno de' giovani di Joab era rimasto presso Amasa, e diceva: 'Chi vuol bene a Joab e chi è per Davide segua Joab!' </p>
<p id="v12"><sup><small>12</small></sup>  Intanto Amasa si rotolava nel sangue in mezzo alla strada. E quell'uomo vedendo che tutto il popolo si fermava, strascinò Amasa fuori della strada in un campo, e gli buttò addosso un mantello; perché avea visto che tutti quelli che gli arrivavan vicino, si fermavano; </p>
<p id="v13"><sup><small>13</small></sup>  ma quand'esso fu tolto dalla strada, tutti passavano al seguito di Joab per dar dietro a Sheba figliuolo di Bicri. </p>
<p id="v14"><sup><small>14</small></sup>  Joab passò per mezzo a tutte le tribù d'Israele fino ad Abel ed a Beth-Maaca. E tutto il fior fiore degli uomini si radunò e lo seguì. </p>
<p id="v15"><sup><small>15</small></sup>  E vennero e assediarono Sheba in Abel-Beth-Maaca, e innalzarono contro la città un bastione che dominava le fortificazioni e tutta la gente ch'era con Joab batteva in breccia le mura per abbatterle. </p>
<p id="v16"><sup><small>16</small></sup>  Allora una donna di senno gridò dalla città: 'Udite, udite! Vi prego, dite a Joab di appressarsi, ché gli voglio parlare!' </p>
<p id="v17"><sup><small>17</small></sup>  E quand'egli si fu avvicinato, la donna gli chiese: 'Sei tu Joab?' Egli rispose: 'Son io'. Allora ella gli disse: 'Ascolta la parola della tua serva'. Egli rispose: 'Ascolto'. </p>
<p id="v18"><sup><small>18</small></sup>  Ed ella riprese: 'Una volta si soleva dire: - Si domandi consiglio ad Abel! - ed era affar finito. </p>
<p id="v19"><sup><small>19</small></sup>  Abel è una delle città più pacifiche e più fedeli in Israele; e tu cerchi di far perire una città che è una madre in Israele. Perché vuoi tu distruggere l'eredità dell'Eterno?' </p>
<p id="v20"><sup><small>20</small></sup>  Joab rispose: 'Lungi, lungi da me l'idea di distruggere e di guastare. </p>
<p id="v21"><sup><small>21</small></sup>  Il fatto non sta così; ma un uomo della contrada montuosa d'Efraim, per nome Sheba, figliuolo di Bicri, ha levato la mano contro il re, contro Davide. Consegnatemi lui solo, ed io m'allontanerò dalla città'. E la donna disse a Joab: 'Ecco, la sua testa ti sarà gettata dalle mura'. </p>
<p id="v22"><sup><small>22</small></sup>  Allora la donna si rivolse a tutto il popolo col suo savio consiglio; e quelli tagliaron la testa a Sheba, figliuolo di Bicri, e la gettarono a Joab. E questi fece sonar la tromba; tutti si dispersero lungi dalla città, e ognuno se ne andò alla sua tenda. E Joab tornò a Gerusalemme presso il re. </p>
<p id="v23"><sup><small>23</small></sup>  Joab era a capo di tutto l'esercito d'Israele; Benaia, figliuolo di Jehoiada, era a capo dei Kerethei e dei Pelethei; </p>
<p id="v24"><sup><small>24</small></sup>  Adoram era preposto ai tributi; Joshafat, figliuolo di Ahilud, era archivista; </p>
<p id="v25"><sup><small>25</small></sup>  Sceia era segretario; Tsadok ed Abiathar erano sacerdoti; </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/2_Samuel/19">II Samuele - Capitolo 19</a></td>
        <td><a href="/it/Bible/2_Samuel/Index">Indice</a></td>
        <td><a href="/it/Bible/2_Samuel/21">II Samuele - Capitolo 21</a></td>
      </tr>
    </tbody>
  </table>
</figure>
