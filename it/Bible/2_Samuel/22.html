<!--
title: II Samuele - Capitolo 22
description: 
published: true
date: 2023-11-8T21:45:55Z
tags: bible, bible—2 samuel
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Samuel/21">
          <span class="mdi mdi-arrow-left-drop-circle"></span><span class="pl-2">II Samuele - Capitolo 21</span>
        </a>
        </td>
        <td>
        <a href="/it/Bible/2_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Samuel/23">
          <span class="pr-2">II Samuele - Capitolo 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Davide rivolse all'Eterno le parole di questo cantico quando l'Eterno l'ebbe riscosso dalla mano di tutti i suoi nemici e dalla mano di Saul. Egli disse: </p>
<p id="v2"><sup><small>2</small></sup>  "L'Eterno è la mia ròcca, la mia fortezza, il mio liberatore; <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  l'Iddio ch'è la mia rupe, in cui mi rifugio, il mio scudo, il mio potente salvatore, il mio alto ricetto, il mio asilo. O mio salvatore, tu mi salvi dalla violenza! <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Io invocai l'Eterno ch'è degno d'ogni lode, e fui salvato dai miei nemici. </p>
<p id="v5"><sup><small>5</small></sup>  Le onde della morte m'avean circondato e i torrenti della distruzione m'aveano spaventato. </p>
<p id="v6"><sup><small>6</small></sup>  I legami del soggiorno dei morti m'aveano attorniato, i lacci della morte m'aveano còlto. </p>
<p id="v7"><sup><small>7</small></sup>  Nella mia distretta invocai l'Eterno, e gridai al mio Dio. Egli udì la mia voce dal suo tempio, e il mio grido pervenne ai suoi orecchi. </p>
<p id="v8"><sup><small>8</small></sup>  Allora la terra fu scossa e tremò, i fondamenti de' cieli furono smossi e scrollati, perch'egli era acceso d'ira. </p>
<p id="v9"><sup><small>9</small></sup>  Un fumo saliva dalle sue nari; un fuoco consumante gli usciva dalla bocca, e ne procedevano carboni accesi. </p>
<p id="v10"><sup><small>10</small></sup>  Egli abbassò i cieli e discese, avendo sotto i piedi una densa caligine. </p>
<p id="v11"><sup><small>11</small></sup>  Cavalcava sopra un cherubino e volava ed appariva sulle ali del vento. </p>
<p id="v12"><sup><small>12</small></sup>  Avea posto intorno a sé, come un padiglione, le tenebre, le raccolte d'acque, le dense nubi de' cieli. </p>
<p id="v13"><sup><small>13</small></sup>  Dallo splendore che lo precedeva, si sprigionavano carboni accesi. </p>
<p id="v14"><sup><small>14</small></sup>  L'Eterno tuonò dai cieli e l'Altissimo diè fuori la sua voce. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Avventò saette, e disperse i nemici; lanciò folgori, e li mise in rotta. </p>
<p id="v16"><sup><small>16</small></sup>  Allora apparve il letto del mare, e i fondamenti del mondo furono scoperti allo sgridare dell'Eterno, al soffio del vento delle sue nari. </p>
<p id="v17"><sup><small>17</small></sup>  Egli distese dall'alto la mano e mi prese, mi trasse fuori dalle grandi acque. </p>
<p id="v18"><sup><small>18</small></sup>  Mi riscosse dal mio potente nemico, da quelli che mi odiavano; perch'eran più forti di me. </p>
<p id="v19"><sup><small>19</small></sup>  Essi m'eran piombati addosso nel dì della mia calamità, ma l'Eterno fu il mio sostegno. </p>
<p id="v20"><sup><small>20</small></sup>  Egli mi trasse fuori al largo, mi liberò perché mi gradisce. </p>
<p id="v21"><sup><small>21</small></sup>  L'Eterno mi ha retribuito secondo la mia giustizia, mi ha reso secondo la purità delle mie mani, </p>
<p id="v22"><sup><small>22</small></sup>  poiché ho osservato le vie dell'Eterno e non mi sono empiamente sviato dal mio Dio. </p>
<p id="v23"><sup><small>23</small></sup>  Poiché ho tenuto tutte le sue leggi davanti a me, e non mi sono allontanato dai suoi statuti. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  E sono stato integro verso di lui, e mi son guardato dalla mia iniquità. </p>
<p id="v25"><sup><small>25</small></sup>  Ond'è che l'Eterno m'ha reso secondo la mia giustizia, secondo la mia purità nel suo cospetto. </p>
<p id="v26"><sup><small>26</small></sup>  Tu ti mostri pietoso verso il pio, integro verso l'uomo integro; <sup id="cite6"><a href="#fn6">[6]</a></sup></p>
<p id="v27"><sup><small>27</small></sup>  ti mostri puro col puro e ti mostri astuto col perverso; </p>
<p id="v28"><sup><small>28</small></sup>  tu salvi la gente afflitta, e il tuo sguardo si ferma sugli alteri, per abbassarli. </p>
<p id="v29"><sup><small>29</small></sup>  Sì, tu sei la mia lampada, o Eterno, e l'Eterno illumina le mie tenebre. </p>
<p id="v30"><sup><small>30</small></sup>  Con te io assalgo tutta una schiera, col mio Dio salgo sulle mura. </p>
<p id="v31"><sup><small>31</small></sup>  La via di Dio è perfetta, la parola dell'Eterno è purgata col fuoco. Egli è lo scudo di tutti quelli che sperano in lui. <sup id="cite7"><a href="#fn7">[7]</a></sup></p>
<p id="v32"><sup><small>32</small></sup>  Poiché chi è Dio fuor dell'Eterno? E chi è Ròcca fuor del nostro Dio? </p>
<p id="v33"><sup><small>33</small></sup>  Iddio è la mia potente fortezza, e rende la mia via perfetta. <sup id="cite8"><a href="#fn8">[8]</a></sup></p>
<p id="v34"><sup><small>34</small></sup>  Egli rende i miei piedi simili a quelli delle cerve e mi rende saldo sui miei alti luoghi. </p>
<p id="v35"><sup><small>35</small></sup>  Egli ammaestra le mie mani alla battaglia e le mie braccia tendono un arco di rame. </p>
<p id="v36"><sup><small>36</small></sup>  Tu m'hai anche dato lo scudo della tua salvezza, e la tua benignità m'ha fatto grande. </p>
<p id="v37"><sup><small>37</small></sup>  Tu hai allargato la via ai miei passi; e i miei piedi non hanno vacillato. </p>
<p id="v38"><sup><small>38</small></sup>  Io ho inseguito i miei nemici e li ho distrutti, e non son tornato addietro prima d'averli annientati. </p>
<p id="v39"><sup><small>39</small></sup>  Li ho annientati, schiacciati; e non son risorti; son caduti sotto i miei piedi. </p>
<p id="v40"><sup><small>40</small></sup>  Tu m'hai cinto di forza per la guerra, tu hai fatto piegare sotto di me i miei avversari; </p>
<p id="v41"><sup><small>41</small></sup>  hai fatto voltar le spalle davanti a me ai miei nemici, a quelli che m'odiavano, ed io li ho distrutti. </p>
<p id="v42"><sup><small>42</small></sup>  Hanno guardato, ma non vi fu chi li salvasse; han gridato all'Eterno, ma egli non rispose loro; </p>
<p id="v43"><sup><small>43</small></sup>  io li ho tritati come polvere della terra, li ho pestati, calpestati, come il fango delle strade. </p>
<p id="v44"><sup><small>44</small></sup>  Tu m'hai liberato dalle dissensioni del mio popolo, m'hai conservato capo di nazioni; un popolo che non conoscevo m'è stato sottoposto. </p>
<p id="v45"><sup><small>45</small></sup>  I figli degli stranieri m'hanno reso omaggio, al solo udir parlare di me, m'hanno prestato ubbidienza. </p>
<p id="v46"><sup><small>46</small></sup>  I figli degli stranieri son venuti meno, sono usciti tremanti dai loro ripari. </p>
<p id="v47"><sup><small>47</small></sup>  Viva l'Eterno! Sia benedetta la mia ròcca! e sia esaltato Iddio, la ròcca della mia salvezza! </p>
<p id="v48"><sup><small>48</small></sup>  l'Iddio che fa la mia vendetta, e mi sottomette i popoli, </p>
<p id="v49"><sup><small>49</small></sup>  che mi trae dalle mani dei miei nemici. Sì, tu mi sollevi sopra i miei avversari, mi riscuoti dall'uomo violento. </p>
<p id="v50"><sup><small>50</small></sup>  Perciò, o Eterno, ti loderò fra le nazioni, e salmeggerò al tuo nome. </p>
<p id="v51"><sup><small>51</small></sup>  Grandi liberazioni egli accorda al suo re, ed usa benignità verso il suo unto, verso Davide e la sua progenie in perpetuo". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/2_Samuel/21">
          <span class="mdi mdi-arrow-left-drop-circle"></span><span class="pl-2">II Samuele - Capitolo 21</span>
        </a>
        </td>
        <td>
        <a href="/it/Bible/2_Samuel/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/2_Samuel/23">
          <span class="pr-2">II Samuele - Capitolo 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 22:2 <i>Liberatore dei mondi</i>: <a href="/it/The_Urantia_Book/128#p1_10">LU 128:1.10</a>. </li>
  <li id="fn2"><a href="#cite2">↑</a> 22:3,47 <i>Dio di salvezza</i>: <a href="/it/The_Urantia_Book/2#p6_3">LU 2:6.3</a>. </li>
  <li id="fn3"><a href="#cite3">↑</a> 22:14 <i>I più alti</i>: <a href="/it/The_Urantia_Book/43#p3_1">LU 43:3.1</a>.  <i>Dio Altissimo</i>: <a href="/it/The_Urantia_Book/93#p2_3">LU 93:2.3</a>.  <i>Altissimo</i>: <a href="/it/The_Urantia_Book/93#p3_2">LU 93:3.2</a>. </li>
  <li id="fn4"><a href="#cite4">↑</a> 22:14-15 <i>Tuono</i>: <a href="/it/The_Urantia_Book/85#p4_3">LU 85:4.3</a>. </li>
  <li id="fn5"><a href="#cite5">↑</a> 22:23 <i>Dio del giudizio</i>: <a href="/it/The_Urantia_Book/96#p6_3">LU 96:6.3</a>. </li>
  <li id="fn6"><a href="#cite6">↑</a> 22:26 <i>Parte 3: Misericordia al misericordioso</i>: <a href="/it/The_Urantia_Book/97#p1_8">LU 97:1.8</a>. </li>
  <li id="fn7"><a href="#cite7">↑</a> 22:31 <i>Nessun errore</i>: <a href="/it/The_Urantia_Book/2#p1_2">LU 2:1.2</a>. </li>
  <li id="fn8"><a href="#cite8">↑</a> 22:33 <i>Dio è onnipotente</i>: <a href="/it/The_Urantia_Book/131#p10_3">LU 131:10.3</a>.  <i>La potenza di Dio</i>: <a href="/it/The_Urantia_Book/1#p1_4">LU 1:1.4</a>.  <i>Onnipotente</i>: <a href="/it/The_Urantia_Book/142#p3_7">LU 142:3.7</a>.  <i>Il Potere</i>: <a href="/it/The_Urantia_Book/131#p10_6">LU 131:10.6</a>. </li>
</ol>
</div>
