<!--
title: Proverbi - Capitolo 12
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Proverbs/11">Proverbi - Capitolo 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Proverbs/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Proverbs/13">Proverbi - Capitolo 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Chi ama la correzione ama la scienza, ma chi odia la riprensione è uno stupido. </p>
<p id="v2"><sup><small>2</small></sup>  L'uomo buono ottiene il favore dell'Eterno, ma l'Eterno condanna l'uomo pien di malizia. </p>
<p id="v3"><sup><small>3</small></sup>  L'uomo non diventa stabile con l'empietà, ma la radice dei giusti non sarà mai smossa. </p>
<p id="v4"><sup><small>4</small></sup>  La donna virtuosa è la corona del marito, ma quella che fa vergogna gli è un tarlo nell'ossa. </p>
<p id="v5"><sup><small>5</small></sup>  I pensieri dei giusti sono equità, ma i disegni degli empi son frode. </p>
<p id="v6"><sup><small>6</small></sup>  Le parole degli empi insidiano la vita, ma la bocca degli uomini retti procura liberazione. </p>
<p id="v7"><sup><small>7</small></sup>  Gli empi, una volta rovesciati, non sono più, ma la casa dei giusti rimane in piedi. </p>
<p id="v8"><sup><small>8</small></sup>  L'uomo è lodato in proporzione del suo senno, ma chi ha il cuore pervertito sarà sprezzato. </p>
<p id="v9"><sup><small>9</small></sup>  È meglio essere in umile stato ed avere un servo, che fare il borioso e mancar di pane. </p>
<p id="v10"><sup><small>10</small></sup>  Il giusto ha cura della vita del suo bestiame, ma le viscere degli empi sono crudeli. </p>
<p id="v11"><sup><small>11</small></sup>  Chi coltiva la sua terra avrà pane da saziarsi, ma chi va dietro ai fannulloni è privo di senno. </p>
<p id="v12"><sup><small>12</small></sup>  L'empio agogna la preda de' malvagi, ma la radice dei giusti porta il suo frutto. </p>
<p id="v13"><sup><small>13</small></sup>  Nel peccato delle labbra sta un'insidia funesta, ma il giusto uscirà dalla distretta. </p>
<p id="v14"><sup><small>14</small></sup>  Per il frutto della sua bocca l'uomo è saziato di beni, e ad ognuno è reso secondo l'opera delle sue mani. </p>
<p id="v15"><sup><small>15</small></sup>  La via dello stolto è diritta agli occhi suoi, ma chi ascolta i consigli è savio. </p>
<p id="v16"><sup><small>16</small></sup>  Lo stolto lascia scorger subito il suo cruccio, ma chi dissimula un affronto è uomo accorto. </p>
<p id="v17"><sup><small>17</small></sup>  Chi dice la verità proclama ciò ch'è giusto, ma il falso testimonio parla con inganno. </p>
<p id="v18"><sup><small>18</small></sup>  C'è chi, parlando inconsultamente, trafigge come spada, ma la lingua de' savi reca guarigione. </p>
<p id="v19"><sup><small>19</small></sup>  Il labbro veridico è stabile in perpetuo, ma la lingua bugiarda non dura che un istante. </p>
<p id="v20"><sup><small>20</small></sup>  L'inganno è nel cuore di chi macchina il male, ma per chi nutre propositi di pace v'è gioia. </p>
<p id="v21"><sup><small>21</small></sup>  Nessun male incoglie al giusto, ma gli empi son pieni di guai. </p>
<p id="v22"><sup><small>22</small></sup>  Le labbra bugiarde sono un abominio per l'Eterno, ma quelli che agiscono con sincerità gli sono graditi. </p>
<p id="v23"><sup><small>23</small></sup>  L'uomo accorto nasconde quello che sa, ma il cuor degli stolti proclama la loro follia. </p>
<p id="v24"><sup><small>24</small></sup>  La mano dei diligenti dominerà, ma la pigra sarà tributaria. </p>
<p id="v25"><sup><small>25</small></sup>  Il cordoglio ch'è nel cuore dell'uomo l'abbatte, ma la parola buona lo rallegra. </p>
<p id="v26"><sup><small>26</small></sup>  Il giusto indica la strada al suo compagno, ma la via degli empi li fa smarrire. </p>
<p id="v27"><sup><small>27</small></sup>  Il pigro non arrostisce la sua caccia, ma la solerzia è per l'uomo un tesoro prezioso. </p>
<p id="v28"><sup><small>28</small></sup>  Nel sentiero della giustizia sta la vita, e nella via ch'essa traccia non v'è morte. </p>
