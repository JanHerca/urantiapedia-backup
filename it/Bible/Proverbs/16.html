<!--
title: Proverbi - Capitolo 16
description: 
published: true
date: 2022-10-7T1:7:41Z
tags: bible, bible—proverbs
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/15">Proverbi - Capitolo 15</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/17">Proverbi - Capitolo 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  All'uomo, i disegni del cuore; ma la risposta della lingua vien dall'Eterno. </p>
<p id="v2"><sup><small>2</small></sup>  Tutte le vie dell'uomo a lui sembran pure, ma l'Eterno pesa gli spiriti. </p>
<p id="v3"><sup><small>3</small></sup>  Rimetti le cose tue nell'Eterno, e i tuoi disegni avran buona riuscita. </p>
<p id="v4"><sup><small>4</small></sup>  L'Eterno ha fatto ogni cosa per uno scopo; anche l'empio, per il dì della sventura. </p>
<p id="v5"><sup><small>5</small></sup>  Chi è altero d'animo è in abominio all'Eterno; certo è che non rimarrà impunito. </p>
<p id="v6"><sup><small>6</small></sup>  Con la bontà e con la fedeltà l'iniquità si espia, e col timor dell'Eterno si evita il male. </p>
<p id="v7"><sup><small>7</small></sup>  Quando l'Eterno gradisce le vie d'un uomo, riconcilia con lui anche i nemici. </p>
<p id="v8"><sup><small>8</small></sup>  Meglio poco con giustizia, che grandi entrate senza equità. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Il cuor dell'uomo medita la sua via, ma l'Eterno dirige i suoi passi. </p>
<p id="v10"><sup><small>10</small></sup>  Sulle labbra del re sta una sentenza divina; quando pronunzia il giudizio la sua bocca non erra. </p>
<p id="v11"><sup><small>11</small></sup>  La stadera e le bilance giuste appartengono all'Eterno, tutti i pesi del sacchetto son opera sua. </p>
<p id="v12"><sup><small>12</small></sup>  I re hanno orrore di fare il male, perché il trono è reso stabile con la giustizia. </p>
<p id="v13"><sup><small>13</small></sup>  Le labbra giuste sono gradite ai re; essi amano chi parla rettamente. </p>
<p id="v14"><sup><small>14</small></sup>  Ira del re vuol dire messaggeri di morte, ma l'uomo savio la placherà. </p>
<p id="v15"><sup><small>15</small></sup>  La serenità del volto del re dà la vita, e il suo favore è come nube di pioggia primaverile. </p>
<p id="v16"><sup><small>16</small></sup>  L'acquisto della sapienza oh quanto è migliore di quello dell'oro, e l'acquisto dell'intelligenza preferibile a quel dell'argento! </p>
<p id="v17"><sup><small>17</small></sup>  La strada maestra dell'uomo retto è evitare il male; chi bada alla sua via preserva l'anima sua. </p>
<p id="v18"><sup><small>18</small></sup>  La superbia precede la rovina, e l'alterezza dello spirito precede la caduta. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Meglio esser umile di spirito coi miseri, che spartir la preda coi superbi. </p>
<p id="v20"><sup><small>20</small></sup>  Chi presta attenzione alla Parola se ne troverà bene, e beato colui che confida nell'Eterno! </p>
<p id="v21"><sup><small>21</small></sup>  Il savio di cuore è chiamato intelligente, e la dolcezza delle labbra aumenta il sapere. </p>
<p id="v22"><sup><small>22</small></sup>  Il senno, per chi lo possiede, è fonte di vita, ma la stoltezza è il castigo degli stolti. </p>
<p id="v23"><sup><small>23</small></sup>  Il cuore del savio gli rende assennata la bocca, e aumenta il sapere sulle sue labbra. </p>
<p id="v24"><sup><small>24</small></sup>  Le parole soavi sono un favo di miele: dolcezza all'anima, salute al corpo. </p>
<p id="v25"><sup><small>25</small></sup>  V'è tal via che all'uomo par diritta, ma finisce col menare alla morte. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  La fame del lavoratore lavora per lui, perché la sua bocca lo stimola. </p>
<p id="v27"><sup><small>27</small></sup>  L'uomo cattivo va scavando ad altri del male; sulle sue labbra c'è come un fuoco divorante. </p>
<p id="v28"><sup><small>28</small></sup>  L'uomo perverso semina contese, e il maldicente disunisce gli amici migliori. </p>
<p id="v29"><sup><small>29</small></sup>  L'uomo violento trascina il compagno, e lo mena per una via non buona. </p>
<p id="v30"><sup><small>30</small></sup>  Chi chiude gli occhi per macchinar cose perverse, chi si morde le labbra, ha già compiuto il male. </p>
<p id="v31"><sup><small>31</small></sup>  I capelli bianchi sono una corona d'onore; la si trova sulla via della giustizia. </p>
<p id="v32"><sup><small>32</small></sup>  Chi è lento all'ira val più del prode guerriero; chi padroneggia se stesso val più di chi espugna città. <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  Si gettan le sorti nel grembo, ma ogni decisione vien dall'Eterno. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/15">Proverbi - Capitolo 15</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/17">Proverbi - Capitolo 17</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 16:8 <i>Meglio poco con la rettitudine</i>: <a href="/it/The_Urantia_Book/149#p5_2">LU 149:5.2</a>. </li>
  <li id="fn2"><a href="#cite2">↑</a> 16:18 <i>Prima della caduta viene l'orgoglio</i>: <a href="/it/The_Urantia_Book/111#p6_10">LU 111:6.10</a>.  <i>L'orgoglio va prima della distruzione</i>: <a href="/it/The_Urantia_Book/131#p2_6">LU 131:2.6</a>. </li>
  <li id="fn3"><a href="#cite3">↑</a> 16:25 <i>Una via che sembra giusta</i>: <a href="/it/The_Urantia_Book/139#p12_5">LU 139:12.5</a>. </li>
  <li id="fn4"><a href="#cite4">↑</a> 16:32 <i>Numero 1: prende una città</i>: <a href="/it/The_Urantia_Book/28#p6_20">LU 28:6.20</a>.  <i>Colui che governa il proprio spirito, potente</i>: <a href="/it/The_Urantia_Book/131#p2_6">LU 131:2.6</a>.  <i>Chi governa se stesso è grande</i>: <a href="/it/The_Urantia_Book/143#p2_3">LU 143:2.3</a>. </li>
  <li id="fn5"><a href="#cite5">↑</a> 16:33 <i>Dio come Disponente</i>: <a href="/it/The_Urantia_Book/2#p1_2">LU 2:1.2</a>. </li>
</ol>
</div>
