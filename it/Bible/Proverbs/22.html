<!--
title: Proverbi - Capitolo 22
description: 
published: true
date: 2023-11-8T21:45:55Z
tags: bible, bible—proverbs
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Proverbs/21">
          <span class="mdi mdi-arrow-left-drop-circle"></span><span class="pl-2">Proverbi - Capitolo 21</span>
        </a>
        </td>
        <td>
        <a href="/it/Bible/Proverbs/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Proverbs/23">
          <span class="pr-2">Proverbi - Capitolo 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  La buona riputazione è da preferirsi alle molte ricchezze; e la stima, all'argento e all'oro. </p>
<p id="v2"><sup><small>2</small></sup>  Il ricco e il povero s'incontrano; l'Eterno li ha fatti tutti e due. </p>
<p id="v3"><sup><small>3</small></sup>  L'uomo accorto vede venire il male, e si nasconde; ma i semplici tirano innanzi, e ne portan la pena. </p>
<p id="v4"><sup><small>4</small></sup>  Il frutto dell'umiltà e del timor dell'Eterno è ricchezza e gloria e vita. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Spine e lacci sono sulla via del perverso; chi ha cura dell'anima sua se ne tien lontano. </p>
<p id="v6"><sup><small>6</small></sup>  Inculca al fanciullo la condotta che deve tenere; anche quando sarà vecchio non se ne dipartirà. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Il ricco signoreggia sui poveri, e chi prende in prestito è schiavo di chi presta. </p>
<p id="v8"><sup><small>8</small></sup>  Chi semina iniquità miete sciagura, e la verga della sua collera è infranta. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  L'uomo dallo sguardo benevolo sarà benedetto, perché dà del suo pane al povero. </p>
<p id="v10"><sup><small>10</small></sup>  Caccia via il beffardo, se n'andranno le contese, e cesseran le liti e gli oltraggi. </p>
<p id="v11"><sup><small>11</small></sup>  Chi ama la purità del cuore e ha la grazia sulle labbra, ha il re per amico. </p>
<p id="v12"><sup><small>12</small></sup>  Gli occhi dell'Eterno proteggono la scienza, ma egli rende vane le parole del perfido. </p>
<p id="v13"><sup><small>13</small></sup>  Il pigro dice: 'Là fuori c'è un leone; sarò ucciso per la strada'. </p>
<p id="v14"><sup><small>14</small></sup>  La bocca delle donne corrotte è una fossa profonda; colui ch'è in ira all'Eterno, vi cadrà dentro. </p>
<p id="v15"><sup><small>15</small></sup>  La follia è legata al cuore del fanciullo, ma la verga della correzione l'allontanerà da lui. </p>
<p id="v16"><sup><small>16</small></sup>  Chi opprime il povero, l'arricchisce; chi dona al ricco, non fa che impoverirlo. </p>
<p id="v17"><sup><small>17</small></sup>  Porgi l'orecchio e ascolta le parole dei Savi ed applica il cuore alla mia scienza. <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Ti sarà dolce custodirle in petto, e averle tutte pronte sulle tue labbra. </p>
<p id="v19"><sup><small>19</small></sup>  Ho voluto istruirti oggi, sì, proprio te, perché la tua fiducia sia posta nell'Eterno. </p>
<p id="v20"><sup><small>20</small></sup>  Non ho io già da tempo scritto per te consigli e insegnamenti </p>
<p id="v21"><sup><small>21</small></sup>  per farti conoscere cose certe, parole vere, onde tu possa risponder parole vere a chi t'interroga? </p>
<p id="v22"><sup><small>22</small></sup>  Non derubare il povero perch'è povero, e non opprimere il misero alla porta; </p>
<p id="v23"><sup><small>23</small></sup>  ché l'Eterno difenderà la loro causa, e spoglierà della vita chi avrà spogliato loro. </p>
<p id="v24"><sup><small>24</small></sup>  Non fare amicizia con l'uomo iracondo e non andare con l'uomo violento, </p>
<p id="v25"><sup><small>25</small></sup>  che tu non abbia ad imparare le sue vie e ad esporre a un'insidia l'anima tua. </p>
<p id="v26"><sup><small>26</small></sup>  Non esser di quelli che dan la mano, che fanno sicurtà per debiti. </p>
<p id="v27"><sup><small>27</small></sup>  Se non hai di che pagare, perché esporti a farti portar via il letto? </p>
<p id="v28"><sup><small>28</small></sup>  Non spostare il termine antico, che fu messo dai tuoi padri. <sup id="cite5"><a href="#fn5">[5]</a></sup></p>
<p id="v29"><sup><small>29</small></sup>  Hai tu veduto un uomo spedito nelle sue faccende? Egli starà al servizio dei re; non starà al servizio della gente oscura. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Proverbs/21">
          <span class="mdi mdi-arrow-left-drop-circle"></span><span class="pl-2">Proverbi - Capitolo 21</span>
        </a>
        </td>
        <td>
        <a href="/it/Bible/Proverbs/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Proverbs/23">
          <span class="pr-2">Proverbi - Capitolo 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 22:4 <i>Ricchezza dono di Dio ai giusti</i>: <a href="/it/The_Urantia_Book/95#p4_2">LU 95:4.2</a>. </li>
  <li id="fn2"><a href="#cite2">↑</a> 22:6 <i>Educazione dei figli</i>: <a href="/it/The_Urantia_Book/84#p7_30">LU 84:7.30</a>. </li>
  <li id="fn3"><a href="#cite3">↑</a> 22:8 <i>Raccogli quello che semini</i>: <a href="/it/The_Urantia_Book/131#p2_9">LU 131:2.9</a>. </li>
  <li id="fn4"><a href="#cite4">↑</a> 22:17-29 <i>Dal libro della saggezza</i>: <a href="/it/The_Urantia_Book/95#p4_5">LU 95:4.5</a>. </li>
  <li id="fn5"><a href="#cite5">↑</a> 22:28 <i>Rispetto dei punti di riferimento</i>: <a href="/it/The_Urantia_Book/69#p9_13">LU 69:9.13</a>. </li>
</ol>
</div>
