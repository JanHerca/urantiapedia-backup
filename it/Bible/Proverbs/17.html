<!--
title: Proverbi - Capitolo 17
description: 
published: true
date: 2022-10-7T1:7:41Z
tags: bible, bible—proverbs
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/16">Proverbi - Capitolo 16</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/18">Proverbi - Capitolo 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  È meglio un tozzo di pan secco con la pace, che una casa piena di carni con la discordia. <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Il servo sagace dominerà sul figlio che fa onta, e avrà parte all'eredità insieme coi fratelli. </p>
<p id="v3"><sup><small>3</small></sup>  La coppella è per l'argento e il fornello per l'oro, ma chi prova i cuori è l'Eterno. </p>
<p id="v4"><sup><small>4</small></sup>  Il malvagio dà ascolto alle labbra inique, e il bugiardo dà retta alla cattiva lingua. </p>
<p id="v5"><sup><small>5</small></sup>  Chi beffa il povero oltraggia Colui che l'ha fatto; chi si rallegra dell'altrui sventura non rimarrà impunito. </p>
<p id="v6"><sup><small>6</small></sup>  I figliuoli de' figliuoli son la corona de' vecchi, e i padri son la gloria dei loro figliuoli. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Un parlar solenne non s'addice all'uomo da nulla; quanto meno s'addicono ad un principe labbra bugiarde! </p>
<p id="v8"><sup><small>8</small></sup>  Il regalo è una pietra preziosa agli occhi di chi lo possiede; dovunque si volga, egli riesce. </p>
<p id="v9"><sup><small>9</small></sup>  Chi copre i falli si procura amore, ma chi sempre vi torna su, disunisce gli amici migliori. </p>
<p id="v10"><sup><small>10</small></sup>  Un rimprovero fa più impressione all'uomo intelligente, che cento percosse allo stolto. </p>
<p id="v11"><sup><small>11</small></sup>  Il malvagio non cerca che ribellione, ma un messaggero crudele gli sarà mandato contro. </p>
<p id="v12"><sup><small>12</small></sup>  Meglio imbattersi in un'orsa derubata dei suoi piccini, che in un insensato nella sua follia. </p>
<p id="v13"><sup><small>13</small></sup>  Il male non si dipartirà dalla casa di chi rende il male per il bene. </p>
<p id="v14"><sup><small>14</small></sup>  Cominciare una contesa è dar la stura all'acqua; perciò ritirati prima che la lite s'inasprisca. </p>
<p id="v15"><sup><small>15</small></sup>  Chi assolve il reo e chi condanna il giusto sono ambedue in abominio all'Eterno. </p>
<p id="v16"><sup><small>16</small></sup>  A che serve il danaro in mano allo stolto? ad acquistar saviezza?... Ma se non ha senno. </p>
<p id="v17"><sup><small>17</small></sup>  L'amico ama in ogni tempo; è nato per essere un fratello nella distretta. </p>
<p id="v18"><sup><small>18</small></sup>  L'uomo privo di senno dà la mano e fa sicurtà per altri davanti al suo prossimo. </p>
<p id="v19"><sup><small>19</small></sup>  Chi ama le liti ama il peccato; chi alza troppo la sua porta, cerca la rovina. </p>
<p id="v20"><sup><small>20</small></sup>  Chi ha il cuor falso non trova bene, e chi ha la lingua perversa cade nella sciagura. </p>
<p id="v21"><sup><small>21</small></sup>  Chi genera uno stolto ne avrà cordoglio, e il padre dell'uomo da nulla non avrà gioia. </p>
<p id="v22"><sup><small>22</small></sup>  Un cuore allegro è un buon rimedio, ma uno spirito abbattuto secca l'ossa. <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  L'empio accetta regali di sottomano per pervertire le vie della giustizia. </p>
<p id="v24"><sup><small>24</small></sup>  La sapienza sta dinanzi a chi ha intelligenza, ma gli occhi dello stolto vagano agli estremi confini della terra. </p>
<p id="v25"><sup><small>25</small></sup>  Il figliuolo stolto è il cordoglio del padre e l'amarezza di colei che l'ha partorito. </p>
<p id="v26"><sup><small>26</small></sup>  Non è bene condannare il giusto, foss'anche ad un'ammenda, né colpire i principi per la loro probità. </p>
<p id="v27"><sup><small>27</small></sup>  Chi modera le sue parole possiede la scienza, e chi ha lo spirito calmo è un uomo prudente. </p>
<p id="v28"><sup><small>28</small></sup>  Anche lo stolto, quando tace, passa per savio; chi tien chiuse le labbra è uomo intelligente. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/16">Proverbi - Capitolo 16</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/18">Proverbi - Capitolo 18</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 17:6 <i>Amore per i nipoti</i>: <a href="/it/The_Urantia_Book/84#p7_10">LU 84:7.10</a>.  <i>Amore per i nipoti</i>: <a href="/it/The_Urantia_Book/66#p7_4">LU 66:7.4</a>. </li>
  <li id="fn2"><a href="#cite2">↑</a> 17:22 <i>Un cuore allegro è una buona medicina</i>: <a href="/it/The_Urantia_Book/149#p5_2">LU 149:5.2</a>.  <i>Buon cuore buona medicina</i>: <a href="/it/The_Urantia_Book/131#p2_9">LU 131:2.9</a>. </li>
  <li id="fn3"><a href="#cite3">↑</a> 17 <i>Dal libro della saggezza</i>: <a href="/it/The_Urantia_Book/95#p4_5">LU 95:4.5</a>. </li>
</ol>
</div>
