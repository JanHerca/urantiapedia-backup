<!--
title: Proverbi - Capitolo 2
description: 
published: true
date: 2022-10-7T1:7:41Z
tags: bible, bible—proverbs
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/1">Proverbi - Capitolo 1</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/3">Proverbi - Capitolo 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Figliuol mio, se ricevi le mie parole e serbi con cura i miei comandamenti, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  prestando orecchio alla sapienza e inclinando il cuore all'intelligenza; </p>
<p id="v3"><sup><small>3</small></sup>  sì, se chiami il discernimento e rivolgi la tua voce all'intelligenza, </p>
<p id="v4"><sup><small>4</small></sup>  se la cerchi come l'argento e ti dai a scavarla come un tesoro, </p>
<p id="v5"><sup><small>5</small></sup>  allora intenderai il timor dell'Eterno, e troverai la conoscenza di Dio. </p>
<p id="v6"><sup><small>6</small></sup>  Poiché l'Eterno dà la sapienza; dalla sua bocca procedono la scienza e l'intelligenza. </p>
<p id="v7"><sup><small>7</small></sup>  Egli tiene in serbo per gli uomini retti un aiuto potente, uno scudo per quelli che camminano integramente, </p>
<p id="v8"><sup><small>8</small></sup>  affin di proteggere i sentieri della equità e di custodire la via dei suoi fedeli. </p>
<p id="v9"><sup><small>9</small></sup>  Allora intenderai la giustizia, l'equità, la rettitudine, tutte le vie del bene. </p>
<p id="v10"><sup><small>10</small></sup>  Perché la sapienza t'entrerà nel cuore, e la scienza sarà gradevole all'anima tua; </p>
<p id="v11"><sup><small>11</small></sup>  la riflessione veglierà su te, e l'intelligenza ti proteggerà; </p>
<p id="v12"><sup><small>12</small></sup>  ti scamperà così dalla via malvagia, dalla gente che parla di cose perverse, <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  da quelli che lasciano i sentieri della rettitudine per camminare nella via delle tenebre, </p>
<p id="v14"><sup><small>14</small></sup>  che godono a fare il male e si compiacciono delle perversità del malvagio, </p>
<p id="v15"><sup><small>15</small></sup>  che seguono sentieri storti e battono vie tortuose. </p>
<p id="v16"><sup><small>16</small></sup>  Ti scamperà dalla donna adultera, dalla infedele che usa parole melate, </p>
<p id="v17"><sup><small>17</small></sup>  che ha abbandonato il compagno della sua giovinezza e ha dimenticato il patto del suo Dio. </p>
<p id="v18"><sup><small>18</small></sup>  Poiché la sua casa pende verso la morte, e i suoi sentieri menano ai defunti. </p>
<p id="v19"><sup><small>19</small></sup>  Nessuno di quelli che vanno da lei ne ritorna, nessuno riprende i sentieri della vita. </p>
<p id="v20"><sup><small>20</small></sup>  Così camminerai per la via dei buoni, e rimarrai nei sentieri dei giusti. </p>
<p id="v21"><sup><small>21</small></sup>  Ché gli uomini retti abiteranno la terra, e quelli che sono integri vi rimarranno; </p>
<p id="v22"><sup><small>22</small></sup>  ma gli empi saranno sterminati di sulla terra e gli sleali ne saranno divelti. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/1">Proverbi - Capitolo 1</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/3">Proverbi - Capitolo 3</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 2:1-2 <i>Insegnamento dei figli</i>: <a href="/it/The_Urantia_Book/95#p4_2">LU 95:4.2</a>. </li>
  <li id="fn2"><a href="#cite2">↑</a> 2:12 <i>Liberazione dal male</i>: <a href="/it/The_Urantia_Book/121#p5_11">LU 121:5.11</a>. </li>
</ol>
</div>
