<!--
title: Proverbi - Capitolo 30
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Proverbs/29">Proverbi - Capitolo 29</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Proverbs/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Proverbs/31">Proverbi - Capitolo 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Parole di Agur, figliuolo di Jaké. Sentenze pronunziate da quest'uomo per Itiel, per Itiel ed Ucal. </p>
<p id="v2"><sup><small>2</small></sup>  Certo, io sono più stupido d'ogni altro, e non ho l'intelligenza d'un uomo. </p>
<p id="v3"><sup><small>3</small></sup>  Non ho imparato la sapienza, e non ho la conoscenza del Santo. </p>
<p id="v4"><sup><small>4</small></sup>  Chi è salito in cielo e n'è disceso? Chi ha raccolto il vento nel suo pugno? Chi ha racchiuse l'acque nella sua veste? Chi ha stabilito tutti i confini della terra? Qual è il suo nome e il nome del suo figlio? Lo sai tu? </p>
<p id="v5"><sup><small>5</small></sup>  Ogni parola di Dio è affinata col fuoco. Egli è uno scudo per chi confida in lui. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Non aggiunger nulla alle sue parole, ch'egli non t'abbia a riprendere, e tu non sia trovato bugiardo. </p>
<p id="v7"><sup><small>7</small></sup>  Io t'ho chiesto due cose: non me le rifiutare, prima ch'io muoia: </p>
<p id="v8"><sup><small>8</small></sup>  allontana da me vanità e parola mendace; non mi dare né povertà né ricchezze, cibami del pane che m'è necessario, </p>
<p id="v9"><sup><small>9</small></sup>  ond'io, essendo sazio, non giunga a rinnegarti, e a dire: 'Chi è l'Eterno?' ovvero, diventato povero, non rubi, e profani il nome del mio Dio. </p>
<p id="v10"><sup><small>10</small></sup>  Non calunniare il servo presso al suo padrone, ch'ei non ti maledica e tu non abbia a subirne la pena. </p>
<p id="v11"><sup><small>11</small></sup>  V'è una razza di gente che maledice suo padre e non benedice sua madre. </p>
<p id="v12"><sup><small>12</small></sup>  V'è una razza di gente che si crede pura, e non è lavata dalla sua sozzura. </p>
<p id="v13"><sup><small>13</small></sup>  V'è una razza di gente che ha gli occhi alteri e come! e le palpebre superbe. </p>
<p id="v14"><sup><small>14</small></sup>  V'è una razza di gente i cui denti sono spade e i mascellari, coltelli, per divorare del tutto i miseri sulla terra, e i bisognosi fra gli uomini. </p>
<p id="v15"><sup><small>15</small></sup>  La mignatta ha due figliuole, che dicono: 'Dammi' 'dammi!' Ci son tre cose che non si sazian mai, anzi quattro, che non dicon mai: 'Basta!' </p>
<p id="v16"><sup><small>16</small></sup>  Il soggiorno dei morti, il seno sterile, la terra che non si sazia d'acqua, e il fuoco, che non dice mai: 'Basta!' </p>
<p id="v17"><sup><small>17</small></sup>  L'occhio di chi si fa beffe del padre e disdegna d'ubbidire alla madre, lo caveranno i corvi del torrente, lo divoreranno gli aquilotti. </p>
<p id="v18"><sup><small>18</small></sup>  Ci son tre cose per me troppo maravigliose; anzi quattro, ch'io non capisco: </p>
<p id="v19"><sup><small>19</small></sup>  la traccia dell'aquila nell'aria, la traccia del serpente sulla roccia, la traccia della nave in mezzo al mare, la traccia dell'uomo nella giovane. </p>
<p id="v20"><sup><small>20</small></sup>  Tale è la condotta della donna adultera: essa mangia, si pulisce la bocca, e dice: 'Non ho fatto nulla di male!' </p>
<p id="v21"><sup><small>21</small></sup>  Per tre cose la terra trema, anzi per quattro, che non può sopportare: </p>
<p id="v22"><sup><small>22</small></sup>  per un servo quando diventa re, per un uomo da nulla quando ha pane a sazietà, </p>
<p id="v23"><sup><small>23</small></sup>  per una donna, non mai chiesta, quando giunge a maritarsi, e per una serva quando diventa erede della padrona. </p>
<p id="v24"><sup><small>24</small></sup>  Ci son quattro animali fra i più piccoli della terra, e nondimeno pieni di saviezza: </p>
<p id="v25"><sup><small>25</small></sup>  le formiche, popolo senza forze, che si preparano il cibo durante l'estate; </p>
<p id="v26"><sup><small>26</small></sup>  i conigli, popolo non potente, che fissano la loro dimora nelle rocce; </p>
<p id="v27"><sup><small>27</small></sup>  le locuste, che non hanno re, e procedon tutte, divise per schiere; </p>
<p id="v28"><sup><small>28</small></sup>  la lucertola, che puoi prender con le mani, eppur si trova nei palazzi dei re. </p>
<p id="v29"><sup><small>29</small></sup>  Queste tre creature hanno una bella andatura, anche queste quattro hanno un passo magnifico: </p>
<p id="v30"><sup><small>30</small></sup>  il leone, ch'è il più forte degli animali, e non indietreggia dinanzi ad alcuno; </p>
<p id="v31"><sup><small>31</small></sup>  il cavallo dai fianchi serrati, il capro, e il re alla testa dei suoi eserciti. </p>
<p id="v32"><sup><small>32</small></sup>  Se hai agito follemente cercando d'innalzarti, o se hai pensato del male, mettiti la mano sulla bocca; </p>
<p id="v33"><sup><small>33</small></sup>  perché, come chi sbatte la panna ne fa uscire il burro, chi comprime il naso ne fa uscire il sangue, così chi spreme l'ira ne fa uscire contese. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 30:5-6 <i>Scrittura non infallibile (Contra)</i>: <a href="/it/The_Urantia_Book/159#p4_6">LU 159:4.6</a>. </li>
</ol>
</div>
