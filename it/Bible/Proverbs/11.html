<!--
title: Proverbi - Capitolo 11
description: 
published: true
date: 2022-10-7T1:7:41Z
tags: bible, bible—proverbs
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/10">Proverbi - Capitolo 10</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/12">Proverbi - Capitolo 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  La bilancia falsa è un abominio per l'Eterno, ma il peso giusto gli è grato. </p>
<p id="v2"><sup><small>2</small></sup>  Venuta la superbia, viene anche l'ignominia; ma la sapienza è con gli umili. </p>
<p id="v3"><sup><small>3</small></sup>  L'integrità degli uomini retti li guida, ma la perversità dei perfidi è la loro rovina. </p>
<p id="v4"><sup><small>4</small></sup>  Le ricchezze non servono a nulla nel giorno dell'ira, ma la giustizia salva da morte. </p>
<p id="v5"><sup><small>5</small></sup>  La giustizia dell'uomo integro gli appiana la via, ma l'empio cade per la sua empietà. </p>
<p id="v6"><sup><small>6</small></sup>  La giustizia degli uomini retti li libera, ma i perfidi restan presi nella loro propria malizia. </p>
<p id="v7"><sup><small>7</small></sup>  Quando un empio muore, la sua speranza perisce, e l'aspettazione degl'iniqui è annientata. </p>
<p id="v8"><sup><small>8</small></sup>  Il giusto è tratto fuor dalla distretta, e l'empio ne prende il posto. </p>
<p id="v9"><sup><small>9</small></sup>  Con la sua bocca l'ipocrita rovina il suo prossimo, ma i giusti sono liberati dalla loro perspicacia. </p>
<p id="v10"><sup><small>10</small></sup>  Quando i giusti prosperano, la città gioisce; ma quando periscono gli empi son gridi di giubilo. </p>
<p id="v11"><sup><small>11</small></sup>  Per la benedizione degli uomini retti la città è esaltata, ma è sovvertita dalla bocca degli empi. </p>
<p id="v12"><sup><small>12</small></sup>  Chi sprezza il prossimo è privo di senno, ma l'uomo accorto tace. </p>
<p id="v13"><sup><small>13</small></sup>  Chi va sparlando svela i segreti, ma chi ha lo spirito leale tien celata la cosa. </p>
<p id="v14"><sup><small>14</small></sup>  Quando manca una savia direzione il popolo cade; nel gran numero de' consiglieri sta la salvezza. </p>
<p id="v15"><sup><small>15</small></sup>  Chi si fa mallevadore d'un altro ne soffre danno, ma chi odia la mallevadoria è sicuro. </p>
<p id="v16"><sup><small>16</small></sup>  La donna graziosa ottiene la gloria, e gli uomini forti ottengon la ricchezza. </p>
<p id="v17"><sup><small>17</small></sup>  L'uomo benigno fa del bene a se stesso, ma il crudele tortura la sua propria carne. </p>
<p id="v18"><sup><small>18</small></sup>  L'empio fa un'opera fallace, ma chi semina giustizia ha una ricompensa sicura. </p>
<p id="v19"><sup><small>19</small></sup>  Così la giustizia mena alla vita, ma chi va dietro al male s'incammina alla morte. </p>
<p id="v20"><sup><small>20</small></sup>  I perversi di cuore sono un abominio per l'Eterno, ma gl'integri nella loro condotta gli sono graditi. </p>
<p id="v21"><sup><small>21</small></sup>  No, certo, il malvagio non rimarrà impunito, ma la progenie dei giusti scamperà. </p>
<p id="v22"><sup><small>22</small></sup>  Una donna bella, ma senza giudizio, è un anello d'oro nel grifo d'un porco. </p>
<p id="v23"><sup><small>23</small></sup>  Il desiderio dei giusti è il bene soltanto, ma la prospettiva degli empi è l'ira. </p>
<p id="v24"><sup><small>24</small></sup>  C'è chi spande liberalmente e diventa più ricco, e c'è chi risparmia più del dovere e non fa che impoverire. </p>
<p id="v25"><sup><small>25</small></sup>  L'anima benefica sarà nell'abbondanza, e chi annaffia sarà egli pure annaffiato. </p>
<p id="v26"><sup><small>26</small></sup>  Chi detiene il grano è maledetto dal popolo, ma la benedizione è sul capo di chi lo vende. </p>
<p id="v27"><sup><small>27</small></sup>  Chi procaccia il bene s'attira benevolenza, ma chi cerca il male, male gl'incoglierà. </p>
<p id="v28"><sup><small>28</small></sup>  Chi confida nelle sue ricchezze cadrà, ma i giusti rinverdiranno a guisa di fronde. </p>
<p id="v29"><sup><small>29</small></sup>  Chi getta lo scompiglio in casa sua erediterà vento, e lo stolto sarà lo schiavo di chi ha il cuor savio. </p>
<p id="v30"><sup><small>30</small></sup>  Il frutto del giusto è un albero di vita, e il savio fa conquista d'anime. </p>
<p id="v31"><sup><small>31</small></sup>  Ecco, il giusto riceve la sua retribuzione sulla terra, quanto più l'empio e il peccatore! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/10">Proverbi - Capitolo 10</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/12">Proverbi - Capitolo 12</a></td>
      </tr>
    </tbody>
  </table>
</figure>
