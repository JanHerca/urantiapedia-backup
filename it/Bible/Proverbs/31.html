<!--
title: Proverbi - Capitolo 31
description: 
published: true
date: 2023-11-8T21:45:55Z
tags: bible, bible—proverbs
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Proverbs/30">
          <span class="mdi mdi-arrow-left-drop-circle"></span><span class="pl-2">Proverbi - Capitolo 30</span>
        </a>
        </td>
        <td>
        <a href="/it/Bible/Proverbs/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Parole del re Lemuel. Sentenze con le quali sua madre lo ammaestrò. </p>
<p id="v2"><sup><small>2</small></sup>  Che ti dirò, figlio mio? che ti dirò, figlio delle mie viscere? che ti dirò, o figlio dei miei voti? </p>
<p id="v3"><sup><small>3</small></sup>  Non dare il tuo vigore alle donne, né i tuoi costumi a quelle che perdono i re. </p>
<p id="v4"><sup><small>4</small></sup>  Non s'addice ai re, o Lemuel, non s'addice ai re bere del vino, né ai principi, bramar la cervogia: </p>
<p id="v5"><sup><small>5</small></sup>  che a volte, avendo bevuto, non dimentichino la legge, e non disconoscano i diritti d'ogni povero afflitto. </p>
<p id="v6"><sup><small>6</small></sup>  Date della cervogia a chi sta per perire, e del vino a chi ha l'anima amareggiata; </p>
<p id="v7"><sup><small>7</small></sup>  affinché bevano, dimentichino la loro miseria, e non si ricordin più dei loro travagli. </p>
<p id="v8"><sup><small>8</small></sup>  Apri la tua bocca in favore del mutolo, per sostener la causa di tutti i derelitti; </p>
<p id="v9"><sup><small>9</small></sup>  apri la tua bocca, giudica con giustizia, fa' ragione al misero ed al bisognoso. </p>
<p id="v10"><sup><small>10</small></sup>  Una donna forte e virtuosa chi la troverà? il suo pregio sorpassa di molto quello delle perle. </p>
<p id="v11"><sup><small>11</small></sup>  Il cuore del suo marito confida in lei, ed egli non mancherà mai di provviste. </p>
<p id="v12"><sup><small>12</small></sup>  Ella gli fa del bene, e non del male, tutti i giorni della sua vita. </p>
<p id="v13"><sup><small>13</small></sup>  Ella si procura della lana e del lino, e lavora con diletto con le proprie mani. </p>
<p id="v14"><sup><small>14</small></sup>  Ella è simile alle navi dei mercanti: fa venire il suo cibo da lontano. </p>
<p id="v15"><sup><small>15</small></sup>  Ella si alza quando ancora è notte, distribuisce il cibo alla famiglia e il còmpito alle sue donne di servizio. </p>
<p id="v16"><sup><small>16</small></sup>  Ella posa gli occhi sopra un campo, e l'acquista; col guadagno delle sue mani pianta una vigna. </p>
<p id="v17"><sup><small>17</small></sup>  Ella si ricinge di forza i fianchi, e fa robuste le sue braccia. </p>
<p id="v18"><sup><small>18</small></sup>  Ella s'accorge che il suo lavoro rende bene; la sua lucerna non si spegne la notte. </p>
<p id="v19"><sup><small>19</small></sup>  Ella mette la mano alla ròcca, e le sue dita maneggiano il fuso. </p>
<p id="v20"><sup><small>20</small></sup>  Ella stende le palme al misero, e porge le mani al bisognoso. </p>
<p id="v21"><sup><small>21</small></sup>  Ella non teme la neve per la sua famiglia, perché tutta la sua famiglia è vestita di lana scarlatta. </p>
<p id="v22"><sup><small>22</small></sup>  Ella si fa dei tappeti, ha delle vesti di lino finissimo e di porpora. </p>
<p id="v23"><sup><small>23</small></sup>  Il suo marito è rispettato alle porte, quando si siede fra gli Anziani del paese. </p>
<p id="v24"><sup><small>24</small></sup>  Ella fa delle tuniche e le vende, e delle cinture che dà al mercante. </p>
<p id="v25"><sup><small>25</small></sup>  Forza e dignità sono il suo manto, ed ella si ride dell'avvenire. </p>
<p id="v26"><sup><small>26</small></sup>  Ella apre la bocca con sapienza, ed ha sulla lingua insegnamenti di bontà. </p>
<p id="v27"><sup><small>27</small></sup>  Ella sorveglia l'andamento della sua casa, e non mangia il pane di pigrizia. </p>
<p id="v28"><sup><small>28</small></sup>  I suoi figliuoli sorgono e la proclaman beata, e il suo marito la loda, dicendo: </p>
<p id="v29"><sup><small>29</small></sup>  'Molte donne si son portate valorosamente, ma tu le superi tutte!' </p>
<p id="v30"><sup><small>30</small></sup>  La grazia è fallace e la bellezza è cosa vana; ma la donna che teme l'Eterno è quella che sarà lodata. </p>
<p id="v31"><sup><small>31</small></sup>  Datele del frutto delle sue mani, e le opere sue la lodino alle porte! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Proverbs/30">
          <span class="mdi mdi-arrow-left-drop-circle"></span><span class="pl-2">Proverbi - Capitolo 30</span>
        </a>
        </td>
        <td>
        <a href="/it/Bible/Proverbs/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        </td>
      </tr>
    </tbody>
  </table>
</figure>
