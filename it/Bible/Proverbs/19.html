<!--
title: Proverbi - Capitolo 19
description: 
published: true
date: 2022-10-7T1:7:41Z
tags: bible, bible—proverbs
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/18">Proverbi - Capitolo 18</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/20">Proverbi - Capitolo 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Meglio un povero che cammina nella sua integrità, di colui ch'è perverso di labbra ed anche stolto. </p>
<p id="v2"><sup><small>2</small></sup>  L'ardore stesso, senza conoscenza, non è cosa buona: e chi cammina in fretta sbaglia strada. </p>
<p id="v3"><sup><small>3</small></sup>  La stoltezza dell'uomo ne perverte la via, ma il cuor di lui s'irrita contro l'Eterno. </p>
<p id="v4"><sup><small>4</small></sup>  Le ricchezze procurano gran numero d'amici, ma il povero è abbandonato anche dal suo compagno. </p>
<p id="v5"><sup><small>5</small></sup>  Il falso testimonio non rimarrà impunito, e chi spaccia menzogne non avrà scampo. </p>
<p id="v6"><sup><small>6</small></sup>  Molti corteggiano l'uomo generoso, e tutti sono amici dell'uomo munificente. </p>
<p id="v7"><sup><small>7</small></sup>  Tutti i fratelli del povero l'odiano; quanto più gli amici suoi s'allontaneranno da lui! Ei li sollecita con parole, ma già sono scomparsi. </p>
<p id="v8"><sup><small>8</small></sup>  Chi acquista senno ama l'anima sua; e chi serba con cura la prudenza troverà del bene. </p>
<p id="v9"><sup><small>9</small></sup>  Il falso testimonio non rimarrà impunito, e chi spaccia menzogne perirà. </p>
<p id="v10"><sup><small>10</small></sup>  Vivere in delizie non s'addice allo stolto; quanto meno s'addice allo schiavo dominare sui principi! </p>
<p id="v11"><sup><small>11</small></sup>  Il senno rende l'uomo lento all'ira, ed egli stima sua gloria il passar sopra le offese. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  L'ira del re è come il ruggito d'un leone, ma il suo favore è come rugiada sull'erba. </p>
<p id="v13"><sup><small>13</small></sup>  Un figliuolo stolto è una grande sciagura per suo padre, e le risse d'una moglie sono il gocciolar continuo d'un tetto. </p>
<p id="v14"><sup><small>14</small></sup>  Casa e ricchezze sono un'eredità dei padri, ma una moglie giudiziosa è un dono dell'Eterno. </p>
<p id="v15"><sup><small>15</small></sup>  La pigrizia fa cadere nel torpore, e l'anima indolente patirà la fame. </p>
<p id="v16"><sup><small>16</small></sup>  Chi osserva il comandamento ha cura dell'anima sua, ma chi non si dà pensiero della propria condotta morrà. </p>
<p id="v17"><sup><small>17</small></sup>  Chi ha pietà del povero presta all'Eterno, che gli contraccambierà l'opera buona. </p>
<p id="v18"><sup><small>18</small></sup>  Castiga il tuo figliuolo, mentre c'è ancora speranza, ma non ti lasciar andare sino a farlo morire. </p>
<p id="v19"><sup><small>19</small></sup>  L'uomo dalla collera violenta dev'esser punito; ché, se lo scampi, dovrai tornare daccapo. </p>
<p id="v20"><sup><small>20</small></sup>  Ascolta il consiglio e ricevi l'istruzione, affinché tu diventi savio per il resto della vita. </p>
<p id="v21"><sup><small>21</small></sup>  Ci sono molti disegni nel cuor dell'uomo, ma il piano dell'Eterno è quello che sussiste. </p>
<p id="v22"><sup><small>22</small></sup>  Ciò che rende caro l'uomo è la bontà, e un povero val più d'un bugiardo. </p>
<p id="v23"><sup><small>23</small></sup>  Il timor dell'Eterno mena alla vita; chi l'ha si sazia, e passa la notte non visitato da alcun male. </p>
<p id="v24"><sup><small>24</small></sup>  Il pigro tuffa la mano nel piatto, e non fa neppure tanto da portarla alla bocca. </p>
<p id="v25"><sup><small>25</small></sup>  Percuoti il beffardo, e il semplice si farà accorto; riprendi l'intelligente, e imparerà la scienza. </p>
<p id="v26"><sup><small>26</small></sup>  Il figlio che fa vergogna e disonore, rovina suo padre e scaccia sua madre. </p>
<p id="v27"><sup><small>27</small></sup>  Cessa, figliuol mio, d'ascoltar l'istruzione, se ti vuoi allontanare dalle parole della scienza. </p>
<p id="v28"><sup><small>28</small></sup>  Il testimonio iniquo si burla della giustizia, e la bocca degli empi trangugia l'iniquità. </p>
<p id="v29"><sup><small>29</small></sup>  I giudicî son preparati per i beffardi e le percosse per il dosso degli stolti. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/18">Proverbi - Capitolo 18</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/20">Proverbi - Capitolo 20</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 19:11 <i>La discrezione allontana l'ira</i>: <a href="/it/The_Urantia_Book/149#p4_2">LU 149:4.2</a>. </li>
</ol>
</div>
