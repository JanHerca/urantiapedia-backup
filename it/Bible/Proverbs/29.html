<!--
title: Proverbi - Capitolo 29
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Proverbs/28">Proverbi - Capitolo 28</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Proverbs/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Proverbs/30">Proverbi - Capitolo 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'uomo che, essendo spesso ripreso, irrigidisce il collo, sarà di subito fiaccato, senza rimedio. </p>
<p id="v2"><sup><small>2</small></sup>  Quando i giusti son numerosi, il popolo si rallegra: ma quando domina l'empio, il popolo geme. </p>
<p id="v3"><sup><small>3</small></sup>  L'uomo che ama la sapienza, rallegra suo padre; ma chi frequenta le meretrici dissipa i suoi beni. </p>
<p id="v4"><sup><small>4</small></sup>  Il re, con la giustizia, rende stabile il paese; ma chi pensa solo a imporre tasse, lo rovina. </p>
<p id="v5"><sup><small>5</small></sup>  L'uomo che lusinga il prossimo, gli tende una rete davanti ai piedi. </p>
<p id="v6"><sup><small>6</small></sup>  Nella trasgressione del malvagio v'è un'insidia; ma il giusto canta e si rallegra. </p>
<p id="v7"><sup><small>7</small></sup>  Il giusto prende conoscenza della causa de' miseri, ma l'empio non ha intendimento né conoscenza. </p>
<p id="v8"><sup><small>8</small></sup>  I beffardi soffian nel fuoco delle discordie cittadine, ma i savi calmano le ire. </p>
<p id="v9"><sup><small>9</small></sup>  Se un savio viene a contesa con uno stolto, quello va in collera e ride, e non c'è da intendersi. </p>
<p id="v10"><sup><small>10</small></sup>  Gli uomini di sangue odiano chi è integro, ma gli uomini retti ne proteggono la vita. </p>
<p id="v11"><sup><small>11</small></sup>  Lo stolto dà sfogo a tutta la sua ira, ma il savio rattiene la propria. </p>
<p id="v12"><sup><small>12</small></sup>  Quando il sovrano dà retta alle parole menzognere, tutti i suoi ministri sono empi. </p>
<p id="v13"><sup><small>13</small></sup>  Il povero e l'oppressore s'incontrano; l'Eterno illumina gli occhi d'ambedue. </p>
<p id="v14"><sup><small>14</small></sup>  Il re che fa ragione ai miseri secondo verità, avrà il trono stabilito in perpetuo. </p>
<p id="v15"><sup><small>15</small></sup>  La verga e la riprensione danno sapienza; ma il fanciullo lasciato a se stesso, fa vergogna a sua madre. </p>
<p id="v16"><sup><small>16</small></sup>  Quando abbondano gli empi, abbondano le trasgressioni; ma i giusti ne vedranno la ruina. </p>
<p id="v17"><sup><small>17</small></sup>  Correggi il tuo figliuolo; egli ti darà conforto, e procurerà delizie all'anima tua. </p>
<p id="v18"><sup><small>18</small></sup>  Quando non c'è visioni, il popolo è senza freno; ma beato colui che osserva la legge! </p>
<p id="v19"><sup><small>19</small></sup>  Uno schiavo non si corregge a parole; anche se comprende, non ubbidisce. </p>
<p id="v20"><sup><small>20</small></sup>  Hai tu visto un uomo precipitoso nel suo parlare? C'è più da sperare da uno stolto che da lui. </p>
<p id="v21"><sup><small>21</small></sup>  Se uno alleva delicatamente da fanciullo il suo servo, questo finirà per voler essere figliuolo. </p>
<p id="v22"><sup><small>22</small></sup>  L'uomo iracondo fa nascere contese, e l'uomo collerico abbonda in trasgressioni. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  L'orgoglio abbassa l'uomo, ma chi è umile di spirito ottiene gloria. </p>
<p id="v24"><sup><small>24</small></sup>  Chi fa società col ladro odia l'anima sua; egli ode la esecrazione e non dice nulla. </p>
<p id="v25"><sup><small>25</small></sup>  La paura degli uomini costituisce un laccio, ma chi confida nell'Eterno è al sicuro. </p>
<p id="v26"><sup><small>26</small></sup>  Molti cercano il favore del principe, ma l'Eterno fa giustizia ad ognuno. </p>
<p id="v27"><sup><small>27</small></sup>  L'uomo iniquo è un abominio per i giusti, e colui che cammina rettamente è un abominio per gli empi. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 29:22 <i>Gli uomini arrabbiati fomentano le lotte</i>: <a href="/it/The_Urantia_Book/149#p4_2">LU 149:4.2</a>. </li>
</ol>
</div>
