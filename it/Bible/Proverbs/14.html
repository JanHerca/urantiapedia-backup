<!--
title: Proverbi - Capitolo 14
description: 
published: true
date: 2023-11-8T21:45:55Z
tags: bible, bible—proverbs
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Proverbs/13">
          <span class="mdi mdi-arrow-left-drop-circle"></span><span class="pl-2">Proverbi - Capitolo 13</span>
        </a>
        </td>
        <td>
        <a href="/it/Bible/Proverbs/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Proverbs/15">
          <span class="pr-2">Proverbi - Capitolo 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  La donna savia edifica la sua casa, ma la stolta l'abbatte con le proprie mani. </p>
<p id="v2"><sup><small>2</small></sup>  Chi cammina nella rettitudine teme l'Eterno, ma chi è pervertito nelle sue vie lo sprezza. </p>
<p id="v3"><sup><small>3</small></sup>  Nella bocca dello stolto germoglia la superbia, ma le labbra dei savi son la loro custodia. </p>
<p id="v4"><sup><small>4</small></sup>  Dove mancano i buoi è vuoto il granaio, ma l'abbondanza della raccolta sta nella forza del bove. </p>
<p id="v5"><sup><small>5</small></sup>  Il testimonio fedele non mentisce, ma il testimonio falso spaccia menzogne. </p>
<p id="v6"><sup><small>6</small></sup>  Il beffardo cerca la sapienza e non la trova, ma per l'uomo intelligente la scienza è cosa facile. </p>
<p id="v7"><sup><small>7</small></sup>  Vattene lungi dallo stolto; sulle sue labbra certo non hai trovato scienza. </p>
<p id="v8"><sup><small>8</small></sup>  La sapienza dell'uomo accorto sta nel discernere la propria strada; ma la follia degli stolti non è che inganno. </p>
<p id="v9"><sup><small>9</small></sup>  Gli insensati si burlano delle colpe commesse, ma il favore dell'Eterno sta fra gli uomini retti. </p>
<p id="v10"><sup><small>10</small></sup>  Il cuore conosce la sua propria amarezza, e alla sua gioia non può prender parte un estraneo. </p>
<p id="v11"><sup><small>11</small></sup>  La casa degli empi sarà distrutta, ma la tenda degli uomini retti fiorirà. </p>
<p id="v12"><sup><small>12</small></sup>  V'è tal via che all'uomo par dritta, ma finisce col menare alla morte. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Anche ridendo, il cuore può esser triste; e l'allegrezza può finire in dolore. </p>
<p id="v14"><sup><small>14</small></sup>  Lo sviato di cuore avrà la ricompensa dal suo modo di vivere, e l'uomo dabbene, quella delle opere sue. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Lo scemo crede tutto quel che si dice, ma l'uomo prudente bada ai suoi passi. </p>
<p id="v16"><sup><small>16</small></sup>  Il savio teme, ed evita il male; ma lo stolto è arrogante e presuntuoso. </p>
<p id="v17"><sup><small>17</small></sup>  Chi è pronto all'ira commette follie, e l'uomo pien di malizia diventa odioso. </p>
<p id="v18"><sup><small>18</small></sup>  Gli scemi ereditano stoltezza, ma i prudenti s'incoronano di scienza. </p>
<p id="v19"><sup><small>19</small></sup>  I malvagi si chinano dinanzi ai buoni, e gli empi alle porte de' giusti. </p>
<p id="v20"><sup><small>20</small></sup>  Il povero è odiato anche dal suo compagno, ma gli amici del ricco son molti. </p>
<p id="v21"><sup><small>21</small></sup>  Chi sprezza il prossimo pecca, ma beato chi ha pietà dei miseri! </p>
<p id="v22"><sup><small>22</small></sup>  Quelli che meditano il male non son forse traviati? ma quelli che meditano il bene trovan grazia e fedeltà. </p>
<p id="v23"><sup><small>23</small></sup>  In ogni fatica v'è profitto, ma il chiacchierare mena all'indigenza. </p>
<p id="v24"><sup><small>24</small></sup>  La corona de' savi è la loro ricchezza, ma la follia degli stolti non è che follia. </p>
<p id="v25"><sup><small>25</small></sup>  Il testimonio verace salva delle vite, ma chi spaccia bugie non fa che ingannare. </p>
<p id="v26"><sup><small>26</small></sup>  V'è una gran sicurezza nel timor dell'Eterno; Egli sarà un rifugio per i figli di chi lo teme. </p>
<p id="v27"><sup><small>27</small></sup>  Il timor dell'Eterno è fonte di vita e fa schivare le insidie della morte. </p>
<p id="v28"><sup><small>28</small></sup>  La moltitudine del popolo è la gloria del re, ma la scarsezza de' sudditi è la rovina del principe. </p>
<p id="v29"><sup><small>29</small></sup>  Chi è lento all'ira ha un gran buon senso, ma chi è pronto ad andare in collera mostra la sua follia. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  Un cuor calmo è la vita del corpo, ma l'invidia è la carie dell'ossa. </p>
<p id="v31"><sup><small>31</small></sup>  Chi opprime il povero oltraggia Colui che l'ha fatto, ma chi ha pietà del bisognoso, l'onora. </p>
<p id="v32"><sup><small>32</small></sup>  L'empio è travolto dalla sua sventura, ma il giusto spera anche nella morte. </p>
<p id="v33"><sup><small>33</small></sup>  La sapienza riposa nel cuore dell'uomo intelligente, ma in mezzo agli stolti si fa tosto conoscere. </p>
<p id="v34"><sup><small>34</small></sup>  La giustizia innalza una nazione, ma il peccato è la vergogna dei popoli. </p>
<p id="v35"><sup><small>35</small></sup>  Il favore del re è per il servo prudente, ma la sua ira è per chi gli fa onta. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Proverbs/13">
          <span class="mdi mdi-arrow-left-drop-circle"></span><span class="pl-2">Proverbi - Capitolo 13</span>
        </a>
        </td>
        <td>
        <a href="/it/Bible/Proverbs/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Proverbs/15">
          <span class="pr-2">Proverbi - Capitolo 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 14:12 <i>Una via che sembra giusta</i>: <a href="/it/The_Urantia_Book/139#p12_5">LU 139:12.5</a>.  <i>Il fine non giustifica i mezzi</i>: <a href="/it/The_Urantia_Book/75#p4_6">LU 75:4.6</a>. </li>
  <li id="fn2"><a href="#cite2">↑</a> 14:14 <i>Bravo uomo soddisfatto con se stesso</i>: <a href="/it/The_Urantia_Book/149#p5_2">LU 149:5.2</a>. </li>
  <li id="fn3"><a href="#cite3">↑</a> 14:29a <i>Lento d'ira, capisce</i>: <a href="/it/The_Urantia_Book/149#p4_2">LU 149:4.2</a>. </li>
  <li id="fn4"><a href="#cite4">↑</a> 14:29b <i>Temperamento frettoloso / follia</i>: <a href="/it/The_Urantia_Book/149#p4_2">LU 149:4.2</a>. </li>
</ol>
</div>
