<!--
title: Proverbi - Capitolo 24
description: 
published: true
date: 2022-10-7T1:7:41Z
tags: bible, bible—proverbs
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/23">Proverbi - Capitolo 23</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/25">Proverbi - Capitolo 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Non portare invidia ai malvagi, e non desiderare di star con loro, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  perché il loro cuore medita rapine, e le loro labbra parlan di nuocere. </p>
<p id="v3"><sup><small>3</small></sup>  La casa si edifica con la sapienza, e si rende stabile con la prudenza; </p>
<p id="v4"><sup><small>4</small></sup>  mediante la scienza, se ne riempiono le stanze d'ogni specie di beni preziosi e gradevoli. </p>
<p id="v5"><sup><small>5</small></sup>  L'uomo savio è pien di forza, e chi ha conoscimento accresce la sua potenza; </p>
<p id="v6"><sup><small>6</small></sup>  infatti, con savie direzioni potrai condur bene la guerra, e la vittoria sta nel gran numero de' consiglieri. </p>
<p id="v7"><sup><small>7</small></sup>  La sapienza è troppo in alto per lo stolto; egli non apre mai la bocca alla porta di città. </p>
<p id="v8"><sup><small>8</small></sup>  Chi pensa a mal fare sarà chiamato esperto in malizia. </p>
<p id="v9"><sup><small>9</small></sup>  I disegni dello stolto sono peccato, e il beffardo è l'abominio degli uomini. </p>
<p id="v10"><sup><small>10</small></sup>  Se ti perdi d'animo nel giorno dell'avversità, la tua forza è poca. </p>
<p id="v11"><sup><small>11</small></sup>  Libera quelli che son condotti a morte, e salva quei che, vacillando, vanno al supplizio. </p>
<p id="v12"><sup><small>12</small></sup>  Se dici: 'Ma noi non ne sapevamo nulla!...' Colui che pesa i cuori, non lo vede egli? Colui che veglia sull'anima tua non lo sa forse? E non renderà egli a ciascuno secondo le opere sue? </p>
<p id="v13"><sup><small>13</small></sup>  Figliuol mio, mangia del miele perché è buono; un favo di miele sarà dolce al tuo palato. </p>
<p id="v14"><sup><small>14</small></sup>  Così conosci la sapienza per il bene dell'anima tua! Se la trovi, c'è un avvenire, e la speranza tua non sarà frustrata. </p>
<p id="v15"><sup><small>15</small></sup>  O empio, non tendere insidie alla dimora del giusto! non devastare il luogo ove riposa! </p>
<p id="v16"><sup><small>16</small></sup>  ché il giusto cade sette volte e si rialza, ma gli empi son travolti dalla sventura. </p>
<p id="v17"><sup><small>17</small></sup>  Quando il tuo nemico cade, non ti rallegrare; quand'è rovesciato, il cuor tuo non ne gioisca, <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  che l'Eterno nol vegga e gli dispiaccia e non storni l'ira sua da lui. </p>
<p id="v19"><sup><small>19</small></sup>  Non t'irritare a motivo di chi fa il male, e non portare invidia agli empi; </p>
<p id="v20"><sup><small>20</small></sup>  perché non c'è avvenire per il malvagio; la lucerna degli empi sarà spenta. </p>
<p id="v21"><sup><small>21</small></sup>  Figliuol mio, temi l'Eterno e il re, e non far lega cogli amatori di novità; </p>
<p id="v22"><sup><small>22</small></sup>  la loro calamità sopraggiungerà improvvisa, e chi sa la triste fine dei loro anni? </p>
<p id="v23"><sup><small>23</small></sup>  Anche queste sono massime dei Savi. Non è bene, in giudizio, aver dei riguardi personali. </p>
<p id="v24"><sup><small>24</small></sup>  Chi dice all'empio: 'Tu sei giusto', i popoli lo malediranno, lo esecreranno le nazioni. </p>
<p id="v25"><sup><small>25</small></sup>  Ma quelli che sanno punire se ne troveranno bene, e su loro scenderanno benedizioni e prosperità. </p>
<p id="v26"><sup><small>26</small></sup>  Dà un bacio sulle labbra chi dà una risposta giusta. </p>
<p id="v27"><sup><small>27</small></sup>  Metti in buon ordine gli affari tuoi di fuori, metti in assetto i tuoi campi, poi ti fabbricherai la casa. </p>
<p id="v28"><sup><small>28</small></sup>  Non testimoniare, senza motivo, contro il tuo prossimo; vorresti tu farti ingannatore con le tue parole? </p>
<p id="v29"><sup><small>29</small></sup>  Non dire: 'Come ha fatto a me così farò a lui; renderò a costui secondo l'opera sua'. </p>
<p id="v30"><sup><small>30</small></sup>  Passai presso il campo del pigro e presso la vigna dell'uomo privo di senno; </p>
<p id="v31"><sup><small>31</small></sup>  ed ecco le spine vi crescean da per tutto, i rovi ne coprivano il suolo, e il muro di cinta era in rovina. </p>
<p id="v32"><sup><small>32</small></sup>  Considerai la cosa, e mi posi a riflettere; e da quel che vidi trassi una lezione: </p>
<p id="v33"><sup><small>33</small></sup>  Dormire un po', sonnecchiare un po', incrociare un po' le mani per riposare... </p>
<p id="v34"><sup><small>34</small></sup>  e la tua povertà verrà come un ladro, e la tua indigenza, come un uomo armato. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/23">Proverbi - Capitolo 23</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/25">Proverbi - Capitolo 25</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 24:1-22 <i>Dal libro della saggezza</i>: <a href="/it/The_Urantia_Book/95#p4_5">LU 95:4.5</a>. </li>
  <li id="fn2"><a href="#cite2">↑</a> 24:17 <i>Ama i tuoi nemici</i>: <a href="/it/The_Urantia_Book/131#p10_8">LU 131:10.8</a>. </li>
</ol>
</div>
