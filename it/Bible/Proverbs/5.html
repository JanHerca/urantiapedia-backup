<!--
title: Proverbi - Capitolo 5
description: 
published: true
date: 2022-10-7T1:7:41Z
tags: bible, bible—proverbs
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/4">Proverbi - Capitolo 4</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/6">Proverbi - Capitolo 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Figliuol mio, sta' attento alla mia sapienza, inclina l'orecchio alla mia intelligenza, </p>
<p id="v2"><sup><small>2</small></sup>  affinché tu conservi l'accorgimento, e le tue labbra ritengano la scienza. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Poiché le labbra dell'adultera stillano miele, e la sua bocca è più morbida dell'olio; </p>
<p id="v4"><sup><small>4</small></sup>  ma la fine cui mena è amara come l'assenzio, è acuta come una spada a due tagli. </p>
<p id="v5"><sup><small>5</small></sup>  I suoi piedi scendono alla morte, i suoi passi fan capo al soggiorno dei defunti. </p>
<p id="v6"><sup><small>6</small></sup>  Lungi dal prendere il sentiero della vita, le sue vie sono erranti, e non sa dove va. </p>
<p id="v7"><sup><small>7</small></sup>  Or dunque, figliuoli, ascoltatemi, e non vi dipartite dalle parole della mia bocca. </p>
<p id="v8"><sup><small>8</small></sup>  Tieni lontana da lei la tua via, e non t'accostare alla porta della sua casa, </p>
<p id="v9"><sup><small>9</small></sup>  per non dare ad altri il fiore della tua gioventù, e i tuoi anni al tiranno crudele; </p>
<p id="v10"><sup><small>10</small></sup>  perché degli stranieri non si sazino de' tuoi beni, e le tue fatiche non vadano in casa d'altri; </p>
<p id="v11"><sup><small>11</small></sup>  perché tu non abbia a gemere quando verrà la tua fine, quando la tua carne e il tuo corpo saran consumati, </p>
<p id="v12"><sup><small>12</small></sup>  e tu non dica: 'Come ho fatto a odiare la correzione, e come ha potuto il cuor mio sprezzare la riprensione? </p>
<p id="v13"><sup><small>13</small></sup>  come ho fatto a non ascoltare la voce di chi m'ammaestrava, e a non porger l'orecchio a chi m'insegnava? </p>
<p id="v14"><sup><small>14</small></sup>  poco mancò che non mi trovassi immerso in ogni male, in mezzo al popolo ed all'assemblea'. </p>
<p id="v15"><sup><small>15</small></sup>  Bevi l'acqua della tua cisterna, l'acqua viva del tuo pozzo. </p>
<p id="v16"><sup><small>16</small></sup>  Le tue fonti debbon esse spargersi al di fuori? e i tuoi rivi debbon essi scorrer per le strade? </p>
<p id="v17"><sup><small>17</small></sup>  Siano per te solo, e non per degli stranieri con te. </p>
<p id="v18"><sup><small>18</small></sup>  Sia benedetta la tua fonte, e vivi lieto con la sposa della tua gioventù. </p>
<p id="v19"><sup><small>19</small></sup>  Cerva d'amore, cavriola di grazia, le sue carezze t'inebrino in ogni tempo, e sii del continuo rapito nell'affetto suo. </p>
<p id="v20"><sup><small>20</small></sup>  E perché, figliuol mio, t'invaghiresti d'un'estranea, e abbracceresti il seno della donna altrui? </p>
<p id="v21"><sup><small>21</small></sup>  Ché le vie dell'uomo stan davanti agli occhi dell'Eterno, il quale osserva tutti i sentieri di lui. </p>
<p id="v22"><sup><small>22</small></sup>  L'empio sarà preso nelle proprie iniquità, e tenuto stretto dalle funi del suo peccato. </p>
<p id="v23"><sup><small>23</small></sup>  Egli morrà per mancanza di correzione, andrà vacillando per la grandezza della sua follia. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/4">Proverbi - Capitolo 4</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/6">Proverbi - Capitolo 6</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 5:2 <i>Insegnamento dei figli</i>: <a href="/it/The_Urantia_Book/95#p4_2">LU 95:4.2</a>. </li>
</ol>
</div>
