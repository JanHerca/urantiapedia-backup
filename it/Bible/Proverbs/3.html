<!--
title: Proverbi - Capitolo 3
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Proverbs/2">Proverbi - Capitolo 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Proverbs/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Proverbs/4">Proverbi - Capitolo 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Figliuol mio, non dimenticare il mio insegnamento, e il tuo cuore osservi i miei comandamenti, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  perché ti procureranno lunghi giorni, anni di vita e di prosperità. </p>
<p id="v3"><sup><small>3</small></sup>  Bontà e verità non ti abbandonino; lègatele al collo, scrivile sulla tavola del tuo cuore; </p>
<p id="v4"><sup><small>4</small></sup>  troverai così grazia e buon senno agli occhi di Dio e degli uomini. </p>
<p id="v5"><sup><small>5</small></sup>  Confidati nell'Eterno con tutto il cuore, e non t'appoggiare sul tuo discernimento. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Riconoscilo in tutte le tue vie, ed egli appianerà i tuoi sentieri. </p>
<p id="v7"><sup><small>7</small></sup>  Non ti stimar savio da te stesso; temi l'Eterno e ritirati dal male; </p>
<p id="v8"><sup><small>8</small></sup>  questo sarà la salute del tuo corpo, e un refrigerio alle tue ossa. </p>
<p id="v9"><sup><small>9</small></sup>  Onora l'Eterno con i tuoi beni e con le primizie d'ogni tua rendita; </p>
<p id="v10"><sup><small>10</small></sup>  i tuoi granai saran ripieni d'abbondanza e i tuoi tini traboccheranno di mosto. </p>
<p id="v11"><sup><small>11</small></sup>  Figliuol mio, non disdegnare la correzione dell'Eterno, e non ti ripugni la sua riprensione; <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  ché l'Eterno riprende colui ch'egli ama, come un padre il figliuolo che gradisce. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Beato l'uomo che ha trovato la sapienza, e l'uomo che ottiene l'intelligenza! </p>
<p id="v14"><sup><small>14</small></sup>  Poiché il guadagno ch'essa procura è preferibile a quel dell'argento, e il profitto che se ne trae val più dell'oro fino. </p>
<p id="v15"><sup><small>15</small></sup>  Essa è più pregevole delle perle, e quanto hai di più prezioso non l'equivale. </p>
<p id="v16"><sup><small>16</small></sup>  Lunghezza di vita è nella sua destra; ricchezza e gloria nella sua sinistra. </p>
<p id="v17"><sup><small>17</small></sup>  Le sue vie son vie dilettevoli, e tutti i suoi sentieri sono pace. </p>
<p id="v18"><sup><small>18</small></sup>  Essa è un albero di vita per quei che l'afferrano, e quei che la ritengon fermamente sono beati. </p>
<p id="v19"><sup><small>19</small></sup>  Con la sapienza l'Eterno fondò la terra, e con l'intelligenza rese stabili i cieli. </p>
<p id="v20"><sup><small>20</small></sup>  Per la sua scienza gli abissi furono aperti, e le nubi distillano la rugiada. </p>
<p id="v21"><sup><small>21</small></sup>  Figliuol mio, queste cose non si dipartano mai dagli occhi tuoi! Ritieni la saviezza e la riflessione! </p>
<p id="v22"><sup><small>22</small></sup>  Esse saranno la vita dell'anima tua e un ornamento al tuo collo. </p>
<p id="v23"><sup><small>23</small></sup>  Allora camminerai sicuro per la tua via, e il tuo piede non inciamperà. </p>
<p id="v24"><sup><small>24</small></sup>  Quando ti metterai a giacere non avrai paura; giacerai, e il sonno tuo sarà dolce. </p>
<p id="v25"><sup><small>25</small></sup>  Non avrai da temere i sùbiti spaventi, né la ruina degli empi, quando avverrà; </p>
<p id="v26"><sup><small>26</small></sup>  perché l'Eterno sarà la tua sicurezza, e preserverà il tuo piede da ogn'insidia. </p>
<p id="v27"><sup><small>27</small></sup>  Non rifiutare un benefizio a chi vi ha diritto, quand'è in tuo potere di farlo. </p>
<p id="v28"><sup><small>28</small></sup>  Non dire al tuo prossimo: 'Va' e torna' e 'te lo darò domani', quand'hai di che dare. </p>
<p id="v29"><sup><small>29</small></sup>  Non macchinare il male contro il tuo prossimo, mentr'egli abita fiducioso con te. </p>
<p id="v30"><sup><small>30</small></sup>  Non intentar causa ad alcuno senza motivo, allorché non t'ha fatto alcun torto. <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  Non portare invidia all'uomo violento, e non scegliere alcuna delle sue vie; </p>
<p id="v32"><sup><small>32</small></sup>  poiché l'Eterno ha in abominio l'uomo perverso, ma l'amicizia sua è per gli uomini retti. </p>
<p id="v33"><sup><small>33</small></sup>  La maledizione dell'Eterno è nella casa dell'empio, ma egli benedice la dimora dei giusti. <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  Se schernisce gli schernitori, fa grazia agli umili. </p>
<p id="v35"><sup><small>35</small></sup>  I savi erederanno la gloria, ma l'ignominia è la parte degli stolti. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:1-2 <i>Insegnamento dei figli</i>: <a href="/it/The_Urantia_Book/95#p4_2">LU 95:4.2</a>. </li>
  <li id="fn2"><a href="#cite2">↑</a> 3:5-6 <i>Fidati di Dio con tutto il tuo cuore</i>: <a href="/it/The_Urantia_Book/131#p2_8">LU 131:2.8</a>. </li>
  <li id="fn3"><a href="#cite3">↑</a> 3:11-12 <i>Non disprezzare il castigo</i>: <a href="/it/The_Urantia_Book/148#p5_5">LU 148:5.5</a>. </li>
  <li id="fn4"><a href="#cite4">↑</a> 3:12 <i>Concetto di «padre»</i>: <a href="/it/The_Urantia_Book/196#p0_2">LU 196:0.2</a>. </li>
  <li id="fn5"><a href="#cite5">↑</a> 3:30 <i>Non sforzatevi con le anime</i>: <a href="/it/The_Urantia_Book/181#p2_5">LU 181:2.5</a>. </li>
  <li id="fn6"><a href="#cite6">↑</a> 3:33 <i>Giobbe: Dio benedice i fedeli</i>: <a href="/it/The_Urantia_Book/148#p6_2">LU 148:6.2</a>. </li>
</ol>
</div>
