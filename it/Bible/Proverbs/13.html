<!--
title: Proverbi - Capitolo 13
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Proverbs/12">Proverbi - Capitolo 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Proverbs/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Proverbs/14">Proverbi - Capitolo 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Il figliuol savio ascolta l'istruzione di suo padre, ma il beffardo non ascolta rimproveri. </p>
<p id="v2"><sup><small>2</small></sup>  Per il frutto delle sue labbra uno gode del bene, ma il desiderio dei perfidi è la violenza. </p>
<p id="v3"><sup><small>3</small></sup>  Chi custodisce la sua bocca preserva la propria vita; chi apre troppo le labbra va incontro alla rovina. </p>
<p id="v4"><sup><small>4</small></sup>  L'anima del pigro desidera, e non ha nulla, ma l'anima dei diligenti sarà soddisfatta appieno. </p>
<p id="v5"><sup><small>5</small></sup>  Il giusto odia la menzogna, ma l'empio getta sugli altri vituperio ed onta. </p>
<p id="v6"><sup><small>6</small></sup>  La giustizia protegge l'uomo che cammina nella integrità, ma l'empietà atterra il peccatore. </p>
<p id="v7"><sup><small>7</small></sup>  C'è chi fa il ricco e non ha nulla; c'è chi fa il povero e ha di gran beni. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  La ricchezza d'un uomo serve come riscatto della sua vita, ma il povero non ode mai minacce. </p>
<p id="v9"><sup><small>9</small></sup>  La luce dei giusti è gaia, ma la lampada degli empi si spegne. </p>
<p id="v10"><sup><small>10</small></sup>  Dall'orgoglio non vien che contesa, ma la sapienza è con chi dà retta ai consigli. </p>
<p id="v11"><sup><small>11</small></sup>  La ricchezza male acquistata va scemando, ma chi accumula a poco a poco l'aumenta. </p>
<p id="v12"><sup><small>12</small></sup>  La speranza differita fa languire il cuore, ma il desiderio adempiuto è un albero di vita. </p>
<p id="v13"><sup><small>13</small></sup>  Chi sprezza la parola si costituisce, di fronte ad essa, debitore, ma chi rispetta il comandamento sarà ricompensato. </p>
<p id="v14"><sup><small>14</small></sup>  L'insegnamento del savio è una fonte di vita per schivare le insidie della morte. </p>
<p id="v15"><sup><small>15</small></sup>  Buon senno procura favore, ma il procedere dei perfidi è duro. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Ogni uomo accorto agisce con conoscenza, ma l'insensato fa sfoggio di follia. </p>
<p id="v17"><sup><small>17</small></sup>  Il messo malvagio cade in sciagure, ma l'ambasciatore fedele reca guarigione. </p>
<p id="v18"><sup><small>18</small></sup>  Miseria e vergogna a chi rigetta la correzione, ma chi dà retta alla riprensione è onorato. </p>
<p id="v19"><sup><small>19</small></sup>  Il desiderio adempiuto è dolce all'anima, ma agl'insensati fa orrore l'evitare il male. </p>
<p id="v20"><sup><small>20</small></sup>  Chi va coi savi diventa savio, ma il compagno degl'insensati diventa cattivo. </p>
<p id="v21"><sup><small>21</small></sup>  Il male perseguita i peccatori ma il giusto è ricompensato col bene. </p>
<p id="v22"><sup><small>22</small></sup>  L'uomo buono lascia una eredità ai figli de' suoi figli, ma la ricchezza del peccatore è riserbata al giusto. </p>
<p id="v23"><sup><small>23</small></sup>  Il campo lavorato dal povero dà cibo in abbondanza, ma v'è chi perisce per mancanza di equità. </p>
<p id="v24"><sup><small>24</small></sup>  Chi risparmia la verga odia il suo figliuolo, ma chi l'ama, lo corregge per tempo. </p>
<p id="v25"><sup><small>25</small></sup>  Il giusto ha di che mangiare a sazietà, ma il ventre degli empi manca di cibo. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 13:7-8 <i>Il guadagno illecito</i>: <a href="/it/The_Urantia_Book/165#p4_8">LU 165:4.8</a>. </li>
  <li id="fn2"><a href="#cite2">↑</a> 13:15 <i>La via del trasgressore</i>: <a href="/it/The_Urantia_Book/75#p6_3">LU 75:6.3</a>.  <i>La via dell'aggressore è dura</i>: <a href="/it/The_Urantia_Book/53#p9_8">LU 53:9.8</a>. </li>
</ol>
</div>
