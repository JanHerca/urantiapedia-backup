<!--
title: Proverbi - Capitolo 23
description: 
published: true
date: 2023-11-8T21:45:55Z
tags: bible, bible—proverbs
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Proverbs/22">
          <span class="mdi mdi-arrow-left-drop-circle"></span><span class="pl-2">Proverbi - Capitolo 22</span>
        </a>
        </td>
        <td>
        <a href="/it/Bible/Proverbs/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Proverbs/24">
          <span class="pr-2">Proverbi - Capitolo 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Quando ti siedi a mensa con un principe, rifletti bene a chi ti sta dinanzi; <sup id="cite5"><a href="#fn5">[5]</a></sup></p>
<p id="v2"><sup><small>2</small></sup>  e mettiti un coltello alla gola, se tu sei ingordo. </p>
<p id="v3"><sup><small>3</small></sup>  Non bramare i suoi bocconi delicati; sono un cibo ingannatore. </p>
<p id="v4"><sup><small>4</small></sup>  Non t'affannare per diventar ricco, smetti dall'applicarvi la tua intelligenza. </p>
<p id="v5"><sup><small>5</small></sup>  Vuoi tu fissar lo sguardo su ciò che scompare? Giacché la ricchezza si fa dell'ali, come l'aquila che vola verso il cielo. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Non mangiare il pane di chi ha l'occhio maligno, e non bramare i suoi cibi delicati; <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  poiché, nell'intimo suo, egli è calcolatore: 'Mangia e bevi!' ti dirà; ma il cuor suo non è con te. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Vomiterai il boccone che avrai mangiato, e avrai perduto le tue belle parole. </p>
<p id="v9"><sup><small>9</small></sup>  Non rivolger la parola allo stolto, perché sprezzerà il senno de' tuoi discorsi. </p>
<p id="v10"><sup><small>10</small></sup>  Non spostare il termine antico, e non entrare nei campi degli orfani; <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  ché il Vindice loro è potente; egli difenderà la causa loro contro di te. </p>
<p id="v12"><sup><small>12</small></sup>  Applica il tuo cuore all'istruzione, e gli orecchi alle parole della scienza. </p>
<p id="v13"><sup><small>13</small></sup>  Non risparmiare la correzione al fanciullo; se lo batti con la verga, non ne morrà; </p>
<p id="v14"><sup><small>14</small></sup>  lo batterai con la verga, ma libererai l'anima sua dal soggiorno de' morti. </p>
<p id="v15"><sup><small>15</small></sup>  Figliuol mio, se il tuo cuore è savio, anche il mio cuore si rallegrerà; </p>
<p id="v16"><sup><small>16</small></sup>  le viscere mie esulteranno quando le tue labbra diranno cose rette. </p>
<p id="v17"><sup><small>17</small></sup>  Il tuo cuore non porti invidia ai peccatori, ma perseveri sempre nel timor dell'Eterno; </p>
<p id="v18"><sup><small>18</small></sup>  poiché c'è un avvenire, e la tua speranza non sarà frustrata. </p>
<p id="v19"><sup><small>19</small></sup>  Ascolta, figliuol mio, sii savio, e dirigi il cuore per la diritta via. </p>
<p id="v20"><sup><small>20</small></sup>  Non esser di quelli che son bevitori di vino, che son ghiotti mangiatori di carne; </p>
<p id="v21"><sup><small>21</small></sup>  ché il beone ed il ghiotto impoveriranno e i dormiglioni n'andran vestiti di cenci. </p>
<p id="v22"><sup><small>22</small></sup>  Da' retta a tuo padre che t'ha generato, e non disprezzar tua madre quando sarà vecchia. </p>
<p id="v23"><sup><small>23</small></sup>  Acquista verità e non la vendere, acquista sapienza, istruzione e intelligenza. </p>
<p id="v24"><sup><small>24</small></sup>  Il padre del giusto esulta grandemente; chi ha generato un savio, ne avrà gioia. </p>
<p id="v25"><sup><small>25</small></sup>  Possan tuo padre e tua madre rallegrarsi, e possa gioire colei che t'ha partorito! </p>
<p id="v26"><sup><small>26</small></sup>  Figliuol mio, dammi il tuo cuore, e gli occhi tuoi prendano piacere nelle mie vie; </p>
<p id="v27"><sup><small>27</small></sup>  perché la meretrice è una fossa profonda, e la straniera, un pozzo stretto. </p>
<p id="v28"><sup><small>28</small></sup>  Anch'essa sta in agguato come un ladro, e accresce fra gli uomini il numero de' traditori. </p>
<p id="v29"><sup><small>29</small></sup>  Per chi sono gli 'ahi'? per chi gli 'ahimè'? per chi le liti? per chi i lamenti? per chi le ferite senza ragione? per chi gli occhi rossi? </p>
<p id="v30"><sup><small>30</small></sup>  Per chi s'indugia a lungo presso il vino, per quei che vanno a gustare il vin drogato. </p>
<p id="v31"><sup><small>31</small></sup>  Non guardare il vino quando rosseggia, quando scintilla nel calice e va giù così facilmente! </p>
<p id="v32"><sup><small>32</small></sup>  Alla fine, esso morde come un serpente e punge come un basilisco. </p>
<p id="v33"><sup><small>33</small></sup>  I tuoi occhi vedranno cose strane, e il tuo cuore farà dei discorsi pazzi. </p>
<p id="v34"><sup><small>34</small></sup>  Sarai come chi giace in mezzo al mare, come chi giace in cima a un albero di nave. </p>
<p id="v35"><sup><small>35</small></sup>  Dirai: 'M'hanno picchiato... e non m'han fatto male; m'hanno percosso... e non me ne sono accorto; quando mi sveglierò?... tornerò a cercarne ancora!' </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Proverbs/22">
          <span class="mdi mdi-arrow-left-drop-circle"></span><span class="pl-2">Proverbi - Capitolo 22</span>
        </a>
        </td>
        <td>
        <a href="/it/Bible/Proverbs/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Proverbs/24">
          <span class="pr-2">Proverbi - Capitolo 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 23:5 <i>Le ricchezze prendono le ali e volano</i>: <a href="/it/The_Urantia_Book/95#p4_3">LU 95:4.3</a>. </li>
  <li id="fn2"><a href="#cite2">↑</a> 23:6 <i>Malocchio</i>: <a href="/it/The_Urantia_Book/87#p5_4">LU 87:5.4</a>. </li>
  <li id="fn3"><a href="#cite3">↑</a> 23:7 <i>L'uomo è ciò che pensa</i>: <a href="/it/The_Urantia_Book/131#p2_8">LU 131:2.8</a>. </li>
  <li id="fn4"><a href="#cite4">↑</a> 23:10 <i>Rispetto dei punti di riferimento</i>: <a href="/it/The_Urantia_Book/69#p9_13">LU 69:9.13</a>. </li>
  <li id="fn5"><a href="#cite5">↑</a> 23 <i>Dal libro della saggezza</i>: <a href="/it/The_Urantia_Book/95#p4_5">LU 95:4.5</a>. </li>
</ol>
</div>
