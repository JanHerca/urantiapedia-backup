<!--
title: Proverbi - Capitolo 8
description: 
published: true
date: 2023-11-8T21:45:55Z
tags: bible, bible—proverbs
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Proverbs/7">
          <span class="mdi mdi-arrow-left-drop-circle"></span><span class="pl-2">Proverbi - Capitolo 7</span>
        </a>
        </td>
        <td>
        <a href="/it/Bible/Proverbs/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Proverbs/9">
          <span class="pr-2">Proverbi - Capitolo 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  La sapienza non grida ella? e l'intelligenza non fa ella udire la sua voce? </p>
<p id="v2"><sup><small>2</small></sup>  Ella sta in piè al sommo dei luoghi elevati, sulla strada, ai crocicchi; </p>
<p id="v3"><sup><small>3</small></sup>  grida presso le porte, all'ingresso della città, nei viali che menano alle porte; </p>
<p id="v4"><sup><small>4</small></sup>  'Chiamo voi, o uomini principali, e la mia voce si rivolge ai figli del popolo. </p>
<p id="v5"><sup><small>5</small></sup>  Imparate, o semplici, l'accorgimento, e voi, stolti, diventate intelligenti di cuore! </p>
<p id="v6"><sup><small>6</small></sup>  Ascoltate, perché dirò cose eccellenti, e le mie labbra s'apriranno a insegnar cose rette. </p>
<p id="v7"><sup><small>7</small></sup>  Poiché la mia bocca esprime il vero, e le mie labbra abominano l'empietà. </p>
<p id="v8"><sup><small>8</small></sup>  Tutte le parole della mia bocca son conformi a giustizia, non v'è nulla di torto o di perverso in esse. </p>
<p id="v9"><sup><small>9</small></sup>  Son tutte piane per l'uomo intelligente, e rette per quelli che han trovato la scienza. </p>
<p id="v10"><sup><small>10</small></sup>  Ricevete la mia istruzione anziché l'argento, e la scienza anziché l'oro scelto; </p>
<p id="v11"><sup><small>11</small></sup>  poiché la sapienza val più delle perle, e tutti gli oggetti preziosi non la equivalgono. </p>
<p id="v12"><sup><small>12</small></sup>  Io, la sapienza, sto con l'accorgimento, e trovo la scienza della riflessione. </p>
<p id="v13"><sup><small>13</small></sup>  Il timore dell'Eterno è odiare il male; io odio la superbia, l'arroganza, la via del male e la bocca perversa. </p>
<p id="v14"><sup><small>14</small></sup>  A me appartiene il consiglio e il buon successo; io sono l'intelligenza, a me appartiene la forza. </p>
<p id="v15"><sup><small>15</small></sup>  Per mio mezzo regnano i re, e i principi decretano ciò ch'è giusto. </p>
<p id="v16"><sup><small>16</small></sup>  Per mio mezzo governano i capi, i nobili, tutti i giudici della terra. </p>
<p id="v17"><sup><small>17</small></sup>  Io amo quelli che m'amano, e quelli che mi cercano mi trovano. </p>
<p id="v18"><sup><small>18</small></sup>  Con me sono ricchezze e gloria, i beni permanenti e la giustizia. </p>
<p id="v19"><sup><small>19</small></sup>  Il mio frutto è migliore dell'oro fino, e il mio prodotto val più che argento eletto. </p>
<p id="v20"><sup><small>20</small></sup>  Io cammino per la via della giustizia, per i sentieri dell'equità, </p>
<p id="v21"><sup><small>21</small></sup>  per far eredi di beni reali quelli che m'amano, e per riempire i loro tesori. </p>
<p id="v22"><sup><small>22</small></sup>  L'Eterno mi formò al principio de' suoi atti, prima di fare alcuna delle opere sue, ab antico. </p>
<p id="v23"><sup><small>23</small></sup>  Fui stabilita ab eterno, dal principio, prima che la terra fosse. </p>
<p id="v24"><sup><small>24</small></sup>  Fui generata quando non c'erano ancora abissi, quando ancora non c'erano sorgenti rigurgitanti d'acqua. </p>
<p id="v25"><sup><small>25</small></sup>  Fui generata prima che i monti fossero fondati, prima ch'esistessero le colline, </p>
<p id="v26"><sup><small>26</small></sup>  quand'egli ancora non avea fatto né la terra né i campi né le prime zolle della terra coltivabile. </p>
<p id="v27"><sup><small>27</small></sup>  Quand'egli disponeva i cieli io ero là; quando tracciava un circolo sulla superficie dell'abisso, </p>
<p id="v28"><sup><small>28</small></sup>  quando condensava le nuvole in alto, quando rafforzava le fonti dell'abisso, </p>
<p id="v29"><sup><small>29</small></sup>  quando assegnava al mare il suo limite perché le acque non oltrepassassero il suo cenno, quando poneva i fondamenti della terra, </p>
<p id="v30"><sup><small>30</small></sup>  io ero presso di lui come un artefice, ero del continuo esuberante di gioia, mi rallegravo in ogni tempo nel suo cospetto; </p>
<p id="v31"><sup><small>31</small></sup>  mi rallegravo nella parte abitabile della sua terra, e trovavo la mia gioia tra i figliuoli degli uomini. <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  Ed ora, figliuoli, ascoltatemi; beati quelli che osservano le mie vie! </p>
<p id="v33"><sup><small>33</small></sup>  Ascoltate l'istruzione, siate savi, e non la rigettate! </p>
<p id="v34"><sup><small>34</small></sup>  Beato l'uomo che m'ascolta, che veglia ogni giorno alle mie porte, che vigila alla soglia della mia casa! </p>
<p id="v35"><sup><small>35</small></sup>  Poiché chi mi trova trova la vita, e ottiene favore dall'Eterno. </p>
<p id="v36"><sup><small>36</small></sup>  Ma chi pecca contro di me, fa torto all'anima sua; tutti quelli che m'odiano, amano la morte'. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Proverbs/7">
          <span class="mdi mdi-arrow-left-drop-circle"></span><span class="pl-2">Proverbi - Capitolo 7</span>
        </a>
        </td>
        <td>
        <a href="/it/Bible/Proverbs/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Proverbs/9">
          <span class="pr-2">Proverbi - Capitolo 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 8:31 <i>Si diletta con i suoi figli</i>: <a href="/it/The_Urantia_Book/1#p5_4">LU 1:5.4</a>. </li>
  <li id="fn2"><a href="#cite2">↑</a> 8:36 <i>Peccato contro Dio, fa del male alla propria anima</i>: <a href="/it/The_Urantia_Book/131#p2_8">LU 131:2.8</a>. </li>
</ol>
</div>
