<!--
title: Proverbi - Capitolo 7
description: 
published: true
date: 2022-10-7T1:7:41Z
tags: bible, bible—proverbs
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/6">Proverbi - Capitolo 6</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/8">Proverbi - Capitolo 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Figliuol mio, ritieni le mie parole, e fa' tesoro de' miei comandamenti. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Osserva i miei comandamenti e vivrai; custodisci il mio insegnamento come la pupilla degli occhi. </p>
<p id="v3"><sup><small>3</small></sup>  Lègateli alle dita, scrivili sulla tavola del tuo cuore. </p>
<p id="v4"><sup><small>4</small></sup>  Di' alla sapienza: 'Tu sei mia sorella', e chiama l'intelligenza amica tua, </p>
<p id="v5"><sup><small>5</small></sup>  affinché ti preservino dalla donna altrui, dall'estranea che usa parole melate. </p>
<p id="v6"><sup><small>6</small></sup>  Ero alla finestra della mia casa, e dietro alla mia persiana stavo guardando, </p>
<p id="v7"><sup><small>7</small></sup>  quando vidi, tra gli sciocchi, scòrsi, tra i giovani, un ragazzo privo di senno, </p>
<p id="v8"><sup><small>8</small></sup>  che passava per la strada, presso all'angolo dov'essa abitava, e si dirigeva verso la casa di lei, </p>
<p id="v9"><sup><small>9</small></sup>  al crepuscolo, sul declinar del giorno, allorché la notte si faceva nera, oscura. </p>
<p id="v10"><sup><small>10</small></sup>  Ed ecco farglisi incontro una donna in abito da meretrice e astuta di cuore, </p>
<p id="v11"><sup><small>11</small></sup>  turbolenta e proterva, che non teneva piede in casa: </p>
<p id="v12"><sup><small>12</small></sup>  ora in istrada, ora per le piazze, e in agguato presso ogni canto. </p>
<p id="v13"><sup><small>13</small></sup>  Essa lo prese, lo baciò, e sfacciatamente gli disse: </p>
<p id="v14"><sup><small>14</small></sup>  'Dovevo fare un sacrifizio di azioni di grazie; oggi ho sciolto i miei voti; </p>
<p id="v15"><sup><small>15</small></sup>  perciò ti son venuta incontro per cercarti, e t'ho trovato. </p>
<p id="v16"><sup><small>16</small></sup>  Ho guarnito il mio letto di morbidi tappeti, di coperte ricamate con filo d'Egitto; </p>
<p id="v17"><sup><small>17</small></sup>  l'ho profumato di mirra, d'aloè e di cinnamomo. </p>
<p id="v18"><sup><small>18</small></sup>  Vieni inebriamoci d'amore fino al mattino, sollazziamoci in amorosi piaceri; </p>
<p id="v19"><sup><small>19</small></sup>  giacché il mio marito non è a casa; è andato in viaggio lontano; </p>
<p id="v20"><sup><small>20</small></sup>  ha preso seco un sacchetto di danaro, non tornerà a casa che al plenilunio'. </p>
<p id="v21"><sup><small>21</small></sup>  Ella lo sedusse con le sue molte lusinghe, lo trascinò con la dolcezza delle sue labbra. </p>
<p id="v22"><sup><small>22</small></sup>  Egli le andò dietro subito, come un bove va al macello, come uno stolto è menato ai ceppi che lo castigheranno, </p>
<p id="v23"><sup><small>23</small></sup>  come un uccello s'affretta al laccio, senza sapere ch'è teso contro la sua vita, finché una freccia gli trapassi il fegato. </p>
<p id="v24"><sup><small>24</small></sup>  Or dunque, figliuoli, ascoltatemi, e state attenti alle parole della mia bocca. </p>
<p id="v25"><sup><small>25</small></sup>  Il tuo cuore non si lasci trascinare nelle vie d'una tal donna; non ti sviare per i suoi sentieri; </p>
<p id="v26"><sup><small>26</small></sup>  ché molti ne ha fatti cadere feriti a morte, e grande è la moltitudine di quelli che ha uccisi. </p>
<p id="v27"><sup><small>27</small></sup>  La sua casa è la via del soggiorno de' defunti, la strada che scende ai penetrali della morte. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/6">Proverbi - Capitolo 6</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/8">Proverbi - Capitolo 8</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 7:1-3 <i>Insegnamento dei figli</i>: <a href="/it/The_Urantia_Book/95#p4_2">LU 95:4.2</a>. </li>
</ol>
</div>
