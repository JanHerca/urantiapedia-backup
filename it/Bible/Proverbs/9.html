<!--
title: Proverbi - Capitolo 9
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Proverbs/8">Proverbi - Capitolo 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Proverbs/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Proverbs/10">Proverbi - Capitolo 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  La sapienza ha fabbricato la sua casa, ha lavorato le sue colonne, in numero di sette; </p>
<p id="v2"><sup><small>2</small></sup>  ha ammazzato i suoi animali, ha drogato il suo vino, ed ha anche apparecchiato la sua mensa. </p>
<p id="v3"><sup><small>3</small></sup>  Ha mandato fuori le sue ancelle; dall'alto dei luoghi elevati della città ella grida: </p>
<p id="v4"><sup><small>4</small></sup>  'Chi è sciocco venga qua!' A quelli che son privi di senno dice: </p>
<p id="v5"><sup><small>5</small></sup>  'Venite, mangiate del mio pane e bevete del vino che ho drogato! </p>
<p id="v6"><sup><small>6</small></sup>  Lasciate, o sciocchi, la stoltezza e vivrete, e camminate per la via dell'intelligenza!' </p>
<p id="v7"><sup><small>7</small></sup>  Chi corregge il beffardo s'attira vituperio, e chi riprende l'empio riceve affronto. </p>
<p id="v8"><sup><small>8</small></sup>  Non riprendere il beffardo, per tema che t'odi; riprendi il savio, e t'amerà. </p>
<p id="v9"><sup><small>9</small></sup>  Istruisci il savio e diventerà più savio che mai; ammaestra il giusto e accrescerà il suo sapere. </p>
<p id="v10"><sup><small>10</small></sup>  Il principio della sapienza è il timor dell'Eterno, e conoscere il Santo è l'intelligenza. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Poiché per mio mezzo ti saran moltiplicati i giorni, e ti saranno aumentati anni di vita. </p>
<p id="v12"><sup><small>12</small></sup>  Se sei savio, sei savio per te stesso; se sei beffardo tu solo ne porterai la pena. </p>
<p id="v13"><sup><small>13</small></sup>  La follia è una donna turbolenta, sciocca, che non sa nulla, nulla. </p>
<p id="v14"><sup><small>14</small></sup>  Siede alla porta di casa, sopra una sedia, ne' luoghi elevati della città, </p>
<p id="v15"><sup><small>15</small></sup>  per gridare a quelli che passan per la via, che van diritti per la loro strada: </p>
<p id="v16"><sup><small>16</small></sup>  'Chi è sciocco venga qua!' E a chi è privo di senno dice: </p>
<p id="v17"><sup><small>17</small></sup>  'Le acque rubate son dolci, e il pane mangiato di nascosto è soave'. </p>
<p id="v18"><sup><small>18</small></sup>  Ma egli non sa che quivi sono i defunti, che i suoi convitati son nel fondo del soggiorno de' morti. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 9:10 <i>La paura del Signore, inizia la saggezza</i>: <a href="/it/The_Urantia_Book/131#p2_6">LU 131:2.6</a>.  <i>Il timore di Dio inizia la saggezza</i>: <a href="/it/The_Urantia_Book/68#p3_3">LU 68:3.3</a>. </li>
</ol>
</div>
