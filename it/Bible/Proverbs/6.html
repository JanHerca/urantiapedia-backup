<!--
title: Proverbi - Capitolo 6
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Proverbs/5">Proverbi - Capitolo 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Proverbs/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Proverbs/7">Proverbi - Capitolo 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Figliuol mio, se ti sei reso garante per il tuo prossimo, se ti sei impegnato per un estraneo, </p>
<p id="v2"><sup><small>2</small></sup>  sei còlto nel laccio dalle parole della tua bocca, sei preso dalle parole della tua bocca. </p>
<p id="v3"><sup><small>3</small></sup>  Fa' questo, figliuol mio; disimpegnati, perché sei caduto in mano del tuo prossimo. Va', gettati ai suoi piedi, insisti, </p>
<p id="v4"><sup><small>4</small></sup>  non dar sonno ai tuoi occhi né sopore alle tue palpebre; </p>
<p id="v5"><sup><small>5</small></sup>  disimpegnati come il cavriolo di man del cacciatore, come l'uccello di mano dell'uccellatore. </p>
<p id="v6"><sup><small>6</small></sup>  Va', pigro, alla formica; considera il suo fare, e diventa savio! </p>
<p id="v7"><sup><small>7</small></sup>  Essa non ha né capo, né sorvegliante, né padrone; </p>
<p id="v8"><sup><small>8</small></sup>  prepara il suo cibo nell'estate, e raduna il suo mangiare durante la raccolta. </p>
<p id="v9"><sup><small>9</small></sup>  Fino a quando, o pigro, giacerai? quando ti desterai dal tuo sonno? </p>
<p id="v10"><sup><small>10</small></sup>  Dormire un po', sonnecchiare un po', incrociare un po' le mani per riposare... </p>
<p id="v11"><sup><small>11</small></sup>  e la tua povertà verrà come un ladro, e la tua indigenza, come un uomo armato. </p>
<p id="v12"><sup><small>12</small></sup>  L'uomo da nulla, l'uomo iniquo cammina colla falsità sulle labbra; </p>
<p id="v13"><sup><small>13</small></sup>  ammicca cogli occhi, parla coi piedi, fa segni con le dita; </p>
<p id="v14"><sup><small>14</small></sup>  ha la perversità nel cuore, macchina del male in ogni tempo, semina discordie; </p>
<p id="v15"><sup><small>15</small></sup>  perciò la sua ruina verrà ad un tratto, in un attimo sarà distrutto, senza rimedio. </p>
<p id="v16"><sup><small>16</small></sup>  Sei cose odia l'Eterno, anzi sette gli sono in abominio: </p>
<p id="v17"><sup><small>17</small></sup>  gli occhi alteri, la lingua bugiarda, le mani che spandono sangue innocente, </p>
<p id="v18"><sup><small>18</small></sup>  il cuore che medita disegni iniqui, i piedi che corron frettolosi al male, </p>
<p id="v19"><sup><small>19</small></sup>  il falso testimonio che proferisce menzogne, e chi semina discordie tra fratelli. </p>
<p id="v20"><sup><small>20</small></sup>  Figliuol mio, osserva i precetti di tuo padre, e non trascurare gl'insegnamenti di tua madre; <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  tienteli del continuo legati sul cuore e attaccati al collo. </p>
<p id="v22"><sup><small>22</small></sup>  Quando camminerai, ti guideranno; quando giacerai, veglieranno su te; quando ti risveglierai, ragioneranno teco. </p>
<p id="v23"><sup><small>23</small></sup>  Poiché il precetto è una lampada e l'insegnamento una luce, e le correzioni della disciplina son la via della vita, </p>
<p id="v24"><sup><small>24</small></sup>  per guardarti dalla donna malvagia, dalle parole lusinghevoli della straniera. </p>
<p id="v25"><sup><small>25</small></sup>  Non bramare in cuor tuo la sua bellezza, e non ti lasciar prendere dalle sue palpebre; </p>
<p id="v26"><sup><small>26</small></sup>  ché per una donna corrotta uno si riduce a un pezzo di pane, e la donna adultera sta in agguato contro un'anima preziosa. </p>
<p id="v27"><sup><small>27</small></sup>  Uno si metterà forse del fuoco in seno senza che i suoi abiti si brucino? </p>
<p id="v28"><sup><small>28</small></sup>  camminerà forse sui carboni accesi senza scottarsi i piedi? </p>
<p id="v29"><sup><small>29</small></sup>  Così è di chi va dalla moglie del prossimo; chi la tocca non rimarrà impunito. </p>
<p id="v30"><sup><small>30</small></sup>  Non si disprezza il ladro che ruba per saziarsi quand'ha fame; </p>
<p id="v31"><sup><small>31</small></sup>  se è còlto, restituirà anche il settuplo, darà tutti i beni della sua casa. </p>
<p id="v32"><sup><small>32</small></sup>  Ma chi commette un adulterio è privo di senno; chi fa questo vuol rovinar se stesso. </p>
<p id="v33"><sup><small>33</small></sup>  Troverà ferite ed ignominia, e l'obbrobrio suo non sarà mai cancellato; </p>
<p id="v34"><sup><small>34</small></sup>  ché la gelosia rende furioso il marito, il quale sarà senza pietà nel dì della vendetta; </p>
<p id="v35"><sup><small>35</small></sup>  non avrà riguardo a riscatto di sorta, e anche se tu moltiplichi i regali, non sarà soddisfatto. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 6:20-21 <i>Insegnamento dei figli</i>: <a href="/it/The_Urantia_Book/95#p4_2">LU 95:4.2</a>. </li>
</ol>
</div>
