<!--
title: Proverbi - Capitolo 10
description: 
published: true
date: 2022-10-7T1:7:41Z
tags: bible, bible—proverbs
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/9">Proverbi - Capitolo 9</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/11">Proverbi - Capitolo 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Proverbi di Salomone. Un figliuol savio rallegra suo padre, ma un figliuolo stolto è il cordoglio di sua madre. </p>
<p id="v2"><sup><small>2</small></sup>  I tesori d'empietà non giovano, ma la giustizia libera dalla morte. </p>
<p id="v3"><sup><small>3</small></sup>  L'Eterno non permette che il giusto soffra la fame, ma respinge insoddisfatta l'avidità degli empi. </p>
<p id="v4"><sup><small>4</small></sup>  Chi lavora con mano pigra impoverisce, ma la mano dei diligenti fa arricchire. </p>
<p id="v5"><sup><small>5</small></sup>  Chi raccoglie nella estate è un figliuolo prudente, ma chi dorme durante la raccolta è un figliuolo che fa vergogna. </p>
<p id="v6"><sup><small>6</small></sup>  Benedizioni vengono sul capo dei giusti, ma la violenza cuopre la bocca degli empi. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  La memoria del giusto è in benedizione, ma il nome degli empi marcisce. </p>
<p id="v8"><sup><small>8</small></sup>  Il savio di cuore accetta i precetti, ma lo stolto di labbra va in precipizio. </p>
<p id="v9"><sup><small>9</small></sup>  Chi cammina nella integrità cammina sicuro, ma chi va per vie tortuose sarà scoperto. </p>
<p id="v10"><sup><small>10</small></sup>  Chi ammicca con l'occhio cagiona dolore, e lo stolto di labbra va in precipizio. </p>
<p id="v11"><sup><small>11</small></sup>  La bocca del giusto è una fonte di vita, ma la bocca degli empi nasconde violenza. </p>
<p id="v12"><sup><small>12</small></sup>  L'odio provoca liti, ma l'amore cuopre ogni fallo. </p>
<p id="v13"><sup><small>13</small></sup>  Sulle labbra dell'uomo intelligente si trova la sapienza, ma il bastone è per il dosso di chi è privo di senno. </p>
<p id="v14"><sup><small>14</small></sup>  I savi tengono in serbo la scienza, ma la bocca dello stolto è una rovina imminente. </p>
<p id="v15"><sup><small>15</small></sup>  I beni del ricco sono la sua città forte; la rovina de' poveri è la loro povertà. </p>
<p id="v16"><sup><small>16</small></sup>  Il lavoro del giusto serve alla vita, le entrate dell'empio servono al peccato. </p>
<p id="v17"><sup><small>17</small></sup>  Chi tien conto della correzione, segue il cammino della vita; ma chi non fa caso della riprensione si smarrisce. </p>
<p id="v18"><sup><small>18</small></sup>  Chi dissimula l'odio ha labbra bugiarde, e chi spande la calunnia è uno stolto. </p>
<p id="v19"><sup><small>19</small></sup>  Nella moltitudine delle parole non manca la colpa, ma chi frena le sue labbra è prudente. </p>
<p id="v20"><sup><small>20</small></sup>  La lingua del giusto è argento eletto; il cuore degli empi val poco. </p>
<p id="v21"><sup><small>21</small></sup>  Le labbra del giusto pascono molti, ma gli stolti muoiono per mancanza di senno. </p>
<p id="v22"><sup><small>22</small></sup>  Quel che fa ricchi è la benedizione dell'Eterno e il tormento che uno si dà non le aggiunge nulla. </p>
<p id="v23"><sup><small>23</small></sup>  Commettere un delitto, per lo stolto, è come uno spasso; tale è la sapienza per l'uomo accorto. </p>
<p id="v24"><sup><small>24</small></sup>  All'empio succede quello che teme, ma ai giusti è concesso quel che desiderano. </p>
<p id="v25"><sup><small>25</small></sup>  Come procella che passa, l'empio non è più, ma il giusto ha un fondamento eterno. </p>
<p id="v26"><sup><small>26</small></sup>  Come l'aceto ai denti e il fumo agli occhi, così è il pigro per chi lo manda. </p>
<p id="v27"><sup><small>27</small></sup>  Il timor dell'Eterno accresce i giorni ma gli anni degli empi saranno accorciati. </p>
<p id="v28"><sup><small>28</small></sup>  L'aspettazione dei giusti è letizia, ma la speranza degli empi perirà. </p>
<p id="v29"><sup><small>29</small></sup>  La via dell'Eterno è una fortezza per l'uomo integro, ma una rovina per gli operatori d'iniquità. </p>
<p id="v30"><sup><small>30</small></sup>  Il giusto non sarà mai smosso, ma gli empi non abiteranno la terra. </p>
<p id="v31"><sup><small>31</small></sup>  La bocca del giusto sgorga sapienza, ma la lingua perversa sarà soppressa. </p>
<p id="v32"><sup><small>32</small></sup>  Le labbra del giusto conoscono ciò che è grato, ma la bocca degli empi è piena di perversità. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/9">Proverbi - Capitolo 9</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/11">Proverbi - Capitolo 11</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 10:6 <i>Giobbe: Dio benedice i fedeli</i>: <a href="/it/The_Urantia_Book/148#p6_2">LU 148:6.2</a>. </li>
</ol>
</div>
