<!--
title: Proverbi - Capitolo 26
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Proverbs/25">Proverbi - Capitolo 25</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Proverbs/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Proverbs/27">Proverbi - Capitolo 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Come la neve non conviene all'estate, né la pioggia al tempo della mèsse, così non conviene la gloria allo stolto. </p>
<p id="v2"><sup><small>2</small></sup>  Come il passero vaga qua e là e la rondine vola, così la maledizione senza motivo, non raggiunge l'effetto. </p>
<p id="v3"><sup><small>3</small></sup>  La frusta per il cavallo, la briglia per l'asino, e il bastone per il dosso degli stolti. </p>
<p id="v4"><sup><small>4</small></sup>  Non rispondere allo stolto secondo la sua follia, che tu non gli abbia a somigliare. </p>
<p id="v5"><sup><small>5</small></sup>  Rispondi allo stolto secondo la sua follia, perché non abbia a credersi savio. </p>
<p id="v6"><sup><small>6</small></sup>  Chi affida messaggi a uno stolto si taglia i piedi e s'abbevera di pene. </p>
<p id="v7"><sup><small>7</small></sup>  Come le gambe dello zoppo son senza forza, così è una massima in bocca degli stolti. </p>
<p id="v8"><sup><small>8</small></sup>  Chi onora uno stolto fa come chi getta una gemma in un mucchio di sassi. </p>
<p id="v9"><sup><small>9</small></sup>  Una massima in bocca agli stolti è come un ramo spinoso in mano a un ubriaco. </p>
<p id="v10"><sup><small>10</small></sup>  Chi impiega lo stolto e il primo che capita, è come un arciere che ferisce tutti. </p>
<p id="v11"><sup><small>11</small></sup>  Lo stolto che ricade nella sua follia, è come il cane che torna al suo vomito. </p>
<p id="v12"><sup><small>12</small></sup>  Hai tu visto un uomo che si crede savio? C'è più da sperare da uno stolto che da lui. </p>
<p id="v13"><sup><small>13</small></sup>  Il pigro dice: 'C'è un leone nella strada, c'è un leone per le vie!' </p>
<p id="v14"><sup><small>14</small></sup>  Come la porta si volge sui cardini, così il pigro sul suo letto. </p>
<p id="v15"><sup><small>15</small></sup>  Il pigro tuffa la mano nel piatto; gli par fatica riportarla alla bocca. </p>
<p id="v16"><sup><small>16</small></sup>  Il pigro si crede più savio di sette uomini che danno risposte sensate. </p>
<p id="v17"><sup><small>17</small></sup>  Il passante che si riscalda per una contesa che non lo concerne, è come chi afferra un cane per le orecchie. </p>
<p id="v18"><sup><small>18</small></sup>  Come un pazzo che avventa tizzoni, frecce e morte, </p>
<p id="v19"><sup><small>19</small></sup>  così è colui che inganna il prossimo, e dice: 'Ho fatto per ridere!' </p>
<p id="v20"><sup><small>20</small></sup>  Quando mancan le legna, il fuoco si spegne; e quando non c'è maldicente, cessan le contese. </p>
<p id="v21"><sup><small>21</small></sup>  Come il carbone dà la brace, e le legna danno la fiamma, così l'uomo rissoso accende le liti. </p>
<p id="v22"><sup><small>22</small></sup>  Le parole del maldicente son come ghiottonerie, e penetrano fino nell'intimo delle viscere. </p>
<p id="v23"><sup><small>23</small></sup>  Labbra ardenti e un cuor malvagio son come schiuma d'argento spalmata sopra un vaso di terra. </p>
<p id="v24"><sup><small>24</small></sup>  Chi odia, parla con dissimulazione; ma, dentro, cova la frode. </p>
<p id="v25"><sup><small>25</small></sup>  Quando parla con voce graziosa, non te ne fidare, perché ha sette abominazioni in cuore. </p>
<p id="v26"><sup><small>26</small></sup>  L'odio suo si nasconde sotto la finzione, ma la sua malvagità si rivelerà nell'assemblea. </p>
<p id="v27"><sup><small>27</small></sup>  Chi scava una fossa vi cadrà, e la pietra torna addosso a chi la rotola. </p>
<p id="v28"><sup><small>28</small></sup>  La lingua bugiarda odia quelli che ha ferito, e la bocca lusinghiera produce rovina. </p>
