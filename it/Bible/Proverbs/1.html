<!--
title: Proverbi - Capitolo 1
description: 
published: true
date: 2022-10-7T1:7:41Z
tags: bible, bible—proverbs
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/2">Proverbi - Capitolo 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Proverbi di Salomone, figliuolo di Davide, re d'Israele; </p>
<p id="v2"><sup><small>2</small></sup>  perché l'uomo conosca la sapienza e l'istruzione, e intenda i detti sensati; </p>
<p id="v3"><sup><small>3</small></sup>  perché riceva istruzione circa l'assennatezza, la giustizia, l'equità, la dirittura; </p>
<p id="v4"><sup><small>4</small></sup>  per dare accorgimento ai semplici, e conoscenza e riflessione al giovane. </p>
<p id="v5"><sup><small>5</small></sup>  Il savio ascolterà, e accrescerà il suo sapere; l'uomo intelligente ne ritrarrà buone direzioni </p>
<p id="v6"><sup><small>6</small></sup>  per capire i proverbi e le allegorie, le parole dei savi e i loro enigmi. </p>
<p id="v7"><sup><small>7</small></sup>  Il timore dell'Eterno è il principio della scienza; gli stolti disprezzano la sapienza e l'istruzione. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Ascolta, figliuol mio, l'istruzione di tuo padre e non ricusare l'insegnamento di tua madre; <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  poiché saranno una corona di grazia sul tuo capo, e monili al tuo collo. </p>
<p id="v10"><sup><small>10</small></sup>  Figliuol mio, se i peccatori ti voglion sedurre, non dar loro retta. </p>
<p id="v11"><sup><small>11</small></sup>  Se dicono: - 'Vieni con noi; mettiamoci in agguato per uccidere; tendiamo insidie senza motivo all'innocente; </p>
<p id="v12"><sup><small>12</small></sup>  inghiottiamoli vivi, come il soggiorno de' morti, e tutt'interi come quelli che scendon nella fossa; </p>
<p id="v13"><sup><small>13</small></sup>  noi troveremo ogni sorta di beni preziosi, empiremo le nostre case di bottino; </p>
<p id="v14"><sup><small>14</small></sup>  tu trarrai a sorte la tua parte con noi, non ci sarà fra noi tutti che una borsa sola' - </p>
<p id="v15"><sup><small>15</small></sup>  figliuol mio, non t'incamminare con essi; trattieni il tuo piè lungi dal loro sentiero; </p>
<p id="v16"><sup><small>16</small></sup>  poiché i loro piedi corrono al male ed essi s'affrettano a spargere il sangue. </p>
<p id="v17"><sup><small>17</small></sup>  Si tende invano la rete dinanzi a ogni sorta d'uccelli; </p>
<p id="v18"><sup><small>18</small></sup>  ma costoro pongono agguati al loro proprio sangue, e tendono insidie alla stessa loro vita. </p>
<p id="v19"><sup><small>19</small></sup>  Tal è la sorte di chiunque è avido di guadagno; esso tòglie la vita a chi lo possiede. </p>
<p id="v20"><sup><small>20</small></sup>  La sapienza grida per le vie, fa udire la sua voce per le piazze; </p>
<p id="v21"><sup><small>21</small></sup>  nei crocicchi affollati ella chiama, all'ingresso delle porte, in città, pronunzia i suoi discorsi: </p>
<p id="v22"><sup><small>22</small></sup>  'Fino a quando, o scempi, amerete la scempiaggine? fino a quando gli schernitori prenderanno gusto a schernire e gli stolti avranno in odio la scienza? </p>
<p id="v23"><sup><small>23</small></sup>  Volgetevi a udire la mia riprensione; ecco, io farò sgorgare su voi lo spirito mio, vi farò conoscere le mie parole... <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Ma poiché, quand'ho chiamato avete rifiutato d'ascoltare, quand'ho steso la mano nessun vi ha badato, <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  anzi avete respinto ogni mio consiglio e della mia correzione non ne avete voluto sapere, </p>
<p id="v26"><sup><small>26</small></sup>  anch'io mi riderò delle vostre sventure, mi farò beffe quando lo spavento vi piomberà addosso; </p>
<p id="v27"><sup><small>27</small></sup>  quando lo spavento vi piomberà addosso come una tempesta, quando la sventura v'investirà come un uragano, e vi cadranno addosso la distretta e l'angoscia. </p>
<p id="v28"><sup><small>28</small></sup>  Allora mi chiameranno, ma io non risponderò; mi cercheranno con premura ma non mi troveranno. </p>
<p id="v29"><sup><small>29</small></sup>  Poiché hanno odiato la scienza e non hanno scelto il timor dell'Eterno </p>
<p id="v30"><sup><small>30</small></sup>  e non hanno voluto sapere dei miei consigli e hanno disdegnato ogni mia riprensione, </p>
<p id="v31"><sup><small>31</small></sup>  si pasceranno del frutto della loro condotta, e saranno saziati dei loro propri consigli. </p>
<p id="v32"><sup><small>32</small></sup>  Poiché il pervertimento degli scempi li uccide, e lo sviarsi degli stolti li fa perire; </p>
<p id="v33"><sup><small>33</small></sup>  ma chi m'ascolta se ne starà al sicuro, sarà tranquillo, senza paura d'alcun male'. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/2">Proverbi - Capitolo 2</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 1:7 <i>Il timore di Dio inizia la saggezza</i>: <a href="/it/The_Urantia_Book/68#p3_3">LU 68:3.3</a>.  <i>Il timore di Dio inizia la saggezza</i>: <a href="/it/The_Urantia_Book/149#p6_5">LU 149:6.5</a>.  <i>La paura del Signore, inizia la saggezza</i>: <a href="/it/The_Urantia_Book/131#p2_6">LU 131:2.6</a>.  <i>Significati della paura</i>: <a href="/it/The_Urantia_Book/149#p6_3">LU 149:6.3</a>. </li>
  <li id="fn2"><a href="#cite2">↑</a> 1:8-16 <i>Insegnamento dei figli</i>: <a href="/it/The_Urantia_Book/95#p4_2">LU 95:4.2</a>. </li>
  <li id="fn3"><a href="#cite3">↑</a> 1:23 <i>Spirito Santo</i>: <a href="/it/The_Urantia_Book/34#p4_1">LU 34:4.1</a>.  <i>Spirito di Dio (Spirito Santo)</i>: <a href="/it/The_Urantia_Book/8#p5_5">LU 8:5.5</a>.  <i>Spirito nell'uomo (Spirito Santo)</i>: <a href="/it/The_Urantia_Book/103#p1_6">LU 103:1.6</a>.  <i>Spirito di Dio (Spirito Santo)</i>: <a href="/it/The_Urantia_Book/8#p5_3">LU 8:5.3</a>. </li>
  <li id="fn4"><a href="#cite4">↑</a> 1:24-28 <i>Effetto del rifiuto di Dio</i>: <a href="/it/The_Urantia_Book/146#p2_5">LU 146:2.5</a>. </li>
  <li id="fn5"><a href="#cite5">↑</a> 1:33 <i>Salvato dalla paura</i>: <a href="/it/The_Urantia_Book/95#p4_3">LU 95:4.3</a>. </li>
</ol>
</div>
