<!--
title: Proverbi - Capitolo 27
description: 
published: true
date: 2022-10-7T1:7:41Z
tags: bible, bible—proverbs
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/26">Proverbi - Capitolo 26</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/28">Proverbi - Capitolo 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Non ti vantare del domani, poiché non sai quel che un giorno possa produrre. </p>
<p id="v2"><sup><small>2</small></sup>  Altri ti lodi, non la tua bocca; un estraneo, non le tue labbra. </p>
<p id="v3"><sup><small>3</small></sup>  La pietra è grave e la rena pesante, ma l'irritazione dello stolto pesa più dell'uno e dell'altra. </p>
<p id="v4"><sup><small>4</small></sup>  L'ira è crudele e la collera impetuosa; ma chi può resistere alla gelosia? <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Meglio riprensione aperta, che amore occulto. </p>
<p id="v6"><sup><small>6</small></sup>  Fedeli son le ferite di chi ama; frequenti i baci di chi odia. </p>
<p id="v7"><sup><small>7</small></sup>  Chi è sazio calpesta il favo di miele; ma, per chi ha fame, ogni cosa amara è dolce. </p>
<p id="v8"><sup><small>8</small></sup>  Come l'uccello che va ramingo lungi dal nido, così è l'uomo che va ramingo lungi da casa. </p>
<p id="v9"><sup><small>9</small></sup>  L'olio e il profumo rallegrano il cuore; così fa la dolcezza d'un amico coi suoi consigli cordiali. </p>
<p id="v10"><sup><small>10</small></sup>  Non abbandonare il tuo amico né l'amico di tuo padre, e non andare in casa del tuo fratello nel dì della tua sventura; un vicino dappresso val meglio d'un fratello lontano. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Figliuolo mio, sii savio e rallegrami il cuore, così potrò rispondere a chi mi vitupera. </p>
<p id="v12"><sup><small>12</small></sup>  L'uomo accorto vede il male e si nasconde, ma gli scempi passan oltre e ne portan la pena. </p>
<p id="v13"><sup><small>13</small></sup>  Prendigli il vestito giacché ha fatto cauzione per altri; fatti dare dei pegni, poiché s'è reso garante di stranieri. </p>
<p id="v14"><sup><small>14</small></sup>  Chi benedice il prossimo ad alta voce, di buon mattino, sarà considerato come se lo maledicesse. </p>
<p id="v15"><sup><small>15</small></sup>  Un gocciolar continuo in giorno di gran pioggia e una donna rissosa son cose che si somigliano. </p>
<p id="v16"><sup><small>16</small></sup>  Chi la vuol trattenere vuol trattenere il vento, e stringer l'olio nella sua destra. </p>
<p id="v17"><sup><small>17</small></sup>  Il ferro forbisce il ferro; così un uomo ne forbisce un altro. </p>
<p id="v18"><sup><small>18</small></sup>  Chi ha cura del fico ne mangerà il frutto; e chi veglia sul suo padrone sarà onorato. </p>
<p id="v19"><sup><small>19</small></sup>  Come nell'acqua il viso risponde al viso, così il cuor dell'uomo risponde al cuore dell'uomo. </p>
<p id="v20"><sup><small>20</small></sup>  Il soggiorno dei morti e l'abisso sono insaziabili, e insaziabili son gli occhi degli uomini. </p>
<p id="v21"><sup><small>21</small></sup>  Il crogiuolo è per l'argento, il forno fusorio per l'oro, e l'uomo è provato dalla bocca di chi lo loda. </p>
<p id="v22"><sup><small>22</small></sup>  Anche se tu pestassi lo stolto in un mortaio in mezzo al grano col pestello, la sua follia non lo lascerebbe. </p>
<p id="v23"><sup><small>23</small></sup>  Guarda di conoscer bene lo stato delle tue pecore, abbi gran cura delle tue mandre; </p>
<p id="v24"><sup><small>24</small></sup>  perché le ricchezze non duran sempre, e neanche una corona dura d'età in età. </p>
<p id="v25"><sup><small>25</small></sup>  Quando è levato il fieno, subito rispunta la fresca verdura e le erbe dei monti sono raccolte. </p>
<p id="v26"><sup><small>26</small></sup>  Gli agnelli ti danno da vestire, i becchi di che comprarti un campo, </p>
<p id="v27"><sup><small>27</small></sup>  e il latte delle capre basta a nutrir te, a nutrir la tua famiglia e a far vivere le tue serve. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Proverbs/26">Proverbi - Capitolo 26</a></td>
        <td><a href="/it/Bible/Proverbs/Index">Indice</a></td>
        <td><a href="/it/Bible/Proverbs/28">Proverbi - Capitolo 28</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 27:4 <i>L'ira è crudele, oltraggiosa</i>: <a href="/it/The_Urantia_Book/149#p4_2">LU 149:4.2</a>. </li>
  <li id="fn2"><a href="#cite2">↑</a> 27:10 <i>Vecchi e nuovi amici</i>: <a href="/it/The_Urantia_Book/147#p7_3">LU 147:7.3</a>. </li>
</ol>
</div>
