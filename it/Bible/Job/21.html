<!--
title: Giobbe - Capitolo 21
description: 
published: true
date: 2022-10-7T1:7:41Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/20">Giobbe - Capitolo 20</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/22">Giobbe - Capitolo 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora Giobbe rispose e disse: </p>
<p id="v2"><sup><small>2</small></sup>  "Porgete bene ascolto alle mie parole, e sia questa la consolazione che mi date. </p>
<p id="v3"><sup><small>3</small></sup>  Sopportatemi, lasciate ch'io parli, e quando avrò parlato tu mi potrai deridere. </p>
<p id="v4"><sup><small>4</small></sup>  Mi lagno io forse d'un uomo? E come farei a non perder la pazienza? </p>
<p id="v5"><sup><small>5</small></sup>  Guardatemi, stupite, e mettetevi la mano sulla bocca. </p>
<p id="v6"><sup><small>6</small></sup>  Quando ci penso, ne sono smarrito, e la mia carne è presa da raccapriccio. </p>
<p id="v7"><sup><small>7</small></sup>  Perché mai vivono gli empi? Perché arrivano alla vecchiaia ed anche crescon di forze? </p>
<p id="v8"><sup><small>8</small></sup>  La loro progenie prospera, sotto ai loro sguardi, intorno ad essi, e i lor rampolli fioriscon sotto gli occhi loro. </p>
<p id="v9"><sup><small>9</small></sup>  La loro casa è in pace, al sicuro da spaventi, e la verga di Dio non li colpisce. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Il loro toro monta e non falla, la loro vacca figlia senz'abortire. </p>
<p id="v11"><sup><small>11</small></sup>  Mandan fuori come un gregge i loro piccini, e i loro figliuoli saltano e ballano. </p>
<p id="v12"><sup><small>12</small></sup>  Cantano a suon di timpano e di cetra, e si rallegrano al suon della zampogna. </p>
<p id="v13"><sup><small>13</small></sup>  Passano felici i loro giorni, poi scendono in un attimo nel soggiorno dei morti. </p>
<p id="v14"><sup><small>14</small></sup>  Eppure, diceano a Dio: 'Ritirati da noi! Noi non ci curiamo di conoscer le tue vie! </p>
<p id="v15"><sup><small>15</small></sup>  Che è l'Onnipotente perché lo serviamo? che guadagneremo a pregarlo?' </p>
<p id="v16"><sup><small>16</small></sup>  Ecco, non hanno essi in mano la loro felicità? (lungi da me il consiglio degli empi!) <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Quando avvien mai che la lucerna degli empi si spenga, che piombi loro addosso la ruina, e che Dio, nella sua ira, li retribuisca di pene? </p>
<p id="v18"><sup><small>18</small></sup>  Quando son essi mai come paglia al vento, come pula portata via dall'uragano? </p>
<p id="v19"><sup><small>19</small></sup>  'Iddio', mi dite, 'serba castigo pei figli dell'empio'. Ma punisca lui stesso! che lo senta lui, </p>
<p id="v20"><sup><small>20</small></sup>  che vegga con gli occhi propri la sua ruina, e beva egli stesso l'ira dell'Onnipotente! </p>
<p id="v21"><sup><small>21</small></sup>  E che importa all'empio della sua famiglia dopo di lui, quando il numero dei suoi mesi è ormai compiuto? </p>
<p id="v22"><sup><small>22</small></sup>  S'insegnerà forse a Dio la scienza? a lui che giudica quelli di lassù? </p>
<p id="v23"><sup><small>23</small></sup>  L'uno muore in mezzo al suo benessere, quand'è pienamente tranquillo e felice, </p>
<p id="v24"><sup><small>24</small></sup>  ha i secchi pieni di latte, e fresco il midollo dell'ossa. </p>
<p id="v25"><sup><small>25</small></sup>  L'altro muore con l'amarezza nell'anima, senz'aver mai gustato il bene. </p>
<p id="v26"><sup><small>26</small></sup>  Ambedue giacciono ugualmente nella polvere e i vermi li ricoprono. </p>
<p id="v27"><sup><small>27</small></sup>  Ah! li conosco i vostri pensieri, e i piani che formate per abbattermi! </p>
<p id="v28"><sup><small>28</small></sup>  Voi dite: 'E dov'è la casa del prepotente? dov'è la tenda che albergava gli empi?' </p>
<p id="v29"><sup><small>29</small></sup>  Non avete dunque interrogato quelli che hanno viaggiato? Voi non vorrete negare quello che attestano; </p>
<p id="v30"><sup><small>30</small></sup>  che, cioè, il malvagio è risparmiato nel dì della ruina, che nel giorno dell'ira egli sfugge. </p>
<p id="v31"><sup><small>31</small></sup>  Chi gli rimprovera in faccia la sua condotta? Chi gli rende quel che ha fatto? </p>
<p id="v32"><sup><small>32</small></sup>  Egli è portato alla sepoltura con onore, e veglia egli stesso sulla sua tomba. </p>
<p id="v33"><sup><small>33</small></sup>  Lievi sono a lui le zolle della valle; dopo, tutta la gente segue le sue orme; e, anche prima, una folla immensa fu come lui. </p>
<p id="v34"><sup><small>34</small></sup>  Perché dunque m'offrite consolazioni vane? Delle vostre risposte altro non resta che falsità". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/20">Giobbe - Capitolo 20</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/22">Giobbe - Capitolo 22</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 21:9 <i>Salvato dalla paura</i>: <a href="/it/The_Urantia_Book/95#p4_3">LU 95:4.3</a>. </li>
  <li id="fn2"><a href="#cite2">↑</a> 21:16-21 <i>Giobbe si appella a Dio</i>: <a href="/it/The_Urantia_Book/148#p6_9">LU 148:6.9</a>. </li>
</ol>
</div>
