<!--
title: Giobbe - Capitolo 16
description: 
published: true
date: 2022-10-7T1:7:41Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/15">Giobbe - Capitolo 15</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/17">Giobbe - Capitolo 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora Giobbe rispose e disse: </p>
<p id="v2"><sup><small>2</small></sup>  "Di cose come codeste, ne ho udite tante! Siete tutti dei consolatori molesti! </p>
<p id="v3"><sup><small>3</small></sup>  Non ci sarà egli una fine alle parole vane? Che cosa ti provoca a rispondere? </p>
<p id="v4"><sup><small>4</small></sup>  Anch'io potrei parlare come voi, se voi foste al posto mio; potrei mettere assieme delle parole contro a voi e su di voi scrollare il capo; </p>
<p id="v5"><sup><small>5</small></sup>  potrei farvi coraggio con la bocca; e il conforto delle mie labbra vi calmerebbe. </p>
<p id="v6"><sup><small>6</small></sup>  Se parlo, il mio dolore non ne sarà lenito; e se cesso di parlare, che sollievo ne avrò? </p>
<p id="v7"><sup><small>7</small></sup>  Ora, purtroppo, Dio, m'ha ridotto senza forze, ha desolato tutta la mia casa; </p>
<p id="v8"><sup><small>8</small></sup>  m'ha coperto di grinze e questo testimonia contro a me, la mia magrezza si leva ad accusarmi in faccia. </p>
<p id="v9"><sup><small>9</small></sup>  La sua ira mi lacera, mi perseguita, digrigna i denti contro di me. Il mio nemico aguzza gli occhi su di me. </p>
<p id="v10"><sup><small>10</small></sup>  Apron larga contro a me la bocca, mi percuoton per obbrobrio le guance, si metton tutt'insieme a darmi addosso. </p>
<p id="v11"><sup><small>11</small></sup>  Iddio mi dà in balìa degli empi, mi getta in mano dei malvagi. </p>
<p id="v12"><sup><small>12</small></sup>  Vivevo in pace, ed egli m'ha scosso con violenza, m'ha preso per la nuca, m'ha frantumato, m'ha posto per suo bersaglio. </p>
<p id="v13"><sup><small>13</small></sup>  I suoi arcieri mi circondano, egli mi trafigge i reni senza pietà, sparge a terra il mio fiele. </p>
<p id="v14"><sup><small>14</small></sup>  Apre sopra di me breccia su breccia, mi corre addosso come un guerriero. </p>
<p id="v15"><sup><small>15</small></sup>  Mi son cucito un cilicio sulla pelle, ho prostrato la mia fronte nella polvere. </p>
<p id="v16"><sup><small>16</small></sup>  Il mio viso è rosso di pianto, e sulle mie palpebre si stende l'ombra di morte. </p>
<p id="v17"><sup><small>17</small></sup>  Eppure, le mie mani non commisero mai violenza, e la mia preghiera fu sempre pura. </p>
<p id="v18"><sup><small>18</small></sup>  O terra, non coprire il mio sangue, e non vi sia luogo ove si fermi il mio grido! </p>
<p id="v19"><sup><small>19</small></sup>  Già fin d'ora, ecco, il mio Testimonio è in cielo, il mio Garante è nei luoghi altissimi. </p>
<p id="v20"><sup><small>20</small></sup>  Gli amici mi deridono, ma a Dio si volgon piangenti gli occhi miei; </p>
<p id="v21"><sup><small>21</small></sup>  sostenga egli le ragioni dell'uomo presso Dio, le ragioni del figliuol d'uomo contro i suoi compagni! </p>
<p id="v22"><sup><small>22</small></sup>  Poiché, pochi anni ancora, e me ne andrò per una via senza ritorno. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/15">Giobbe - Capitolo 15</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/17">Giobbe - Capitolo 17</a></td>
      </tr>
    </tbody>
  </table>
</figure>
