<!--
title: Giobbe - Capitolo 7
description: 
published: true
date: 2022-10-7T1:7:41Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/6">Giobbe - Capitolo 6</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/8">Giobbe - Capitolo 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  La vita dell'uomo sulla terra è una milizia; i giorni suoi son simili ai giorni d'un operaio. </p>
<p id="v2"><sup><small>2</small></sup>  Come lo schiavo anela l'ombra e come l'operaio aspetta il suo salario, </p>
<p id="v3"><sup><small>3</small></sup>  così a me toccan mesi di sciagura, e mi sono assegnate notti di dolore. </p>
<p id="v4"><sup><small>4</small></sup>  Non appena mi corico, dico: 'Quando mi leverò?' Ma la notte si prolunga, e mi sazio d'agitazioni infino all'alba. </p>
<p id="v5"><sup><small>5</small></sup>  La mia carne è coperta di vermi e di croste terrose, la mia pelle si richiude, poi riprende a suppurare. </p>
<p id="v6"><sup><small>6</small></sup>  I miei giorni sen vanno più veloci della spola, si consumano senza speranza. </p>
<p id="v7"><sup><small>7</small></sup>  Ricordati, che la mia vita è un soffio! L'occhio mio non vedrà più il bene. </p>
<p id="v8"><sup><small>8</small></sup>  Lo sguardo di chi ora mi vede non mi potrà più scorgere; gli occhi tuoi mi cercheranno, ma io non sarò più. </p>
<p id="v9"><sup><small>9</small></sup>  La nuvola svanisce e si dilegua; così chi scende nel soggiorno de' morti non ne risalirà; </p>
<p id="v10"><sup><small>10</small></sup>  non tornerà più nella sua casa, e il luogo ove stava non lo riconoscerà più. </p>
<p id="v11"><sup><small>11</small></sup>  Io, perciò, non terrò chiusa la bocca; nell'angoscia del mio spirito io parlerò, mi lamenterò nell'amarezza dell'anima mia. </p>
<p id="v12"><sup><small>12</small></sup>  Son io forse il mare o un mostro marino che tu ponga intorno a me una guardia? </p>
<p id="v13"><sup><small>13</small></sup>  Quando dico: 'Il mio letto mi darà sollievo, il mio giaciglio allevierà la mia pena', </p>
<p id="v14"><sup><small>14</small></sup>  tu mi sgomenti con sogni, e mi spaventi con visioni; </p>
<p id="v15"><sup><small>15</small></sup>  sicché l'anima mia preferisce soffocare, preferisce a queste ossa la morte. </p>
<p id="v16"><sup><small>16</small></sup>  Io mi vo struggendo; non vivrò sempre; deh, lasciami stare; i giorni miei non son che un soffio. </p>
<p id="v17"><sup><small>17</small></sup>  Che cosa è l'uomo che tu ne faccia tanto caso, che tu ponga mente ad esso, </p>
<p id="v18"><sup><small>18</small></sup>  e lo visiti ogni mattina e lo metta alla prova ad ogni istante? </p>
<p id="v19"><sup><small>19</small></sup>  Quando cesserai di tener lo sguardo fisso su me? Quando mi darai tempo d'inghiottir la mia saliva? </p>
<p id="v20"><sup><small>20</small></sup>  Se ho peccato, che ho fatto a te, o guardiano degli uomini? Perché hai fatto di me il tuo bersaglio? A tal punto che son divenuto un peso a me stesso? </p>
<p id="v21"><sup><small>21</small></sup>  E perché non perdoni le mie trasgressioni e non cancelli la mia iniquità? Poiché presto giacerò nella polvere; e tu mi cercherai, ma io non sarò più". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/6">Giobbe - Capitolo 6</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/8">Giobbe - Capitolo 8</a></td>
      </tr>
    </tbody>
  </table>
</figure>
