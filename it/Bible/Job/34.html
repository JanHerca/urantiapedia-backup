<!--
title: Giobbe - Capitolo 34
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Job/33">Giobbe - Capitolo 33</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Job/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Job/35">Giobbe - Capitolo 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Elihu riprese a parlare e disse: </p>
<p id="v2"><sup><small>2</small></sup>  "O voi savi, ascoltate le mie parole! Voi che siete intelligenti, prestatemi orecchio! </p>
<p id="v3"><sup><small>3</small></sup>  Poiché l'orecchio giudica dei discorsi, come il palato assapora le vivande. </p>
<p id="v4"><sup><small>4</small></sup>  Scegliamo quello ch'è giusto, riconosciamo fra noi quello ch'è buono. </p>
<p id="v5"><sup><small>5</small></sup>  Giobbe ha detto: 'Sono giusto, ma Dio mi nega giustizia; </p>
<p id="v6"><sup><small>6</small></sup>  ho ragione, e passo da bugiardo; la mia ferita è incurabile, e sono senza peccato'. </p>
<p id="v7"><sup><small>7</small></sup>  Dov'è l'uomo che al par di Giobbe tracanni gli empi scherni come l'acqua, </p>
<p id="v8"><sup><small>8</small></sup>  cammini in compagnia de' malfattori, e vada assieme con gli scellerati? </p>
<p id="v9"><sup><small>9</small></sup>  Poiché ha detto: 'Non giova nulla all'uomo l'avere il suo diletto in Dio'. </p>
<p id="v10"><sup><small>10</small></sup>  Ascoltatemi dunque, o uomini di senno! Lungi da Dio il male, lungi dall'Onnipotente l'iniquità! </p>
<p id="v11"><sup><small>11</small></sup>  Poich'egli rende all'uomo secondo le sue opere, e fa trovare a ognuno il salario della sua condotta. </p>
<p id="v12"><sup><small>12</small></sup>  No, di certo Iddio non commette ingiustizie! l'Onnipotente non perverte il diritto. </p>
<p id="v13"><sup><small>13</small></sup>  Chi gli ha dato il governo della terra? Chi ha affidato l'universo alla sua cura? <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  S'ei non ponesse mente che a se stesso, se ritirasse a sé il suo spirito e il suo soffio, </p>
<p id="v15"><sup><small>15</small></sup>  ogni carne perirebbe d'un tratto, e l'uomo ritornerebbe in polvere. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Se tu se' intelligente, ascolta questo, porgi orecchio alla voce delle mie parole. </p>
<p id="v17"><sup><small>17</small></sup>  Uno che odiasse la giustizia potrebbe governare? E osi tu condannare il Giusto, il Potente, </p>
<p id="v18"><sup><small>18</small></sup>  che chiama i re 'uomini da nulla' e i principi 'scellerati', </p>
<p id="v19"><sup><small>19</small></sup>  che non porta rispetto all'apparenza de' grandi, che non considera il ricco più del povero, perché son tutti opera delle sue mani? <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  In un attimo, essi muoiono; nel cuor della notte, la gente del popolo è scossa e scompare, i potenti son portati via, senza man d'uomo. </p>
<p id="v21"><sup><small>21</small></sup>  Perché Iddio tien gli occhi aperti sulle vie de' mortali, e vede tutti i lor passi. </p>
<p id="v22"><sup><small>22</small></sup>  Non vi son tenebre, non v'è ombra di morte, ove possa nascondersi chi opera iniquamente. </p>
<p id="v23"><sup><small>23</small></sup>  Dio non ha bisogno d'osservare a lungo un uomo per trarlo davanti a lui in giudizio. </p>
<p id="v24"><sup><small>24</small></sup>  Egli fiacca i potenti, senza inchiesta; e ne stabilisce altri al loro posto; </p>
<p id="v25"><sup><small>25</small></sup>  poich'egli conosce le loro azioni; li abbatte nella notte, e son fiaccati; </p>
<p id="v26"><sup><small>26</small></sup>  li colpisce come dei malvagi, in presenza di tutti, </p>
<p id="v27"><sup><small>27</small></sup>  perché si sono sviati da lui e non hanno posto mente ad alcuna delle sue vie; </p>
<p id="v28"><sup><small>28</small></sup>  han fatto salire a lui il gemito del povero, ed egli ha dato ascolto al gemito degli infelici. </p>
<p id="v29"><sup><small>29</small></sup>  Quando Iddio dà requie chi lo condannerà? Chi potrà contemplarlo quando nasconde il suo volto a una nazione ovvero a un individuo, </p>
<p id="v30"><sup><small>30</small></sup>  per impedire all'empio di regnare, per allontanar dal popolo le insidie? </p>
<p id="v31"><sup><small>31</small></sup>  Quell'empio ha egli detto a Dio: 'Io porto la mia pena, non farò più il male, </p>
<p id="v32"><sup><small>32</small></sup>  mostrami tu quel che non so vedere; se ho agito perversamente, non lo farò più'? </p>
<p id="v33"><sup><small>33</small></sup>  Dovrà forse Iddio render la giustizia a modo tuo, che tu lo critichi? Ti dirà forse: 'Scegli tu, non io, quello che sai, dillo'? </p>
<p id="v34"><sup><small>34</small></sup>  La gente assennata e ogni uomo savio che m'ascolta, mi diranno: </p>
<p id="v35"><sup><small>35</small></sup>  'Giobbe parla senza giudizio, le sue parole sono senza intendimento'. </p>
<p id="v36"><sup><small>36</small></sup>  Ebbene, sia Giobbe provato sino alla fine! poiché le sue risposte son quelle degli iniqui, </p>
<p id="v37"><sup><small>37</small></sup>  poiché aggiunge al peccato suo la ribellione, batte le mani in mezzo a noi, e moltiplica le sue parole contro Dio". </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 34:13 <i>Dio come Disponente</i>: <a href="/it/The_Urantia_Book/2#p1_2">LU 2:1.2</a>. </li>
  <li id="fn2"><a href="#cite2">↑</a> 34:15 <i># 2 Polvere alla polvere</i>: <a href="/it/The_Urantia_Book/89#p6_7">LU 89:6.7</a>.  <i>Polvere alla polvere</i>: <a href="/it/The_Urantia_Book/112#p3_5">LU 112:3.5</a>. </li>
  <li id="fn3"><a href="#cite3">↑</a> 34:19 <i>Dio non rispetta le persone</i>: <a href="/it/The_Urantia_Book/1#p4_6">LU 1:4.6</a>.  <i>Tutte le persone sono spiritualmente uguali</i>: <a href="/it/The_Urantia_Book/134#p4_7">LU 134:4.7</a>.  <i>Dio non rispetta le persone</i>: <a href="/it/The_Urantia_Book/133#p0_3">LU 133:0.3</a>.  <i>Nessun rispetto per le persone</i>: <a href="/it/The_Urantia_Book/148#p6_2">LU 148:6.2</a>.  <i>Dio non rispetta le persone</i>: <a href="/it/The_Urantia_Book/40#p10_13">LU 40:10.13</a>.  <i>Nessun rispetto per le persone</i>: <a href="/it/The_Urantia_Book/143#p1_5">LU 143:1.5</a>.  <i>Né ebreo né gentile</i>: <a href="/it/The_Urantia_Book/137#p8_11">LU 137:8.11</a>.  <i>Dio non rispetta le razze</i>: <a href="/it/The_Urantia_Book/155#p6_2">LU 155:6.2</a>.  <i>Dio non rispetta le persone</i>: <a href="/it/The_Urantia_Book/3#p1_12">LU 3:1.12</a>.  <i>Dio non rispetta le persone</i>: <a href="/it/The_Urantia_Book/2#p3_1">LU 2:3.1</a>.  <i>Dio non rispetta le persone</i>: <a href="/it/The_Urantia_Book/12#p7_8">LU 12:7.8</a>.  <i>Dio non rispetta le persone</i>: <a href="/it/The_Urantia_Book/192#p2_2">LU 192:2.2</a>.  <i>Nessun rispetto per le persone</i>: <a href="/it/The_Urantia_Book/117#p6_22">LU 117:6.22</a>.  <i>Gesù non rispetta le persone</i>: <a href="/it/The_Urantia_Book/174#p2_2">LU 174:2.2</a>.  <i>Gesù non rispetta le persone</i>: <a href="/it/The_Urantia_Book/139#p10_9">LU 139:10.9</a>.  <i>Uguaglianza delle persone</i>: <a href="/it/The_Urantia_Book/150#p1_3">LU 150:1.3</a>.  <i>Dio non rispetta le persone</i>: <a href="/it/The_Urantia_Book/112#p0_10">LU 112:0.10</a>.  <i>Nessun rispetto per le persone</i>: <a href="/it/The_Urantia_Book/137#p8_6">LU 137:8.6</a>.  <i>Dio non rispetta le persone</i>: <a href="/it/The_Urantia_Book/166#p4_11">LU 166:4.11</a>.  <i>Nessun favoritismo da parte di Dio</i>: <a href="/it/The_Urantia_Book/156#p2_4">LU 156:2.4</a>.  <i>Non il Dio del Giudeo o del Gentile</i>: <a href="/it/The_Urantia_Book/140#p1_2">LU 140:1.2</a>.  <i>Uguaglianza per tutti coloro che cercano Dio</i>: <a href="/it/The_Urantia_Book/138#p4_2">LU 138:4.2</a>.  <i>Nel regno, nessuna differenza</i>: <a href="/it/The_Urantia_Book/190#p3_1">LU 190:3.1</a>.  <i>Dio non rispetta le persone</i>: <a href="/it/The_Urantia_Book/175#p2_3">LU 175:2.3</a>.  <i>Né ebreo né gentile</i>: <a href="/it/The_Urantia_Book/190#p4_1">LU 190:4.1</a>.  <i>Dio/Figlio non ha riguardo per le persone</i>: <a href="/it/The_Urantia_Book/181#p2_14">LU 181:2.14</a>. </li>
</ol>
</div>
