<!--
title: Giobbe - Capitolo 3
description: 
published: true
date: 2022-10-7T1:7:41Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/2">Giobbe - Capitolo 2</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/4">Giobbe - Capitolo 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora Giobbe aprì la bocca e maledisse il giorno della sua nascita. </p>
<p id="v2"><sup><small>2</small></sup>  E prese a dire così: </p>
<p id="v3"><sup><small>3</small></sup>  "Perisca il giorno ch'io nacqui e la notte che disse: 'È concepito un maschio!' </p>
<p id="v4"><sup><small>4</small></sup>  Quel giorno si converta in tenebre, non se ne curi Iddio dall'alto, né splenda sovr'esso raggio di luce! </p>
<p id="v5"><sup><small>5</small></sup>  Se lo riprendano le tenebre e l'ombra di morte, resti sovr'esso una fitta nuvola, le ecclissi lo riempian di paura! </p>
<p id="v6"><sup><small>6</small></sup>  Quella notte diventi preda d'un buio cupo, non abbia la gioia di contar tra i giorni dell'anno, non entri nel novero de' mesi! </p>
<p id="v7"><sup><small>7</small></sup>  Quella notte sia notte sterile, e non vi s'oda grido di gioia. </p>
<p id="v8"><sup><small>8</small></sup>  La maledicano quei che maledicono i giorni e sono esperti nell'evocare il drago. </p>
<p id="v9"><sup><small>9</small></sup>  Si oscurino le stelle del suo crepuscolo, aspetti la luce e la luce non venga, e non miri le palpebre dell'alba, </p>
<p id="v10"><sup><small>10</small></sup>  poiché non chiuse la porta del seno che mi portava, e non celò l'affanno agli occhi miei. </p>
<p id="v11"><sup><small>11</small></sup>  Perché non morii nel seno di mia madre? Perché non spirai appena uscito dalle sue viscere? <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Perché trovai delle ginocchia per ricevermi e delle mammelle da poppare? </p>
<p id="v13"><sup><small>13</small></sup>  Ora mi giacerei tranquillo, dormirei, ed avrei così riposo </p>
<p id="v14"><sup><small>14</small></sup>  coi re e coi consiglieri della terra che si edificarono mausolei, </p>
<p id="v15"><sup><small>15</small></sup>  coi principi che possedean dell'oro e che empiron d'argento le lor case; </p>
<p id="v16"><sup><small>16</small></sup>  o, come l'aborto nascosto, non esisterei, sarei come i feti che non videro la luce. </p>
<p id="v17"><sup><small>17</small></sup>  Là cessano gli empi di tormentare gli altri. Là riposano gli stanchi, </p>
<p id="v18"><sup><small>18</small></sup>  là i prigioni han requie tutti insieme, senz'udir voce d'aguzzino. </p>
<p id="v19"><sup><small>19</small></sup>  Piccoli e grandi sono là del pari, e lo schiavo è libero del suo padrone. </p>
<p id="v20"><sup><small>20</small></sup>  Perché dar la luce all'infelice e la vita a chi ha l'anima nell'amarezza, </p>
<p id="v21"><sup><small>21</small></sup>  i quali aspettano la morte che non viene, e la ricercano più che i tesori nascosti, </p>
<p id="v22"><sup><small>22</small></sup>  e si rallegrerebbero fino a giubilarne, esulterebbero se trovassero una tomba? </p>
<p id="v23"><sup><small>23</small></sup>  Perché dar vita a un uomo la cui via è oscura, e che Dio ha stretto in un cerchio? </p>
<p id="v24"><sup><small>24</small></sup>  Io sospiro anche quando prendo il mio cibo, e i miei gemiti si spandono com'acqua. </p>
<p id="v25"><sup><small>25</small></sup>  Non appena temo un male, ch'esso mi colpisce; e quel che pavento, mi piomba addosso. </p>
<p id="v26"><sup><small>26</small></sup>  Non trovo posa, né requie, né pace, il tormento è continuo!" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/2">Giobbe - Capitolo 2</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/4">Giobbe - Capitolo 4</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 3:11 <i>Rinuncia al fantasma</i>: <a href="/it/The_Urantia_Book/86#p5_2">LU 86:5.2</a>. </li>
</ol>
</div>
