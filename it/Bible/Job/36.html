<!--
title: Giobbe - Capitolo 36
description: 
published: true
date: 2022-10-7T1:7:41Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/35">Giobbe - Capitolo 35</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/37">Giobbe - Capitolo 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi Elihu seguitando disse: </p>
<p id="v2"><sup><small>2</small></sup>  "Aspetta un po', io t'istruirò; perché c'è da dire ancora a pro di Dio. </p>
<p id="v3"><sup><small>3</small></sup>  Io trarrò la mia scienza da lontano e renderò giustizia a colui che m'ha fatto. </p>
<p id="v4"><sup><small>4</small></sup>  Per certo, le mie parole non son bugiarde; ti sta dinanzi un uomo dotato di perfetta scienza. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Ecco, Iddio è potente, ma non disdegna nessuno; è potente per la forza dell'intelletto suo. </p>
<p id="v6"><sup><small>6</small></sup>  Ei non lascia viver l'empio, e fa ragione ai miseri. </p>
<p id="v7"><sup><small>7</small></sup>  Non storna lo sguardo suo dai giusti, ma li pone coi re sul trono, ve li fa sedere per sempre, e così li esalta. </p>
<p id="v8"><sup><small>8</small></sup>  Se gli uomini son talora stretti da catene, se son presi nei legami dell'afflizione, </p>
<p id="v9"><sup><small>9</small></sup>  Dio fa lor conoscere la lor condotta, le loro trasgressioni, giacché si sono insuperbiti; </p>
<p id="v10"><sup><small>10</small></sup>  egli apre così i loro orecchi a' suoi ammonimenti, e li esorta ad abbandonare il male. </p>
<p id="v11"><sup><small>11</small></sup>  Se l'ascoltano, se si sottomettono, finiscono i loro giorni nel benessere, e gli anni loro nella gioia; </p>
<p id="v12"><sup><small>12</small></sup>  ma, se non l'ascoltano, periscon trafitti da' suoi dardi, muoiono per mancanza d'intendimento. </p>
<p id="v13"><sup><small>13</small></sup>  Gli empi di cuore s'abbandonano alla collera, non implorano Iddio quand'ei gl'incatena; </p>
<p id="v14"><sup><small>14</small></sup>  così muoiono nel fior degli anni, e la lor vita finisce come quella dei dissoluti; </p>
<p id="v15"><sup><small>15</small></sup>  ma Dio libera l'afflitto mediante l'afflizione, e gli apre gli orecchi mediante la sventura. </p>
<p id="v16"><sup><small>16</small></sup>  Te pure ei vuol trarre dalle fauci della distretta, al largo, dove non è più angustia, e coprir la tua mensa tranquilla di cibi succulenti. </p>
<p id="v17"><sup><small>17</small></sup>  Ma, se giudichi le vie di Dio come fan gli empi, il giudizio e la sentenza di lui ti piomberanno addosso. </p>
<p id="v18"><sup><small>18</small></sup>  Bada che la collera non ti trasporti alla bestemmia, e la grandezza del riscatto non t'induca a fuorviare! </p>
<p id="v19"><sup><small>19</small></sup>  Farebbe egli caso delle tue ricchezze? Non han valore per lui, né l'oro, né tutta la possanza dell'opulenza. </p>
<p id="v20"><sup><small>20</small></sup>  Non anelare a quella notte che porta via i popoli dal luogo loro. </p>
<p id="v21"><sup><small>21</small></sup>  Guàrdati bene dal volgerti all'iniquità, tu che sembri preferirla all'afflizione! </p>
<p id="v22"><sup><small>22</small></sup>  Vedi, Iddio è eccelso nella sua potenza; chi può insegnare come lui? <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Chi gli prescrive la via da seguire? Chi osa dirgli: 'Tu hai fatto male?' </p>
<p id="v24"><sup><small>24</small></sup>  Pensa piuttosto a magnificar le sue opere; gli uomini le celebrano nei loro canti, </p>
<p id="v25"><sup><small>25</small></sup>  tutti le ammirano, il mortale le contempla da lungi. </p>
<p id="v26"><sup><small>26</small></sup>  Sì, Iddio è grande e noi non lo possiam conoscere; incalcolabile è il numero degli anni suoi. <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Egli attrae a sé le gocciole dell'acqua; dai vapori ch'egli ha formato stilla la pioggia. </p>
<p id="v28"><sup><small>28</small></sup>  Le nubi la spandono, la rovesciano sulla folla dei mortali. </p>
<p id="v29"><sup><small>29</small></sup>  E chi può capire lo spiegamento delle nubi, i fragori che scoppiano nel suo padiglione? </p>
<p id="v30"><sup><small>30</small></sup>  Ecco, ora egli spiega intorno a sé la sua luce, or prende per coperta le profondità del mare. </p>
<p id="v31"><sup><small>31</small></sup>  Per tal modo punisce i popoli, e dà loro del cibo in abbondanza. </p>
<p id="v32"><sup><small>32</small></sup>  S'empie di fulmini le mani, e li lancia contro gli avversari. </p>
<p id="v33"><sup><small>33</small></sup>  Il rombo del tuono annunzia ch'ei viene, gli animali lo presenton vicino. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/35">Giobbe - Capitolo 35</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/37">Giobbe - Capitolo 37</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 36:4 <i># 1 Perfetto nella conoscenza</i>: <a href="/it/The_Urantia_Book/3#p3_1">LU 3:3.1</a>. </li>
  <li id="fn2"><a href="#cite2">↑</a> 36:22 <i>Onnipotente</i>: <a href="/it/The_Urantia_Book/142#p3_7">LU 142:3.7</a>.  <i>Dio è onnipotente</i>: <a href="/it/The_Urantia_Book/131#p10_3">LU 131:10.3</a>.  <i>La potenza di Dio</i>: <a href="/it/The_Urantia_Book/1#p1_4">LU 1:1.4</a>.  <i>Il Potere</i>: <a href="/it/The_Urantia_Book/131#p10_6">LU 131:10.6</a>. </li>
  <li id="fn3"><a href="#cite3">↑</a> 36:26 <i>Dio è grande</i>: <a href="/it/The_Urantia_Book/28#p6_21">LU 28:6.21</a>.  <i>Dio è grande</i>: <a href="/it/The_Urantia_Book/2#p1_1">LU 2:1.1</a>.  <i>Parte 2: Ecco, Dio è grande</i>: <a href="/it/The_Urantia_Book/96#p6_4">LU 96:6.4</a>. </li>
</ol>
</div>
