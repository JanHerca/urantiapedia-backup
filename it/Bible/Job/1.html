<!--
title: Giobbe - Capitolo 1
description: 
published: true
date: 2022-10-7T1:7:41Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/Job/Index">Indice</a></td>
        <td><a href="/it/Bible/Job/2">Giobbe - Capitolo 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  C'era nel paese di Uz un uomo che si chiamava Giobbe. Quest'uomo era integro e retto; temeva Iddio e fuggiva il male. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite5"><a href="#fn5">[5]</a></sup></p>
<p id="v2"><sup><small>2</small></sup>  Gli erano nati sette figliuoli e tre figliuole; </p>
<p id="v3"><sup><small>3</small></sup>  possedeva settemila pecore, tremila cammelli, cinquecento paia di bovi, cinquecento asine e una servitù molto numerosa. E quest'uomo era il più grande di tutti gli Orientali. </p>
<p id="v4"><sup><small>4</small></sup>  I suoi figliuoli solevano andare gli uni dagli altri e darsi un convito, ciascuno nel suo giorno: e mandavano a chiamare le loro tre sorelle perché venissero a mangiare e a bere con loro. </p>
<p id="v5"><sup><small>5</small></sup>  E quando la serie dei giorni di convito era finita, Giobbe li faceva venire per purificarli; si levava di buon mattino, e offriva un olocausto per ciascun d'essi, perché diceva: 'Può darsi che i miei figliuoli abbian peccato ed abbiano rinnegato Iddio in cuor loro'. E Giobbe faceva sempre così. </p>
<p id="v6"><sup><small>6</small></sup>  Or accadde un giorno, che i figliuoli di Dio vennero a presentarsi davanti all'Eterno, e Satana venne anch'egli in mezzo a loro. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  E l'Eterno disse a Satana: 'Donde vieni?' E Satana rispose all'Eterno: 'Dal percorrere la terra e dal passeggiare per essa'. </p>
<p id="v8"><sup><small>8</small></sup>  E l'Eterno disse a Satana: 'Hai tu notato il mio servo Giobbe? Non ce n'è un altro sulla terra che come lui sia integro, retto, tema Iddio e fugga il male'. </p>
<p id="v9"><sup><small>9</small></sup>  E Satana rispose all'Eterno: 'È egli forse per nulla che Giobbe teme Iddio? </p>
<p id="v10"><sup><small>10</small></sup>  Non l'hai tu circondato d'un riparo, lui, la sua casa, e tutto quel che possiede? Tu hai benedetto l'opera delle sue mani, e il suo bestiame ricopre tutto il paese. </p>
<p id="v11"><sup><small>11</small></sup>  Ma stendi un po' la tua mano, tocca quanto egli possiede, e vedrai se non ti rinnega in faccia'. </p>
<p id="v12"><sup><small>12</small></sup>  E l'Eterno disse a Satana: 'Ebbene! tutto quello che possiede è in tuo potere; soltanto, non stender la mano sulla sua persona'. - E Satana si ritirò dalla presenza dell'Eterno. </p>
<p id="v13"><sup><small>13</small></sup>  Or accadde che un giorno, mentre i suoi figliuoli e le sue figliuole mangiavano e bevevano del vino in casa del loro fratello maggiore, giunse a Giobbe un messaggero a dirgli: </p>
<p id="v14"><sup><small>14</small></sup>  'I buoi stavano arando e le asine pascevano lì appresso, </p>
<p id="v15"><sup><small>15</small></sup>  quand'ecco i Sabei son piombati loro addosso e li hanno portati via; hanno passato a fil di spada i servitori, e io solo son potuto scampare per venire a dirtelo'. </p>
<p id="v16"><sup><small>16</small></sup>  Quello parlava ancora, quando ne giunse un altro a dire: 'Il fuoco di Dio è caduto dal cielo, ha colpito le pecore e i servitori, e li ha divorati; e io solo son potuto scampare per venire a dirtelo'. </p>
<p id="v17"><sup><small>17</small></sup>  Quello parlava ancora, quando ne giunse un altro a dire: 'I Caldei hanno formato tre bande, si son gettati sui cammelli e li han portati via; hanno passato a fil di spada i servitori, e io solo son potuto scampare per venire a dirtelo'. </p>
<p id="v18"><sup><small>18</small></sup>  Quello parlava ancora, quando ne giunse un altro a dire: 'I tuoi figliuoli e le tue figliuole mangiavano e bevevano del vino in casa del loro fratello maggiore; </p>
<p id="v19"><sup><small>19</small></sup>  ed ecco che un gran vento, venuto dall'altra parte del deserto, ha investito i quattro canti della casa, ch'è caduta sui giovani; ed essi sono morti; e io solo son potuto scampare per venire a dirtelo'. </p>
<p id="v20"><sup><small>20</small></sup>  Allora Giobbe si alzò e si stracciò il mantello e si rase il capo e si prostrò a terra e adorò e disse: </p>
<p id="v21"><sup><small>21</small></sup>  'Nudo sono uscito dal seno di mia madre, e nudo tornerò in seno della terra; l'Eterno ha dato, l'Eterno ha tolto; sia benedetto il nome dell'Eterno'. </p>
<p id="v22"><sup><small>22</small></sup>  In tutto questo Giobbe non peccò e non attribuì a Dio nulla di mal fatto. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/it/Bible/Job/Index">Indice</a></td>
        <td><a href="/it/Bible/Job/2">Giobbe - Capitolo 2</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 1:1 <i>Dio è una grande paura</i>: <a href="/it/The_Urantia_Book/92#p1_5">LU 92:1.5</a>. </li>
  <li id="fn2"><a href="#cite2">↑</a> 1:1-3 <i>Lavoro: buono, ricco e sano</i>: <a href="/it/The_Urantia_Book/148#p6_2">LU 148:6.2</a>. </li>
  <li id="fn3"><a href="#cite3">↑</a> 1:6 <i>Gli angeli non sono «figli di Dio»</i>: <a href="/it/The_Urantia_Book/167#p7_2">LU 167:7.2</a>.  <i>Quando i figli di Dio si incontrano</i>: <a href="/it/The_Urantia_Book/45#p2_4">LU 45:2.4</a>.  <i>Quando i figli di Dio si riunirono</i>: <a href="/it/The_Urantia_Book/53#p8_2">LU 53:8.2</a>.  <i>Giorno in cui vennero i figli di Dio</i>: <a href="/it/The_Urantia_Book/43#p4_8">LU 43:4.8</a>. </li>
  <li id="fn4"><a href="#cite4">↑</a> 1:6-12 <i>Satana</i>: <a href="/it/The_Urantia_Book/53#p1_4">LU 53:1.4</a>. </li>
  <li id="fn5"><a href="#cite5">↑</a> 1:1ss <i>Libro di Giobbe</i>: <a href="/it/The_Urantia_Book/148#p6_2">LU 148:6.2</a>.  <i>Libro di Giobbe</i>: <a href="/it/The_Urantia_Book/95#p1_10">LU 95:1.10</a>. </li>
</ol>
</div>
