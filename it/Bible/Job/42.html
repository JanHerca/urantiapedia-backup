<!--
title: Giobbe - Capitolo 42
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Job/41">Giobbe - Capitolo 41</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Job/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora Giobbe rispose all'Eterno e disse: </p>
<p id="v2"><sup><small>2</small></sup>  "Io riconosco che tu puoi tutto, e che nulla può impedirti d'eseguire un tuo disegno. </p>
<p id="v3"><sup><small>3</small></sup>  Chi è colui che senza intendimento offusca il tuo disegno?... Sì, ne ho parlato; ma non lo capivo; son cose per me troppo maravigliose ed io non le conosco. </p>
<p id="v4"><sup><small>4</small></sup>  Deh, ascoltami, io parlerò; io ti farò delle domande e tu insegnami! </p>
<p id="v5"><sup><small>5</small></sup>  Il mio orecchio avea sentito parlar di te ma ora l'occhio mio t'ha veduto. </p>
<p id="v6"><sup><small>6</small></sup>  Perciò mi ritratto, mi pento sulla polvere e sulla cenere". <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Dopo che ebbe rivolto questi discorsi a Giobbe, l'Eterno disse a Elifaz di Teman: 'L'ira mia è accesa contro te e contro i tuoi due amici, perché non avete parlato di me secondo la verità, come ha fatto il mio servo Giobbe. </p>
<p id="v8"><sup><small>8</small></sup>  Ora dunque prendetevi sette tori e sette montoni, venite a trovare il mio servo Giobbe e offriteli in olocausto per voi stessi. Il mio servo Giobbe pregherà per voi; ed io avrò riguardo a lui per non punir la vostra follia; poiché non avete parlato di me secondo la verità, come ha fatto il mio servo Giobbe'. </p>
<p id="v9"><sup><small>9</small></sup>  Elifaz di Teman e Bildad di Suach e Tsofar di Naama se ne andarono e fecero come l'Eterno aveva loro ordinato; e l'Eterno ebbe riguardo a Giobbe. </p>
<p id="v10"><sup><small>10</small></sup>  E quando Giobbe ebbe pregato per i suoi amici, l'Eterno lo ristabilì nella condizione di prima e gli rese il doppio di tutto quello che già gli era appartenuto. </p>
<p id="v11"><sup><small>11</small></sup>  Tutti i suoi fratelli, tutte le sue sorelle e tutte le sue conoscenze di prima vennero a trovarlo, mangiarono con lui in casa sua, gli fecero le loro condoglianze e lo consolarono di tutti i mali che l'Eterno gli avea fatto cadere addosso; e ognuno d'essi gli dette un pezzo d'argento e un anello d'oro. </p>
<p id="v12"><sup><small>12</small></sup>  E l'Eterno benedì gli ultimi anni di Giobbe più de' primi; ed ei s'ebbe quattordicimila pecore, seimila cammelli, mille paia di bovi e mille asine. </p>
<p id="v13"><sup><small>13</small></sup>  E s'ebbe pure sette figliuoli e tre figliuole; </p>
<p id="v14"><sup><small>14</small></sup>  e chiamò la prima, Colomba; la seconda, Cassia; la terza, Cornustibia. </p>
<p id="v15"><sup><small>15</small></sup>  E in tutto il paese non c'eran donne così belle come le figliuole di Giobbe; e il padre assegnò loro una eredità tra i loro fratelli. </p>
<p id="v16"><sup><small>16</small></sup>  Giobbe, dopo questo, visse centoquarant'anni, e vide i suoi figliuoli e i figliuoli dei suoi figliuoli, fino alla quarta generazione. </p>
<p id="v17"><sup><small>17</small></sup>  Poi Giobbe morì vecchio e sazio di giorni. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 42:6 <i>Sacco e cenere</i>: <a href="/it/The_Urantia_Book/163#p6_5">LU 163:6.5</a>.  <i>Io aborro me stesso</i>: <a href="/it/The_Urantia_Book/148#p6_3">LU 148:6.3</a>. </li>
</ol>
</div>
