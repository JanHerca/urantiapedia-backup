<!--
title: Giobbe - Capitolo 24
description: 
published: true
date: 2022-10-7T1:7:41Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/23">Giobbe - Capitolo 23</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/25">Giobbe - Capitolo 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Perché non sono dall'Onnipotente fissati dei tempi in cui renda la giustizia? Perché quelli che lo conoscono non veggono quei giorni? </p>
<p id="v2"><sup><small>2</small></sup>  Gli empi spostano i termini, rapiscono greggi e li menano a pascere; </p>
<p id="v3"><sup><small>3</small></sup>  portano via l'asino dell'orfano, prendono in pegno il bove della vedova; </p>
<p id="v4"><sup><small>4</small></sup>  mandano via dalla strada i bisognosi, i poveri del paese si nascondono tutti insieme. </p>
<p id="v5"><sup><small>5</small></sup>  Eccoli, che come onàgri del deserto escono al loro lavoro in cerca di cibo; solo il deserto dà pane a' lor figliuoli. </p>
<p id="v6"><sup><small>6</small></sup>  Raccolgono nei campi la loro pastura, raspollano nella vigna dell'empio; </p>
<p id="v7"><sup><small>7</small></sup>  passan la notte ignudi, senza vestito, senza una coperta che li ripari dal freddo. </p>
<p id="v8"><sup><small>8</small></sup>  Bagnati dagli acquazzoni di montagna, per mancanza di rifugio, si stringono alle rocce. </p>
<p id="v9"><sup><small>9</small></sup>  Ce n'è di quelli che strappano dalla mammella l'orfano, che prendono pegni dai poveri! </p>
<p id="v10"><sup><small>10</small></sup>  E questi se ne vanno, ignudi, senza vestiti; hanno fame, e portano i covoni. </p>
<p id="v11"><sup><small>11</small></sup>  Fanno l'olio nel recinto dell'empio; calcan l'uva nel tino e patiscon la sete. </p>
<p id="v12"><sup><small>12</small></sup>  Sale dalle città il gemito de' morenti; l'anima de' feriti implora aiuto, e Dio non si cura di codeste infamie! </p>
<p id="v13"><sup><small>13</small></sup>  Ve ne son di quelli che si ribellano alla luce, non ne conoscono le vie, non ne battono i sentieri. </p>
<p id="v14"><sup><small>14</small></sup>  L'assassino si leva sul far del giorno, e ammazza il meschino e il povero; la notte fa il ladro. </p>
<p id="v15"><sup><small>15</small></sup>  L'occhio dell'adultero spia il crepuscolo, dicendo: 'Nessuno mi vedrà!' e si copre d'un velo la faccia. </p>
<p id="v16"><sup><small>16</small></sup>  I ladri, di notte, sfondano le case; di giorno, si tengono rinchiusi; non conoscono la luce. </p>
<p id="v17"><sup><small>17</small></sup>  Il mattino è per essi come ombra di morte: appena lo scorgono provano i terrori del buio. </p>
<p id="v18"><sup><small>18</small></sup>  Voi dite: 'L'empio è una festuca sulla faccia dell'acque; la sua parte sulla terra è maledetta: non prenderà più la via delle vigne. </p>
<p id="v19"><sup><small>19</small></sup>  Come la siccità e il calore assorbon le acque della neve, così il soggiorno de' morti inghiottisce chi ha peccato. </p>
<p id="v20"><sup><small>20</small></sup>  Il seno che lo portò, l'oblia; i vermi ne fanno il loro pasto delizioso, nessuno più lo ricorda. </p>
<p id="v21"><sup><small>21</small></sup>  L'iniquo sarà troncato come un albero: ei che divorava la sterile, priva di figli, e non faceva del bene alla vedova!' </p>
<p id="v22"><sup><small>22</small></sup>  Invece, Iddio con la sua forza prolunga i giorni dei prepotenti, i quali risorgono, quand'ormai disperavan della vita. </p>
<p id="v23"><sup><small>23</small></sup>  Dà loro sicurezza, fiducia, e i suoi occhi vegliano sul loro cammino. </p>
<p id="v24"><sup><small>24</small></sup>  Salgono in alto, poi scompaiono ad un tratto; cadono, son mietuti come gli altri mortali; son falciati come le spighe del grano maturo. </p>
<p id="v25"><sup><small>25</small></sup>  Se così non è, chi mi smentirà, chi annienterà il mio dire?" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/23">Giobbe - Capitolo 23</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/25">Giobbe - Capitolo 25</a></td>
      </tr>
    </tbody>
  </table>
</figure>
