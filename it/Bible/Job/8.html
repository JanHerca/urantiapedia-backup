<!--
title: Giobbe - Capitolo 8
description: 
published: true
date: 2022-10-7T1:7:41Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/7">Giobbe - Capitolo 7</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/9">Giobbe - Capitolo 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora Bildad di Suach rispose e disse: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Fino a quando terrai tu questi discorsi e saran le parole della tua bocca come un vento impetuoso? </p>
<p id="v3"><sup><small>3</small></sup>  Iddio perverte egli il giudizio? L'Onnipotente perverte egli la giustizia? </p>
<p id="v4"><sup><small>4</small></sup>  Se i tuoi figliuoli han peccato contro lui, egli li ha dati in balìa del loro misfatto; </p>
<p id="v5"><sup><small>5</small></sup>  ma tu, se ricorri a Dio e implori grazia dall'Onnipotente, </p>
<p id="v6"><sup><small>6</small></sup>  se proprio sei puro e integro, certo egli sorgerà in tuo favore, e restaurerà la dimora della tua giustizia. </p>
<p id="v7"><sup><small>7</small></sup>  Così sarà stato piccolo il tuo principio, ma la tua fine sarà grande oltre modo. </p>
<p id="v8"><sup><small>8</small></sup>  Interroga le passate generazioni, rifletti sull'esperienza de' padri; </p>
<p id="v9"><sup><small>9</small></sup>  giacché noi siam d'ieri e non sappiamo nulla; i nostri giorni sulla terra non son che un'ombra; </p>
<p id="v10"><sup><small>10</small></sup>  ma quelli certo t'insegneranno, ti parleranno, e dal loro cuore trarranno discorsi. </p>
<p id="v11"><sup><small>11</small></sup>  Può il papiro crescere ove non c'è limo? Il giunco viene egli su senz'acqua? </p>
<p id="v12"><sup><small>12</small></sup>  Mentre son verdi ancora, e senza che li si tagli, prima di tutte l'erbe, seccano. </p>
<p id="v13"><sup><small>13</small></sup>  Tale la sorte di tutti quei che dimenticano Dio, e la speranza dell'empio perirà. </p>
<p id="v14"><sup><small>14</small></sup>  La sua baldanza è troncata, la sua fiducia, è come una tela di ragno. </p>
<p id="v15"><sup><small>15</small></sup>  Egli s'appoggia alla sua casa, ma essa non regge; vi s'aggrappa, ma quella non sta salda. </p>
<p id="v16"><sup><small>16</small></sup>  Egli verdeggia al sole, e i suoi rami si protendono sul suo giardino; </p>
<p id="v17"><sup><small>17</small></sup>  le sue radici s'intrecciano sul mucchio delle macerie, penetra fra le pietre della casa. </p>
<p id="v18"><sup><small>18</small></sup>  Ma divelto che sia dal suo luogo, questo lo rinnega e gli dice: 'Non ti ho mai veduto!' </p>
<p id="v19"><sup><small>19</small></sup>  Ecco il gaudio che gli procura la sua condotta! E dalla polvere altri dopo lui germoglieranno. </p>
<p id="v20"><sup><small>20</small></sup>  No, Iddio non rigetta l'uomo integro, né porge aiuto a quelli che fanno il male. </p>
<p id="v21"><sup><small>21</small></sup>  Egli renderà ancora il sorriso alla tua bocca, e sulle tue labbra metterà canti d'esultanza. </p>
<p id="v22"><sup><small>22</small></sup>  Quelli che t'odiano saran coperti di vergogna, e la tenda degli empi sparirà". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/7">Giobbe - Capitolo 7</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/9">Giobbe - Capitolo 9</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 8:1-22 <i>Bildad, secondo amico</i>: <a href="/it/The_Urantia_Book/148#p6_5">LU 148:6.5</a>. </li>
</ol>
</div>
