<!--
title: Giobbe - Capitolo 19
description: 
published: true
date: 2022-10-7T1:7:41Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/18">Giobbe - Capitolo 18</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/20">Giobbe - Capitolo 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora Giobbe rispose e disse: </p>
<p id="v2"><sup><small>2</small></sup>  "Fino a quando affliggerete l'anima mia e mi tormenterete coi vostri discorsi? </p>
<p id="v3"><sup><small>3</small></sup>  Son già dieci volte che m'insultate, e non vi vergognate di malmenarmi. </p>
<p id="v4"><sup><small>4</small></sup>  Dato pure ch'io abbia errato, il mio errore concerne me solo. </p>
<p id="v5"><sup><small>5</small></sup>  Ma se proprio volete insuperbire contro di me e rimproverarmi la vergogna in cui mi trovo, </p>
<p id="v6"><sup><small>6</small></sup>  allora sappiatelo: chi m'ha fatto torto e m'ha avvolto nelle sue reti è Dio. </p>
<p id="v7"><sup><small>7</small></sup>  Ecco, io grido: 'Violenza!' e nessuno risponde; imploro aiuto, ma non c'è giustizia! </p>
<p id="v8"><sup><small>8</small></sup>  Dio m'ha sbarrato la via e non posso passare, ha coperto di tenebre il mio cammino. </p>
<p id="v9"><sup><small>9</small></sup>  M'ha spogliato della mia gloria, m'ha tolto dal capo la corona. </p>
<p id="v10"><sup><small>10</small></sup>  M'ha demolito a brano a brano, e io me ne vo! ha sradicata come un albero la mia speranza. </p>
<p id="v11"><sup><small>11</small></sup>  Ha acceso l'ira sua contro di me, e m'ha considerato come suo nemico. </p>
<p id="v12"><sup><small>12</small></sup>  Le sue schiere son venute tutte insieme, si sono spianata la via fino a me, han posto il campo intorno alla mia tenda. </p>
<p id="v13"><sup><small>13</small></sup>  Egli ha allontanato da me i miei fratelli, i miei conoscenti si son del tutto alienati da me. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  M'hanno abbandonato i miei parenti, gl'intimi miei m'hanno dimenticato. </p>
<p id="v15"><sup><small>15</small></sup>  I miei domestici e le mie serve mi trattan da straniero; agli occhi loro io sono un estraneo. </p>
<p id="v16"><sup><small>16</small></sup>  Chiamo il mio servo, e non risponde, devo supplicarlo con la mia bocca. </p>
<p id="v17"><sup><small>17</small></sup>  Il mio fiato ripugna alla mia moglie, faccio pietà a chi nacque dal seno di mia madre. </p>
<p id="v18"><sup><small>18</small></sup>  Perfino i bimbi mi sprezzano; se cerco d'alzarmi, mi scherniscono. </p>
<p id="v19"><sup><small>19</small></sup>  Tutti gli amici più stretti m'hanno in orrore, e quelli che amavo mi si son vòlti contro. </p>
<p id="v20"><sup><small>20</small></sup>  Le mie ossa stanno attaccate alla mia pelle, alla mia carne, non m'è rimasto che la pelle de' denti. </p>
<p id="v21"><sup><small>21</small></sup>  Pietà, pietà di me, voi, miei amici! ché la man di Dio m'ha colpito. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Perché perseguitarmi come fa Dio? Perché non siete mai sazi della mia carne? </p>
<p id="v23"><sup><small>23</small></sup>  Oh se le mie parole fossero scritte! se fossero consegnate in un libro! </p>
<p id="v24"><sup><small>24</small></sup>  se con lo scarpello di ferro e col piombo fossero incise nella roccia per sempre!... </p>
<p id="v25"><sup><small>25</small></sup>  Ma io so che il mio Vindice vive, e che alla fine si leverà sulla polvere. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  E quando, dopo la mia pelle, sarà distrutto questo corpo, senza la mia carne, vedrò Iddio. </p>
<p id="v27"><sup><small>27</small></sup>  Io lo vedrò a me favorevole; lo contempleranno gli occhi miei, non quelli d'un altro... il cuore, dalla brama, mi si strugge in seno! </p>
<p id="v28"><sup><small>28</small></sup>  Se voi dite: Come lo perseguiteremo, come troveremo in lui la causa prima dei suoi mali? </p>
<p id="v29"><sup><small>29</small></sup>  Temete per voi stessi la spada, ché furiosi sono i castighi della spada, affinché sappiate che v'è una giustizia". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/18">Giobbe - Capitolo 18</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/20">Giobbe - Capitolo 20</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 19:13-19 <i>Aiuto solo da Dio</i>: <a href="/it/The_Urantia_Book/148#p6_9">LU 148:6.9</a>. </li>
  <li id="fn2"><a href="#cite2">↑</a> 19:21-26 <i>Lotta tra fede e dubbio</i>: <a href="/it/The_Urantia_Book/148#p6_9">LU 148:6.9</a>. </li>
  <li id="fn3"><a href="#cite3">↑</a> 19:25 <i>Il mio vendicatore vive</i>: <a href="/it/The_Urantia_Book/148#p6_9">LU 148:6.9</a>. </li>
</ol>
</div>
