<!--
title: Giobbe - Capitolo 31
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Job/30">Giobbe - Capitolo 30</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Job/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Job/32">Giobbe - Capitolo 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Io avevo stretto un patto con gli occhi miei; come dunque avrei fissati gli sguardi sopra una vergine? </p>
<p id="v2"><sup><small>2</small></sup>  Che parte mi avrebbe assegnata Iddio dall'alto e quale eredità m'avrebbe data l'Onnipotente dai luoghi eccelsi? </p>
<p id="v3"><sup><small>3</small></sup>  La sventura non è ella per il perverso e le sciagure per quelli che fanno il male? </p>
<p id="v4"><sup><small>4</small></sup>  Iddio non vede egli le mie vie? non conta tutti i miei passi? </p>
<p id="v5"><sup><small>5</small></sup>  Se ho camminato insieme alla menzogna, se il piede mio s'è affrettato dietro alla frode </p>
<p id="v6"><sup><small>6</small></sup>  (Iddio mi pesi con la bilancia giusta e riconoscerà la mia integrità) </p>
<p id="v7"><sup><small>7</small></sup>  se i miei passi sono usciti dalla retta via, se il mio cuore è ito dietro ai miei occhi, se qualche sozzura mi s'è attaccata alle mani, </p>
<p id="v8"><sup><small>8</small></sup>  ch'io semini e un altro mangi, e quel ch'è cresciuto nei miei campi sia sradicato! </p>
<p id="v9"><sup><small>9</small></sup>  Se il mio cuore s'è lasciato sedurre per amor d'una donna, se ho spiato la porta del mio prossimo, </p>
<p id="v10"><sup><small>10</small></sup>  che mia moglie giri la macina ad un altro, e che altri abusino di lei! </p>
<p id="v11"><sup><small>11</small></sup>  Poiché quella è una scelleratezza, un misfatto punito dai giudici, </p>
<p id="v12"><sup><small>12</small></sup>  un fuoco che consuma fino a perdizione, e che avrebbe distrutto fin dalle radici ogni mia fortuna. </p>
<p id="v13"><sup><small>13</small></sup>  Se ho disconosciuto il diritto del mio servo e della mia serva, quand'eran meco in lite, </p>
<p id="v14"><sup><small>14</small></sup>  che farei quando Iddio si levasse per giudicarmi, e che risponderei quando mi esaminasse? </p>
<p id="v15"><sup><small>15</small></sup>  Chi fece me nel seno di mia madre non fece anche lui? non ci ha formati nel seno materno uno stesso Iddio? </p>
<p id="v16"><sup><small>16</small></sup>  Se ho rifiutato ai poveri quel che desideravano, se ho fatto languire gli occhi della vedova, </p>
<p id="v17"><sup><small>17</small></sup>  se ho mangiato da solo il mio pezzo di pane senza che l'orfano ne mangiasse la sua parte, </p>
<p id="v18"><sup><small>18</small></sup>  io che fin da giovane l'ho allevato come un padre, io che fin dal seno di mia madre sono stato guida alla vedova, </p>
<p id="v19"><sup><small>19</small></sup>  se ho visto uno perire per mancanza di vesti o il povero senza una coperta, </p>
<p id="v20"><sup><small>20</small></sup>  se non m'hanno benedetto i suoi fianchi, ed egli non s'è riscaldato colla lana dei miei agnelli, </p>
<p id="v21"><sup><small>21</small></sup>  se ho levato la mano contro l'orfano perché mi sapevo sostenuto alla porta... </p>
<p id="v22"><sup><small>22</small></sup>  che la mia spalla si stacchi dalla sua giuntura, il mio braccio si spezzi e cada! </p>
<p id="v23"><sup><small>23</small></sup>  E invero mi spaventava il castigo di Dio, ed ero trattenuto dalla maestà di lui. </p>
<p id="v24"><sup><small>24</small></sup>  Se ho riposto la mia fiducia nell'oro, se all'oro fino ho detto: 'Tu sei la mia speranza', </p>
<p id="v25"><sup><small>25</small></sup>  se mi son rallegrato che le mie ricchezze fosser grandi e la mia mano avesse molto accumulato, </p>
<p id="v26"><sup><small>26</small></sup>  se, contemplando il sole che raggiava e la luna che procedeva lucente nel suo corso, </p>
<p id="v27"><sup><small>27</small></sup>  il mio cuore, in segreto, s'è lasciato sedurre e la mia bocca ha posato un bacio sulla mano </p>
<p id="v28"><sup><small>28</small></sup>  (misfatto anche questo punito dai giudici ché avrei difatti rinnegato l'Iddio ch'è di sopra), </p>
<p id="v29"><sup><small>29</small></sup>  se mi son rallegrato della sciagura del mio nemico ed ho esultato quando gli ha incòlto sventura </p>
<p id="v30"><sup><small>30</small></sup>  (io, che non ho permesso alle mie labbra di peccare chiedendo la sua morte con imprecazione), </p>
<p id="v31"><sup><small>31</small></sup>  se la gente della mia tenda non ha detto: 'Chi è che non si sia saziato della carne delle sue bestie?' </p>
<p id="v32"><sup><small>32</small></sup>  (lo straniero non passava la notte fuori; le mie porte erano aperte al viandante), </p>
<p id="v33"><sup><small>33</small></sup>  se, come fan gli uomini, ho coperto i miei falli celando nel petto la mia iniquità, </p>
<p id="v34"><sup><small>34</small></sup>  perché avevo paura della folla e dello sprezzo delle famiglie al punto da starmene queto e non uscir di casa... </p>
<p id="v35"><sup><small>35</small></sup>  Oh, avessi pure chi m'ascoltasse!... ecco qua la mia firma! l'Onnipotente mi risponda! Scriva l'avversario mio la sua querela, </p>
<p id="v36"><sup><small>36</small></sup>  ed io la porterò attaccata alla mia spalla, me la cingerò come un diadema! </p>
<p id="v37"><sup><small>37</small></sup>  Gli renderò conto di tutt'i miei passi, a lui m'appresserò come un principe! </p>
<p id="v38"><sup><small>38</small></sup>  Se la mia terra mi grida contro, se tutti i suoi solchi piangono, </p>
<p id="v39"><sup><small>39</small></sup>  se ne ho mangiato il frutto senza pagarla, se ho fatto sospirare chi la coltivava, </p>
<p id="v40"><sup><small>40</small></sup>  che invece di grano mi nascano spine, invece d'orzo mi crescano zizzanie!" Qui finiscono i discorsi di Giobbe. </p>
