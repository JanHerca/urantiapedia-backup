<!--
title: Giobbe - Capitolo 27
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Job/26">Giobbe - Capitolo 26</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Job/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Job/28">Giobbe - Capitolo 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Giobbe riprese il suo discorso e disse: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Come vive Iddio che mi nega giustizia, come vive l'Onnipotente che mi amareggia l'anima, </p>
<p id="v3"><sup><small>3</small></sup>  finché avrò fiato e il soffio di Dio sarà nelle mie nari, </p>
<p id="v4"><sup><small>4</small></sup>  le mie labbra, no, non diranno nulla d'ingiusto, e la mia lingua non proferirà falsità. </p>
<p id="v5"><sup><small>5</small></sup>  Lungi da me l'idea di darvi ragione! Fino all'ultimo respiro non mi lascerò togliere la mia integrità. </p>
<p id="v6"><sup><small>6</small></sup>  Ho preso a difendere la mia giustizia e non cederò; il cuore non mi rimprovera uno solo de' miei giorni. </p>
<p id="v7"><sup><small>7</small></sup>  Sia trattato da malvagio il mio nemico e da perverso chi si leva contro di me! </p>
<p id="v8"><sup><small>8</small></sup>  Quale speranza rimane mai all'empio quando Iddio gli toglie, gli rapisce l'anima? </p>
<p id="v9"><sup><small>9</small></sup>  Iddio presterà egli orecchio al grido di lui, quando gli verrà sopra la distretta? </p>
<p id="v10"><sup><small>10</small></sup>  Potrà egli prendere il suo diletto nell'Onnipotente? invocare Iddio in ogni tempo? </p>
<p id="v11"><sup><small>11</small></sup>  Io vi mostrerò il modo d'agire di Dio, non vi nasconderò i disegni dell'Onnipotente. </p>
<p id="v12"><sup><small>12</small></sup>  Ma queste cose voi tutti le avete osservate e perché dunque vi perdete in vani discorsi? </p>
<p id="v13"><sup><small>13</small></sup>  Ecco la parte che Dio riserba all'empio, l'eredità che l'uomo violento riceve dall'Onnipotente. </p>
<p id="v14"><sup><small>14</small></sup>  Se ha figli in gran numero son per la spada; la sua progenie non avrà pane da saziarsi. </p>
<p id="v15"><sup><small>15</small></sup>  I superstiti son sepolti dalla morte, e le vedove loro non li piangono. </p>
<p id="v16"><sup><small>16</small></sup>  Se accumula l'argento come polvere, se ammucchia vestiti come fango; </p>
<p id="v17"><sup><small>17</small></sup>  li ammucchia, sì, ma se ne vestirà il giusto, e l'argento l'avrà come sua parte l'innocente. </p>
<p id="v18"><sup><small>18</small></sup>  La casa ch'ei si edifica è come quella della tignuola, come il capanno che fa il guardiano della vigna. </p>
<p id="v19"><sup><small>19</small></sup>  Va a letto ricco, ma per l'ultima volta; apre gli occhi e non è più. </p>
<p id="v20"><sup><small>20</small></sup>  Terrori lo sorprendono come acque; nel cuor della notte lo rapisce un uragano. </p>
<p id="v21"><sup><small>21</small></sup>  Il vento d'oriente lo porta via, ed egli se ne va; lo spazza in un turbine al luogo suo. </p>
<p id="v22"><sup><small>22</small></sup>  Iddio gli scaglia addosso i suoi dardi, senza pietà, per quanto egli tenti di scampare a' suoi colpi. </p>
<p id="v23"><sup><small>23</small></sup>  La gente batte le mani quando cade, e fischia dietro a lui quando lascia il luogo dove stava. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 27:1--31:40 <i>Consolazione della vita futura</i>: <a href="/it/The_Urantia_Book/148#p6_9">LU 148:6.9</a>. </li>
</ol>
</div>
