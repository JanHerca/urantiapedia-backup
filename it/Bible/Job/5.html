<!--
title: Giobbe - Capitolo 5
description: 
published: true
date: 2022-10-7T1:7:41Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/4">Giobbe - Capitolo 4</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/6">Giobbe - Capitolo 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Chiama pure! C'è forse chi ti risponda? E a qual dei santi vorrai tu rivolgerti? </p>
<p id="v2"><sup><small>2</small></sup>  No, il cruccio non uccide che l'insensato e l'irritazione non fa morir che lo stolto. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Io ho veduto l'insensato prender radice, ma ben tosto ho dovuto maledirne la dimora. </p>
<p id="v4"><sup><small>4</small></sup>  I suoi figli van privi di soccorso, sono oppressi alla porta, e non c'è chi li difenda. </p>
<p id="v5"><sup><small>5</small></sup>  L'affamato gli divora la raccolta, gliela rapisce perfino di tra le spine; e l'assetato gli trangugia i beni. </p>
<p id="v6"><sup><small>6</small></sup>  Ché la sventura non spunta dalla terra né il dolore germina dal suolo; <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  ma l'uomo nasce per soffrire, come la favilla per volare in alto. </p>
<p id="v8"><sup><small>8</small></sup>  Io però vorrei cercar di Dio, e a Dio vorrei esporre la mia causa: </p>
<p id="v9"><sup><small>9</small></sup>  a lui, che fa cose grandi, imperscrutabili, maraviglie senza numero; <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  che spande la pioggia sopra la terra e manda le acque sui campi; </p>
<p id="v11"><sup><small>11</small></sup>  che innalza quelli ch'erano abbassati e pone in salvo gli afflitti in luogo elevato; </p>
<p id="v12"><sup><small>12</small></sup>  che sventa i disegni degli astuti sicché le loro mani non giungono ad eseguirli: <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  che prende gli abili nella loro astuzia, sì che il consiglio degli scaltri va in rovina. </p>
<p id="v14"><sup><small>14</small></sup>  Di giorno essi incorron nelle tenebre, in pien mezzodì brancolan come di notte; </p>
<p id="v15"><sup><small>15</small></sup>  ma Iddio salva il meschino dalla spada della lor bocca, e il povero di man del potente. </p>
<p id="v16"><sup><small>16</small></sup>  E così pel misero v'è speranza, mentre l'iniquità ha la bocca chiusa. </p>
<p id="v17"><sup><small>17</small></sup>  Beato l'uomo che Dio castiga! E tu non isdegnar la correzione dell'Onnipotente; <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  giacché egli fa la piaga, poi la fascia; egli ferisce, ma le sue mani guariscono. </p>
<p id="v19"><sup><small>19</small></sup>  In sei distrette egli sarà il tuo liberatore e in sette il male non ti toccherà. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  In tempo di carestia ti scamperà dalla morte, in tempo di guerra dai colpi della spada. </p>
<p id="v21"><sup><small>21</small></sup>  Sarai sottratto al flagello della lingua, non temerai quando verrà il disastro. </p>
<p id="v22"><sup><small>22</small></sup>  In mezzo al disastro e alla fame riderai, non paventerai le belve della terra; </p>
<p id="v23"><sup><small>23</small></sup>  perché avrai per alleate le pietre del suolo, e gli animali de' campi saran teco in pace. </p>
<p id="v24"><sup><small>24</small></sup>  Saprai sicura la tua tenda; e, visitando i tuoi pascoli, vedrai che non ti manca nulla. </p>
<p id="v25"><sup><small>25</small></sup>  Saprai che la tua progenie moltiplica, che i tuoi rampolli crescono come l'erba dei campi. </p>
<p id="v26"><sup><small>26</small></sup>  Scenderai maturo nella tomba, come la bica di mannelle che si ripone a suo tempo. </p>
<p id="v27"><sup><small>27</small></sup>  Ecco quel che abbiam trovato, riflettendo. Così è. Tu ascolta, e fanne tuo pro". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/4">Giobbe - Capitolo 4</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/6">Giobbe - Capitolo 6</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 5:2 <i>L'ira uccide l'uomo sciocco</i>: <a href="/it/The_Urantia_Book/149#p4_2">LU 149:4.2</a>. </li>
  <li id="fn2"><a href="#cite2">↑</a> 5:6 <i>Parte 2: Afflizione non da polvere</i>: <a href="/it/The_Urantia_Book/148#p5_5">LU 148:5.5</a>. </li>
  <li id="fn3"><a href="#cite3">↑</a> 5:9 <i>Meraviglie senza numero</i>: <a href="/it/The_Urantia_Book/2#p1_1">LU 2:1.1</a>. </li>
  <li id="fn4"><a href="#cite4">↑</a> 5:12-13 <i>Delude gli ordigni degli astuti</i>: <a href="/it/The_Urantia_Book/96#p7_6">LU 96:7.6</a>. </li>
  <li id="fn5"><a href="#cite5">↑</a> 5:17-18 <i>Parte 1: Correzione nella sofferenza</i>: <a href="/it/The_Urantia_Book/148#p5_5">LU 148:5.5</a>. </li>
  <li id="fn6"><a href="#cite6">↑</a> 5:19 <i>Liberazione dal male</i>: <a href="/it/The_Urantia_Book/121#p5_11">LU 121:5.11</a>. </li>
</ol>
</div>
