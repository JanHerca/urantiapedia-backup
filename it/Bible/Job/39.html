<!--
title: Giobbe - Capitolo 39
description: 
published: true
date: 2023-11-8T21:45:55Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Job/38">
          <span class="mdi mdi-arrow-left-drop-circle"></span><span class="pl-2">Giobbe - Capitolo 38</span>
        </a>
        </td>
        <td>
        <a href="/it/Bible/Job/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Job/40">
          <span class="pr-2">Giobbe - Capitolo 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sai tu quando le capre selvagge delle rocce figliano? Hai tu osservato quando le cerve partoriscono? </p>
<p id="v2"><sup><small>2</small></sup>  Conti tu i mesi della lor pregnanza e sai tu il momento in cui debbono sgravarsi? </p>
<p id="v3"><sup><small>3</small></sup>  S'accosciano, fanno i lor piccini, e son tosto liberate delle loro doglie; </p>
<p id="v4"><sup><small>4</small></sup>  i lor piccini si fanno forti, crescono all'aperto, se ne vanno, e non tornan più alle madri. </p>
<p id="v5"><sup><small>5</small></sup>  Chi manda libero l'onàgro, e chi scioglie i legami all'asino selvatico, </p>
<p id="v6"><sup><small>6</small></sup>  al quale ho dato per dimora il deserto, e la terra salata per abitazione? </p>
<p id="v7"><sup><small>7</small></sup>  Egli si beffa del frastuono della città, e non ode grida di padrone. </p>
<p id="v8"><sup><small>8</small></sup>  Batte le montagne della sua pastura, e va in traccia d'ogni filo di verde. </p>
<p id="v9"><sup><small>9</small></sup>  Il bufalo vorrà egli servirti o passar la notte presso alla tua mangiatoia? </p>
<p id="v10"><sup><small>10</small></sup>  Legherai tu il bufalo con una corda perché faccia il solco? erpicherà egli le valli dietro a te? </p>
<p id="v11"><sup><small>11</small></sup>  Ti fiderai di lui perché la sua forza è grande? Lascerai a lui il tuo lavoro? </p>
<p id="v12"><sup><small>12</small></sup>  Conterai su lui perché ti porti a casa la raccolta e ti ammonti il grano sull'aia? </p>
<p id="v13"><sup><small>13</small></sup>  Lo struzzo batte allegramente l'ali; ma le penne e le piume di lui son esse pietose? </p>
<p id="v14"><sup><small>14</small></sup>  No, poich'egli abbandona sulla terra le proprie uova e le lascia scaldar sopra la sabbia. </p>
<p id="v15"><sup><small>15</small></sup>  Egli dimentica che un piede le potrà schiacciare, e che le bestie dei campi le potran calpestare. </p>
<p id="v16"><sup><small>16</small></sup>  Tratta duramente i suoi piccini, quasi non fosser suoi; la sua fatica sarà vana, ma ciò non lo turba, </p>
<p id="v17"><sup><small>17</small></sup>  ché Iddio l'ha privato di sapienza, e non gli ha impartito intelligenza. </p>
<p id="v18"><sup><small>18</small></sup>  Ma quando si leva e piglia lo slancio, si beffa del cavallo e di chi lo cavalca. </p>
<p id="v19"><sup><small>19</small></sup>  Sei tu che dài al cavallo il coraggio? che gli vesti il collo d'una fremente criniera? </p>
<p id="v20"><sup><small>20</small></sup>  Sei tu che lo fai saltar come la locusta? Il fiero suo nitrito incute spavento. </p>
<p id="v21"><sup><small>21</small></sup>  Raspa la terra nella valle ed esulta della sua forza; si slancia incontro alle armi. </p>
<p id="v22"><sup><small>22</small></sup>  Della paura si ride, non trema, non indietreggia davanti alla spada. </p>
<p id="v23"><sup><small>23</small></sup>  Gli risuona addosso il turcasso, la folgorante lancia e il dardo. </p>
<p id="v24"><sup><small>24</small></sup>  Con fremente furia divora la terra. Non sta più fermo quando suona la tromba. </p>
<p id="v25"><sup><small>25</small></sup>  Com'ode lo squillo, dice: Aha! e fiuta da lontano la battaglia, la voce tonante dei capi, e il grido di guerra. </p>
<p id="v26"><sup><small>26</small></sup>  È l'intelligenza tua che allo sparviere fa spiccare il volo e spiegar l'ali verso mezzogiorno? </p>
<p id="v27"><sup><small>27</small></sup>  È forse al tuo comando che l'aquila si leva in alto e fa il suo nido nei luoghi elevati? </p>
<p id="v28"><sup><small>28</small></sup>  Abita nelle rocce e vi pernotta; sta sulla punta delle rupi, sulle vette scoscese; </p>
<p id="v29"><sup><small>29</small></sup>  di là spia la preda, e i suoi occhi miran lontano. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Job/38">
          <span class="mdi mdi-arrow-left-drop-circle"></span><span class="pl-2">Giobbe - Capitolo 38</span>
        </a>
        </td>
        <td>
        <a href="/it/Bible/Job/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Job/40">
          <span class="pr-2">Giobbe - Capitolo 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
