<!--
title: Giobbe - Capitolo 40
description: 
published: true
date: 2023-11-8T21:45:55Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Job/39">
          <span class="mdi mdi-arrow-left-drop-circle"></span><span class="pl-2">Giobbe - Capitolo 39</span>
        </a>
        </td>
        <td>
        <a href="/it/Bible/Job/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Job/41">
          <span class="pr-2">Giobbe - Capitolo 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno continuò a rispondere a Giobbe e disse: </p>
<p id="v2"><sup><small>2</small></sup>  "Il censore dell'Onnipotente vuole ancora contendere con lui? Colui che censura Iddio ha egli una risposta a tutto questo?" </p>
<p id="v3"><sup><small>3</small></sup>  Allora Giobbe rispose all'Eterno e disse: </p>
<p id="v4"><sup><small>4</small></sup>  "Ecco, io son troppo meschino; che ti risponderei? Io mi metto la mano sulla bocca. </p>
<p id="v5"><sup><small>5</small></sup>  Ho parlato una volta, ma non riprenderò la parola, due volte... ma non lo farò più". </p>
<p id="v6"><sup><small>6</small></sup>  L'Eterno allora rispose a Giobbe dal seno della tempesta, e disse: </p>
<p id="v7"><sup><small>7</small></sup>  "Orsù, cingiti i lombi come un prode; ti farò delle domande e tu insegnami! </p>
<p id="v8"><sup><small>8</small></sup>  Vuoi tu proprio annullare il mio giudizio? condannar me per giustificar te stesso? </p>
<p id="v9"><sup><small>9</small></sup>  Hai tu un braccio pari a quello di Dio? o una voce che tuoni come la sua? </p>
<p id="v10"><sup><small>10</small></sup>  Su via, adornati di maestà, di grandezza, rivestiti di splendore, di magnificenza! </p>
<p id="v11"><sup><small>11</small></sup>  Da' libero corso ai furori dell'ira tua; mira tutti i superbi e abbassali! </p>
<p id="v12"><sup><small>12</small></sup>  Mira tutti i superbi e umiliali! e schiaccia gli empi dovunque stanno! </p>
<p id="v13"><sup><small>13</small></sup>  Seppelliscili tutti assieme nella polvere, copri di bende la lor faccia nel buio della tomba! </p>
<p id="v14"><sup><small>14</small></sup>  Allora, anch'io ti loderò, perché la tua destra t'avrà dato la vittoria. </p>
<p id="v15"><sup><small>15</small></sup>  Guarda l'ippopotamo che ho fatto al par di te; esso mangia l'erba come il bove. </p>
<p id="v16"><sup><small>16</small></sup>  Ecco la sua forza è nei suoi lombi, e il vigor suo nei muscoli del ventre. </p>
<p id="v17"><sup><small>17</small></sup>  Stende rigida come un cedro la coda; i nervi delle sue cosce sono intrecciati insieme. </p>
<p id="v18"><sup><small>18</small></sup>  Le sue ossa sono tubi di rame; le sue membra, sbarre di ferro. </p>
<p id="v19"><sup><small>19</small></sup>  Esso è il capolavoro di Dio; colui che lo fece l'ha fornito di falce, </p>
<p id="v20"><sup><small>20</small></sup>  perché i monti gli producon la pastura; e là tutte le bestie de' campi gli scherzano intorno. </p>
<p id="v21"><sup><small>21</small></sup>  Si giace sotto i loti, nel folto de' canneti, in mezzo alle paludi. </p>
<p id="v22"><sup><small>22</small></sup>  I loti lo copron dell'ombra loro, i salci del torrente lo circondano. </p>
<p id="v23"><sup><small>23</small></sup>  Straripi pure il fiume, ei non trema; rimane calmo, anche se avesse un Giordano alla gola. </p>
<p id="v24"><sup><small>24</small></sup>  Potrebbe alcuno impadronirsene assalendolo di fronte? o prenderlo colle reti per forargli il naso? </p>
<p id="v25"><sup><small>25</small></sup>  Prenderai tu il coccodrillo all'amo? Gli assicurerai la lingua colla corda? </p>
<p id="v26"><sup><small>26</small></sup>  Gli passerai un giunco per le narici? Gli forerai le mascelle con l'uncino? </p>
<p id="v27"><sup><small>27</small></sup>  Ti rivolgerà egli molte supplicazioni? Ti dirà egli delle parole dolci? </p>
<p id="v28"><sup><small>28</small></sup>  Farà egli teco un patto perché tu lo prenda per sempre al tuo servizio? </p>
<p id="v29"><sup><small>29</small></sup>  Scherzerai tu con lui come fosse un uccello? L'attaccherai a un filo per divertir le tue ragazze? </p>
<p id="v30"><sup><small>30</small></sup>  Ne trafficheranno forse i pescatori? Lo spartiranno essi fra i negozianti? </p>
<p id="v31"><sup><small>31</small></sup>  Gli coprirai tu la pelle di dardi e la testa di ramponi? </p>
<p id="v32"><sup><small>32</small></sup>  Mettigli un po' le mani addosso!... Ti ricorderai del combattimento e non ci tornerai! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Job/39">
          <span class="mdi mdi-arrow-left-drop-circle"></span><span class="pl-2">Giobbe - Capitolo 39</span>
        </a>
        </td>
        <td>
        <a href="/it/Bible/Job/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Job/41">
          <span class="pr-2">Giobbe - Capitolo 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
