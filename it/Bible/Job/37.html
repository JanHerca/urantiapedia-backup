<!--
title: Giobbe - Capitolo 37
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Job/36">Giobbe - Capitolo 36</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Job/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Job/38">Giobbe - Capitolo 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  A tale spettacolo il cuor mi trema e balza fuor del suo luogo. </p>
<p id="v2"><sup><small>2</small></sup>  Udite, udite il fragore della sua voce, il rombo che esce dalla sua bocca! </p>
<p id="v3"><sup><small>3</small></sup>  Egli lo lancia sotto tutti i cieli e il suo lampo guizza fino ai lembi della terra. </p>
<p id="v4"><sup><small>4</small></sup>  Dopo il lampo, una voce rugge; egli tuona con la sua voce maestosa; e quando s'ode la voce, il fulmine non è già più nella sua mano. </p>
<p id="v5"><sup><small>5</small></sup>  Iddio tuona con la sua voce maravigliosamente; grandi cose egli fa che noi non intendiamo. </p>
<p id="v6"><sup><small>6</small></sup>  Dice alla neve: 'Cadi sulla terra!' lo dice al nembo della pioggia, al nembo delle piogge torrenziali. </p>
<p id="v7"><sup><small>7</small></sup>  Rende inerte ogni mano d'uomo, onde tutti i mortali, che son opera sua, imparino a conoscerlo. </p>
<p id="v8"><sup><small>8</small></sup>  Le bestie selvagge vanno nel covo, e stan ritirate entro le tane. </p>
<p id="v9"><sup><small>9</small></sup>  Dai recessi del sud viene l'uragano, dagli aquiloni il freddo. </p>
<p id="v10"><sup><small>10</small></sup>  Al soffio di Dio si forma il ghiaccio e si contrae la distesa dell'acque. </p>
<p id="v11"><sup><small>11</small></sup>  Egli carica pure le nubi d'umidità, disperde lontano le nuvole che portano i suoi lampi </p>
<p id="v12"><sup><small>12</small></sup>  ed esse, da lui guidate, vanno vagando nei lor giri per eseguir quanto ei loro comanda sopra la faccia di tutta la terra; </p>
<p id="v13"><sup><small>13</small></sup>  e le manda o come flagello, o come beneficio alla sua terra, o come prova della sua bontà. </p>
<p id="v14"><sup><small>14</small></sup>  Porgi l'orecchio a questo, o Giobbe; fermati, e considera le maraviglie di Dio! </p>
<p id="v15"><sup><small>15</small></sup>  Sai tu come Iddio le diriga e faccia guizzare il lampo dalle sue nubi? </p>
<p id="v16"><sup><small>16</small></sup>  Conosci tu l'equilibrio delle nuvole, le maraviglie di colui la cui scienza è perfetta? <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Sai tu come mai gli abiti tuoi sono caldi quando la terra s'assopisce sotto il soffio dello scirocco? </p>
<p id="v18"><sup><small>18</small></sup>  Puoi tu, come lui, distendere i cieli e farli solidi come uno specchio di metallo? </p>
<p id="v19"><sup><small>19</small></sup>  Insegnaci tu che dirgli!... Nelle tenebre nostre, noi non abbiam parole. </p>
<p id="v20"><sup><small>20</small></sup>  Gli si annunzierà forse ch'io voglio parlare? Ma chi mai può bramare d'essere inghiottito? </p>
<p id="v21"><sup><small>21</small></sup>  Nessuno può fissare il sole che sfolgora ne' cieli quando v'è passato il vento a renderli tersi. </p>
<p id="v22"><sup><small>22</small></sup>  Dal settentrione viene l'oro; ma Dio è circondato da una maestà terribile; </p>
<p id="v23"><sup><small>23</small></sup>  l'Onnipotente noi non lo possiam scoprire. Egli è grande in forza, in equità, in perfetta giustizia; egli non opprime alcuno. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Perciò gli uomini lo temono; ei non degna d'uno sguardo chi si presume savio". </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 37:16 <i># 1 Perfetto nella conoscenza</i>: <a href="/it/The_Urantia_Book/3#p3_1">LU 3:3.1</a>.  <i>Colui che bilancia le nuvole</i>: <a href="/it/The_Urantia_Book/3#p3_1">LU 3:3.1</a>. </li>
  <li id="fn2"><a href="#cite2">↑</a> 37:23 <i>Parte 1: Toccare l'infinito</i>: <a href="/it/The_Urantia_Book/2#p1_1">LU 2:1.1</a>.  <i>La potenza di Dio</i>: <a href="/it/The_Urantia_Book/1#p1_4">LU 1:1.4</a>.  <i>Parte 3: Toccare l'Onnipotente</i>: <a href="/it/The_Urantia_Book/96#p6_4">LU 96:6.4</a>.  <i>Il Potere</i>: <a href="/it/The_Urantia_Book/131#p10_6">LU 131:10.6</a>.  <i>Onnipotente</i>: <a href="/it/The_Urantia_Book/142#p3_7">LU 142:3.7</a>.  <i>Dio del potere, del giudizio,</i>: <a href="/it/The_Urantia_Book/96#p6_3">LU 96:6.3</a>.  <i>Dio è onnipotente</i>: <a href="/it/The_Urantia_Book/131#p10_3">LU 131:10.3</a>. </li>
</ol>
</div>
