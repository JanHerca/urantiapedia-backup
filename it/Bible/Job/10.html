<!--
title: Giobbe - Capitolo 10
description: 
published: true
date: 2022-10-7T1:7:41Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/9">Giobbe - Capitolo 9</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/11">Giobbe - Capitolo 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'anima mia prova disgusto della vita; vo' dar libero corso al mio lamento, vo' parlar nell'amarezza dell'anima mia! </p>
<p id="v2"><sup><small>2</small></sup>  Io dirò a Dio: 'Non mi condannare! Fammi sapere perché contendi meco!' </p>
<p id="v3"><sup><small>3</small></sup>  Ti par egli ben fatto d'opprimere, di sprezzare l'opera delle tue mani e di favorire i disegni de' malvagi? </p>
<p id="v4"><sup><small>4</small></sup>  Hai tu occhi di carne? Vedi tu come vede l'uomo? </p>
<p id="v5"><sup><small>5</small></sup>  I tuoi giorni son essi come i giorni del mortale, i tuoi anni son essi come gli anni degli umani, </p>
<p id="v6"><sup><small>6</small></sup>  che tu investighi tanto la mia iniquità, che t'informi così del mio peccato, </p>
<p id="v7"><sup><small>7</small></sup>  pur sapendo ch'io non son colpevole, e che non v'è chi mi liberi dalla tua mano? </p>
<p id="v8"><sup><small>8</small></sup>  Le tue mani m'hanno formato, m'hanno fatto tutto quanto... e tu mi distruggi! </p>
<p id="v9"><sup><small>9</small></sup>  Deh, ricordati che m'hai plasmato come argilla... e tu mi fai ritornare in polvere! </p>
<p id="v10"><sup><small>10</small></sup>  Non m'hai tu colato come il latte e fatto rapprender come il cacio? </p>
<p id="v11"><sup><small>11</small></sup>  Tu m'hai rivestito di pelle e di carne, e m'hai intessuto d'ossa e di nervi. </p>
<p id="v12"><sup><small>12</small></sup>  Mi sei stato largo di vita e di grazia, la tua provvidenza ha vegliato sul mio spirito, </p>
<p id="v13"><sup><small>13</small></sup>  ed ecco quello che nascondevi in cuore! Sì, lo so, questo meditavi: </p>
<p id="v14"><sup><small>14</small></sup>  se avessi peccato, l'avresti ben tenuto a mente, e non m'avresti assolto dalla mia iniquità. </p>
<p id="v15"><sup><small>15</small></sup>  Se fossi stato malvagio, guai a me! Se giusto, non avrei osato alzar la fronte, sazio d'ignominia, spettatore della mia miseria. </p>
<p id="v16"><sup><small>16</small></sup>  Se l'avessi alzata, m'avresti dato la caccia come ad un leone e contro di me avresti rinnovato le tue maraviglie; </p>
<p id="v17"><sup><small>17</small></sup>  m'avresti messo a fronte nuovi testimoni, e avresti raddoppiato il tuo sdegno contro di me; legioni su legioni m'avrebbero assalito. </p>
<p id="v18"><sup><small>18</small></sup>  E allora, perché m'hai tratto dal seno di mia madre? Sarei spirato senza che occhio mi vedesse! </p>
<p id="v19"><sup><small>19</small></sup>  Sarei stato come se non fossi mai esistito, m'avrebbero portato dal seno materno alla tomba! </p>
<p id="v20"><sup><small>20</small></sup>  Non son forse pochi i giorni che mi restano? Cessi egli dunque, mi lasci stare, ond'io mi rassereni un poco, </p>
<p id="v21"><sup><small>21</small></sup>  prima ch'io me ne vada, per non più tornare, nella terra delle tenebre e dell'ombra di morte: </p>
<p id="v22"><sup><small>22</small></sup>  terra oscura come notte profonda, ove regnano l'ombra di morte ed il caos, il cui chiarore è come notte oscura". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/9">Giobbe - Capitolo 9</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/11">Giobbe - Capitolo 11</a></td>
      </tr>
    </tbody>
  </table>
</figure>
