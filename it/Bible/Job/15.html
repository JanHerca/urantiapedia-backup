<!--
title: Giobbe - Capitolo 15
description: 
published: true
date: 2023-11-8T21:45:55Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Job/14">
          <span class="mdi mdi-arrow-left-drop-circle"></span><span class="pl-2">Giobbe - Capitolo 14</span>
        </a>
        </td>
        <td>
        <a href="/it/Bible/Job/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Job/16">
          <span class="pr-2">Giobbe - Capitolo 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora Elifaz di Teman rispose e disse: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Il savio risponde egli con vana scienza? si gonfia egli il petto di vento? </p>
<p id="v3"><sup><small>3</small></sup>  Si difende egli con ciarle inutili e con parole che non giovan nulla? </p>
<p id="v4"><sup><small>4</small></sup>  Tu, poi, distruggi il timor di Dio, menomi il rispetto religioso che gli è dovuto. </p>
<p id="v5"><sup><small>5</small></sup>  La tua iniquità ti detta le parole, e adoperi il linguaggio degli astuti. </p>
<p id="v6"><sup><small>6</small></sup>  Non io, la tua bocca stessa ti condanna; le tue labbra stesse depongono contro a te. </p>
<p id="v7"><sup><small>7</small></sup>  Sei tu il primo uomo che nacque? Fosti tu formato prima de' monti? </p>
<p id="v8"><sup><small>8</small></sup>  Hai tu sentito quel che s'è detto nel Consiglio di Dio? Hai tu fatto incetta della sapienza per te solo? </p>
<p id="v9"><sup><small>9</small></sup>  Che sai tu che noi non sappiamo? Che conoscenza hai tu che non sia pur nostra? </p>
<p id="v10"><sup><small>10</small></sup>  Ci son fra noi degli uomini canuti ed anche de' vecchi più attempati di tuo padre. </p>
<p id="v11"><sup><small>11</small></sup>  Fai tu sì poco caso delle consolazioni di Dio e delle dolci parole che t'abbiam rivolte? </p>
<p id="v12"><sup><small>12</small></sup>  Dove ti trascina il cuore, e che voglion dire codeste torve occhiate? </p>
<p id="v13"><sup><small>13</small></sup>  Come! tu volgi la tua collera contro Dio, e ti lasci uscir di bocca tali parole? </p>
<p id="v14"><sup><small>14</small></sup>  Che è mai l'uomo per esser puro, il nato di donna per esser giusto? </p>
<p id="v15"><sup><small>15</small></sup>  Ecco, Iddio non si fida nemmeno de' suoi santi, i cieli non son puri agli occhi suoi; </p>
<p id="v16"><sup><small>16</small></sup>  quanto meno quest'essere abominevole e corrotto, l'uomo, che tracanna l'iniquità come l'acqua! </p>
<p id="v17"><sup><small>17</small></sup>  Io voglio ammaestrarti; porgimi ascolto, e ti racconterò quello che ho visto, </p>
<p id="v18"><sup><small>18</small></sup>  quello che i Savi hanno riferito senza nulla celare di quel che sapean dai padri, </p>
<p id="v19"><sup><small>19</small></sup>  ai quali soli è stato dato il paese; e in mezzo ai quali non è passato lo straniero. </p>
<p id="v20"><sup><small>20</small></sup>  L'empio è tormentato tutti i suoi giorni, e pochi son gli anni riservati al prepotente. </p>
<p id="v21"><sup><small>21</small></sup>  Sempre ha negli orecchi rumori spaventosi, e in piena pace gli piomba addosso il distruttore. </p>
<p id="v22"><sup><small>22</small></sup>  Non ha speranza d'uscir dalle tenebre, e si sente destinato alla spada. </p>
<p id="v23"><sup><small>23</small></sup>  Va errando in cerca di pane; dove trovarne? ei sa che a lui dappresso è pronto il giorno tenebroso. </p>
<p id="v24"><sup><small>24</small></sup>  La distretta e l'angoscia lo riempion di paura, l'assalgono a guisa di re pronto alla pugna, </p>
<p id="v25"><sup><small>25</small></sup>  perché ha teso la mano contro Dio, ha sfidato l'Onnipotente, </p>
<p id="v26"><sup><small>26</small></sup>  gli s'è slanciato, audacemente contro, sotto il folto de' suoi scudi convessi. </p>
<p id="v27"><sup><small>27</small></sup>  Avea la faccia coperta di grasso, i fianchi carichi di pinguedine; </p>
<p id="v28"><sup><small>28</small></sup>  s'era stabilito in città distrutte, in case disabitate, destinate a diventar mucchi di sassi. </p>
<p id="v29"><sup><small>29</small></sup>  Ei non s'arricchirà, la sua fortuna non sarà stabile; né le sue possessioni si stenderanno sulla terra. </p>
<p id="v30"><sup><small>30</small></sup>  Non potrà liberarsi dalle tenebre, il vento infocato farà seccare i suoi rampolli, e sarà portato via dal soffio della bocca di Dio. </p>
<p id="v31"><sup><small>31</small></sup>  Non confidi nella vanità; è un'illusione; poiché avrà la vanità per ricompensa. </p>
<p id="v32"><sup><small>32</small></sup>  La sua fine verrà prima del tempo, e i suoi rami non rinverdiranno più. </p>
<p id="v33"><sup><small>33</small></sup>  Sarà come vigna da cui si strappi l'uva ancor acerba, come l'ulivo da cui si scuota il fiore; </p>
<p id="v34"><sup><small>34</small></sup>  poiché sterile è la famiglia del profano, e il fuoco divora le tende ov'entrano presenti. </p>
<p id="v35"><sup><small>35</small></sup>  L'empio concepisce malizia, e partorisce rovina; ei si prepara in seno il disinganno". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Job/14">
          <span class="mdi mdi-arrow-left-drop-circle"></span><span class="pl-2">Giobbe - Capitolo 14</span>
        </a>
        </td>
        <td>
        <a href="/it/Bible/Job/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Job/16">
          <span class="pr-2">Giobbe - Capitolo 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 15:1-35 <i>Elifaz più severo</i>: <a href="/it/The_Urantia_Book/148#p6_9">LU 148:6.9</a>. </li>
</ol>
</div>
