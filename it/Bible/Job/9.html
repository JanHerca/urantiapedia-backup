<!--
title: Giobbe - Capitolo 9
description: 
published: true
date: 2022-10-7T1:7:41Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/8">Giobbe - Capitolo 8</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/10">Giobbe - Capitolo 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora Giobbe rispose e disse: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Sì, certo, io so ch'egli è così; e come sarebbe il mortale giusto davanti a Dio? </p>
<p id="v3"><sup><small>3</small></sup>  Se all'uomo piacesse di piatir con Dio, non potrebbe rispondergli sovra un punto fra mille. </p>
<p id="v4"><sup><small>4</small></sup>  Dio è savio di cuore, è grande in potenza; chi gli ha tenuto fronte e se n'è trovato bene? <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Egli trasporta le montagne senza che se ne avvedano, nel suo furore le sconvolge. </p>
<p id="v6"><sup><small>6</small></sup>  Egli scuote la terra dalle sue basi, e le sue colonne tremano. </p>
<p id="v7"><sup><small>7</small></sup>  Comanda al sole, ed esso non si leva; mette un sigillo sulle stelle. </p>
<p id="v8"><sup><small>8</small></sup>  Da solo spiega i cieli, e cammina sulle più alte onde del mare. </p>
<p id="v9"><sup><small>9</small></sup>  È il creatore dell'Orsa, d'Orione, delle Pleiadi, e delle misteriose regioni del cielo australe. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Egli fa cose grandi e imperscrutabili, maraviglie senza numero. <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Ecco, ei mi passa vicino, ed io nol veggo; mi scivola daccanto e non me n'accorgo. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Ecco afferra la preda, e chi si opporrà? Chi oserà dirgli: 'Che fai?' </p>
<p id="v13"><sup><small>13</small></sup>  Iddio non ritira la sua collera; sotto di lui si curvano i campioni della superbia. <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  E io, come farei a rispondergli, a sceglier le mie parole per discuter con lui? </p>
<p id="v15"><sup><small>15</small></sup>  Avessi anche ragione, non gli replicherei, ma chiederei mercé al mio giudice. </p>
<p id="v16"><sup><small>16</small></sup>  S'io lo invocassi ed egli mi rispondesse, non però crederei che avesse dato ascolto alla mia voce; </p>
<p id="v17"><sup><small>17</small></sup>  egli che mi piomba addosso dal seno della tempesta, che moltiplica senza motivo le mie piaghe, </p>
<p id="v18"><sup><small>18</small></sup>  che non mi lascia riprender fiato, e mi sazia d'amarezza. </p>
<p id="v19"><sup><small>19</small></sup>  Se si tratta di forza, ecco, egli è potente; se di diritto, ei dice: 'Chi mi fisserà un giorno per comparire'? </p>
<p id="v20"><sup><small>20</small></sup>  Fossi pur giusto, la mia bocca stessa mi condannerebbe; fossi pure integro, essa mi farebbe dichiarar perverso. </p>
<p id="v21"><sup><small>21</small></sup>  Integro! Sì, lo sono! di me non mi preme, io disprezzo la vita! </p>
<p id="v22"><sup><small>22</small></sup>  Per me è tutt'uno! perciò dico: 'Egli distrugge ugualmente l'integro ed il malvagio. </p>
<p id="v23"><sup><small>23</small></sup>  Se un flagello, a un tratto, semina la morte, egli ride dello sgomento degli innocenti. </p>
<p id="v24"><sup><small>24</small></sup>  La terra è data in balìa dei malvagi; ei vela gli occhi ai giudici di essa; se non è lui, chi è dunque'? </p>
<p id="v25"><sup><small>25</small></sup>  E i miei giorni se ne vanno più veloci d'un corriere; fuggono via senz'aver visto il bene; </p>
<p id="v26"><sup><small>26</small></sup>  passan rapidi come navicelle di giunchi, come l'aquila che piomba sulla preda. </p>
<p id="v27"><sup><small>27</small></sup>  Se dico: 'Voglio dimenticare il mio lamento, deporre quest'aria triste e rasserenarmi', </p>
<p id="v28"><sup><small>28</small></sup>  sono spaventato di tutti i miei dolori, so che non mi terrai per innocente. </p>
<p id="v29"><sup><small>29</small></sup>  Io sarò condannato; perché dunque affaticarmi invano? </p>
<p id="v30"><sup><small>30</small></sup>  Quand'anche mi lavassi con la neve e mi nettassi le mani col sapone, </p>
<p id="v31"><sup><small>31</small></sup>  tu mi tufferesti nel fango d'una fossa, le mie vesti stesse m'avrebbero in orrore. </p>
<p id="v32"><sup><small>32</small></sup>  Dio non è un uomo come me, perch'io gli risponda e che possiam comparire in giudizio assieme. </p>
<p id="v33"><sup><small>33</small></sup>  Non c'è fra noi un arbitro, che posi la mano su tutti e due! </p>
<p id="v34"><sup><small>34</small></sup>  Ritiri Iddio d'addosso a me la sua verga; cessi dallo spaventarmi il suo terrore; </p>
<p id="v35"><sup><small>35</small></sup>  allora io parlerò senza temerlo, giacché sento di non essere quel colpevole che sembro. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/8">Giobbe - Capitolo 8</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/10">Giobbe - Capitolo 10</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 9:1--10:22 <i>La disperazione di Giobbe</i>: <a href="/it/The_Urantia_Book/148#p6_6">LU 148:6.6</a>. </li>
  <li id="fn2"><a href="#cite2">↑</a> 9:4-10 <i>Creazione fisica</i>: <a href="/it/The_Urantia_Book/29#p0_1">LU 29:0.1</a>. </li>
  <li id="fn3"><a href="#cite3">↑</a> 9:9 <i>I nostri soci stellati</i>: <a href="/it/The_Urantia_Book/41#p3_1">LU 41:3.1</a>. </li>
  <li id="fn4"><a href="#cite4">↑</a> 9:10 <i>Non si può trovare Dio con la conoscenza</i>: <a href="/it/The_Urantia_Book/131#p10_3">LU 131:10.3</a>.  <i>Meraviglie senza numero</i>: <a href="/it/The_Urantia_Book/2#p1_1">LU 2:1.1</a>. </li>
  <li id="fn5"><a href="#cite5">↑</a> 9:11 <i>Non lo vedo...</i>: <a href="/it/The_Urantia_Book/1#p3_2">LU 1:3.2</a>. </li>
  <li id="fn6"><a href="#cite6">↑</a> 9:13 <i>Dio ha detto di essere arrabbiato</i>: <a href="/it/The_Urantia_Book/4#p3_2">LU 4:3.2</a>. </li>
</ol>
</div>
