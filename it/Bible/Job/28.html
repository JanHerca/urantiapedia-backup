<!--
title: Giobbe - Capitolo 28
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Job/27">Giobbe - Capitolo 27</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Job/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Job/29">Giobbe - Capitolo 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ha una miniera l'argento, e l'oro un luogo dove lo si affina. </p>
<p id="v2"><sup><small>2</small></sup>  Il ferro si cava dal suolo, e la pietra fusa dà il rame. </p>
<p id="v3"><sup><small>3</small></sup>  L'uomo ha posto fine alle tenebre, egli esplora i più profondi recessi, per trovar le pietre che son nel buio, nell'ombra di morte. </p>
<p id="v4"><sup><small>4</small></sup>  Scava un pozzo lontan dall'abitato; il piede più non serve a quei che vi lavorano; son sospesi, oscillano lungi dai mortali. </p>
<p id="v5"><sup><small>5</small></sup>  Dalla terra esce il pane, ma, nelle sue viscere, è sconvolta come dal fuoco. </p>
<p id="v6"><sup><small>6</small></sup>  Le sue rocce son la dimora dello zaffiro, e vi si trova della polvere d'oro. </p>
<p id="v7"><sup><small>7</small></sup>  L'uccello di rapina non conosce il sentiero che vi mena, né l'ha mai scorto l'occhio del falco. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Le fiere superbe non vi hanno messo piede, e il leone non v'è passato mai. </p>
<p id="v9"><sup><small>9</small></sup>  L'uomo stende la mano sul granito, rovescia dalle radici le montagne. </p>
<p id="v10"><sup><small>10</small></sup>  Pratica trafori per entro le rocce, e l'occhio suo scorge quanto v'è di prezioso. </p>
<p id="v11"><sup><small>11</small></sup>  Infrena le acque perché non gemano, e le cose nascoste trae fuori alla luce. </p>
<p id="v12"><sup><small>12</small></sup>  Ma la Sapienza, dove trovarla? E dov'è il luogo della Intelligenza? </p>
<p id="v13"><sup><small>13</small></sup>  L'uomo non ne sa la via, non la si trova sulla terra de' viventi. </p>
<p id="v14"><sup><small>14</small></sup>  L'abisso dice: 'Non è in me'; il mare dice: 'Non sta da me'. </p>
<p id="v15"><sup><small>15</small></sup>  Non la si ottiene in cambio d'oro, né la si compra a peso d'argento. </p>
<p id="v16"><sup><small>16</small></sup>  Non la si acquista con l'oro di Ofir, con l'ònice prezioso o con lo zaffiro. </p>
<p id="v17"><sup><small>17</small></sup>  L'oro ed il vetro non reggono al suo confronto, non la si dà in cambio di vasi d'oro fino. </p>
<p id="v18"><sup><small>18</small></sup>  Non si parli di corallo, di cristallo; la Sapienza val più delle perle. </p>
<p id="v19"><sup><small>19</small></sup>  Il topazio d'Etiopia non può starle a fronte, l'oro puro non ne bilancia il valore. </p>
<p id="v20"><sup><small>20</small></sup>  Donde vien dunque la Sapienza? E dov'è il luogo della Intelligenza? </p>
<p id="v21"><sup><small>21</small></sup>  Essa è nascosta agli occhi d'ogni vivente, è celata agli uccelli del cielo. </p>
<p id="v22"><sup><small>22</small></sup>  L'abisso e la morte dicono: 'Ne abbiamo avuto qualche sentore'. </p>
<p id="v23"><sup><small>23</small></sup>  Dio solo conosce la via che vi mena, egli solo sa il luogo dove dimora, </p>
<p id="v24"><sup><small>24</small></sup>  perché il suo sguardo giunge sino alle estremità della terra, perch'egli vede tutto quel ch'è sotto i cieli. </p>
<p id="v25"><sup><small>25</small></sup>  Quando regolò il peso del vento e fissò la misura dell'acque, </p>
<p id="v26"><sup><small>26</small></sup>  quando dette una legge alla pioggia e tracciò la strada al lampo dei tuoni, <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  allora la vide e la rivelò, la stabilì ed anche l'investigò. </p>
<p id="v28"><sup><small>28</small></sup>  E disse all'uomo: 'Ecco: temere il Signore: questa è la Sapienza, e fuggire il male è l'Intelligenza'." <sup id="cite3"><a href="#fn3">[3]</a></sup></p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 28:7 <i>Occhio non ha visto, orecchio non ha sentito, ecc,</i>: <a href="/it/The_Urantia_Book/181#p2_20">LU 181:2.20</a>. </li>
  <li id="fn2"><a href="#cite2">↑</a> 28:26 <i>Una via per i fulmini</i>: <a href="/it/The_Urantia_Book/3#p2_4">LU 3:2.4</a>. </li>
  <li id="fn3"><a href="#cite3">↑</a> 28:28 <i>Il timore di Dio inizia la saggezza</i>: <a href="/it/The_Urantia_Book/68#p3_3">LU 68:3.3</a>.  <i>Timore del Signore, saggezza</i>: <a href="/it/The_Urantia_Book/131#p2_6">LU 131:2.6</a>. </li>
</ol>
</div>
