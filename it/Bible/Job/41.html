<!--
title: Giobbe - Capitolo 41
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Job/40">Giobbe - Capitolo 40</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Job/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Job/42">Giobbe - Capitolo 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ecco, fallace è la speranza di chi l'assale; basta scorgerlo e s'è atterrati. </p>
<p id="v2"><sup><small>2</small></sup>  Nessuno è tanto ardito da provocarlo. E chi dunque oserà starmi a fronte? </p>
<p id="v3"><sup><small>3</small></sup>  Chi mi ha anticipato alcun che perch'io glielo debba rendere? Sotto tutti i cieli, ogni cosa è mia. </p>
<p id="v4"><sup><small>4</small></sup>  E non vo' tacer delle sue membra, della sua gran forza, della bellezza della sua armatura. </p>
<p id="v5"><sup><small>5</small></sup>  Chi l'ha mai spogliato della sua corazza? Chi è penetrato fra la doppia fila dei suoi denti? </p>
<p id="v6"><sup><small>6</small></sup>  Chi gli ha aperti i due battenti della gola? Intorno alla chiostra de' suoi denti sta il terrore. </p>
<p id="v7"><sup><small>7</small></sup>  Superbe son le file de' suoi scudi, strettamente uniti come da un sigillo. </p>
<p id="v8"><sup><small>8</small></sup>  Uno tocca l'altro, e tra loro non passa l'aria. </p>
<p id="v9"><sup><small>9</small></sup>  Sono saldati assieme, si tengono stretti, sono inseparabili. </p>
<p id="v10"><sup><small>10</small></sup>  I suoi starnuti danno sprazzi di luce; i suoi occhi son come le palpebre dell'aurora. </p>
<p id="v11"><sup><small>11</small></sup>  Dalla sua bocca partono vampe, ne scappan fuori scintille di fuoco. </p>
<p id="v12"><sup><small>12</small></sup>  Dalle sue narici esce un fumo, come da una pignatta che bolla o da una caldaia. </p>
<p id="v13"><sup><small>13</small></sup>  L'alito suo accende i carboni, e una fiamma gli erompe dalla gola. </p>
<p id="v14"><sup><small>14</small></sup>  Nel suo collo risiede la forza, dinanzi a lui salta il terrore. </p>
<p id="v15"><sup><small>15</small></sup>  Compatte sono in lui le parti flosce della carne, gli stanno salde addosso, non si muovono. </p>
<p id="v16"><sup><small>16</small></sup>  Il suo cuore è duro come il sasso, duro come la macina di sotto. </p>
<p id="v17"><sup><small>17</small></sup>  Quando si rizza, tremano i più forti, e dalla paura son fuori di sé. </p>
<p id="v18"><sup><small>18</small></sup>  Invano lo si attacca con la spada; a nulla valgon lancia, giavellotto, corazza. </p>
<p id="v19"><sup><small>19</small></sup>  Il ferro è per lui come paglia; il rame, come legno tarlato. </p>
<p id="v20"><sup><small>20</small></sup>  La figlia dell'arco non lo mette in fuga; le pietre della fionda si mutano per lui in stoppia. </p>
<p id="v21"><sup><small>21</small></sup>  Stoppia gli par la mazza e si ride del fremer della lancia. </p>
<p id="v22"><sup><small>22</small></sup>  Il suo ventre è armato di punte acute, e lascia come tracce d'erpice sul fango. </p>
<p id="v23"><sup><small>23</small></sup>  Fa bollire l'abisso come una caldaia, del mare fa come un gran vaso da profumi. </p>
<p id="v24"><sup><small>24</small></sup>  Si lascia dietro una scia di luce; l'abisso par coperto di bianca chioma. </p>
<p id="v25"><sup><small>25</small></sup>  Non v'è sulla terra chi lo domi; è stato fatto per non aver paura. </p>
<p id="v26"><sup><small>26</small></sup>  Guarda in faccia tutto ciò ch'è eccelso, è re su tutte le belve più superbe". </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 41:33 <i>Dio è privo di paura</i>: <a href="/it/The_Urantia_Book/2#p1_2">LU 2:1.2</a>. </li>
</ol>
</div>
