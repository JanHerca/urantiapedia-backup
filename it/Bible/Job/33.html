<!--
title: Giobbe - Capitolo 33
description: 
published: true
date: 2023-11-8T21:45:55Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Job/32">
          <span class="mdi mdi-arrow-left-drop-circle"></span><span class="pl-2">Giobbe - Capitolo 32</span>
        </a>
        </td>
        <td>
        <a href="/it/Bible/Job/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Job/34">
          <span class="pr-2">Giobbe - Capitolo 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ma pure, ascolta, o Giobbe, il mio dire, porgi orecchio a tutte le mie parole! </p>
<p id="v2"><sup><small>2</small></sup>  Ecco, apro la bocca, la lingua parla sotto il mio palato. </p>
<p id="v3"><sup><small>3</small></sup>  Nelle mie parole è la rettitudine del mio cuore; e le mie labbra diran sinceramente quello che so. </p>
<p id="v4"><sup><small>4</small></sup>  Lo spirito di Dio mi ha creato, e il soffio dell'Onnipotente mi dà la vita. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Se puoi, rispondimi; prepara le tue ragioni, fatti avanti! </p>
<p id="v6"><sup><small>6</small></sup>  Ecco, io sono uguale a te davanti a Dio; anch'io, fui tratto dall'argilla. </p>
<p id="v7"><sup><small>7</small></sup>  Spavento di me non potrà quindi sgomentarti, e il peso della mia autorità non ti potrà schiacciare. </p>
<p id="v8"><sup><small>8</small></sup>  Davanti a me tu dunque hai detto (e ho bene udito il suono delle tue parole): </p>
<p id="v9"><sup><small>9</small></sup>  'Io sono puro, senza peccato; sono innocente, non c'è iniquità in me; </p>
<p id="v10"><sup><small>10</small></sup>  ma Dio trova contro me degli appigli ostili, mi tiene per suo nemico; </p>
<p id="v11"><sup><small>11</small></sup>  mi mette i piedi nei ceppi, spia tutti i miei movimenti'. </p>
<p id="v12"><sup><small>12</small></sup>  E io ti rispondo: In questo non hai ragione; giacché Dio è più grande dell'uomo. </p>
<p id="v13"><sup><small>13</small></sup>  Perché contendi con lui? poich'egli non rende conto d'alcuno dei suoi atti. </p>
<p id="v14"><sup><small>14</small></sup>  Iddio parla, bensì, una volta ed anche due, ma l'uomo non ci bada; </p>
<p id="v15"><sup><small>15</small></sup>  parla per via di sogni, di visioni notturne, quando un sonno profondo cade sui mortali, quando sui loro letti essi giacciono assopiti; </p>
<p id="v16"><sup><small>16</small></sup>  allora egli apre i loro orecchi e dà loro in segreto degli ammonimenti, </p>
<p id="v17"><sup><small>17</small></sup>  per distoglier l'uomo dal suo modo d'agire e tener lungi da lui la superbia; </p>
<p id="v18"><sup><small>18</small></sup>  per salvargli l'anima dalla fossa, la vita dal dardo mortale. </p>
<p id="v19"><sup><small>19</small></sup>  L'uomo è anche ammonito sul suo letto, dal dolore, dall'agitazione incessante delle sue ossa; </p>
<p id="v20"><sup><small>20</small></sup>  quand'egli ha in avversione il pane, e l'anima sua schifa i cibi più squisiti; </p>
<p id="v21"><sup><small>21</small></sup>  la carne gli si consuma, e sparisce, mentre le ossa, prima invisibili, gli escon fuori, </p>
<p id="v22"><sup><small>22</small></sup>  l'anima sua si avvicina alla fossa, e la sua vita a quelli che danno la morte. </p>
<p id="v23"><sup><small>23</small></sup>  Ma se, presso a lui, v'è un angelo, un interprete, uno solo fra i mille, che mostri all'uomo il suo dovere, </p>
<p id="v24"><sup><small>24</small></sup>  Iddio ha pietà di lui e dice: 'Risparmialo, che non scenda nella fossa! Ho trovato il suo riscatto'. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Allora la sua carne divien fresca più di quella d'un bimbo; egli torna ai giorni della sua giovinezza; </p>
<p id="v26"><sup><small>26</small></sup>  implora Dio, e Dio gli è propizio; gli dà di contemplare il suo volto con giubilo, e lo considera di nuovo come giusto. <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Ed egli va cantando fra la gente e dice: 'Avevo peccato, pervertito la giustizia, e non sono stato punito come meritavo. <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Iddio ha riscattato l'anima mia, onde non scendesse nella fossa e la mia vita si schiude alla luce!' </p>
<p id="v29"><sup><small>29</small></sup>  Ecco, tutto questo Iddio lo fa due, tre volte, all'uomo, </p>
<p id="v30"><sup><small>30</small></sup>  per ritrarre l'anima di lui dalla fossa, perché su di lei splenda la luce della vita. </p>
<p id="v31"><sup><small>31</small></sup>  Sta' attento, Giobbe, dammi ascolto; taci, ed io parlerò. </p>
<p id="v32"><sup><small>32</small></sup>  Se hai qualcosa da dire, rispondi, parla, ché io vorrei poterti dar ragione. </p>
<p id="v33"><sup><small>33</small></sup>  Se no, tu dammi ascolto, taci, e t'insegnerò la saviezza". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Job/32">
          <span class="mdi mdi-arrow-left-drop-circle"></span><span class="pl-2">Giobbe - Capitolo 32</span>
        </a>
        </td>
        <td>
        <a href="/it/Bible/Job/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Job/34">
          <span class="pr-2">Giobbe - Capitolo 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 33:4 <i>Spirito nell'uomo (Spirito Santo)</i>: <a href="/it/The_Urantia_Book/103#p1_6">LU 103:1.6</a>.  <i>Respiro della vita</i>: <a href="/it/The_Urantia_Book/86#p4_3">LU 86:4.3</a>.  <i>Spirito di Dio (Spirito Santo)</i>: <a href="/it/The_Urantia_Book/8#p5_3">LU 8:5.3</a>.  <i>Spirito di Dio (Spirito Santo)</i>: <a href="/it/The_Urantia_Book/8#p5_5">LU 8:5.5</a>.  <i>Lo Spirito dà la vita</i>: <a href="/it/The_Urantia_Book/34#p6_5">LU 34:6.5</a>.  <i>Spirito Santo</i>: <a href="/it/The_Urantia_Book/34#p4_1">LU 34:4.1</a>. </li>
  <li id="fn2"><a href="#cite2">↑</a> 33:24 <i>Parte 1: Gentile con il pentito</i>: <a href="/it/The_Urantia_Book/96#p7_7">LU 96:7.7</a>. </li>
  <li id="fn3"><a href="#cite3">↑</a> 33:26 <i>Prega Dio</i>: <a href="/it/The_Urantia_Book/96#p7_7">LU 96:7.7</a>. </li>
  <li id="fn4"><a href="#cite4">↑</a> 33:27-28 <i>Egli guarda gli uomini dall'alto in basso</i>: <a href="/it/The_Urantia_Book/130#p8_2">LU 130:8.2</a>.  <i>Parte 2: Se qualcuno dice che ho peccato</i>: <a href="/it/The_Urantia_Book/96#p7_7">LU 96:7.7</a>. </li>
</ol>
</div>
