<!--
title: Giobbe - Capitolo 12
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Job/11">Giobbe - Capitolo 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Job/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Job/13">Giobbe - Capitolo 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora Giobbe rispose e disse: </p>
<p id="v2"><sup><small>2</small></sup>  "Voi, certo, valete quanto un popolo, e con voi morrà la sapienza. </p>
<p id="v3"><sup><small>3</small></sup>  Ma del senno ne ho anch'io al par di voi, non vi son punto inferiore; e cose come codeste chi non le sa? </p>
<p id="v4"><sup><small>4</small></sup>  Io dunque dovrei essere il ludibrio degli amici! Io che invocavo Iddio, ed ei mi rispondeva; il ludibrio io, l'uomo giusto, integro! </p>
<p id="v5"><sup><small>5</small></sup>  Lo sprezzo alla sventura è nel pensiero di chi vive contento; esso è sempre pronto per coloro a cui vacilla il piede. </p>
<p id="v6"><sup><small>6</small></sup>  Sono invece tranquille le tende de' ladroni e chi provoca Iddio, chi si fa un dio della propria forza, se ne sta al sicuro. </p>
<p id="v7"><sup><small>7</small></sup>  Ma interroga un po' gli animali, e te lo insegneranno; gli uccelli del cielo, e te lo mostreranno; </p>
<p id="v8"><sup><small>8</small></sup>  o parla alla terra ed essa te lo insegnerà, e i pesci del mare te lo racconteranno. </p>
<p id="v9"><sup><small>9</small></sup>  Chi non sa, fra tutte queste creature, che la mano dell'Eterno ha fatto ogni cosa, </p>
<p id="v10"><sup><small>10</small></sup>  ch'egli tiene in mano l'anima di tutto quel che vive, e lo spirito di ogni essere umano? <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  L'orecchio non discerne esso le parole, come il palato assaggia le vivande? </p>
<p id="v12"><sup><small>12</small></sup>  Nei vecchi si trova la sapienza e la lunghezza di giorni dà intelligenza. </p>
<p id="v13"><sup><small>13</small></sup>  Ma in Dio stanno la saviezza e la potenza, a lui appartengono il consiglio e l'intelligenza. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Ecco, egli abbatte, e niuno può ricostruire; chiude un uomo in prigione, e non v'è chi gli apra. </p>
<p id="v15"><sup><small>15</small></sup>  Ecco, egli trattiene le acque, e tutto inaridisce; le lascia andare, ed esse sconvolgono la terra. </p>
<p id="v16"><sup><small>16</small></sup>  Egli possiede la forza e l'abilità; da lui dipendono chi erra e chi fa errare. </p>
<p id="v17"><sup><small>17</small></sup>  Egli manda scalzi i consiglieri, colpisce di demenza i giudici. </p>
<p id="v18"><sup><small>18</small></sup>  Scioglie i legami dell'autorità dei re e cinge i loro fianchi di catene. </p>
<p id="v19"><sup><small>19</small></sup>  Manda scalzi i sacerdoti, e rovescia i potenti. </p>
<p id="v20"><sup><small>20</small></sup>  Priva della parola i più eloquenti, e toglie il discernimento ai vecchi. </p>
<p id="v21"><sup><small>21</small></sup>  Sparge lo sprezzo sui nobili, e rallenta la cintura ai forti. </p>
<p id="v22"><sup><small>22</small></sup>  Rivela le cose recondite, facendole uscir dalle tenebre, e trae alla luce ciò ch'è avvolto in ombra di morte. </p>
<p id="v23"><sup><small>23</small></sup>  Aggrandisce i popoli e li annienta, amplia le nazioni e le riconduce nei loro confini; </p>
<p id="v24"><sup><small>24</small></sup>  toglie il senno ai capi della terra, e li fa errare in solitudini senza sentiero. </p>
<p id="v25"><sup><small>25</small></sup>  Van brancolando nelle tenebre, senza alcuna luce, e li fa barcollare come ubriachi. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 12:10 <i>Vivere, muoversi ed essere</i>: <a href="/it/The_Urantia_Book/105#p2_11">LU 105:2.11</a>.  <i>Noi viviamo, ci muoviamo, abbiamo il nostro essere</i>: <a href="/it/The_Urantia_Book/117#p3_12">LU 117:3.12</a>. </li>
  <li id="fn2"><a href="#cite2">↑</a> 12:13 <i>Parte 1: La comprensione è infinita</i>: <a href="/it/The_Urantia_Book/2#p1_1">LU 2:1.1</a>. </li>
</ol>
</div>
