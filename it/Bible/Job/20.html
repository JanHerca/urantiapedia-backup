<!--
title: Giobbe - Capitolo 20
description: 
published: true
date: 2023-11-8T21:45:55Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Job/19">
          <span class="mdi mdi-arrow-left-drop-circle"></span><span class="pl-2">Giobbe - Capitolo 19</span>
        </a>
        </td>
        <td>
        <a href="/it/Bible/Job/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Job/21">
          <span class="pr-2">Giobbe - Capitolo 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora Tsofar di Naama rispose e disse: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Quel che tu dici mi spinge a risponderti e ne suscita in me il fervido impulso. </p>
<p id="v3"><sup><small>3</small></sup>  Ho udito rimproveri che mi fanno oltraggio; ma lo spirito mio mi darà una risposta assennata. </p>
<p id="v4"><sup><small>4</small></sup>  Non lo sai tu che in ogni tempo, da che l'uomo è stato posto sulla terra, </p>
<p id="v5"><sup><small>5</small></sup>  il trionfo de' malvagi è breve, e la gioia degli empi non dura che un istante? </p>
<p id="v6"><sup><small>6</small></sup>  Quando la sua altezza giungesse fino al cielo ed il suo capo toccasse le nubi, </p>
<p id="v7"><sup><small>7</small></sup>  l'empio perirà per sempre come lo sterco suo; quelli che lo vedevano diranno: 'Dov'è?' </p>
<p id="v8"><sup><small>8</small></sup>  Se ne volerà via come un sogno, e non si troverà più; dileguerà come una visione notturna. </p>
<p id="v9"><sup><small>9</small></sup>  L'occhio che lo guardava, cesserà di vederlo, e la sua dimora più non lo scorgerà. </p>
<p id="v10"><sup><small>10</small></sup>  I suoi figli si raccomanderanno ai poveri, e le sue mani restituiranno la sua ricchezza. </p>
<p id="v11"><sup><small>11</small></sup>  Il vigor giovanile che gli riempiva l'ossa giacerà nella polvere con lui. </p>
<p id="v12"><sup><small>12</small></sup>  Il male è dolce alla sua bocca, se lo nasconde sotto la lingua, </p>
<p id="v13"><sup><small>13</small></sup>  lo risparmia, non lo lascia andar giù, lo trattiene sotto al suo palato: </p>
<p id="v14"><sup><small>14</small></sup>  ma il cibo gli si trasforma nelle viscere, e gli diventa in corpo veleno d'aspide. </p>
<p id="v15"><sup><small>15</small></sup>  Ha trangugiato ricchezze e le vomiterà; Iddio stesso gliele ricaccerà dal ventre. </p>
<p id="v16"><sup><small>16</small></sup>  Ha succhiato veleno d'aspide, la lingua della vipera l'ucciderà. </p>
<p id="v17"><sup><small>17</small></sup>  Non godrà più la vista d'acque perenni, né di rivi fluenti di miele e di latte. </p>
<p id="v18"><sup><small>18</small></sup>  Renderà il frutto delle sue fatiche, senza poterlo ingoiare. Pari alla sua ricchezza sarà la restituzione che ne dovrà fare, e così non godrà dei suoi beni. </p>
<p id="v19"><sup><small>19</small></sup>  Perché ha oppresso e abbandonato il povero, s'è impadronito di case che non avea costruite; </p>
<p id="v20"><sup><small>20</small></sup>  perché la sua ingordigia non conobbe requie, egli non salverà nulla di ciò che ha tanto bramato. </p>
<p id="v21"><sup><small>21</small></sup>  La sua voracità non risparmiava nulla, perciò il suo benessere non durerà. </p>
<p id="v22"><sup><small>22</small></sup>  Nel colmo dell'abbondanza, si troverà in penuria; la mano di chiunque ebbe a soffrir tormenti si leverà contro lui. </p>
<p id="v23"><sup><small>23</small></sup>  Quando starà per riempirsi il ventre, ecco Iddio manderà contro a lui l'ardor della sua ira; gliela farà piovere addosso per servirgli il cibo. </p>
<p id="v24"><sup><small>24</small></sup>  Se scampa alle armi di ferro, lo trafigge l'arco di rame. </p>
<p id="v25"><sup><small>25</small></sup>  Si strappa il dardo, esso gli esce dal corpo, la punta sfolgorante gli vien fuori dal fiele, lo assalgono i terrori della morte. </p>
<p id="v26"><sup><small>26</small></sup>  Buio profondo è riservato a' suoi tesori; lo consumerà un fuoco non attizzato dall'uomo, che divorerà quel che resta nella sua tenda. </p>
<p id="v27"><sup><small>27</small></sup>  Il cielo rivelerà la sua iniquità, e la terra insorgerà contro di lui. </p>
<p id="v28"><sup><small>28</small></sup>  Le rendite della sua casa se n'andranno, portate via nel giorno dell'ira di Dio. </p>
<p id="v29"><sup><small>29</small></sup>  Tale la parte che Dio riserba all'empio, tale il retaggio che Dio gli destina". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Job/19">
          <span class="mdi mdi-arrow-left-drop-circle"></span><span class="pl-2">Giobbe - Capitolo 19</span>
        </a>
        </td>
        <td>
        <a href="/it/Bible/Job/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Job/21">
          <span class="pr-2">Giobbe - Capitolo 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 20:1-29 <i>Zophar ripete il consiglio</i>: <a href="/it/The_Urantia_Book/148#p6_9">LU 148:6.9</a>. </li>
</ol>
</div>
