<!--
title: Giobbe - Capitolo 29
description: 
published: true
date: 2023-11-8T21:45:55Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Job/28">
          <span class="mdi mdi-arrow-left-drop-circle"></span><span class="pl-2">Giobbe - Capitolo 28</span>
        </a>
        </td>
        <td>
        <a href="/it/Bible/Job/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Job/30">
          <span class="pr-2">Giobbe - Capitolo 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Giobbe riprese il suo discorso e disse: </p>
<p id="v2"><sup><small>2</small></sup>  "Oh foss'io come ne' mesi d'una volta, come ne' giorni in cui Dio mi proteggeva, </p>
<p id="v3"><sup><small>3</small></sup>  quando la sua lampada mi risplendeva sul capo, e alla sua luce io camminavo nelle tenebre! </p>
<p id="v4"><sup><small>4</small></sup>  Oh fossi com'ero a' giorni della mia maturità, quando Iddio vegliava amico sulla mia tenda, </p>
<p id="v5"><sup><small>5</small></sup>  quando l'Onnipotente stava ancora meco, e avevo i miei figliuoli dintorno; </p>
<p id="v6"><sup><small>6</small></sup>  quando mi lavavo i piedi nel latte e dalla roccia mi fluivano ruscelli d'olio! </p>
<p id="v7"><sup><small>7</small></sup>  Allorché uscivo per andare alla porta della città e mi facevo preparare il seggio sulla piazza, </p>
<p id="v8"><sup><small>8</small></sup>  i giovani, al vedermi, si ritiravano, i vecchi s'alzavano e rimanevano in piedi; </p>
<p id="v9"><sup><small>9</small></sup>  i maggiorenti cessavan di parlare e si mettevan la mano sulla bocca; </p>
<p id="v10"><sup><small>10</small></sup>  la voce dei capi diventava muta, la lingua s'attaccava al loro palato. </p>
<p id="v11"><sup><small>11</small></sup>  L'orecchio che mi udiva, mi diceva beato; l'occhio che mi vedeva mi rendea testimonianza, </p>
<p id="v12"><sup><small>12</small></sup>  perché salvavo il misero che gridava aiuto, e l'orfano che non aveva chi lo soccorresse. </p>
<p id="v13"><sup><small>13</small></sup>  Scendea su me la benedizione di chi stava per perire, e facevo esultare il cuor della vedova. </p>
<p id="v14"><sup><small>14</small></sup>  La giustizia era il mio vestimento ed io il suo; la probità era come il mio mantello e il mio turbante. </p>
<p id="v15"><sup><small>15</small></sup>  Ero l'occhio del cieco, il piede dello zoppo; </p>
<p id="v16"><sup><small>16</small></sup>  ero il padre de' poveri, e studiavo a fondo la causa dello sconosciuto. </p>
<p id="v17"><sup><small>17</small></sup>  Spezzavo la ganascia all'iniquo, e gli facevo lasciar la preda che avea fra i denti. </p>
<p id="v18"><sup><small>18</small></sup>  E dicevo: 'Morrò nel mio nido, e moltiplicherò i miei giorni come la rena; </p>
<p id="v19"><sup><small>19</small></sup>  le mie radici si stenderanno verso l'acque, la rugiada passerà la notte sui miei rami; </p>
<p id="v20"><sup><small>20</small></sup>  la mia gloria sempre si rinnoverà, e l'arco rinverdirà nella mia mano'. </p>
<p id="v21"><sup><small>21</small></sup>  Gli astanti m'ascoltavano pieni d'aspettazione, si tacevan per udire il mio parere. </p>
<p id="v22"><sup><small>22</small></sup>  Quand'avevo parlato, non replicavano; la mia parola scendeva su loro come una rugiada. </p>
<p id="v23"><sup><small>23</small></sup>  E m'aspettavan come s'aspetta la pioggia; aprivan larga la bocca come a un acquazzone di primavera. </p>
<p id="v24"><sup><small>24</small></sup>  Io sorridevo loro quand'erano sfiduciati; e non potevano oscurar la luce del mio volto. </p>
<p id="v25"><sup><small>25</small></sup>  Quando andavo da loro, mi sedevo come capo, ed ero come un re fra le sue schiere, come un consolatore in mezzo agli afflitti. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Job/28">
          <span class="mdi mdi-arrow-left-drop-circle"></span><span class="pl-2">Giobbe - Capitolo 28</span>
        </a>
        </td>
        <td>
        <a href="/it/Bible/Job/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Job/30">
          <span class="pr-2">Giobbe - Capitolo 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
