<!--
title: Giobbe - Capitolo 35
description: 
published: true
date: 2022-10-7T1:7:41Z
tags: bible, bible—job
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/34">Giobbe - Capitolo 34</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/36">Giobbe - Capitolo 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi Elihu riprese il discorso e disse: </p>
<p id="v2"><sup><small>2</small></sup>  "Credi tu d'aver ragione quando dici: 'Dio non si cura della mia giustizia'? </p>
<p id="v3"><sup><small>3</small></sup>  Infatti hai detto: 'Che mi giova? che guadagno io di più a non peccare?' </p>
<p id="v4"><sup><small>4</small></sup>  Io ti darò la risposta: a te ed agli amici tuoi. </p>
<p id="v5"><sup><small>5</small></sup>  Considera i cieli, e vedi! guarda le nuvole, come sono più in alto di te! </p>
<p id="v6"><sup><small>6</small></sup>  Se pecchi, che torto gli fai? Se moltiplichi i tuoi misfatti, che danno gli rechi? </p>
<p id="v7"><sup><small>7</small></sup>  Se sei giusto, che gli dai? Che ricev'egli dalla tua mano? </p>
<p id="v8"><sup><small>8</small></sup>  La tua malvagità non nuoce che al tuo simile, e la tua giustizia non giova che ai figli degli uomini. </p>
<p id="v9"><sup><small>9</small></sup>  Si grida per le molte oppressioni, si levano lamenti per la violenza dei grandi; </p>
<p id="v10"><sup><small>10</small></sup>  ma nessuno dice: 'Dov'è Dio, il mio creatore, che nella notte concede canti di gioia, </p>
<p id="v11"><sup><small>11</small></sup>  che ci fa più intelligenti delle bestie de' campi e più savi degli uccelli del cielo?' </p>
<p id="v12"><sup><small>12</small></sup>  Si grida, sì, ma egli non risponde, a motivo della superbia dei malvagi. </p>
<p id="v13"><sup><small>13</small></sup>  Certo, Dio non dà ascolto a lamenti vani; l'Onnipotente non ne fa nessun caso. </p>
<p id="v14"><sup><small>14</small></sup>  E tu, quando dici che non lo scorgi, la causa tua gli sta dinanzi; sappilo aspettare! </p>
<p id="v15"><sup><small>15</small></sup>  Ma ora, perché la sua ira non punisce, perch'egli non prende rigorosa conoscenza delle trasgressioni, </p>
<p id="v16"><sup><small>16</small></sup>  Giobbe apre vanamente le labbra e accumula parole senza conoscimento". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Job/34">Giobbe - Capitolo 34</a></td>
        <td><a href="/it/Bible/Job/Index">Indice</a></td>
        <td><a href="/it/Bible/Job/36">Giobbe - Capitolo 36</a></td>
      </tr>
    </tbody>
  </table>
</figure>
