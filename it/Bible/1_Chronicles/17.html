<!--
title: I Cronache - Capitolo 17
description: 
published: true
date: 2022-10-7T1:7:41Z
tags: bible, bible—1 chronicles
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Chronicles/16">I Cronache - Capitolo 16</a></td>
        <td><a href="/it/Bible/1_Chronicles/Index">Indice</a></td>
        <td><a href="/it/Bible/1_Chronicles/18">I Cronache - Capitolo 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or avvenne che Davide quando si fu stabilito nella sua casa, disse al profeta Nathan: 'Ecco, io abito in una casa di cedro, e l'arca del patto dell'Eterno sta sotto una tenda'. </p>
<p id="v2"><sup><small>2</small></sup>  Nathan rispose a Davide: 'Fa' tutto quello che hai in cuore di fare, poiché Dio è teco'. </p>
<p id="v3"><sup><small>3</small></sup>  Ma quella stessa notte la parola di Dio fu diretta a Nathan in questi termini: </p>
<p id="v4"><sup><small>4</small></sup>  'Va' e di' al mio servo Davide: Così dice l'Eterno: - Non sarai tu quegli che mi edificherà una casa perch'io vi dimori; </p>
<p id="v5"><sup><small>5</small></sup>  poiché io non ho abitato in una casa, dal giorno che trassi Israele dall'Egitto, fino al dì d'oggi; ma sono andato di tenda in tenda, di dimora in dimora. </p>
<p id="v6"><sup><small>6</small></sup>  Dovunque sono andato, or qua or là, in mezzo a tutto Israele, ho io mai fatto parola a qualcuno dei giudici d'Israele ai quali avevo comandato di pascere il mio popolo, dicendogli: Perché non mi edificate una casa di cedro? </p>
<p id="v7"><sup><small>7</small></sup>  Ora dunque parlerai così al mio servo Davide: Così dice l'Eterno degli eserciti: Io ti presi dall'ovile, di dietro alle pecore, perché tu fossi il principe d'Israele, mio popolo; </p>
<p id="v8"><sup><small>8</small></sup>  e sono stato teco dovunque sei andato, ho sterminato dinanzi a te tutti i tuoi nemici, e ho reso il tuo nome grande come quello dei grandi che son sulla terra; </p>
<p id="v9"><sup><small>9</small></sup>  ho assegnato un posto ad Israele, mio popolo, e ve l'ho piantato perché abiti in casa sua e non sia più agitato, né seguitino gl'iniqui a farne scempio come prima, </p>
<p id="v10"><sup><small>10</small></sup>  e fin dal tempo in cui avevo stabilito dei giudici sul mio popolo d'Israele. Io ho umiliato tutti i tuoi nemici; e t'annunzio che l'Eterno ti fonderà una casa. </p>
<p id="v11"><sup><small>11</small></sup>  Quando i tuoi giorni saranno compiuti e tu te n'andrai a raggiungere i tuoi padri, io innalzerò al trono dopo di te la tua progenie, uno de' tuoi figliuoli, e stabilirò saldamente il suo regno. </p>
<p id="v12"><sup><small>12</small></sup>  Egli mi edificherà una casa, ed io renderò stabile in perpetuo il suo trono. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Io sarò per lui un padre, ed egli mi sarà figliuolo; e non gli ritirerò la mia grazia, come l'ho ritirata da colui che t'ha preceduto. </p>
<p id="v14"><sup><small>14</small></sup>  Io lo renderò saldo per sempre nella mia casa e nel mio regno, e il suo trono sarà reso stabile in perpetuo'. </p>
<p id="v15"><sup><small>15</small></sup>  Nathan parlò a Davide, secondo tutte queste parole e secondo tutta questa visione. </p>
<p id="v16"><sup><small>16</small></sup>  Allora il re Davide andò a presentarsi davanti all'Eterno, e disse: 'Chi son io, o Eterno Iddio, e che è la mia casa, che tu m'abbia fatto arrivare fino a questo punto? </p>
<p id="v17"><sup><small>17</small></sup>  E questo è parso ancora poca cosa agli occhi tuoi, o Dio; e tu hai parlato anche della casa del tuo servo per un lontano avvenire, e hai degnato considerar me come se fossi uomo d'alto grado, o Eterno Iddio. </p>
<p id="v18"><sup><small>18</small></sup>  Che potrebbe Davide dirti di più riguardo all'onore ch'è fatto al tuo servo? Tu conosci il tuo servo. </p>
<p id="v19"><sup><small>19</small></sup>  O Eterno, per amor del tuo servo e seguendo il cuor tuo, hai compiuto tutte queste grandi cose per rivelargli tutte le tue maraviglie. </p>
<p id="v20"><sup><small>20</small></sup>  O Eterno, nessuno è pari a te, e non v'è altro Dio fuori di te, secondo tutto quello che abbiamo udito coi nostri orecchi. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  E qual popolo è come il tuo popolo d'Israele, l'unica nazione sulla terra che Dio sia venuto a redimere per formarne il suo popolo, per farti un nome e per compiere cose grandi e tremende, cacciando delle nazioni d'innanzi al tuo popolo che tu hai redento dall'Egitto? <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  Tu hai fatto del tuo popolo d'Israele il popolo tuo speciale in perpetuo; e tu, o Eterno, sei divenuto il suo Dio. </p>
<p id="v23"><sup><small>23</small></sup>  Or dunque, o Eterno, la parola che tu hai pronunziata riguardo al tuo servo ed alla sua casa rimanga stabile in perpetuo, e fa' come tu hai detto. </p>
<p id="v24"><sup><small>24</small></sup>  Sì, rimanga stabile, affinché il tuo nome sia magnificato in perpetuo, e si dica: L'Eterno degli eserciti, l'Iddio d'Israele, è veramente un Dio per Israele; e la casa del tuo servo Davide sia stabile dinanzi a te! </p>
<p id="v25"><sup><small>25</small></sup>  Poiché tu stesso, o mio Dio, hai rivelato al tuo servo di volergli fondare una casa. Perciò il tuo servo ha preso l'ardire di rivolgerti questa preghiera. </p>
<p id="v26"><sup><small>26</small></sup>  Ed ora, o Eterno, tu sei Dio, e hai promesso questo bene al tuo servo; </p>
<p id="v27"><sup><small>27</small></sup>  piacciati dunque benedire ora la casa del tuo servo, affinch'ella sussista in perpetuo dinanzi a te! Poiché ciò che tu benedici, o Eterno, è benedetto in perpetuo'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Chronicles/16">I Cronache - Capitolo 16</a></td>
        <td><a href="/it/Bible/1_Chronicles/Index">Indice</a></td>
        <td><a href="/it/Bible/1_Chronicles/18">I Cronache - Capitolo 18</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 17:12 <i>Il regno come speranza futura</i>: <a href="/it/The_Urantia_Book/170#p1_3">LU 170:1.3</a>. </li>
  <li id="fn2"><a href="#cite2">↑</a> 17:20 <i>Il Signore è un solo Dio</i>: <a href="/it/The_Urantia_Book/96#p5_5">LU 96:5.5</a>.  <i>Un solo Dio</i>: <a href="/it/The_Urantia_Book/45#p4_8">LU 45:4.8</a>.  <i>Un solo Dio</i>: <a href="/it/The_Urantia_Book/131#p10_2">LU 131:10.2</a>.  <i>Il Signore Dio è uno</i>: <a href="/it/The_Urantia_Book/1#p7_6">LU 1:7.6</a>.  <i>Un solo Dio</i>: <a href="/it/The_Urantia_Book/92#p5_8">LU 92:5.8</a>.  <i>Nessun Dio accanto a te</i>: <a href="/it/The_Urantia_Book/1#p0_1">LU 1:0.1</a>.  <i>Un solo Dio</i>: <a href="/it/The_Urantia_Book/92#p6_6">LU 92:6.6</a>.  <i>Il Signore nostro Dio è un solo Dio</i>: <a href="/it/The_Urantia_Book/10#p7_1">LU 10:7.1</a>.  <i>Dio è uno</i>: <a href="/it/The_Urantia_Book/56#p4_4">LU 56:4.4</a>. </li>
  <li id="fn3"><a href="#cite3">↑</a> 17:21-22 <i>Popolo eletto</i>: <a href="/it/The_Urantia_Book/93#p5_1">LU 93:5.1</a>.  <i>Popolo eletto</i>: <a href="/it/The_Urantia_Book/121#p2_8">LU 121:2.8</a>.  <i>Popolo eletto</i>: <a href="/it/The_Urantia_Book/97#p4_2">LU 97:4.2</a>.  <i>Popolo eletto</i>: <a href="/it/The_Urantia_Book/96#p2_3">LU 96:2.3</a>.  <i>Popolo eletto da Dio</i>: <a href="/it/The_Urantia_Book/96#p5_6">LU 96:5.6</a>.  <i>Popolo eletto</i>: <a href="/it/The_Urantia_Book/97#p10_1">LU 97:10.1</a>. </li>
</ol>
</div>
