<!--
title: I Cronache - Capitolo 12
description: 
published: true
date: 2023-11-8T21:45:55Z
tags: bible, bible—1 chronicles
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Chronicles/11">
          <span class="mdi mdi-arrow-left-drop-circle"></span><span class="pl-2">I Cronache - Capitolo 11</span>
        </a>
        </td>
        <td>
        <a href="/it/Bible/1_Chronicles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Chronicles/13">
          <span class="pr-2">I Cronache - Capitolo 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or questi son quelli che vennero a Davide a Tsiklag, mentr'egli era ancora fuggiasco per tema di Saul, figliuolo di Kis; essi facean parte dei prodi che gli prestarono aiuto durante la guerra. </p>
<p id="v2"><sup><small>2</small></sup>  Erano armati d'arco, abili a scagliar sassi ed a tirar frecce tanto con la destra quanto con la sinistra; erano della tribù di Beniamino, de' fratelli di Saul. </p>
<p id="v3"><sup><small>3</small></sup>  Il capo Ahiezer e Joas, figliuoli di Scemaa, da Ghibea; Jeziel e Pelet, figliuoli di Azmaveth; Beraca; Jehu da Anathoth; </p>
<p id="v4"><sup><small>4</small></sup>  Jshmaia da Gabaon, valoroso fra i trenta e capo di trenta; Geremia; Jahaziel; Johanan; Jozabad da Ghedera; </p>
<p id="v5"><sup><small>5</small></sup>  Eluzai; Jerimoth; Bealia; Scemaria; Scefatia da Harun; </p>
<p id="v6"><sup><small>6</small></sup>  Elkana; Jscia; Azareel; Joezer e Jashobeam, Koraiti; </p>
<p id="v7"><sup><small>7</small></sup>  Joela e Zebadia, figliuoli di Jeroham, da Ghedor. </p>
<p id="v8"><sup><small>8</small></sup>  Fra i Gaditi degli uomini partirono per recarsi da Davide nella fortezza del deserto: erano uomini forti e valorosi, esercitati alla guerra, che sapevan maneggiare scudo e lancia: dalle facce leonine, e veloci come gazzelle sui monti. </p>
<p id="v9"><sup><small>9</small></sup>  Ezer era il capo; Obadia, il secondo; Eliab, il terzo; </p>
<p id="v10"><sup><small>10</small></sup>  Mishmanna, il quarto; Geremia, il quinto; </p>
<p id="v11"><sup><small>11</small></sup>  Attai, il sesto; Eliel, il settimo; </p>
<p id="v12"><sup><small>12</small></sup>  Johanan, l'ottavo; Elzabad, il nono; </p>
<p id="v13"><sup><small>13</small></sup>  Geremia, il decimo; Macbannai, l'undecimo. </p>
<p id="v14"><sup><small>14</small></sup>  Questi erano dei figliuoli di Gad, capi dell'esercito; il minimo tenea fronte a cento; il maggiore, a mille. </p>
<p id="v15"><sup><small>15</small></sup>  Questi son quelli che passarono il Giordano il primo mese quand'era straripato da per tutto, e misero in fuga tutti gli abitanti delle valli, a oriente e ad occidente. </p>
<p id="v16"><sup><small>16</small></sup>  Anche dei figliuoli di Beniamino e di Giuda vennero a Davide, nella fortezza. </p>
<p id="v17"><sup><small>17</small></sup>  Davide uscì loro incontro, e si rivolse a loro, dicendo: 'Se venite da me con buon fine per soccorrermi, il mio cuore sarà unito col vostro; ma se venite per tradirmi e darmi nelle mani de' miei avversari, mentre io non commetto alcuna violenza, l'Iddio dei nostri padri lo vegga, e faccia egli giustizia!' </p>
<p id="v18"><sup><small>18</small></sup>  Allora lo spirito investì Amasai, capo dei trenta, che esclamò: 'Noi siamo tuoi, o Davide; e siam con te, o figliuolo d'Isai! Pace, pace a te, e pace a quei che ti soccorrono, poiché il tuo Dio ti soccorre!' Allora Davide li accolse, e li fece capi delle sue schiere. </p>
<p id="v19"><sup><small>19</small></sup>  Anche degli uomini di Manasse passarono a Davide, quando questi andò coi Filistei a combattere contro Saul; ma Davide e i suoi uomini non furono d'alcun aiuto ai Filistei; giacché i principi dei Filistei, dopo essersi consultati, rimandarono Davide, dicendo: 'Egli passerebbe dalla parte del suo signore Saul, a prezzo delle nostre teste'. </p>
<p id="v20"><sup><small>20</small></sup>  Quand'egli tornò a Tsiklag, questi furono quelli di Manasse, che passarono a lui: Adna, Jozabad, Jediael, Micael, Jozabad, Elihu, Tsilletai, capi di migliaia nella tribù di Manasse. </p>
<p id="v21"><sup><small>21</small></sup>  Questi uomini diedero aiuto a Davide contro le bande dei predoni, perché erano tutti uomini forti e valorosi; e furon fatti capi nell'esercito. </p>
<p id="v22"><sup><small>22</small></sup>  E ogni giorno veniva gente a Davide per soccorrerlo: tanta, che se ne formò un esercito grande come un esercito di Dio. </p>
<p id="v23"><sup><small>23</small></sup>  Questo è il numero degli uomini armati per la guerra, che si recarono da Davide a Hebron per trasferire a lui la potestà reale di Saul, secondo l'ordine dell'Eterno. </p>
<p id="v24"><sup><small>24</small></sup>  Figliuoli di Giuda, che portavano scudo e lancia, seimila ottocento, armati per la guerra. </p>
<p id="v25"><sup><small>25</small></sup>  De' figliuoli di Simeone, uomini forti e valorosi in guerra, settemila cento. </p>
<p id="v26"><sup><small>26</small></sup>  Dei figliuoli di Levi, quattromila seicento; </p>
<p id="v27"><sup><small>27</small></sup>  e Jehoiada, principe della famiglia d'Aaronne, e con lui tremila settecento uomini; </p>
<p id="v28"><sup><small>28</small></sup>  e Tsadok, giovine forte e valoroso, e la sua casa patriarcale, che contava ventidue capi. </p>
<p id="v29"><sup><small>29</small></sup>  Dei figliuoli di Beniamino, fratelli di Saul, tremila; poiché la maggior parte d'essi fino allora era rimasta fedele alla casa di Saul. </p>
<p id="v30"><sup><small>30</small></sup>  Dei figliuoli d'Efraim, ventimila ottocento: uomini forti e valorosi, gente di gran nome, divisi secondo le loro case patriarcali. </p>
<p id="v31"><sup><small>31</small></sup>  Della mezza tribù di Manasse, diciottomila che furono designati nominatamente, per andare a proclamare re Davide. </p>
<p id="v32"><sup><small>32</small></sup>  Dei figliuoli d'Issacar, che intendevano i tempi, in modo da sapere quel che Israele dovea fare, duecento capi, e tutti i loro fratelli sotto i loro ordini. </p>
<p id="v33"><sup><small>33</small></sup>  Di Zabulon, cinquantamila, atti a servire, forniti per il combattimento di tutte le armi da guerra, e pronti ad impegnar l'azione con cuore risoluto. </p>
<p id="v34"><sup><small>34</small></sup>  Di Neftali, mille capi, e con essi trentasettemila uomini armati di scudo e lancia. </p>
<p id="v35"><sup><small>35</small></sup>  Dei Daniti, armati per la guerra, ventottomila seicento. </p>
<p id="v36"><sup><small>36</small></sup>  Di Ascer, atti a servire, e pronti a ordinarsi in battaglia, quarantamila. </p>
<p id="v37"><sup><small>37</small></sup>  E di là dal Giordano, dei Rubeniti, dei Gaditi e della mezza tribù di Manasse, forniti per il combattimento di tutte le armi da guerra, centoventimila. </p>
<p id="v38"><sup><small>38</small></sup>  Tutti questi uomini, gente di guerra, pronti a ordinarsi in battaglia, giunsero a Hebron, con sincerità di cuore, per proclamare Davide re sopra tutto Israele; e anche tutto il rimanente d'Israele era unanime per fare re Davide. </p>
<p id="v39"><sup><small>39</small></sup>  Essi rimasero quivi tre giorni con Davide a mangiare e a bere, perché i loro fratelli avean preparato per essi dei viveri. </p>
<p id="v40"><sup><small>40</small></sup>  E anche quelli ch'eran loro vicini, e perfino gente da Issacar, da Zabulon e da Neftali, portavan dei viveri sopra asini, sopra cammelli, sopra muli e su buoi: farina, fichi secchi, uva secca, vino, olio, buoi e pecore in abbondanza; perché v'era gioia in Israele. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Chronicles/11">
          <span class="mdi mdi-arrow-left-drop-circle"></span><span class="pl-2">I Cronache - Capitolo 11</span>
        </a>
        </td>
        <td>
        <a href="/it/Bible/1_Chronicles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Chronicles/13">
          <span class="pr-2">I Cronache - Capitolo 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
