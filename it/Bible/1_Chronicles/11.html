<!--
title: I Cronache - Capitolo 11
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/1_Chronicles/10">I Cronache - Capitolo 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/1_Chronicles/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/1_Chronicles/12">I Cronache - Capitolo 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora tutto Israele si radunò presso Davide a Hebron, e gli disse: 'Ecco noi siamo tue ossa e tua carne. </p>
<p id="v2"><sup><small>2</small></sup>  Anche in passato quando era re Saul, eri tu quel che guidavi e riconducevi Israele; e l'Eterno, il tuo Dio, t'ha detto: - Tu pascerai il mio popolo d'Israele, tu sarai il principe del mio popolo d'Israele'. </p>
<p id="v3"><sup><small>3</small></sup>  Tutti gli anziani d'Israele vennero dunque dal re a Hebron, e Davide fece alleanza con loro a Hebron in presenza dell'Eterno; ed essi unsero Davide come re d'Israele, secondo la parola che l'Eterno avea pronunziata per mezzo di Samuele. </p>
<p id="v4"><sup><small>4</small></sup>  Davide con tutto Israele si mosse contro Gerusalemme, che è Gebus. Quivi erano i Gebusei, abitanti del paese. </p>
<p id="v5"><sup><small>5</small></sup>  E gli abitanti di Gebus dissero a Davide: 'Tu non entrerai qui'. Ma Davide prese la fortezza di Sion che è la città di Davide. </p>
<p id="v6"><sup><small>6</small></sup>  Or Davide avea detto: 'Chiunque batterà per il primo i Gebusei, sarà capo e principe'. E Joab, figliuolo di Tseruia, salì, il primo, e fu fatto capo. </p>
<p id="v7"><sup><small>7</small></sup>  E Davide abitò nella fortezza, e per questo essa fu chiamata 'la città di Davide'. </p>
<p id="v8"><sup><small>8</small></sup>  Ed egli cinse la città di costruzioni, cominciando da Millo, e tutto all'intorno; e Joab riparò il resto della città. </p>
<p id="v9"><sup><small>9</small></sup>  E Davide andava diventando sempre più grande, e l'Eterno degli eserciti era con lui. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Questi sono i capi dei valorosi guerrieri che furono al servizio di Davide, e che l'aiutarono con tutto Israele ad assicurare il suo dominio per stabilirlo re, secondo la parola dell'Eterno riguardo ad Israele. </p>
<p id="v11"><sup><small>11</small></sup>  Questa è la lista dei valorosi guerrieri che furono al servizio di Davide: Jashobeam, figliuolo di un Hakmonita, capo dei principali ufficiali; egli impugnò la lancia contro trecento uomini, che uccise in un solo scontro. </p>
<p id="v12"><sup><small>12</small></sup>  Dopo di lui veniva Eleazar, figliuolo di Dodo, lo Ahohita, uno dei tre valorosi guerrieri. </p>
<p id="v13"><sup><small>13</small></sup>  Egli era con Davide a Pas-Dammin, dove i Filistei s'erano raunati per combattere. V'era quivi un campo pieno d'orzo; e il popolo fuggiva dinanzi ai Filistei. </p>
<p id="v14"><sup><small>14</small></sup>  Ma quelli si piantarono in mezzo al campo, lo difesero e sconfissero i Filistei; e l'Eterno diede una gran vittoria. </p>
<p id="v15"><sup><small>15</small></sup>  Tre dei trenta capi scesero sulla roccia, presso Davide, nella spelonca di Adullam, mentre l'esercito dei Filistei era accampato nella valle di Refaim. </p>
<p id="v16"><sup><small>16</small></sup>  Davide era allora nella fortezza, e c'era un posto di Filistei a Bethlehem. </p>
<p id="v17"><sup><small>17</small></sup>  Davide ebbe un desiderio, e disse: 'Oh se qualcuno mi desse da bere dell'acqua del pozzo ch'è vicino alla porta di Bethlehem!' </p>
<p id="v18"><sup><small>18</small></sup>  E quei tre s'aprirono un varco attraverso al campo filisteo, attinsero dell'acqua dal pozzo di Bethlehem, vicino alla porta; e, presala seco, la presentarono a Davide; il quale però non ne volle bere, ma la sparse davanti all'Eterno, </p>
<p id="v19"><sup><small>19</small></sup>  dicendo: 'Mi guardi Iddio dal far tal cosa! Beverei io il sangue di questi uomini, che sono andati là a rischio della loro vita? Perché l'han portata a rischio della loro vita'. E non la volle bere. Questo fecero quei tre prodi. </p>
<p id="v20"><sup><small>20</small></sup>  Abishai, fratello di Joab, fu il capo di altri tre. Egli impugnò la lancia contro trecento uomini, e li uccise; e fu famoso fra i tre. </p>
<p id="v21"><sup><small>21</small></sup>  Fu il più illustre dei tre della seconda serie, e fu fatto loro capo; nondimeno non giunse ad eguagliare i primi tre. </p>
<p id="v22"><sup><small>22</small></sup>  Poi veniva Benaia, figliuolo di Jehoiada, figliuolo di un uomo da Kabtseel, valoroso, e celebre per le sue prodezze. Egli uccise i due grandi eroi di Moab. Discese anche in mezzo a una cisterna, dove uccise un leone, un giorno di neve. </p>
<p id="v23"><sup><small>23</small></sup>  Uccise pure un Egiziano di statura enorme, alto cinque cubiti, che teneva in mano una lancia grossa come un subbio da tessitore; ma Benaia gli scese contro con un bastone, strappò di mano all'Egiziano la lancia, e se ne servì per ucciderlo. </p>
<p id="v24"><sup><small>24</small></sup>  Questo fece Benaia, figliuolo di Jehoiada; e fu famoso fra i tre prodi. </p>
<p id="v25"><sup><small>25</small></sup>  Fu il più illustre dei trenta; nondimeno non giunse ad eguagliare i primi tre. E Davide lo ammise nel suo consiglio. </p>
<p id="v26"><sup><small>26</small></sup>  Poi v'erano questi uomini, forti e valorosi: Asael, fratello di Joab; Elhanan, figliuolo di Dodo da Bethlehem; </p>
<p id="v27"><sup><small>27</small></sup>  Shammoth da Haror; Helets da Palon; </p>
<p id="v28"><sup><small>28</small></sup>  Ira, figliuolo di Ikkesh, da Tekoa; Abiezer da Anatoth; </p>
<p id="v29"><sup><small>29</small></sup>  Sibbecai da Husha; </p>
<p id="v30"><sup><small>30</small></sup>  Ilai da Ahoa; Maharai da Netofa; Heled, figliuolo di Baana, da Netofa; </p>
<p id="v31"><sup><small>31</small></sup>  Ithai, figliuolo di Ribai, da Ghibea dei figliuoli di Beniamino; Benaia da Pirathon; </p>
<p id="v32"><sup><small>32</small></sup>  Hurai da Nahale-Gaash; Abiel da Arbath; </p>
<p id="v33"><sup><small>33</small></sup>  Azmaveth da Baharum; Eliahba da Shaalbon; </p>
<p id="v34"><sup><small>34</small></sup>  Bene-Hascem da Ghizon; Jonathan, figliuolo di Shaghé, da Harar; </p>
<p id="v35"><sup><small>35</small></sup>  Hahiam, figliuolo di Sacar, da Harar; Elifal, figliuolo di Ur; </p>
<p id="v36"><sup><small>36</small></sup>  Hefer da Mekera; Ahija da Palon; </p>
<p id="v37"><sup><small>37</small></sup>  Hetsro da Carmel; Naarai, figliuolo di Ezbai; </p>
<p id="v38"><sup><small>38</small></sup>  Joel, fratello di Nathan; Mibhar, figliuolo di Hagri; </p>
<p id="v39"><sup><small>39</small></sup>  Tselek, l'Ammonita; Naharai da Beroth, scudiero di Joab figliuolo di Tseruia. </p>
<p id="v40"><sup><small>40</small></sup>  Ira da Jether; Gareb da Jether; </p>
<p id="v41"><sup><small>41</small></sup>  Uria, lo Hitteo; Zabad, figliuolo di Ahlai; </p>
<p id="v42"><sup><small>42</small></sup>  Adina, figliuolo di Sciza, il Rubenita, capo dei Rubeniti, e altri trenta con lui. </p>
<p id="v43"><sup><small>43</small></sup>  Hanan, figliuolo di Maaca; Joshafat da Mithni; </p>
<p id="v44"><sup><small>44</small></sup>  Uzzia da Ashtaroth; Shama e Jeiel, figliuoli di Hotham, da Aroer; </p>
<p id="v45"><sup><small>45</small></sup>  Jediael, figliuolo di Scimri; Joha, suo fratello, il Titsita; </p>
<p id="v46"><sup><small>46</small></sup>  Eliel da Mahavim; Jeribai e Joshavia, figliuoli di Elnaam; Jthma, il Moabita; </p>
<p id="v46"><sup><small>46</small></sup>  Eliel da Mahavim; Jeribai e Joshavia, figliuoli di Elnaam; Jthma, il Moabita; </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 11:9 <i>Non più Signore degli eserciti</i>: <a href="/it/The_Urantia_Book/194#p3_11">LU 194:3.11</a>. </li>
</ol>
</div>
