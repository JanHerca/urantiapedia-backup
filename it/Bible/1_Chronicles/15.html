<!--
title: I Cronache - Capitolo 15
description: 
published: true
date: 2023-11-8T21:45:55Z
tags: bible, bible—1 chronicles
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Chronicles/14">
          <span class="mdi mdi-arrow-left-drop-circle"></span><span class="pl-2">I Cronache - Capitolo 14</span>
        </a>
        </td>
        <td>
        <a href="/it/Bible/1_Chronicles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Chronicles/16">
          <span class="pr-2">I Cronache - Capitolo 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Davide si costruì delle case nella città di Davide; preparò un luogo per l'arca di Dio, e drizzò una tenda per essa. </p>
<p id="v2"><sup><small>2</small></sup>  Allora Davide disse: 'Nessuno deve portare l'arca di Dio tranne i Leviti; perché l'Eterno ha scelti loro per portare l'arca di Dio, e per esser suoi ministri in perpetuo'. </p>
<p id="v3"><sup><small>3</small></sup>  E Davide convocò tutto Israele a Gerusalemme per trasportar l'arca dell'Eterno al luogo ch'egli le avea preparato. </p>
<p id="v4"><sup><small>4</small></sup>  Davide radunò pure i figliuoli d'Aaronne ed i Leviti: </p>
<p id="v5"><sup><small>5</small></sup>  dei figliuoli di Kehath, Uriel, il capo, e i suoi fratelli: centoventi; </p>
<p id="v6"><sup><small>6</small></sup>  dei figliuoli di Merari, Asaia, il capo, e i suoi fratelli: duecentoventi; </p>
<p id="v7"><sup><small>7</small></sup>  dei figliuoli di Ghershom, Joel, il capo, e i suoi fratelli: centotrenta; </p>
<p id="v8"><sup><small>8</small></sup>  dei figliuoli di Elitsafan, Scemaia, il capo, e i suoi fratelli: duecento; </p>
<p id="v9"><sup><small>9</small></sup>  dei figliuoli di Hebron, Eliel, il capo, e i suoi fratelli: ottanta; </p>
<p id="v10"><sup><small>10</small></sup>  dei figliuoli di Uzziel, Amminadab, il capo, e i suoi fratelli: centododici. </p>
<p id="v11"><sup><small>11</small></sup>  Poi Davide chiamò i sacerdoti Tsadok e Abiathar, e i Leviti Uriel, Asaia, Joel, Scemaia, Eliel e Amminadab, </p>
<p id="v12"><sup><small>12</small></sup>  e disse loro: 'Voi siete i capi delle case patriarcali dei Leviti; santificatevi, voi e i vostri fratelli, affinché possiate trasportar l'arca dell'Eterno, dell'Iddio d'Israele, nel luogo che io le ho preparato. </p>
<p id="v13"><sup><small>13</small></sup>  Siccome voi non c'eravate la prima volta, l'Eterno, il nostro Dio, fece una breccia fra noi, perché non lo cercammo secondo le regole stabilite'. </p>
<p id="v14"><sup><small>14</small></sup>  I sacerdoti e i Leviti dunque si santificarono per trasportare l'arca dell'Eterno, dell'Iddio d'Israele. </p>
<p id="v15"><sup><small>15</small></sup>  E i figliuoli dei Leviti portarono l'arca di Dio sulle loro spalle, per mezzo di stanghe, come Mosè aveva ordinato, secondo la parola dell'Eterno. </p>
<p id="v16"><sup><small>16</small></sup>  E Davide ordinò ai capi dei Leviti che chiamassero i loro fratelli cantori a prestar servizio coi loro strumenti musicali, saltèri, cetre e cembali, da cui trarrebbero suoni vigorosi, in segno di gioia. </p>
<p id="v17"><sup><small>17</small></sup>  I Leviti dunque chiamarono a prestar servizio Heman, figliuolo di Joel; e fra i suoi fratelli, Asaf, figliuolo di Berekia; tra i figliuoli di Merari, loro fratelli, Ethan, figliuolo di Kushaia. </p>
<p id="v18"><sup><small>18</small></sup>  Con loro, furon chiamati i loro fratelli del secondo ordine: Zaccaria, Ben, Jaaziel, Scemiramoth, Jehiel, Unni, Eliab, Benaia, Maaseia, Mattithia, Elifalehu, Mikneia, Obed-Edom e Jeiel, i portinai. </p>
<p id="v19"><sup><small>19</small></sup>  I cantori Heman, Asaf ed Ethan, aveano dei cembali di rame per sonare; </p>
<p id="v20"><sup><small>20</small></sup>  Zaccaria, Aziel, Scemiramoth, Jehiel, Unni, Eliab, Maaseia e Benaia avean dei saltèri per accompagnare voci di fanciulle; </p>
<p id="v21"><sup><small>21</small></sup>  Mattithia, Elifalehu, Mikneia, Obed-Edom, Jeiel ed Azazia sonavano con cetre all'ottava, per guidare il canto; </p>
<p id="v22"><sup><small>22</small></sup>  Kenania, capo dei Leviti, era preposto al canto; dirigeva la musica, perché era competente in questo. </p>
<p id="v23"><sup><small>23</small></sup>  Berekia ed Elkana erano portinai dell'arca. </p>
<p id="v24"><sup><small>24</small></sup>  Scebania, Joshafat, Nethaneel, Amasai, Zaccaria, Benaia ed Eliezer, sacerdoti, sonavano la tromba davanti all'arca di Dio; e Obed-Edom e Jehija erano portinai dell'arca. </p>
<p id="v25"><sup><small>25</small></sup>  Davide, gli anziani d'Israele e i capi di migliaia si misero in cammino per trasportare l'arca del patto dell'Eterno dalla casa di Obed-Edom, con gaudio. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  E poiché Dio prestò assistenza ai Leviti che portavan l'arca del patto dell'Eterno, fu offerto un sacrifizio di sette giovenchi e di sette montoni. </p>
<p id="v27"><sup><small>27</small></sup>  Davide indossava un manto di lino fino, come anche tutti i Leviti che portavano l'arca, i cantori, e Kenania, capo musica fra i cantori; e Davide avea sul manto un efod di lino. </p>
<p id="v28"><sup><small>28</small></sup>  Così tutto Israele portò su l'arca del patto dell'Eterno con grida di gioia, a suon di corni, di trombe, di cembali, di saltèri e d'arpe. </p>
<p id="v29"><sup><small>29</small></sup>  E come l'arca del patto dell'Eterno giunse alla città di Davide, Mical, figliuola di Saul, guardava dalla finestra: e vedendo il re Davide che danzava e saltava, lo sprezzò in cuor suo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_Chronicles/14">
          <span class="mdi mdi-arrow-left-drop-circle"></span><span class="pl-2">I Cronache - Capitolo 14</span>
        </a>
        </td>
        <td>
        <a href="/it/Bible/1_Chronicles/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_Chronicles/16">
          <span class="pr-2">I Cronache - Capitolo 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 15:25-29 <i>Arca di Yahweh</i>: <a href="/it/The_Urantia_Book/97#p9_14">LU 97:9.14</a>. </li>
</ol>
</div>
