<!--
title: I Cronache - Capitolo 21
description: 
published: true
date: 2022-10-7T1:7:41Z
tags: bible, bible—1 chronicles
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Chronicles/20">I Cronache - Capitolo 20</a></td>
        <td><a href="/it/Bible/1_Chronicles/Index">Indice</a></td>
        <td><a href="/it/Bible/1_Chronicles/22">I Cronache - Capitolo 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Satana si levò contro Israele, e incitò Davide a fare il censimento d'Israele. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  E Davide disse a Joab e ai capi del popolo: 'Andate, fate il censimento degl'Israeliti da Beer-Sceba fino a Dan; e venite a riferirmene il risultato, perch'io ne sappia il numero'. </p>
<p id="v3"><sup><small>3</small></sup>  Joab rispose: 'L'Eterno renda il suo popolo cento volte più numeroso di quello che è! Ma, o re, mio signore, non sono eglino tutti servi del mio signore? Perché il mio signore domanda egli questo? Perché render così Israele colpevole?' </p>
<p id="v4"><sup><small>4</small></sup>  Ma l'ordine del re prevalse contro Joab. Joab dunque partì, percorse tutto Israele, poi tornò a Gerusalemme. </p>
<p id="v5"><sup><small>5</small></sup>  E Joab rimise a Davide la cifra del censimento del popolo: c'erano in tutto Israele un milione e centomila uomini atti a portare le armi; e in Giuda quattrocentosettantamila uomini atti a portar le armi. </p>
<p id="v6"><sup><small>6</small></sup>  Or Joab non avea fatto il censimento di Levi e di Beniamino come degli altri, perché l'ordine del re era per lui abominevole. </p>
<p id="v7"><sup><small>7</small></sup>  Questa cosa dispiacque a Dio, che perciò colpì Israele. </p>
<p id="v8"><sup><small>8</small></sup>  E Davide disse a Dio: 'Io ho gravemente peccato in questo che ho fatto; ma ora, ti prego, perdona l'iniquità del tuo servo, perché io ho agito con grande stoltezza'. </p>
<p id="v9"><sup><small>9</small></sup>  E l'Eterno parlò così a Gad, il veggente di Davide: </p>
<p id="v10"><sup><small>10</small></sup>  'Va', e parla a Davide in questo modo: - Così dice l'Eterno: Io ti propongo tre cose; sceglitene una, e quella ti farò'. </p>
<p id="v11"><sup><small>11</small></sup>  Gad andò dunque da Davide, e gli disse: 'Così dice l'Eterno: Scegli quello che vuoi: </p>
<p id="v12"><sup><small>12</small></sup>  o tre anni di carestia, o tre mesi durante i quali i tuoi avversari facciano scempio di te e ti raggiunga la spada dei tuoi nemici, ovvero tre giorni di spada dell'Eterno, ossia di peste nel paese, durante i quali l'angelo dell'Eterno porterà la distruzione in tutto il territorio d'Israele. Or dunque vedi che cosa io debba rispondere a colui che mi ha mandato'. </p>
<p id="v13"><sup><small>13</small></sup>  E Davide disse a Gad: 'Io sono in una grande angoscia! Ebbene, ch'io cada nelle mani dell'Eterno, giacché le sue compassioni sono immense; ma ch'io non cada nelle mani degli uomini!' </p>
<p id="v14"><sup><small>14</small></sup>  Così l'Eterno mandò la peste in Israele; e caddero settantamila persone d'Israele. </p>
<p id="v15"><sup><small>15</small></sup>  E Dio mandò un angelo a Gerusalemme per distruggerla; e come questi si disponeva a distruggerla, l'Eterno gettò su di lei lo sguardo, si pentì della calamità che avea inflitta, e disse all'angelo distruttore: 'Basta; ritieni ora la tua mano!' Or l'angelo dell'Eterno si trovava presso l'aia di Ornan, il Gebuseo. <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  E Davide, alzando gli occhi, vide l'angelo dell'Eterno che stava fra terra e cielo, avendo in mano una spada sguainata, vòlta contro Gerusalemme. Allora Davide e gli anziani, coperti di sacchi, si gettarono con la faccia a terra. </p>
<p id="v17"><sup><small>17</small></sup>  E Davide disse a Dio: 'Non sono io quegli che ordinai il censimento del popolo? Son io che ho peccato, e che ho agito con tanta malvagità; ma queste pecore che hanno fatto? Ti prego, o Eterno, o mio Dio, si volga la tua mano contro di me e contro la casa di mio padre, ma non contro il tuo popolo, per colpirlo col flagello!' </p>
<p id="v18"><sup><small>18</small></sup>  Allora l'angelo dell'Eterno ordinò a Gad di dire a Davide che salisse ad erigere un altare all'Eterno nell'aia di Ornan, il Gebuseo. </p>
<p id="v19"><sup><small>19</small></sup>  E Davide salì, secondo la parola che Gad avea pronunziata nel nome dell'Eterno. </p>
<p id="v20"><sup><small>20</small></sup>  Ornan, voltandosi, vide l'angelo; e i suoi quattro figliuoli ch'eran con lui si nascosero. Ornan stava battendo il grano. </p>
<p id="v21"><sup><small>21</small></sup>  E come Davide giunse presso Ornan, Ornan guardò, e vide Davide; e, uscito dall'aia, si prostrò dinanzi a Davide, con la faccia a terra. </p>
<p id="v22"><sup><small>22</small></sup>  Allora Davide disse ad Ornan: 'Dammi il sito di quest'aia, perch'io vi eriga un altare all'Eterno; dammelo per tutto il prezzo che vale, affinché la piaga cessi d'infierire sul popolo'. </p>
<p id="v23"><sup><small>23</small></sup>  Ornan disse a Davide: 'Prenditelo; e il re, mio signore, faccia quello che par bene agli occhi suoi; guarda, io ti do i buoi per gli olocausti, le macchine da trebbiare per legna, e il grano per l'oblazione; tutto ti do'. </p>
<p id="v24"><sup><small>24</small></sup>  Ma il re Davide disse ad Ornan: 'No, io comprerò da te queste cose per il loro intero prezzo; giacché io non prenderò per l'Eterno ciò ch'è tuo, né offrirò un olocausto che non mi costi nulla'. </p>
<p id="v25"><sup><small>25</small></sup>  E Davide diede ad Ornan come prezzo del luogo il peso di seicento sicli d'oro; </p>
<p id="v26"><sup><small>26</small></sup>  poi edificò quivi un altare all'Eterno, offrì olocausti e sacrifizi di azioni di grazie, e invocò l'Eterno, il quale gli rispose mediante il fuoco, che discese dal cielo sull'altare dell'olocausto. </p>
<p id="v27"><sup><small>27</small></sup>  Poi l'Eterno comandò all'angelo di rimettere la spada nel fodero. </p>
<p id="v28"><sup><small>28</small></sup>  In quel tempo Davide, vedendo che l'Eterno lo aveva esaudito nell'aia d'Ornan, il Gebuseo, vi offriva dei sacrifizi. </p>
<p id="v29"><sup><small>29</small></sup>  - Il tabernacolo dell'Eterno che Mosè avea costruito nel deserto e l'altare degli olocausti si trovavano allora sull'alto luogo di Gabaon. </p>
<p id="v30"><sup><small>30</small></sup>  E Davide non poteva andare davanti a quell'altare a cercare Iddio, per lo spavento che gli avea cagionato la spada dell'angelo dell'Eterno. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Chronicles/20">I Cronache - Capitolo 20</a></td>
        <td><a href="/it/Bible/1_Chronicles/Index">Indice</a></td>
        <td><a href="/it/Bible/1_Chronicles/22">I Cronache - Capitolo 22</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 21:1 <i>Satana dice a Davide di numerare</i>: <a href="/it/The_Urantia_Book/142#p3_9">LU 142:3.9</a>. </li>
  <li id="fn2"><a href="#cite2">↑</a> 21:1,5 <i>Numera le persone</i>: <a href="/it/The_Urantia_Book/122#p7_1">LU 122:7.1</a>. </li>
  <li id="fn3"><a href="#cite3">↑</a> 21:1-4 <i>La numerazione del popolo</i>: <a href="/it/The_Urantia_Book/88#p1_6">LU 88:1.6</a>. </li>
  <li id="fn4"><a href="#cite4">↑</a> 21:15 <i>Dio si dice pentito</i>: <a href="/it/The_Urantia_Book/4#p3_4">LU 4:3.4</a>.  <i>Dio si dice pentito</i>: <a href="/it/The_Urantia_Book/2#p2_2">LU 2:2.2</a>. </li>
</ol>
</div>
