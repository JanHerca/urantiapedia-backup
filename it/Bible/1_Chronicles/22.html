<!--
title: I Cronache - Capitolo 22
description: 
published: true
date: 2022-10-7T1:7:41Z
tags: bible, bible—1 chronicles
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Chronicles/21">I Cronache - Capitolo 21</a></td>
        <td><a href="/it/Bible/1_Chronicles/Index">Indice</a></td>
        <td><a href="/it/Bible/1_Chronicles/23">I Cronache - Capitolo 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  - E Davide disse: 'Qui sarà la casa di Dio, dell'Eterno, e qui sarà l'altare degli olocausti per Israele'. </p>
<p id="v2"><sup><small>2</small></sup>  Davide ordinò che si radunassero gli stranieri che erano nel paese d'Israele, e fissò degli scarpellini per lavorar le pietre da taglio per la costruzione della casa di Dio. </p>
<p id="v3"><sup><small>3</small></sup>  Davide preparò pure del ferro in abbondanza per i chiodi per i battenti delle porte e per le commettiture; e una quantità di rame di peso incalcolabile </p>
<p id="v4"><sup><small>4</small></sup>  e del legname di cedro da non potersi contare; perché i Sidonî e i Tirî aveano portato a Davide del legname di cedro in abbondanza. </p>
<p id="v5"><sup><small>5</small></sup>  Davide diceva: 'Salomone, mio figliuolo, è giovine e di tenera età, e la casa che si deve edificare all'Eterno ha da essere talmente magnifica da salire in fama ed in gloria in tutti i paesi; io voglio dunque far dei preparativi per lui'. Così Davide preparò degli abbondanti materiali, prima di morire. </p>
<p id="v6"><sup><small>6</small></sup>  Poi chiamò Salomone, suo figliuolo, e gli ordinò di edificare una casa all'Eterno, all'Iddio d'Israele. </p>
<p id="v7"><sup><small>7</small></sup>  Davide disse a Salomone: 'Figliuol mio, io stesso avevo in cuore di edificare una casa al nome dell'Eterno, del mio Dio; </p>
<p id="v8"><sup><small>8</small></sup>  ma la parola dell'Eterno mi fu rivolta, e mi fu detto: - Tu hai sparso molto sangue, e hai fatte di gran guerre; tu non edificherai una casa al mio nome, poiché hai sparso molto sangue sulla terra, dinanzi a me. </p>
<p id="v9"><sup><small>9</small></sup>  Ma ecco, ti nascerà un figliuolo, che sarà uomo tranquillo, e io gli darò quiete, liberandolo da tutti i suoi nemici d'ogni intorno. Salomone sarà il suo nome; e io darò pace e tranquillità a Israele, durante la vita di lui. </p>
<p id="v10"><sup><small>10</small></sup>  Egli edificherà una casa al mio nome; ei mi sarà figliuolo, ed io gli sarò padre; e renderò stabile il trono del suo regno sopra Israele in perpetuo. - <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Ora, figliuol mio, l'Eterno sia teco, onde tu prosperi, ed edifichi la casa dell'Eterno, del tuo Dio, secondo ch'egli ha detto di te. </p>
<p id="v12"><sup><small>12</small></sup>  Sol diati l'Eterno senno e intelligenza, e ti costituisca re d'Israele, per osservare la legge dell'Eterno, del tuo Dio. </p>
<p id="v13"><sup><small>13</small></sup>  Allora prospererai, se tu ti applichi a mettere in pratica le leggi e i precetti che l'Eterno prescrisse a Mosè per Israele. Sii forte e fatti animo; non temere e non ti sgomentare. </p>
<p id="v14"><sup><small>14</small></sup>  Ora ecco io, colle mie fatiche, ho preparato per la casa dell'Eterno centomila talenti d'oro, un milione di talenti d'argento, e una quantità di rame e di ferro da non potersi pesare, tant'è abbondante; ho pur preparato del legname e delle pietre; e tu ve ne potrai aggiungere ancora. </p>
<p id="v15"><sup><small>15</small></sup>  E tu hai presso di te degli operai in abbondanza: degli scarpellini, de' muratori, de' falegnami, e ogni sorta d'uomini esperti in qualunque specie di lavoro. </p>
<p id="v16"><sup><small>16</small></sup>  Quanto all'oro, all'argento, al rame, al ferro, ve n'è una quantità incalcolabile. Lèvati dunque, mettiti all'opra, e l'Eterno sia teco!' </p>
<p id="v17"><sup><small>17</small></sup>  Davide ordinò pure a tutti i capi d'Israele d'aiutare Salomone, suo figliuolo, e disse loro: </p>
<p id="v18"><sup><small>18</small></sup>  'L'Eterno, l'Iddio vostro, non è egli con voi, e non v'ha egli dato quiete d'ogn'intorno? Infatti egli m'ha dato nelle mani gli abitanti del paese, e il paese è assoggettato all'Eterno ed al suo popolo. </p>
<p id="v19"><sup><small>19</small></sup>  Disponete dunque il vostro cuore e l'anima vostra a cercare l'Eterno, ch'è il vostro Dio; poi levatevi, e costruite il santuario dell'Eterno Iddio, per trasferire l'arca del patto dell'Eterno e gli utensili consacrati a Dio, nella casa che dev'essere edificata al nome dell'Eterno'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Chronicles/21">I Cronache - Capitolo 21</a></td>
        <td><a href="/it/Bible/1_Chronicles/Index">Indice</a></td>
        <td><a href="/it/Bible/1_Chronicles/23">I Cronache - Capitolo 23</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 22:10 <i>Figli di Dio liberati</i>: <a href="/it/The_Urantia_Book/143#p2_7">LU 143:2.7</a>.  <i>Ogni figlio è figlio di Dio</i>: <a href="/it/The_Urantia_Book/196#p0_2">LU 196:0.2</a>.  <i>Vangelo della figliolanza</i>: <a href="/it/The_Urantia_Book/190#p3_1">LU 190:3.1</a>.  <i>Figli di Dio salvati</i>: <a href="/it/The_Urantia_Book/170#p2_8">LU 170:2.8</a>.  <i>Figli di Dio</i>: <a href="/it/The_Urantia_Book/34#p6_10">LU 34:6.10</a>.  <i>Siamo figli di Dio</i>: <a href="/it/The_Urantia_Book/2#p5_4">LU 2:5.4</a>.  <i>Fratellanza dei figli di Dio</i>: <a href="/it/The_Urantia_Book/153#p2_4">LU 153:2.4</a>.  <i>Tutti sono figli di Dio</i>: <a href="/it/The_Urantia_Book/99#p5_5">LU 99:5.5</a>.  <i>Figli del Dio vivente</i>: <a href="/it/The_Urantia_Book/140#p3_16">LU 140:3.16</a>.  <i>Dio è MIO Padre</i>: <a href="/it/The_Urantia_Book/131#p10_5">LU 131:10.5</a>.  <i>Figli del Dio vivente</i>: <a href="/it/The_Urantia_Book/149#p2_10">LU 149:2.10</a>.  <i>Siamo figli di Dio sulla terra</i>: <a href="/it/The_Urantia_Book/193#p0_5">LU 193:0.5</a>.  <i>Dio è nostro Padre</i>: <a href="/it/The_Urantia_Book/149#p6_8">LU 149:6.8</a>.  <i>Siamo i figli di Dio</i>: <a href="/it/The_Urantia_Book/131#p10_2">LU 131:10.2</a>.  <i>Figli del Dio vivente</i>: <a href="/it/The_Urantia_Book/142#p5_2">LU 142:5.2</a>.  <i>Figli di Dio</i>: <a href="/it/The_Urantia_Book/170#p2_20">LU 170:2.20</a>.  <i>Figli del Dio vivente</i>: <a href="/it/The_Urantia_Book/140#p1_6">LU 140:1.6</a>.  <i>Siamo figli di Dio</i>: <a href="/it/The_Urantia_Book/5#p4_8">LU 5:4.8</a>.  <i>I credenti sono figli di Dio</i>: <a href="/it/The_Urantia_Book/181#p2_14">LU 181:2.14</a>.  <i>Credenti, figli di Dio</i>: <a href="/it/The_Urantia_Book/181#p2_12">LU 181:2.12</a>.  <i>Siamo figli di Dio</i>: <a href="/it/The_Urantia_Book/141#p4_2">LU 141:4.2</a>.  <i>La relazione padre-figlio</i>: <a href="/it/The_Urantia_Book/131#p10_8">LU 131:10.8</a>.  <i>Fede-figli di Dio</i>: <a href="/it/The_Urantia_Book/141#p2_2">LU 141:2.2</a>.  <i>I credenti sono figli di Dio</i>: <a href="/it/The_Urantia_Book/180#p1_6">LU 180:1.6</a>.  <i>Fede figli di Dio</i>: <a href="/it/The_Urantia_Book/40#p6_1">LU 40:6.1</a>.  <i>La relazione padre-figlio</i>: <a href="/it/The_Urantia_Book/131#p10_6">LU 131:10.6</a>.  <i>Siete figli di Dio sulla terra</i>: <a href="/it/The_Urantia_Book/193#p0_3">LU 193:0.3</a>.  <i>Dio è nostro Padre</i>: <a href="/it/The_Urantia_Book/141#p4_2">LU 141:4.2</a>.  <i>Figli di Dio</i>: <a href="/it/The_Urantia_Book/8#p6_4">LU 8:6.4</a>.  <i>Figli di Dio liberati</i>: <a href="/it/The_Urantia_Book/170#p2_20">LU 170:2.20</a>.  <i>Prole di Dio</i>: <a href="/it/The_Urantia_Book/1#p3_1">LU 1:3.1</a>.  <i>Fedeli figli del Dio vivente</i>: <a href="/it/The_Urantia_Book/142#p1_1">LU 142:1.1</a>.  <i>Siamo suoi figli</i>: <a href="/it/The_Urantia_Book/149#p6_8">LU 149:6.8</a>.  <i>Tutti gli uomini sono figli di Dio</i>: <a href="/it/The_Urantia_Book/190#p5_4">LU 190:5.4</a>.  <i>Tutti gli uomini sono figli di Dio</i>: <a href="/it/The_Urantia_Book/193#p1_2">LU 193:1.2</a>.  <i>Dio: Padre amorevole di tutti gli uomini</i>: <a href="/it/The_Urantia_Book/194#p4_6">LU 194:4.6</a>. </li>
</ol>
</div>
