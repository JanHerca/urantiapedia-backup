<!--
title: I Cronache - Capitolo 13
description: 
published: true
date: 2022-10-7T1:7:41Z
tags: bible, bible—1 chronicles
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Chronicles/12">I Cronache - Capitolo 12</a></td>
        <td><a href="/it/Bible/1_Chronicles/Index">Indice</a></td>
        <td><a href="/it/Bible/1_Chronicles/14">I Cronache - Capitolo 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Davide tenne consiglio coi capi di migliaia e di centinaia, cioè con tutti i principi del popolo, </p>
<p id="v2"><sup><small>2</small></sup>  poi disse a tutta la raunanza d'Israele: 'Se vi par bene, e se l'Eterno, il nostro Dio, l'approva, mandiamo da per tutto a dire ai nostri fratelli che son rimasti in tutte le regioni d'Israele, e così pure ai sacerdoti ed ai Leviti nelle loro città e nei loro contadi, che si uniscano a noi; </p>
<p id="v3"><sup><small>3</small></sup>  e riconduciamo qui da noi l'arca del nostro Dio; poiché non ce ne siamo occupati ai tempi di Saul'. </p>
<p id="v4"><sup><small>4</small></sup>  E tutta la raunanza rispose che si facesse così, giacché la cosa parve buona agli occhi di tutto il popolo. </p>
<p id="v5"><sup><small>5</small></sup>  Davide dunque radunò tutto Israele dallo Scihor d'Egitto fino all'ingresso di Hamath, per ricondurre l'arca di Dio da Kiriath-Jearim. </p>
<p id="v6"><sup><small>6</small></sup>  E Davide, con tutto Israele, salì verso Baala, cioè verso Kiriath-Jearim, che appartiene a Giuda, per trasferire di là l'arca di Dio, dinanzi alla quale è invocato il nome dell'Eterno, che siede sovr'essa fra i cherubini. </p>
<p id="v7"><sup><small>7</small></sup>  E posero l'arca di Dio sopra un carro nuovo, levandola dalla casa di Abinadab; e Uzza ed Ahio conducevano il carro. </p>
<p id="v8"><sup><small>8</small></sup>  Davide e tutto Israele danzavano dinanzi a Dio a tutto potere, cantando e sonando cetre, saltèri, timpani, cembali e trombe. </p>
<p id="v9"><sup><small>9</small></sup>  Or come furon giunti all'aia di Kidon, Uzza stese la mano per reggere l'arca, perché i buoi la facevano piegare. </p>
<p id="v10"><sup><small>10</small></sup>  E l'ira dell'Eterno s'accese contro Uzza, e l'Eterno lo colpì per avere stesa la mano sull'arca; e quivi Uzza morì dinanzi a Dio. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Davide si attristò perché l'Eterno avea fatto una breccia nel popolo, colpendo Uzza; e quel luogo è stato chiamato Perets-Uzza fino al dì d'oggi. </p>
<p id="v12"><sup><small>12</small></sup>  E Davide in quel giorno, ebbe paura di Dio, e disse: 'Come farò a portare a casa mia l'arca di Dio?' </p>
<p id="v13"><sup><small>13</small></sup>  E Davide non ritirò l'arca presso di sé, nella città di Davide, ma la fece portare in casa di Obed-Edom di Gath. </p>
<p id="v14"><sup><small>14</small></sup>  E l'arca di Dio rimase tre mesi dalla famiglia di Obed-Edom, in casa di lui; e l'Eterno benedisse la casa di Obed-Edom e tutto quello che gli apparteneva. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/1_Chronicles/12">I Cronache - Capitolo 12</a></td>
        <td><a href="/it/Bible/1_Chronicles/Index">Indice</a></td>
        <td><a href="/it/Bible/1_Chronicles/14">I Cronache - Capitolo 14</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 13:10 <i>Colpiscono i popoli con rabbia</i>: <a href="/it/The_Urantia_Book/4#p5_3">LU 4:5.3</a>.  <i>Dio ha detto di essere arrabbiato</i>: <a href="/it/The_Urantia_Book/4#p3_2">LU 4:3.2</a>. </li>
</ol>
</div>
