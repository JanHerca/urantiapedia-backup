<!--
title: I Giovanni - Capitolo 4
description: 
published: true
date: 2023-11-8T21:45:55Z
tags: bible, bible—1 john
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_John/3">
          <span class="mdi mdi-arrow-left-drop-circle"></span><span class="pl-2">I Giovanni - Capitolo 3</span>
        </a>
        </td>
        <td>
        <a href="/it/Bible/1_John/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_John/5">
          <span class="pr-2">I Giovanni - Capitolo 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Diletti, non crediate ad ogni spirito, ma provate gli spiriti per sapere se son da Dio; perché molti falsi profeti sono usciti fuori nel mondo. </p>
<p id="v2"><sup><small>2</small></sup>  Da questo conoscete lo Spirito di Dio: ogni spirito che confessa Gesù Cristo venuto in carne, è da Dio; </p>
<p id="v3"><sup><small>3</small></sup>  e ogni spirito che non confessa Gesù, non è da Dio, e quello è lo spirito dell'anticristo, del quale avete udito che deve venire; ed ora è già nel mondo. </p>
<p id="v4"><sup><small>4</small></sup>  Voi siete da Dio, figliuoletti, e li avete vinti; perché Colui che è in voi è più grande di colui che è nel mondo. </p>
<p id="v5"><sup><small>5</small></sup>  Costoro sono del mondo; perciò parlano come chi è del mondo, e il mondo li ascolta. </p>
<p id="v6"><sup><small>6</small></sup>  Noi siamo da Dio; chi conosce Iddio ci ascolta; chi non è da Dio non ci ascolta. Da questo conosciamo lo spirito della verità e lo spirito dell'errore. </p>
<p id="v7"><sup><small>7</small></sup>  Diletti, amiamoci gli uni gli altri; perché l'amore è da Dio, e chiunque ama è nato da Dio e conosce Iddio. </p>
<p id="v8"><sup><small>8</small></sup>  Chi non ama non ha conosciuto Iddio; perché Dio è amore. </p>
<p id="v9"><sup><small>9</small></sup>  In questo s'è manifestato per noi l'amor di Dio: che Dio ha mandato il suo unigenito Figliuolo nel mondo, affinché, per mezzo di lui, vivessimo. </p>
<p id="v10"><sup><small>10</small></sup>  In questo è l'amore: non che noi abbiamo amato Iddio, ma che Egli ha amato noi, e ha mandato il suo Figliuolo per essere la propiziazione per i nostri peccati. </p>
<p id="v11"><sup><small>11</small></sup>  Diletti, se Dio ci ha così amati, anche noi dobbiamo amarci gli uni gli altri. </p>
<p id="v12"><sup><small>12</small></sup>  Nessuno vide giammai Iddio; se ci amiamo gli uni gli altri, Iddio dimora in noi, e l'amor di Lui diventa perfetto in noi. </p>
<p id="v13"><sup><small>13</small></sup>  Da questo conosciamo che dimoriamo in lui ed Egli in noi: ch'Egli ci ha dato del suo Spirito. </p>
<p id="v14"><sup><small>14</small></sup>  E noi abbiamo veduto e testimoniamo che il Padre ha mandato il Figliuolo per essere il Salvatore del mondo. </p>
<p id="v15"><sup><small>15</small></sup>  Chi confessa che Gesù è il Figliuol di Dio, Iddio dimora in lui, ed egli in Dio. </p>
<p id="v16"><sup><small>16</small></sup>  E noi abbiam conosciuto l'amore che Dio ha per noi, e vi abbiam creduto. Dio è amore; e chi dimora nell'amore dimora in Dio, e Dio dimora in lui. </p>
<p id="v17"><sup><small>17</small></sup>  In questo l'amore è reso perfetto in noi, affinché abbiamo confidanza nel giorno del giudizio: che quale egli è, tali siamo anche noi in questo mondo. </p>
<p id="v18"><sup><small>18</small></sup>  Nell'amore non c'è paura; anzi, l'amor perfetto caccia via la paura; perché la paura implica apprensione di castigo; e chi ha paura non è perfetto nell'amore. </p>
<p id="v19"><sup><small>19</small></sup>  Noi amiamo perché Egli ci ha amati il primo. </p>
<p id="v20"><sup><small>20</small></sup>  Se uno dice: Io amo Dio, e odia il suo fratello, è bugiardo; perché chi non ama il suo fratello che ha veduto, non può amar Dio che non ha veduto. </p>
<p id="v21"><sup><small>21</small></sup>  E questo è il comandamento che abbiam da lui: che chi ama Dio ami anche il suo fratello. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_John/3">
          <span class="mdi mdi-arrow-left-drop-circle"></span><span class="pl-2">I Giovanni - Capitolo 3</span>
        </a>
        </td>
        <td>
        <a href="/it/Bible/1_John/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_John/5">
          <span class="pr-2">I Giovanni - Capitolo 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
