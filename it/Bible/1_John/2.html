<!--
title: I Giovanni - Capitolo 2
description: 
published: true
date: 2023-11-8T21:45:55Z
tags: bible, bible—1 john
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_John/1">
          <span class="mdi mdi-arrow-left-drop-circle"></span><span class="pl-2">I Giovanni - Capitolo 1</span>
        </a>
        </td>
        <td>
        <a href="/it/Bible/1_John/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_John/3">
          <span class="pr-2">I Giovanni - Capitolo 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Figliuoletti miei, io vi scrivo queste cose affinché non pecchiate; e se alcuno ha peccato, noi abbiamo un avvocato presso il Padre, cioè Gesù Cristo, il giusto; </p>
<p id="v2"><sup><small>2</small></sup>  ed egli è la propiziazione per i nostri peccati; e non soltanto per i nostri, ma anche per quelli di tutto il mondo. </p>
<p id="v3"><sup><small>3</small></sup>  E da questo sappiamo che l'abbiam conosciuto: se osserviamo i suoi comandamenti. </p>
<p id="v4"><sup><small>4</small></sup>  Chi dice: Io l'ho conosciuto e non osserva i suoi comandamenti, è bugiardo, e la verità non è in lui; </p>
<p id="v5"><sup><small>5</small></sup>  ma chi osserva la sua parola, l'amor di Dio è in lui veramente compiuto. </p>
<p id="v6"><sup><small>6</small></sup>  Da questo conosciamo che siamo in lui: chi dice di dimorare in lui, deve, nel modo ch'egli camminò, camminare anch'esso. </p>
<p id="v7"><sup><small>7</small></sup>  Diletti, non è un nuovo comandamento ch'io vi scrivo, ma un comandamento vecchio, che aveste dal principio: il comandamento vecchio è la Parola che avete udita. </p>
<p id="v8"><sup><small>8</small></sup>  E però è un comandamento nuovo ch'io vi scrivo; il che è vero in lui ed in voi; perché le tenebre stanno passando, e la vera luce già risplende. </p>
<p id="v9"><sup><small>9</small></sup>  Chi dice d'esser nella luce e odia il suo fratello, è tuttora nelle tenebre. </p>
<p id="v10"><sup><small>10</small></sup>  Chi ama il suo fratello dimora nella luce e non v'è in lui nulla che lo faccia inciampare. </p>
<p id="v11"><sup><small>11</small></sup>  Ma chi odia il suo fratello è nelle tenebre e cammina nelle tenebre e non sa ov'egli vada, perché le tenebre gli hanno accecato gli occhi. </p>
<p id="v12"><sup><small>12</small></sup>  Figliuoletti, io vi scrivo perché i vostri peccati vi sono rimessi per il suo nome. </p>
<p id="v13"><sup><small>13</small></sup>  Padri, vi scrivo perché avete conosciuto Colui che è dal principio. Giovani, vi scrivo perché avete vinto il maligno. </p>
<p id="v14"><sup><small>14</small></sup>  Figliuoletti, v'ho scritto perché avete conosciuto il Padre. Padri, v'ho scritto perché avete conosciuto Colui che è dal principio. Giovani, v'ho scritto perché siete forti, e la parola di Dio dimora in voi, e avete vinto il maligno. </p>
<p id="v15"><sup><small>15</small></sup>  Non amate il mondo né le cose che sono nel mondo. Se uno ama il mondo, l'amor del Padre non è in lui. </p>
<p id="v16"><sup><small>16</small></sup>  Poiché tutto quello che è nel mondo: la concupiscenza della carne, la concupiscenza degli occhi e la superbia della vita non è dal Padre, ma è dal mondo. </p>
<p id="v17"><sup><small>17</small></sup>  E il mondo passa via con la sua concupiscenza; ma chi fa la volontà di Dio dimora in eterno. </p>
<p id="v18"><sup><small>18</small></sup>  Figliuoletti, è l'ultima ora; e come avete udito che l'anticristo deve venire, fin da ora sono sorti molti anticristi; onde conosciamo che è l'ultima ora. </p>
<p id="v19"><sup><small>19</small></sup>  Sono usciti di fra noi, ma non eran de' nostri; perché, se fossero stati de' nostri, sarebbero rimasti con noi; ma sono usciti affinché fossero manifestati e si vedesse che non tutti sono dei nostri. </p>
<p id="v20"><sup><small>20</small></sup>  Quanto a voi, avete l'unzione dal Santo, e conoscete ogni cosa. </p>
<p id="v21"><sup><small>21</small></sup>  Io vi ho scritto non perché non conoscete la verità, ma perché la conoscete, e perché tutto quel ch'è menzogna non ha che fare colla verità. </p>
<p id="v22"><sup><small>22</small></sup>  Chi è il mendace se non colui che nega che Gesù è il Cristo? Esso è l'anticristo, che nega il Padre e il Figliuolo. </p>
<p id="v23"><sup><small>23</small></sup>  Chiunque nega il Figliuolo, non ha neppure il Padre; chi confessa il Figliuolo ha anche il Padre. </p>
<p id="v24"><sup><small>24</small></sup>  Quant'è a voi, dimori in voi quel che avete udito dal principio. Se quel che avete udito dal principio dimora in voi, anche voi dimorerete nel Figliuolo e nel Padre. </p>
<p id="v25"><sup><small>25</small></sup>  E questa è la promessa ch'egli ci ha fatta: cioè la vita eterna. </p>
<p id="v26"><sup><small>26</small></sup>  Vi ho scritto queste cose intorno a quelli che cercano di sedurvi. </p>
<p id="v27"><sup><small>27</small></sup>  Ma quant'è a voi, l'unzione che avete ricevuta da lui dimora in voi, e non avete bisogno che alcuno v'insegni; ma siccome l'unzione sua v'insegna ogni cosa, ed è verace, e non è menzogna, dimorate in lui come essa vi ha insegnato. </p>
<p id="v28"><sup><small>28</small></sup>  Ed ora, figliuoletti, dimorate in lui, affinché, quando egli apparirà, abbiam confidanza e alla sua venuta non abbiam da ritrarci da lui, coperti di vergogna. </p>
<p id="v29"><sup><small>29</small></sup>  Se sapete che egli è giusto, sappiate che anche tutti quelli che praticano la giustizia son nati da lui. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/1_John/1">
          <span class="mdi mdi-arrow-left-drop-circle"></span><span class="pl-2">I Giovanni - Capitolo 1</span>
        </a>
        </td>
        <td>
        <a href="/it/Bible/1_John/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/1_John/3">
          <span class="pr-2">I Giovanni - Capitolo 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
