<!--
title: I Giovanni - Capitolo 5
description: 
published: true
date: 2022-10-7T1:7:41Z
tags: bible, bible—1 john
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/1_John/4">I Giovanni - Capitolo 4</a></td>
        <td><a href="/it/Bible/1_John/Index">Indice</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Chiunque crede che Gesù è il Cristo, è nato da Dio; e chiunque ama Colui che ha generato, ama anche chi è stato da lui generato. </p>
<p id="v2"><sup><small>2</small></sup>  Da questo conosciamo che amiamo i figliuoli di Dio: quando amiamo Dio e osserviamo i suoi comandamenti. </p>
<p id="v3"><sup><small>3</small></sup>  Perché questo è l'amor di Dio: che osserviamo i suoi comandamenti; e i suoi comandamenti non sono gravosi. </p>
<p id="v4"><sup><small>4</small></sup>  Poiché tutto quello che è nato da Dio vince il mondo; e questa è la vittoria che ha vinto il mondo: la nostra fede. </p>
<p id="v5"><sup><small>5</small></sup>  Chi è colui che vince il mondo, se non colui che crede che Gesù è il Figliuol di Dio? </p>
<p id="v6"><sup><small>6</small></sup>  Questi è colui che è venuto con acqua e con sangue, cioè, Gesù Cristo; non con l'acqua soltanto, ma con l'acqua e col sangue. Ed è lo Spirito che ne rende testimonianza, perché lo Spirito è la verità. </p>
<p id="v7"><sup><small>7</small></sup>  Poiché tre son quelli che rendon testimonianza: </p>
<p id="v8"><sup><small>8</small></sup>  lo Spirito, l'acqua ed il sangue, e i tre sono concordi. </p>
<p id="v9"><sup><small>9</small></sup>  Se accettiamo la testimonianza degli uomini, maggiore è la testimonianza di Dio; e la testimonianza di Dio è quella ch'Egli ha resa circa il suo Figliuolo. </p>
<p id="v10"><sup><small>10</small></sup>  Chi crede nel Figliuol di Dio ha quella testimonianza in sé; chi non crede a Dio l'ha fatto bugiardo, perché non ha creduto alla testimonianza che Dio ha resa circa il proprio Figliuolo. </p>
<p id="v11"><sup><small>11</small></sup>  E la testimonianza è questa: Iddio ci ha data la vita eterna, e questa vita è nel suo Figliuolo. </p>
<p id="v12"><sup><small>12</small></sup>  Chi ha il Figliuolo ha la vita; chi non ha il Figliuolo di Dio, non ha la vita. </p>
<p id="v13"><sup><small>13</small></sup>  Io v'ho scritto queste cose affinché sappiate che avete la vita eterna, voi che credete nel nome del Figliuol di Dio. </p>
<p id="v14"><sup><small>14</small></sup>  E questa è la confidanza che abbiamo in lui: che se domandiamo qualcosa secondo la sua volontà, Egli ci esaudisce; </p>
<p id="v15"><sup><small>15</small></sup>  e se sappiamo ch'Egli ci esaudisce in quel che gli chiediamo, noi sappiamo di aver le cose che gli abbiamo domandate. </p>
<p id="v16"><sup><small>16</small></sup>  Se uno vede il suo fratello commettere un peccato che non mena a morte, pregherà, e Dio gli darà la vita: a quelli, cioè, che commettono peccato che non meni a morte. V'è un peccato che mena a morte; non è per quello che dico di pregare. </p>
<p id="v17"><sup><small>17</small></sup>  Ogni iniquità è peccato; e v'è un peccato che non mena a morte. </p>
<p id="v18"><sup><small>18</small></sup>  Noi sappiamo che chiunque è nato da Dio non pecca; ma colui che nacque da Dio lo preserva, e il maligno non lo tocca. </p>
<p id="v19"><sup><small>19</small></sup>  Noi sappiamo che siam da Dio, e che tutto il mondo giace nel maligno; </p>
<p id="v20"><sup><small>20</small></sup>  ma sappiamo che il Figliuol di Dio è venuto e ci ha dato intendimento per conoscere Colui che è il vero; e noi siamo in Colui che è il vero Dio, nel suo Figliuolo Gesù Cristo. Quello è il vero Dio e la vita eterna. </p>
<p id="v21"><sup><small>21</small></sup>  Figliuoletti, guardatevi dagl'idoli. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/1_John/4">I Giovanni - Capitolo 4</a></td>
        <td><a href="/it/Bible/1_John/Index">Indice</a></td>
        <td> </td>
      </tr>
    </tbody>
  </table>
</figure>
