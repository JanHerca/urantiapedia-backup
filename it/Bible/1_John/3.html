<!--
title: I Giovanni - Capitolo 3
description: 
published: true
date: 2022-10-7T1:7:41Z
tags: bible, bible—1 john
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/1_John/2">I Giovanni - Capitolo 2</a></td>
        <td><a href="/it/Bible/1_John/Index">Indice</a></td>
        <td><a href="/it/Bible/1_John/4">I Giovanni - Capitolo 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vedete di quale amore ci è stato largo il Padre, dandoci d'esser chiamati figliuoli di Dio! E tali siamo. Per questo non ci conosce il mondo: perché non ha conosciuto lui. </p>
<p id="v2"><sup><small>2</small></sup>  Diletti, ora siam figliuoli di Dio, e non è ancora reso manifesto quel che saremo. Sappiamo che quand'egli sarà manifestato saremo simili a lui, perché lo vedremo com'egli è. </p>
<p id="v3"><sup><small>3</small></sup>  E chiunque ha questa speranza in lui, si purifica com'esso è puro. </p>
<p id="v4"><sup><small>4</small></sup>  Chi fa il peccato commette una violazione della legge; e il peccato è la violazione della legge. </p>
<p id="v5"><sup><small>5</small></sup>  E voi sapete ch'egli è stato manifestato per togliere i peccati; e in lui non c'è peccato. </p>
<p id="v6"><sup><small>6</small></sup>  Chiunque dimora in lui non pecca; chiunque pecca non l'ha veduto, né l'ha conosciuto. </p>
<p id="v7"><sup><small>7</small></sup>  Figliuoletti, nessuno vi seduca. Chi opera la giustizia è giusto, come egli è giusto. </p>
<p id="v8"><sup><small>8</small></sup>  Chi commette il peccato è dal diavolo, perché il diavolo pecca dal principio. Per questo il Figliuol di Dio è stato manifestato: per distruggere le opere del diavolo. </p>
<p id="v9"><sup><small>9</small></sup>  Chiunque è nato da Dio non commette peccato, perché il seme d'Esso dimora in lui; e non può peccare perché è nato da Dio. </p>
<p id="v10"><sup><small>10</small></sup>  Da questo sono manifesti i figliuoli di Dio e i figliuoli del diavolo: chiunque non opera la giustizia non è da Dio; e così pure chi non ama il suo fratello. </p>
<p id="v11"><sup><small>11</small></sup>  Poiché questo è il messaggio che avete udito dal principio: </p>
<p id="v12"><sup><small>12</small></sup>  che ci amiamo gli uni gli altri, e non facciamo come Caino, che era dal maligno, e uccise il suo fratello. E perché l'uccise? Perché le sue opere erano malvage, e quelle del suo fratello erano giuste. </p>
<p id="v13"><sup><small>13</small></sup>  Non vi maravigliate, fratelli, se il mondo vi odia. </p>
<p id="v14"><sup><small>14</small></sup>  Noi sappiamo che siam passati dalla morte alla vita, perché amiamo i fratelli. Chi non ama rimane nella morte. </p>
<p id="v15"><sup><small>15</small></sup>  Chiunque odia il suo fratello è omicida; e voi sapete che nessun omicida ha la vita eterna dimorante in se stesso. </p>
<p id="v16"><sup><small>16</small></sup>  Noi abbiamo conosciuto l'amore da questo: che Egli ha data la sua vita per noi; noi pure dobbiam dare la nostra vita per i fratelli. </p>
<p id="v17"><sup><small>17</small></sup>  Ma se uno ha dei beni di questo mondo, e vede il suo fratello nel bisogno, e gli chiude le proprie viscere, come dimora l'amor di Dio in lui? </p>
<p id="v18"><sup><small>18</small></sup>  Figliuoletti, non amiamo a parole e con la lingua, ma a fatti e in verità. </p>
<p id="v19"><sup><small>19</small></sup>  Da questo conosceremo che siam della verità e renderem sicuri i nostri cuori dinanzi a Lui. </p>
<p id="v20"><sup><small>20</small></sup>  Poiché se il cuor nostro ci condanna, Dio è più grande del cuor nostro, e conosce ogni cosa. </p>
<p id="v21"><sup><small>21</small></sup>  Diletti, se il cuor nostro non ci condanna, noi abbiam confidanza dinanzi a Dio; </p>
<p id="v22"><sup><small>22</small></sup>  e qualunque cosa chiediamo la riceviamo da Lui, perché osserviamo i suoi comandamenti e facciam le cose che gli son grate. </p>
<p id="v23"><sup><small>23</small></sup>  E questo è il suo comandamento: che crediamo nel nome del suo Figliuolo Gesù Cristo, e ci amiamo gli uni gli altri, com'Egli ce ne ha dato il comandamento. </p>
<p id="v24"><sup><small>24</small></sup>  E chi osserva i suoi comandamenti dimora in Lui, ed Egli in esso. E da questo conosciamo ch'Egli dimora in noi: dallo Spirito ch'Egli ci ha dato. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/1_John/2">I Giovanni - Capitolo 2</a></td>
        <td><a href="/it/Bible/1_John/Index">Indice</a></td>
        <td><a href="/it/Bible/1_John/4">I Giovanni - Capitolo 4</a></td>
      </tr>
    </tbody>
  </table>
</figure>
