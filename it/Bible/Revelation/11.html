<!--
title: Apocalisse - Capitolo 11
description: 
published: true
date: 2023-11-8T21:45:55Z
tags: bible, bible—revelation
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Revelation/10">
          <span class="mdi mdi-arrow-left-drop-circle"></span><span class="pl-2">Apocalisse - Capitolo 10</span>
        </a>
        </td>
        <td>
        <a href="/it/Bible/Revelation/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Revelation/12">
          <span class="pr-2">Apocalisse - Capitolo 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi mi fu data una canna simile a una verga; e mi fu detto: Lèvati e misura il tempio di Dio e l'altare e novera quelli che vi adorano; </p>
<p id="v2"><sup><small>2</small></sup>  ma tralascia il cortile che è fuori del tempio, e non lo misurare, perché esso è stato dato ai Gentili, e questi calpesteranno la santa città per quarantadue mesi. </p>
<p id="v3"><sup><small>3</small></sup>  E io darò ai miei due testimoni di profetare, ed essi profeteranno per milleduecentosessanta giorni, vestiti di cilicio. </p>
<p id="v4"><sup><small>4</small></sup>  Questi sono i due olivi e i due candelabri che stanno nel cospetto del Signor della terra. </p>
<p id="v5"><sup><small>5</small></sup>  E se alcuno li vuole offendere, esce dalla lor bocca un fuoco che divora i loro nemici; e se alcuno li vuole offendere bisogna ch'ei sia ucciso in questa maniera. </p>
<p id="v6"><sup><small>6</small></sup>  Essi hanno il potere di chiudere il cielo onde non cada pioggia durante i giorni della loro profezia; e hanno potestà sulle acque di convertirle in sangue, potestà di percuotere la terra di qualunque piaga, quante volte vorranno. </p>
<p id="v7"><sup><small>7</small></sup>  E quando avranno compiuta la loro testimonianza, la bestia che sale dall'abisso moverà loro guerra e li vincerà e li ucciderà. </p>
<p id="v8"><sup><small>8</small></sup>  E i loro corpi morti giaceranno sulla piazza della gran città, che spiritualmente si chiama Sodoma ed Egitto, dove anche il Signor loro è stato crocifisso. </p>
<p id="v9"><sup><small>9</small></sup>  E gli uomini dei varî popoli e tribù e lingue e nazioni vedranno i loro corpi morti per tre giorni e mezzo, e non lasceranno che i loro corpi morti siano posti in un sepolcro. </p>
<p id="v10"><sup><small>10</small></sup>  E gli abitanti della terra si rallegreranno di loro e faranno festa e si manderanno regali gli uni agli altri, perché questi due profeti avranno tormentati gli abitanti della terra. </p>
<p id="v11"><sup><small>11</small></sup>  E in capo ai tre giorni e mezzo uno spirito di vita procedente da Dio entrò in loro, ed essi si drizzarono in piè e grande spavento cadde su quelli che li videro. </p>
<p id="v12"><sup><small>12</small></sup>  Ed essi udirono una gran voce dal cielo che diceva loro: Salite qua. Ed essi salirono al cielo nella nuvola, e i loro nemici li videro. </p>
<p id="v13"><sup><small>13</small></sup>  E in quell'ora si fece un gran terremoto, e la decima parte della città cadde, e settemila persone furono uccise nel terremoto; e il rimanente fu spaventato e dette gloria all'Iddio del cielo. </p>
<p id="v14"><sup><small>14</small></sup>  Il secondo guaio è passato; ed ecco, il terzo guaio verrà tosto. </p>
<p id="v15"><sup><small>15</small></sup>  Ed il settimo angelo sonò, e si fecero gran voci nel cielo, che dicevano: Il regno del mondo è venuto ad essere del Signor nostro e del suo Cristo; ed egli regnerà ne' secoli dei secoli. </p>
<p id="v16"><sup><small>16</small></sup>  E i ventiquattro anziani seduti nel cospetto di Dio sui loro troni si gettaron giù sulle loro facce e adorarono Iddio, dicendo: <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Noi ti ringraziamo, o Signore Iddio onnipotente che sei e che eri, perché hai preso in mano il tuo gran potere, ed hai assunto il regno. </p>
<p id="v18"><sup><small>18</small></sup>  Le nazioni s'erano adirate, ma l'ira tua è giunta, ed è giunto il tempo di giudicare i morti, di dare il loro premio ai tuoi servitori, i profeti, ed ai santi e a quelli che temono il tuo nome, e piccoli e grandi, e di distruggere quelli che distruggon la terra. </p>
<p id="v19"><sup><small>19</small></sup>  E il tempio di Dio che è nel cielo fu aperto, e si vide nel suo tempio l'arca del suo patto, e vi furono lampi e voci e tuoni e un terremoto ed una forte gragnuola. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Revelation/10">
          <span class="mdi mdi-arrow-left-drop-circle"></span><span class="pl-2">Apocalisse - Capitolo 10</span>
        </a>
        </td>
        <td>
        <a href="/it/Bible/Revelation/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Revelation/12">
          <span class="pr-2">Apocalisse - Capitolo 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 11:16 <i>Gestione di Urantia</i>: <a href="/it/The_Urantia_Book/114#p2_1">LU 114:2.1</a>.  <i>24 Consiglieri</i>: <a href="/it/The_Urantia_Book/77#p9_5">LU 77:9.5</a>.  <i>Commissione di Gerusalemme</i>: <a href="/it/The_Urantia_Book/114#p1_1">LU 114:1.1</a>. </li>
  <li id="fn2"><a href="#cite2">↑</a> 11:19 <i>Ricevitori Jerusem</i>: <a href="/it/The_Urantia_Book/46#p3_3">LU 46:3.3</a>.  <i>Grandine</i>: <a href="/it/The_Urantia_Book/85#p4_3">LU 85:4.3</a>. </li>
</ol>
</div>
