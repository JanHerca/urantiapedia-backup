<!--
title: Apocalisse - Capitolo 7
description: 
published: true
date: 2022-8-14T13:44:32Z
tags: 
editor: ckeditor
dateCreated: 2022-8-14T13:44:32Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Revelation/6">Apocalisse - Capitolo 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Revelation/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Revelation/8">Apocalisse - Capitolo 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dopo questo, io vidi quattro angeli che stavano in piè ai quattro canti della terra, ritenendo i quattro venti della terra affinché non soffiasse vento alcuno sulla terra, né sopra il mare, né sopra alcun albero. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  E vidi un altro angelo che saliva dal sol levante, il quale aveva il suggello dell'Iddio vivente; ed egli gridò con gran voce ai quattro angeli ai quali era dato di danneggiare la terra e il mare, dicendo: <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Non danneggiate la terra, né il mare, né gli alberi, finché abbiam segnato in fronte col suggello i servitori dell'Iddio nostro. </p>
<p id="v4"><sup><small>4</small></sup>  E udii il numero dei segnati: centoquarantaquattromila segnati di tutte le tribù dei figliuoli d'Israele: </p>
<p id="v5"><sup><small>5</small></sup>  Della tribù di Giuda dodicimila segnati, della tribù di Ruben dodicimila, della tribù di Gad dodicimila, </p>
<p id="v6"><sup><small>6</small></sup>  della tribù di Aser dodicimila, della tribù di Neftali dodicimila, della tribù di Manasse dodicimila, </p>
<p id="v7"><sup><small>7</small></sup>  della tribù di Simeone dodicimila, della tribù di Levi dodicimila, della tribù di Issacar dodicimila, </p>
<p id="v8"><sup><small>8</small></sup>  della tribù di Zabulon dodicimila, della tribù di Giuseppe dodicimila, della tribù di Beniamino dodicimila segnati. </p>
<p id="v9"><sup><small>9</small></sup>  Dopo queste cose vidi, ed ecco una gran folla che nessun uomo poteva noverare, di tutte le nazioni e tribù e popoli e lingue, che stava in piè davanti al trono e davanti all'Agnello, vestiti di vesti bianche e con delle palme in mano. </p>
<p id="v10"><sup><small>10</small></sup>  E gridavano con gran voce dicendo: La salvezza appartiene all'Iddio nostro il quale siede sul trono, ed all'Agnello. </p>
<p id="v11"><sup><small>11</small></sup>  E tutti gli angeli stavano in piè attorno al trono e agli anziani e alle quattro creature viventi; e si prostrarono sulle loro facce davanti al trono, e adorarono Iddio dicendo: <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Amen! All'Iddio nostro la benedizione e la gloria e la sapienza e le azioni di grazie e l'onore e la potenza e la forza, nei secoli dei secoli! Amen. </p>
<p id="v13"><sup><small>13</small></sup>  E uno degli anziani mi rivolse la parola dicendomi: Questi che son vestiti di vesti bianche chi son dessi, e donde son venuti? </p>
<p id="v14"><sup><small>14</small></sup>  Io gli risposi: Signor mio, tu lo sai. Ed egli mi disse: Essi son quelli che vengono dalla gran tribolazione, e hanno lavato le loro vesti, e le hanno imbiancate nel sangue dell'Agnello. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Perciò son davanti al trono di Dio, e gli servono giorno e notte nel suo tempio; e Colui che siede sul trono spiegherà su loro la sua tenda. </p>
<p id="v16"><sup><small>16</small></sup>  Non avranno più fame e non avranno più sete, non li colpirà più il sole né alcuna arsura; </p>
<p id="v17"><sup><small>17</small></sup>  perché l'Agnello che è in mezzo al trono li pasturerà e li guiderà alle sorgenti delle acque della vita; e Iddio asciugherà ogni lagrima dagli occhi loro. <sup id="cite5"><a href="#fn5">[5]</a></sup></p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 7:1 <i>Feticcio del libro sacro</i>: <a href="/it/The_Urantia_Book/88#p2_7">LU 88:2.7</a>. </li>
  <li id="fn2"><a href="#cite2">↑</a> 7:2-3 <i>Sigillo dell'Arcangelo per la resurrezione</i>: <a href="/it/The_Urantia_Book/52#p1_6">LU 52:1.6</a>. </li>
  <li id="fn3"><a href="#cite3">↑</a> 7:11 <i>Gestione di Urantia</i>: <a href="/it/The_Urantia_Book/114#p2_1">LU 114:2.1</a>.  <i>24 Consiglieri</i>: <a href="/it/The_Urantia_Book/77#p9_5">LU 77:9.5</a>. </li>
  <li id="fn4"><a href="#cite4">↑</a> 7:14 <i>Attraverso una grande tribolazione</i>: <a href="/it/The_Urantia_Book/47#p8_7">LU 47:8.7</a>.  <i>Regno di tribolazione e di gioia</i>: <a href="/it/The_Urantia_Book/137#p6_5">LU 137:6.5</a>. </li>
  <li id="fn5"><a href="#cite5">↑</a> 7:17 <i>Parte 3: asciuga tutte le lacrime</i>: <a href="/it/The_Urantia_Book/27#p1_5">LU 27:1.5</a>.  <i>SoT diventa pozzo di acqua viva</i>: <a href="/it/The_Urantia_Book/181#p1_4">LU 181:1.4</a>. </li>
</ol>
</div>
