<!--
title: Apocalisse - Capitolo 20
description: 
published: true
date: 2022-10-7T1:7:41Z
tags: bible, bible—revelation
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Revelation/19">Apocalisse - Capitolo 19</a></td>
        <td><a href="/it/Bible/Revelation/Index">Indice</a></td>
        <td><a href="/it/Bible/Revelation/21">Apocalisse - Capitolo 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi vidi un angelo che scendeva dal cielo e avea la chiave dell'abisso e una gran catena in mano. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ed egli afferrò il dragone, il serpente antico, che è il Diavolo e Satana, e lo legò per mille anni, <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  lo gettò nell'abisso che chiuse e suggellò sopra di lui onde non seducesse più le nazioni finché fossero compiti i mille anni; dopo di che egli ha da essere sciolto per un po' di tempo. </p>
<p id="v4"><sup><small>4</small></sup>  Poi vidi dei troni; e a coloro che vi si sedettero fu dato il potere di giudicare. E vidi le anime di quelli che erano stati decollati per la testimonianza di Gesù e per la parola di Dio, e di quelli che non aveano adorata la bestia né la sua immagine, e non aveano preso il marchio sulla loro fronte e sulla loro mano; ed essi tornarono in vita, e regnarono con Cristo mille anni. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Il rimanente dei morti non tornò in vita prima che fosser compiti i mille anni. Questa è la prima risurrezione. </p>
<p id="v6"><sup><small>6</small></sup>  Beato e santo è colui che partecipa alla prima risurrezione. Su loro non ha potestà la morte seconda, ma saranno sacerdoti di Dio e di Cristo e regneranno con lui quei mille anni. </p>
<p id="v7"><sup><small>7</small></sup>  E quando i mille anni saranno compiti, Satana sarà sciolto dalla sua prigione </p>
<p id="v8"><sup><small>8</small></sup>  e uscirà per sedurre le nazioni che sono ai quattro canti della terra, Gog e Magog, per adunarle per la battaglia; il loro numero è come la rena del mare. </p>
<p id="v9"><sup><small>9</small></sup>  E salirono sulla distesa della terra e attorniarono il campo dei santi e la città diletta; ma dal cielo discese del fuoco e le divorò. </p>
<p id="v10"><sup><small>10</small></sup>  E il diavolo che le avea sedotte fu gettato nello stagno di fuoco e di zolfo, dove sono anche la bestia e il falso profeta; e saran tormentati giorno e notte, nei secoli dei secoli. </p>
<p id="v11"><sup><small>11</small></sup>  Poi vidi un gran trono bianco e Colui che vi sedeva sopra, dalla cui presenza fuggiron terra e cielo; e non fu più trovato posto per loro. </p>
<p id="v12"><sup><small>12</small></sup>  E vidi i morti, grandi e piccoli, che stavan ritti davanti al trono; ed i libri furono aperti; e un altro libro fu aperto, che è il libro della vita; e i morti furon giudicati dalle cose scritte nei libri, secondo le opere loro. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  E il mare rese i morti ch'erano in esso; e la morte e l'Ades resero i loro morti, ed essi furon giudicati, ciascuno secondo le sue opere. </p>
<p id="v14"><sup><small>14</small></sup>  E la morte e l'Ades furon gettati nello stagno di fuoco. Questa è la morte seconda, cioè, lo stagno di fuoco. </p>
<p id="v15"><sup><small>15</small></sup>  E se qualcuno non fu trovato scritto nel libro della vita, fu gettato nello stagno di fuoco. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Revelation/19">Apocalisse - Capitolo 19</a></td>
        <td><a href="/it/Bible/Revelation/Index">Indice</a></td>
        <td><a href="/it/Bible/Revelation/21">Apocalisse - Capitolo 21</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 20:1-2 <i>Gabriele ha legato le teste dei ribelli</i>: <a href="/it/The_Urantia_Book/53#p1_6">LU 53:1.6</a>. </li>
  <li id="fn2"><a href="#cite2">↑</a> 20:1-13 <i>Stato dei ribelli</i>: <a href="/it/The_Urantia_Book/53#p9_3">LU 53:9.3</a>. </li>
  <li id="fn3"><a href="#cite3">↑</a> 20:2 <i>Il diavolo</i>: <a href="/it/The_Urantia_Book/53#p1_4">LU 53:1.4</a>. </li>
  <li id="fn4"><a href="#cite4">↑</a> 20:4 <i>Rimuovere il marchio della bestia</i>: <a href="/it/The_Urantia_Book/47#p9_1">LU 47:9.1</a>. </li>
  <li id="fn5"><a href="#cite5">↑</a> 20:12 <i>Stare davanti a Dio</i>: <a href="/it/The_Urantia_Book/6#p8_4">LU 6:8.4</a>. </li>
  <li id="fn6"><a href="#cite6">↑</a> 20:12,15 <i>Libro della vita</i>: <a href="/it/The_Urantia_Book/27#p5_1">LU 27:5.1</a>. </li>
</ol>
</div>
