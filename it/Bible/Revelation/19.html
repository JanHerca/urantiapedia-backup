<!--
title: Apocalisse - Capitolo 19
description: 
published: true
date: 2022-8-14T13:44:32Z
tags: 
editor: ckeditor
dateCreated: 2022-8-14T13:44:32Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Revelation/18">Apocalisse - Capitolo 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Revelation/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Revelation/20">Apocalisse - Capitolo 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dopo queste cose udii come una gran voce d'una immensa moltitudine nel cielo, che diceva: Alleluia! La salvazione e la gloria e la potenza appartengono al nostro Dio; </p>
<p id="v2"><sup><small>2</small></sup>  perché veraci e giusti sono i suoi giudicî; poiché Egli ha giudicata la gran meretrice che corrompeva la terra con la sua fornicazione e ha vendicato il sangue de' suoi servitori, ridomandandolo dalla mano di lei. </p>
<p id="v3"><sup><small>3</small></sup>  E dissero una seconda volta: Alleluia! Il suo fumo sale per i secoli dei secoli. </p>
<p id="v4"><sup><small>4</small></sup>  E i ventiquattro anziani e le quattro creature viventi si gettarono giù e adorarono Iddio che siede sul trono, dicendo: Amen! Alleluia! <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  E una voce partì dal trono dicendo: Lodate il nostro Dio, voi tutti suoi servitori, voi che lo temete, piccoli e grandi. </p>
<p id="v6"><sup><small>6</small></sup>  Poi udii come la voce di una gran moltitudine e come il suono di molte acque e come il rumore di forti tuoni, che diceva: Alleluia! poiché il Signore Iddio nostro, l'Onnipotente, ha preso a regnare. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Rallegriamoci e giubiliamo e diamo a lui la gloria, poiché son giunte le nozze dell'Agnello, e la sua sposa s'è preparata; </p>
<p id="v8"><sup><small>8</small></sup>  e le è stato dato di vestirsi di lino fino, risplendente e puro; poiché il lino fino son le opere giuste dei santi. </p>
<p id="v9"><sup><small>9</small></sup>  E l'angelo mi disse: Scrivi: Beati quelli che sono invitati alla cena delle nozze dell'Agnello. E mi disse: Queste sono le veraci parole di Dio. </p>
<p id="v10"><sup><small>10</small></sup>  E io mi prostrai ai suoi piedi per adorarlo. Ed egli mi disse: Guàrdati dal farlo; io sono tuo conservo e de' tuoi fratelli che serbano la testimonianza di Gesù; adora Iddio! Perché la testimonianza di Gesù è lo spirito della profezia. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Poi vidi il cielo aperto, ed ecco un cavallo bianco; e colui che lo cavalcava si chiama il Fedele e il Verace; ed egli giudica e guerreggia con giustizia. </p>
<p id="v12"><sup><small>12</small></sup>  E i suoi occhi erano una fiamma di fuoco, e sul suo capo v'eran molti diademi; e portava scritto un nome che nessuno conosce fuorché lui. </p>
<p id="v13"><sup><small>13</small></sup>  Era vestito d'una veste tinta di sangue, e il suo nome è: la Parola di Dio. </p>
<p id="v14"><sup><small>14</small></sup>  Gli eserciti che sono nel cielo lo seguivano sopra cavalli bianchi, ed eran vestiti di lino fino bianco e puro. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  E dalla bocca gli usciva una spada affilata per percuoter con essa le nazioni; ed egli le reggerà con una verga di ferro, e calcherà il tino del vino dell'ardente ira dell'Onnipotente Iddio. </p>
<p id="v16"><sup><small>16</small></sup>  E sulla veste e sulla coscia porta scritto questo nome: RE DEI RE, SIGNOR DEI SIGNORI. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Poi vidi un angelo che stava in piè nel sole, ed egli gridò con gran voce, dicendo a tutti gli uccelli che volano in mezzo al cielo: </p>
<p id="v18"><sup><small>18</small></sup>  Venite, adunatevi per il gran convito di Dio, per mangiar carni di re e carni di capitani e carni di prodi e carni di cavalli e di cavalieri, e carni d'ogni sorta d'uomini liberi e schiavi, piccoli e grandi. </p>
<p id="v19"><sup><small>19</small></sup>  E vidi la bestia e i re della terra e i loro eserciti radunati per muover guerra a colui che cavalcava il cavallo e all'esercito suo. </p>
<p id="v20"><sup><small>20</small></sup>  E la bestia fu presa, e con lei fu preso il falso profeta che avea fatto i miracoli davanti a lei, coi quali aveva sedotto quelli che aveano preso il marchio della bestia e quelli che adoravano la sua immagine. Ambedue furon gettati vivi nello stagno ardente di fuoco e di zolfo. <sup id="cite6"><a href="#fn6">[6]</a></sup></p>
<p id="v21"><sup><small>21</small></sup>  E il rimanente fu ucciso con la spada che usciva dalla bocca di colui che cavalcava il cavallo; e tutti gli uccelli si satollarono delle loro carni. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 19:4 <i>Gestione di Urantia</i>: <a href="/it/The_Urantia_Book/114#p2_1">LU 114:2.1</a>.  <i>24 Consiglieri</i>: <a href="/it/The_Urantia_Book/77#p9_5">LU 77:9.5</a>. </li>
  <li id="fn2"><a href="#cite2">↑</a> 19:6 <i>Dio onnipotente regna</i>: <a href="/it/The_Urantia_Book/3#p2_1">LU 3:2.1</a>. </li>
  <li id="fn3"><a href="#cite3">↑</a> 19:10 <i>Non adorare gli angeli</i>: <a href="/it/The_Urantia_Book/38#p2_5">LU 38:2.5</a>. </li>
  <li id="fn4"><a href="#cite4">↑</a> 19:14 <i>comandante supremo</i>: <a href="/it/The_Urantia_Book/38#p6_2">LU 38:6.2</a>.  <i>Gli eserciti del cielo</i>: <a href="/it/The_Urantia_Book/33#p4_6">LU 33:4.6</a>. </li>
  <li id="fn5"><a href="#cite5">↑</a> 19:16 <i>Re dei re</i>: <a href="/it/The_Urantia_Book/21#p4_5">LU 21:4.5</a>. </li>
  <li id="fn6"><a href="#cite6">↑</a> 19:20 <i>Rimuovere il marchio della bestia</i>: <a href="/it/The_Urantia_Book/47#p9_1">LU 47:9.1</a>. </li>
</ol>
</div>
