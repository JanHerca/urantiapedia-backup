<!--
title: Apocalisse - Capitolo 17
description: 
published: true
date: 2022-8-14T13:44:32Z
tags: 
editor: ckeditor
dateCreated: 2022-8-14T13:44:32Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Revelation/16">Apocalisse - Capitolo 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Revelation/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Revelation/18">Apocalisse - Capitolo 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E uno dei sette angeli che aveano le sette coppe venne, e mi parlò dicendo: Vieni; io ti mostrerò il giudicio della gran meretrice, che siede su molte acque </p>
<p id="v2"><sup><small>2</small></sup>  e con la quale hanno fornicato i re della terra; e gli abitanti della terra sono stati inebriati del vino della sua fornicazione. </p>
<p id="v3"><sup><small>3</small></sup>  Ed egli, nello Spirito, mi trasportò in un deserto; e io vidi una donna che sedeva sopra una bestia di colore scarlatto, piena di nomi di bestemmia e avente sette teste e dieci corna. </p>
<p id="v4"><sup><small>4</small></sup>  E la donna era vestita di porpora e di scarlatto, adorna d'oro, di pietre preziose e di perle; aveva in mano un calice d'oro pieno di abominazioni e delle immondizie della sua fornicazione, </p>
<p id="v5"><sup><small>5</small></sup>  e sulla fronte avea scritto un nome: Mistero, Babilonia la grande, la madre delle meretrici e delle abominazioni della terra. </p>
<p id="v6"><sup><small>6</small></sup>  E vidi la donna ebbra del sangue dei santi e del sangue dei martiri di Gesù. E quando l'ebbi veduta, mi maravigliai di gran maraviglia. </p>
<p id="v7"><sup><small>7</small></sup>  E l'angelo mi disse: Perché ti maravigli? Io ti dirò il mistero della donna e della bestia che la porta, la quale ha le sette teste e le dieci corna. </p>
<p id="v8"><sup><small>8</small></sup>  La bestia che hai veduta era, e non è, e deve salire dall'abisso e andare in perdizione. E quelli che abitano sulla terra i cui nomi non sono stati scritti nel libro della vita fin dalla fondazione del mondo, si maraviglieranno vedendo che la bestia era, e non è, e verrà di nuovo. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Qui sta la mente che ha sapienza. Le sette teste sono sette monti sui quali la donna siede; </p>
<p id="v10"><sup><small>10</small></sup>  e sono anche sette re: cinque son caduti, uno è, e l'altro non è ancora venuto; e quando sarà venuto, ha da durar poco. </p>
<p id="v11"><sup><small>11</small></sup>  E la bestia che era, e non è, è anch'essa un ottavo re, e viene dai sette, e se ne va in perdizione. </p>
<p id="v12"><sup><small>12</small></sup>  E le dieci corna che hai vedute sono dieci re, che non hanno ancora ricevuto regno; ma riceveranno potestà, come re, assieme alla bestia, per un'ora. </p>
<p id="v13"><sup><small>13</small></sup>  Costoro hanno uno stesso pensiero e daranno la loro potenza e la loro autorità alla bestia. </p>
<p id="v14"><sup><small>14</small></sup>  Costoro guerreggeranno contro l'Agnello, e l'Agnello li vincerà, perché egli è il Signor dei signori e il Re dei re; e vinceranno anche quelli che sono con lui, i chiamati, gli eletti e fedeli. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Poi mi disse: Le acque che hai vedute e sulle quali siede la meretrice, son popoli e moltitudini e nazioni e lingue. </p>
<p id="v16"><sup><small>16</small></sup>  E le dieci corna che hai vedute e la bestia odieranno la meretrice e la renderanno desolata e nuda, e mangeranno le sue carni e la consumeranno col fuoco. </p>
<p id="v17"><sup><small>17</small></sup>  Poiché Iddio ha messo in cuor loro di eseguire il suo disegno e di avere un medesimo pensiero e di dare il loro regno alla bestia finché le parole di Dio siano adempite. </p>
<p id="v18"><sup><small>18</small></sup>  E la donna che hai veduta è la gran città che impera sui re della terra. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 17:8 <i>Libro della vita</i>: <a href="/it/The_Urantia_Book/27#p5_1">LU 27:5.1</a>. </li>
  <li id="fn2"><a href="#cite2">↑</a> 17:14 <i>Re dei re</i>: <a href="/it/The_Urantia_Book/21#p4_5">LU 21:4.5</a>. </li>
</ol>
</div>
