<!--
title: Apocalisse - Capitolo 9
description: 
published: true
date: 2023-11-8T21:45:55Z
tags: bible, bible—revelation
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Revelation/8">
          <span class="mdi mdi-arrow-left-drop-circle"></span><span class="pl-2">Apocalisse - Capitolo 8</span>
        </a>
        </td>
        <td>
        <a href="/it/Bible/Revelation/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Revelation/10">
          <span class="pr-2">Apocalisse - Capitolo 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi sonò il quinto angelo, e io vidi una stella caduta dal cielo sulla terra; e ad esso fu data la chiave del pozzo dell'abisso. </p>
<p id="v2"><sup><small>2</small></sup>  Ed egli aprì il pozzo dell'abisso; e dal pozzo salì un fumo simile al fumo di una gran fornace; e il sole e l'aria furono oscurati dal fumo del pozzo. </p>
<p id="v3"><sup><small>3</small></sup>  E dal fumo uscirono sulla terra delle locuste; e fu dato loro un potere pari al potere che hanno gli scorpioni della terra. </p>
<p id="v4"><sup><small>4</small></sup>  E fu loro detto di non danneggiare l'erba della terra, né alcuna verdura, né albero alcuno, ma soltanto gli uomini che non aveano il suggello di Dio in fronte. </p>
<p id="v5"><sup><small>5</small></sup>  E fu loro dato, non di ucciderli, ma di tormentarli per cinque mesi; e il tormento che cagionavano era come quello prodotto da uno scorpione quando ferisce un uomo. </p>
<p id="v6"><sup><small>6</small></sup>  E in quei giorni gli uomini cercheranno la morte e non la troveranno, e desidereranno di morire, e la morte fuggirà da loro. </p>
<p id="v7"><sup><small>7</small></sup>  E nella forma le locuste eran simili a cavalli pronti alla guerra; e sulle teste aveano come delle corone simili ad oro e le loro facce eran come facce d'uomini. </p>
<p id="v8"><sup><small>8</small></sup>  E aveano dei capelli come capelli di donne, e i denti eran come denti di leoni. </p>
<p id="v9"><sup><small>9</small></sup>  E aveano degli usberghi come usberghi di ferro; e il rumore delle loro ali era come il rumore di carri, tirati da molti cavalli correnti alla battaglia. </p>
<p id="v10"><sup><small>10</small></sup>  E aveano delle code come quelle degli scorpioni, e degli aculei; e nelle code stava il loro potere di danneggiare gli uomini per cinque mesi. </p>
<p id="v11"><sup><small>11</small></sup>  E aveano come re sopra di loro l'angelo dell'abisso, il cui nome in ebraico è Abaddon, e in greco Apollion. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Il primo guaio è passato: ecco, vengono ancora due guai dopo queste cose. </p>
<p id="v13"><sup><small>13</small></sup>  Poi il sesto angelo sonò, e io udii una voce dalle quattro corna dell'altare d'oro che era davanti a Dio, </p>
<p id="v14"><sup><small>14</small></sup>  la quale diceva al sesto angelo che avea la tromba: Sciogli i quattro angeli che son legati sul gran fiume Eufrate. </p>
<p id="v15"><sup><small>15</small></sup>  E furono sciolti i quattro angeli che erano stati preparati per quell'ora, per quel giorno e mese e anno, per uccidere la terza parte degli uomini. </p>
<p id="v16"><sup><small>16</small></sup>  E il numero degli eserciti della cavalleria era di venti migliaia di decine di migliaia; io udii il loro numero. </p>
<p id="v17"><sup><small>17</small></sup>  Ed ecco come mi apparvero nella visione i cavalli e quelli che li cavalcavano: aveano degli usberghi di fuoco, di giacinto e di zolfo; e le teste dei cavalli erano come teste di leoni; e dalle loro bocche usciva fuoco e fumo e zolfo. </p>
<p id="v18"><sup><small>18</small></sup>  Da queste tre piaghe: dal fuoco, dal fumo e dallo zolfo che usciva dalle loro bocche fu uccisa la terza parte degli uomini. </p>
<p id="v19"><sup><small>19</small></sup>  Perché il potere dei cavalli era nella loro bocca e nelle loro code; poiché le loro code eran simili a serpenti e aveano delle teste, e con esse danneggiavano. </p>
<p id="v20"><sup><small>20</small></sup>  E il resto degli uomini che non furono uccisi da queste piaghe, non si ravvidero delle opere delle loro mani sì da non adorar più i demonî e gl'idoli d'oro e d'argento e di rame e di pietra e di legno, i quali non possono né vedere, né udire, né camminare; </p>
<p id="v21"><sup><small>21</small></sup>  e non si ravvidero dei loro omicidî, né delle loro malìe, né della loro fornicazione, né dei loro furti. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Revelation/8">
          <span class="mdi mdi-arrow-left-drop-circle"></span><span class="pl-2">Apocalisse - Capitolo 8</span>
        </a>
        </td>
        <td>
        <a href="/it/Bible/Revelation/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Revelation/10">
          <span class="pr-2">Apocalisse - Capitolo 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 9:11 <i>Abaddon: capo dello staff dei ribelli</i>: <a href="/it/The_Urantia_Book/53#p1_5">LU 53:1.5</a>. </li>
</ol>
</div>
