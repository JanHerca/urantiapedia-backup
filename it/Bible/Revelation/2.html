<!--
title: Apocalisse - Capitolo 2
description: 
published: true
date: 2022-10-7T1:7:41Z
tags: bible, bible—revelation
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Revelation/1">Apocalisse - Capitolo 1</a></td>
        <td><a href="/it/Bible/Revelation/Index">Indice</a></td>
        <td><a href="/it/Bible/Revelation/3">Apocalisse - Capitolo 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  All'angelo della chiesa d'Efeso scrivi: Queste cose dice colui che tiene le sette stelle nella sua destra, e che cammina in mezzo ai sette candelabri d'oro: <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Io conosco le tue opere e la tua fatica e la tua costanza e che non puoi sopportare i malvagi e hai messo alla prova quelli che si chiamano apostoli e non lo sono, e li hai trovati mendaci; </p>
<p id="v3"><sup><small>3</small></sup>  e hai costanza e hai sopportato molte cose per amor del mio nome, e non ti sei stancato. </p>
<p id="v4"><sup><small>4</small></sup>  Ma ho questo contro di te: che hai lasciato il tuo primo amore. </p>
<p id="v5"><sup><small>5</small></sup>  Ricordati dunque donde sei caduto, e ravvediti, e fa' le opere di prima; se no, verrò a te, e rimoverò il tuo candelabro dal suo posto, se tu non ti ravvedi. </p>
<p id="v6"><sup><small>6</small></sup>  Ma tu hai questo: che odii le opere dei Nicolaiti, le quali odio anch'io. </p>
<p id="v7"><sup><small>7</small></sup>  Chi ha orecchio ascolti ciò che lo Spirito dice alle chiese. A chi vince io darò a mangiare dell'albero della vita, che sta nel paradiso di Dio. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  E all'angelo della chiesa di Smirne scrivi: Queste cose dice il primo e l'ultimo, che fu morto e tornò in vita: <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Io conosco la tua tribolazione e la tua povertà (ma pur sei ricco) e le calunnie lanciate da quelli che dicono d'esser Giudei e non lo sono, ma sono una sinagoga di Satana. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Non temere quel che avrai da soffrire; ecco, il diavolo sta per cacciare alcuni di voi in prigione, perché siate provati: e avrete una tribolazione di dieci giorni. Sii fedele fino alla morte, e io ti darò la corona della vita. <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Chi ha orecchio ascolti ciò che lo Spirito dice alle chiese. Chi vince non sarà punto offeso dalla morte seconda. </p>
<p id="v12"><sup><small>12</small></sup>  E all'angelo della chiesa di Pergamo scrivi: Queste cose dice colui che ha la spada acuta a due tagli: </p>
<p id="v13"><sup><small>13</small></sup>  Io conosco dove tu abiti, cioè là dov'è il trono di Satana; eppur tu ritieni fermamente il mio nome, e non rinnegasti la mia fede, neppur nei giorni in cui Antipa, il mio fedel testimone, fu ucciso fra voi, dove abita Satana. </p>
<p id="v14"><sup><small>14</small></sup>  Ma ho alcune poche cose contro di te: cioè, che tu hai quivi di quelli che professano la dottrina di Balaam, il quale insegnava a Balac a porre un intoppo davanti ai figliuoli d'Israele, inducendoli a mangiare delle cose sacrificate agli idoli e a fornicare. </p>
<p id="v15"><sup><small>15</small></sup>  Così hai anche tu di quelli che in simil guisa professano la dottrina dei Nicolaiti. </p>
<p id="v16"><sup><small>16</small></sup>  Ravvediti dunque; se no, verrò tosto a te, e combatterò contro a loro con la spada della mia bocca. </p>
<p id="v17"><sup><small>17</small></sup>  Chi ha orecchio ascolti ciò che lo Spirito dice alle chiese. A chi vince io darò della manna nascosta, e gli darò una pietruzza bianca, e sulla pietruzza scritto un nome nuovo che nessuno conosce, se non colui che lo riceve. <sup id="cite7"><a href="#fn7">[7]</a></sup></p>
<p id="v18"><sup><small>18</small></sup>  E all'angelo della chiesa di Tiatiri scrivi: Queste cose dice il Figliuol di Dio, che ha gli occhi come fiamma di fuoco, e i cui piedi son come terso rame: </p>
<p id="v19"><sup><small>19</small></sup>  Io conosco le tue opere e il tuo amore e la tua fede e il tuo ministerio e la tua costanza, e che le tue opere ultime sono più abbondanti delle prime. </p>
<p id="v20"><sup><small>20</small></sup>  Ma ho questo contro a te: che tu tolleri quella donna Jezabel, che si dice profetessa e insegna e seduce i miei servitori perché commettano fornicazione e mangino cose sacrificate agl'idoli. </p>
<p id="v21"><sup><small>21</small></sup>  E io le ho dato tempo per ravvedersi, ed ella non vuol ravvedersi della sua fornicazione. </p>
<p id="v22"><sup><small>22</small></sup>  Ecco, io getto lei sopra un letto di dolore, e quelli che commettono adulterio con lei in una gran tribolazione, se non si ravvedono delle opere d'essa. </p>
<p id="v23"><sup><small>23</small></sup>  E metterò a morte i suoi figliuoli; e tutte le chiese conosceranno che io son colui che investigo le reni ed i cuori; e darò a ciascun di voi secondo le opere vostre. </p>
<p id="v24"><sup><small>24</small></sup>  Ma agli altri di voi in Tiatiri che non professate questa dottrina e non avete conosciuto le profondità di Satana (come le chiaman loro), io dico: Io non v'impongo altro peso. </p>
<p id="v25"><sup><small>25</small></sup>  Soltanto, quel che avete tenetelo fermamente finché io venga. </p>
<p id="v26"><sup><small>26</small></sup>  E a chi vince e persevera nelle mie opere sino alla fine io darò potestà sulle nazioni, </p>
<p id="v27"><sup><small>27</small></sup>  ed egli le reggerà con una verga di ferro frantumandole a mo' di vasi d'argilla; come anch'io ho ricevuto potestà dal Padre mio. </p>
<p id="v28"><sup><small>28</small></sup>  E gli darò la stella mattutina. </p>
<p id="v29"><sup><small>29</small></sup>  Chi ha orecchio ascolti ciò che lo Spirito dice alle chiese. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Revelation/1">Apocalisse - Capitolo 1</a></td>
        <td><a href="/it/Bible/Revelation/Index">Indice</a></td>
        <td><a href="/it/Bible/Revelation/3">Apocalisse - Capitolo 3</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 2:9 <i>Il figlio rompe con la verga di ferro</i>: <a href="/it/The_Urantia_Book/155#p1_2">LU 155:1.2</a>. </li>
  <li id="fn2"><a href="#cite2">↑</a> 2:1,8,12,18 <i>Angelo della chiesa</i>: <a href="/it/The_Urantia_Book/114#p6_7">LU 114:6.7</a>. </li>
  <li id="fn3"><a href="#cite3">↑</a> 2:7 <i>Albero della vita</i>: <a href="/it/The_Urantia_Book/73#p6_3">LU 73:6.3</a>.  <i>Albero della vita</i>: <a href="/it/The_Urantia_Book/85#p2_4">LU 85:2.4</a>.  <i>Paradiso</i>: <a href="/it/The_Urantia_Book/0#p4_11">LU 0:4.11</a>.  <i>Paradiso</i>: <a href="/it/The_Urantia_Book/19#p7_1">LU 19:7.1</a>.  <i>Albero della vita</i>: <a href="/it/The_Urantia_Book/73#p6_1">LU 73:6.1</a>. </li>
  <li id="fn4"><a href="#cite4">↑</a> 2:7,11,17,29 <i>Abbiate orecchio, ascoltate lo Spirito</i>: <a href="/it/The_Urantia_Book/8#p6_4">LU 8:6.4</a>. </li>
  <li id="fn5"><a href="#cite5">↑</a> 2:8 <i>Io sono il primo e l'ultimo</i>: <a href="/it/The_Urantia_Book/128#p1_10">LU 128:1.10</a>.  <i>Egli è il principio e la fine</i>: <a href="/it/The_Urantia_Book/2#p1_5">LU 2:1.5</a>.  <i>Primo, ultimo e unico Dio</i>: <a href="/it/The_Urantia_Book/10#p7_1">LU 10:7.1</a>.  <i>Io sono il primo e l'ultimo</i>: <a href="/it/The_Urantia_Book/97#p7_6">LU 97:7.6</a>.  <i>Egli è il principio e la fine</i>: <a href="/it/The_Urantia_Book/2#p1_2">LU 2:1.2</a>. </li>
  <li id="fn6"><a href="#cite6">↑</a> 2:10 <i>Corona di vita eterna</i>: <a href="/it/The_Urantia_Book/131#p10_6">LU 131:10.6</a>. </li>
  <li id="fn7"><a href="#cite7">↑</a> 2:17 <i>Nuovo nome</i>: <a href="/it/The_Urantia_Book/108#p5_5">LU 108:5.5</a>.  <i>Nuovo nome</i>: <a href="/it/The_Urantia_Book/108#p3_3">LU 108:3.3</a>.  <i>Spirito nuovo nome</i>: <a href="/it/The_Urantia_Book/194#p2_19">LU 194:2.19</a>.  <i>Nuovo nome</i>: <a href="/it/The_Urantia_Book/47#p8_5">LU 47:8.5</a>. </li>
</ol>
</div>
