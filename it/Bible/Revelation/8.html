<!--
title: Apocalisse - Capitolo 8
description: 
published: true
date: 2022-10-7T1:7:41Z
tags: bible, bible—revelation
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Revelation/7">Apocalisse - Capitolo 7</a></td>
        <td><a href="/it/Bible/Revelation/Index">Indice</a></td>
        <td><a href="/it/Bible/Revelation/9">Apocalisse - Capitolo 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E quando l'Agnello ebbe aperto il settimo suggello, si fece silenzio nel cielo per circa lo spazio di mezz'ora. </p>
<p id="v2"><sup><small>2</small></sup>  E io vidi i sette angeli che stanno in piè davanti a Dio, e furon date loro sette trombe. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  E un altro angelo venne e si fermò presso l'altare, avendo un turibolo d'oro; e gli furon dati molti profumi affinché li unisse alle preghiere di tutti i santi sull'altare d'oro che era davanti al trono. </p>
<p id="v4"><sup><small>4</small></sup>  E il fumo dei profumi, unendosi alle preghiere dei santi, salì dalla mano dell'angelo al cospetto di Dio. </p>
<p id="v5"><sup><small>5</small></sup>  Poi l'angelo prese il turibolo e l'empì del fuoco dell'altare e lo gettò sulla terra; e ne seguirono tuoni e voci e lampi e un terremoto. </p>
<p id="v6"><sup><small>6</small></sup>  E i sette angeli che avean le sette trombe si prepararono a sonare. </p>
<p id="v7"><sup><small>7</small></sup>  E il primo sonò, e vi fu grandine e fuoco, mescolati con sangue, che furon gettati sulla terra; e la terza parte della terra fu arsa, e la terza parte degli alberi fu arsa, ed ogni erba verde fu arsa. </p>
<p id="v8"><sup><small>8</small></sup>  Poi sonò il secondo angelo, e una massa simile ad una gran montagna ardente fu gettata nel mare; e la terza parte del mare divenne sangue, </p>
<p id="v9"><sup><small>9</small></sup>  e la terza parte delle creature viventi che erano nel mare morì, e la terza parte delle navi perì. </p>
<p id="v10"><sup><small>10</small></sup>  Poi sonò il terzo angelo, e cadde dal cielo una grande stella, ardente come una torcia; e cadde sulla terza parte dei fiumi e sulle fonti delle acque. </p>
<p id="v11"><sup><small>11</small></sup>  Il nome della stella è Assenzio; e la terza parte delle acque divenne assenzio; e molti uomini morirono a cagione di quelle acque, perché eran divenute amare. </p>
<p id="v12"><sup><small>12</small></sup>  Poi sonò il quarto angelo, e la terza parte del sole fu colpita e la terza parte della luna e la terza parte delle stelle affinché la loro terza parte si oscurasse e il giorno non risplendesse per la sua terza parte e lo stesso avvenisse della notte. </p>
<p id="v13"><sup><small>13</small></sup>  E guardai e udii un'aquila che volava in mezzo al cielo e diceva con gran voce: Guai, guai, guai a quelli che abitano sulla terra, a cagione degli altri suoni di tromba dei tre angeli che debbono ancora sonare! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Revelation/7">Apocalisse - Capitolo 7</a></td>
        <td><a href="/it/Bible/Revelation/Index">Indice</a></td>
        <td><a href="/it/Bible/Revelation/9">Apocalisse - Capitolo 9</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 8:2,6 <i>Angeli delle trombe</i>: <a href="/it/The_Urantia_Book/114#p6_8">LU 114:6.8</a>. </li>
</ol>
</div>
