<!--
title: Apocalisse - Capitolo 6
description: 
published: true
date: 2022-10-7T1:7:41Z
tags: bible, bible—revelation
editor: ckeditor
dateCreated: 2022-8-14T13:44:32Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Revelation/5">Apocalisse - Capitolo 5</a></td>
        <td><a href="/it/Bible/Revelation/Index">Indice</a></td>
        <td><a href="/it/Bible/Revelation/7">Apocalisse - Capitolo 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi vidi quando l'Agnello ebbe aperto uno dei sette suggelli; e udii una delle quattro creature viventi, che diceva con voce come di tuono: Vieni. </p>
<p id="v2"><sup><small>2</small></sup>  E vidi, ed ecco un cavallo bianco; e colui che lo cavalcava aveva un arco; e gli fu data una corona, ed egli uscì fuori da vincitore, e per vincere. </p>
<p id="v3"><sup><small>3</small></sup>  E quando ebbe aperto il secondo suggello, io udii la seconda creatura vivente che diceva: Vieni. </p>
<p id="v4"><sup><small>4</small></sup>  E uscì fuori un altro cavallo, rosso; e a colui che lo cavalcava fu dato di toglier la pace dalla terra affinché gli uomini si uccidessero gli uni gli altri, e gli fu data una grande spada. </p>
<p id="v5"><sup><small>5</small></sup>  E quando ebbe aperto il terzo suggello, io udii la terza creatura vivente che diceva: Vieni. Ed io vidi, ed ecco un cavallo nero; e colui che lo cavalcava aveva una bilancia in mano. </p>
<p id="v6"><sup><small>6</small></sup>  E udii come una voce in mezzo alle quattro creature viventi che diceva: Una chènice di frumento per un denaro e tre chènici d'orzo per un denaro; e non danneggiare né l'olio né il vino. </p>
<p id="v7"><sup><small>7</small></sup>  E quando ebbe aperto il quarto suggello, io udii la voce della quarta creatura vivente che diceva: Vieni. </p>
<p id="v8"><sup><small>8</small></sup>  E io vidi, ed ecco un cavallo giallastro; e colui che lo cavalcava avea nome la Morte; e gli teneva dietro l'Ades. E fu loro data potestà sopra la quarta parte della terra di uccidere con la spada, con la fame, con la mortalità e con le fiere della terra. </p>
<p id="v9"><sup><small>9</small></sup>  E quando ebbe aperto il quinto suggello, io vidi sotto l'altare le anime di quelli ch'erano stati uccisi per la parola di Dio e per la testimonianza che aveano resa; </p>
<p id="v10"><sup><small>10</small></sup>  e gridarono con gran voce, dicendo: Fino a quando, o nostro Signore che sei santo e verace, non fai tu giudicio e non vendichi il nostro sangue su quelli che abitano sopra la terra? </p>
<p id="v11"><sup><small>11</small></sup>  E a ciascun d'essi fu data una veste bianca e fu loro detto che si riposassero ancora un po' di tempo, finché fosse completo il numero dei loro conservi e dei loro fratelli, che hanno ad essere uccisi come loro. </p>
<p id="v12"><sup><small>12</small></sup>  Poi vidi quand'ebbe aperto il sesto suggello: e si fece un gran terremoto; e il sole divenne nero come un cilicio di crine, e tutta la luna diventò come sangue; </p>
<p id="v13"><sup><small>13</small></sup>  e le stelle del cielo caddero sulla terra come quando un fico scosso da un gran vento lascia cadere i suoi fichi immaturi. </p>
<p id="v14"><sup><small>14</small></sup>  E il cielo si ritrasse come una pergamena che si arrotola; e ogni montagna e ogni isola fu rimossa dal suo luogo. </p>
<p id="v15"><sup><small>15</small></sup>  E i re della terra e i grandi e i capitani e i ricchi e i potenti e ogni servo e ogni libero si nascosero nelle spelonche e nelle rocce dei monti; </p>
<p id="v16"><sup><small>16</small></sup>  e dicevano ai monti e alle rocce: Cadeteci addosso e nascondeteci dal cospetto di Colui che siede sul trono e dall'ira dell'Agnello; </p>
<p id="v17"><sup><small>17</small></sup>  perché è venuto il gran giorno della sua ira, e chi può reggere in piè? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Revelation/5">Apocalisse - Capitolo 5</a></td>
        <td><a href="/it/Bible/Revelation/Index">Indice</a></td>
        <td><a href="/it/Bible/Revelation/7">Apocalisse - Capitolo 7</a></td>
      </tr>
    </tbody>
  </table>
</figure>
