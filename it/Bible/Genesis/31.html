<!--
title: Genesi - Capitolo 31
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Genesis/30">Genesi - Capitolo 30</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Genesis/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Genesis/32">Genesi - Capitolo 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Giacobbe udì le parole dei figliuoli di Labano, che dicevano: 'Giacobbe ha tolto tutto quello che era di nostro padre; e con quello ch'era di nostro padre, s'è fatto tutta questa ricchezza'. </p>
<p id="v2"><sup><small>2</small></sup>  Giacobbe osservò pure il volto di Labano; ed ecco, non era più, verso di lui, quello di prima. </p>
<p id="v3"><sup><small>3</small></sup>  E l'Eterno disse a Giacobbe: 'Torna al paese de' tuoi padri e al tuo parentado; e io sarò teco'. </p>
<p id="v4"><sup><small>4</small></sup>  E Giacobbe mandò a chiamare Rachele e Lea perché venissero ai campi, presso il suo gregge, e disse loro: </p>
<p id="v5"><sup><small>5</small></sup>  'Io vedo che il volto di vostro padre non è più, verso di me, quello di prima; ma l'Iddio di mio padre è stato meco. </p>
<p id="v6"><sup><small>6</small></sup>  E voi sapete che io ho servito il padre vostro con tutto il mio potere, </p>
<p id="v7"><sup><small>7</small></sup>  mentre vostro padre m'ha ingannato, e ha mutato il mio salario dieci volte; ma Dio non gli ha permesso di farmi del male. </p>
<p id="v8"><sup><small>8</small></sup>  Quand'egli diceva: I macchiati saranno il tuo salario, tutto il gregge figliava agnelli macchiati; e quando diceva: Gli striati saranno il tuo salario, tutto il gregge figliava agnelli striati. </p>
<p id="v9"><sup><small>9</small></sup>  Così Iddio ha tolto il bestiame a vostro padre, e me l'ha dato. </p>
<p id="v10"><sup><small>10</small></sup>  E una volta avvenne, al tempo che le pecore entravano in caldo, ch'io alzai gli occhi, e vidi, in sogno, che i maschi che montavano le femmine, erano striati, macchiati o chiazzati. </p>
<p id="v11"><sup><small>11</small></sup>  E l'Angelo di Dio mi disse nel sogno: Giacobbe! E io risposi: Eccomi! </p>
<p id="v12"><sup><small>12</small></sup>  Ed egli: Alza ora gli occhi e guarda; tutti i maschi che montano le femmine, sono striati, macchiati o chiazzati; perché ho veduto tutto quel che Labano ti fa. </p>
<p id="v13"><sup><small>13</small></sup>  Io son l'Iddio di Bethel, dove tu ungesti un monumento e mi facesti un voto. Ora lèvati, partiti da questo paese, e torna al tuo paese natìo'. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Rachele e Lea risposero e gli dissero: 'Abbiam noi forse ancora qualche parte o eredità in casa di nostro padre? </p>
<p id="v15"><sup><small>15</small></sup>  Non ci ha egli trattate da straniere, quando ci ha vendute e ha per di più mangiato il nostro danaro? </p>
<p id="v16"><sup><small>16</small></sup>  Tutte le ricchezze che Dio ha tolte a nostro padre, sono nostre e dei nostri figliuoli; or dunque, fa' tutto quello che Dio t'ha detto'. </p>
<p id="v17"><sup><small>17</small></sup>  Allora Giacobbe si levò, mise i suoi figliuoli e le sue mogli sui cammelli, </p>
<p id="v18"><sup><small>18</small></sup>  e menò via tutto il suo bestiame, tutte le sostanze che aveva acquistate, il bestiame che gli apparteneva e che aveva acquistato in Paddan-Aram, per andarsene da Isacco suo padre, nel paese di Canaan. </p>
<p id="v19"><sup><small>19</small></sup>  Or mentre Labano se n'era andato a tosare le sue pecore, Rachele rubò gl'idoli di suo padre. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Giacobbe si partì furtivamente da Labano, l'Arameo, senza dirgli che voleva fuggire. </p>
<p id="v21"><sup><small>21</small></sup>  Così se ne fuggì, con tutto quello che aveva; e si levò, passò il fiume, e si diresse verso il monte di Galaad. </p>
<p id="v22"><sup><small>22</small></sup>  Il terzo giorno, fu annunziato a Labano che Giacobbe se n'era fuggito. </p>
<p id="v23"><sup><small>23</small></sup>  Allora egli prese seco i suoi fratelli, lo inseguì per sette giornate di cammino, e lo raggiunse al monte di Galaad. </p>
<p id="v24"><sup><small>24</small></sup>  Ma Dio venne a Labano l'Arameo, in un sogno della notte, e gli disse: 'Guardati dal parlare a Giacobbe, né in bene né in male'. </p>
<p id="v25"><sup><small>25</small></sup>  Labano dunque raggiunse Giacobbe. Or Giacobbe avea piantata la sua tenda sul monte; e anche Labano e i suoi fratelli avean piantato le loro, sul monte di Galaad. </p>
<p id="v26"><sup><small>26</small></sup>  Allora Labano disse a Giacobbe: 'Che hai fatto, partendoti da me furtivamente, e menando via le mie figliuole come prigioniere di guerra? </p>
<p id="v27"><sup><small>27</small></sup>  Perché te ne sei fuggito di nascosto, e sei partito da me furtivamente, e non m'hai avvertito? Io t'avrei accomiatato con gioia e con canti, a suon di timpano e di cetra. </p>
<p id="v28"><sup><small>28</small></sup>  E non m'hai neppur permesso di baciare i miei figliuoli e le mie figliuole! Tu hai agito stoltamente. </p>
<p id="v29"><sup><small>29</small></sup>  Ora è in poter mio farvi del male; ma l'Iddio del padre vostro mi parlò la notte scorsa, dicendo: Guardati dal parlare a Giacobbe, né in bene né in male. </p>
<p id="v30"><sup><small>30</small></sup>  Ora dunque te ne sei certo andato, perché anelavi alla casa di tuo padre; ma perché hai rubato i miei dèi?' </p>
<p id="v31"><sup><small>31</small></sup>  E Giacobbe rispose a Labano: 'Egli è che avevo paura, perché dicevo fra me che tu m'avresti potuto togliere per forza le tue figliuole. </p>
<p id="v32"><sup><small>32</small></sup>  Ma chiunque sia colui presso il quale avrai trovato i tuoi dèi, egli deve morire! In presenza dei nostri fratelli, riscontra ciò ch'è tuo fra le cose mie, e prenditelo!' Or Giacobbe ignorava che Rachele avesse rubato gl'idoli. </p>
<p id="v33"><sup><small>33</small></sup>  Labano dunque entrò nella tenda di Giacobbe, nella tenda di Lea e nella tenda delle due serve, ma non trovò nulla. E uscito dalla tenda di Lea, entrò nella tenda di Rachele. </p>
<p id="v34"><sup><small>34</small></sup>  Or Rachele avea preso gl'idoli, li avea messi nel basto del cammello, e vi s'era posta sopra a sedere. Labano frugò tutta la tenda, e non trovò nulla. </p>
<p id="v35"><sup><small>35</small></sup>  Ed ella disse a suo padre: 'Non s'abbia il mio signore a male s'io non posso alzarmi davanti a te, perché ho le solite ricorrenze delle donne'. Ed egli cercò ma non trovò gl'idoli. </p>
<p id="v36"><sup><small>36</small></sup>  Allora Giacobbe si adirò e contese con Labano e riprese a dirgli: 'Qual è il mio delitto, qual è il mio peccato, perché tu m'abbia inseguito con tanto ardore? </p>
<p id="v37"><sup><small>37</small></sup>  Tu hai frugato tutta la mia roba; che hai trovato di tutta la roba di casa tua? Mettilo qui davanti ai miei e tuoi fratelli, e giudichino loro fra noi due! </p>
<p id="v38"><sup><small>38</small></sup>  Ecco vent'anni che sono stato con te; le tue pecore e le tue capre non hanno abortito, e io non ho mangiato i montoni del tuo gregge. </p>
<p id="v39"><sup><small>39</small></sup>  Io non t'ho mai portato quel che le fiere aveano squarciato; n'ho subito il danno io; tu mi ridomandavi conto di quello ch'era stato rubato di giorno o rubato di notte. </p>
<p id="v40"><sup><small>40</small></sup>  Di giorno, mi consumava il caldo; di notte, il gelo; e il sonno fuggiva dagli occhi miei. </p>
<p id="v41"><sup><small>41</small></sup>  Ecco vent'anni che sono in casa tua; t'ho servito quattordici anni per le tue due figliuole, e sei anni per le tue pecore, e tu hai mutato il mio salario dieci volte. </p>
<p id="v42"><sup><small>42</small></sup>  Se l'Iddio di mio padre, l'Iddio d'Abrahamo e il Terrore d'Isacco non fosse stato meco, certo, tu m'avresti ora rimandato a vuoto. Iddio ha veduto la mia afflizione e la fatica delle mie mani, e la notte scorsa ha pronunziato la sua sentenza'. </p>
<p id="v43"><sup><small>43</small></sup>  E Labano rispose a Giacobbe, dicendo: 'Queste figliuole son mie figliuole, questi figliuoli son miei figliuoli, queste pecore son pecore mie, e tutto quel che vedi è mio. E che posso io fare oggi a queste mie figliuole o ai loro figliuoli ch'esse hanno partorito? </p>
<p id="v44"><sup><small>44</small></sup>  Or dunque vieni, facciamo un patto fra me e te, e serva esso di testimonianza fra me e te'. </p>
<p id="v45"><sup><small>45</small></sup>  Giacobbe prese una pietra, e la eresse in monumento. </p>
<p id="v46"><sup><small>46</small></sup>  E Giacobbe disse ai suoi fratelli: 'Raccogliete delle pietre'. Ed essi presero delle pietre, ne fecero un mucchio, e presso il mucchio mangiarono. </p>
<p id="v47"><sup><small>47</small></sup>  E Labano chiamò quel mucchio Jegar-Sahadutha, e Giacobbe lo chiamò Galed. </p>
<p id="v48"><sup><small>48</small></sup>  E Labano disse: 'Questo mucchio è oggi testimonio fra me e te'. Perciò fu chiamato Galed, </p>
<p id="v49"><sup><small>49</small></sup>  e anche Mitspa, perché Labano disse: 'L'Eterno tenga l'occhio su me e su te quando non ci potremo vedere l'un l'altro. </p>
<p id="v50"><sup><small>50</small></sup>  Se tu affliggi le mie figliuole e se prendi altre mogli oltre le mie figliuole, non un uomo sarà con noi; ma, bada, Iddio sarà testimonio fra me e te'. </p>
<p id="v51"><sup><small>51</small></sup>  Labano disse ancora a Giacobbe: 'Ecco questo mucchio di pietre, ed ecco il monumento che io ho eretto fra me e te. </p>
<p id="v52"><sup><small>52</small></sup>  Sia questo mucchio un testimonio e sia questo monumento un testimonio che io non passerò oltre questo mucchio per andare a te, e che tu non passerai oltre questo mucchio e questo monumento, per far del male. </p>
<p id="v53"><sup><small>53</small></sup>  L'Iddio d'Abrahamo e l'Iddio di Nahor, l'Iddio del padre loro, sia giudice fra noi!' E Giacobbe giurò per il Terrore d'Isacco suo padre. </p>
<p id="v54"><sup><small>54</small></sup>  Poi Giacobbe offrì un sacrifizio sul monte, e invitò i suoi fratelli a mangiar del pane. Essi dunque mangiarono del pane, e passarono la notte sul monte. <sup id="cite3"><a href="#fn3">[3]</a></sup></p>
<p id="v55"><sup><small>55</small></sup>  La mattina, Labano si levò di buon'ora, baciò i suoi figliuoli e le sue figliuole, e li benedisse. Poi Labano se ne andò, e tornò a casa sua. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 31:13 <i>Voti e giuramenti sacri</i>: <a href="/it/The_Urantia_Book/87#p6_9">LU 87:6.9</a>.  <i>El</i>: <a href="/it/The_Urantia_Book/96#p1_7">LU 96:1.7</a>. </li>
  <li id="fn2"><a href="#cite2">↑</a> 31:19,30-35 <i>Le pietre di Rachele</i>: <a href="/it/The_Urantia_Book/85#p1_1">LU 85:1.1</a>. </li>
  <li id="fn3"><a href="#cite3">↑</a> 31:54 <i>Credere nel sacrificio</i>: <a href="/it/The_Urantia_Book/93#p4_14">LU 93:4.14</a>. </li>
</ol>
</div>
