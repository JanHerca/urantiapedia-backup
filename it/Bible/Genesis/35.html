<!--
title: Genesi - Capitolo 35
description: 
published: true
date: 2022-10-7T1:7:41Z
tags: bible, bible—genesis
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/34">Genesi - Capitolo 34</a></td>
        <td><a href="/it/Bible/Genesis/Index">Indice</a></td>
        <td><a href="/it/Bible/Genesis/36">Genesi - Capitolo 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Iddio disse a Giacobbe: 'Lèvati, vattene a Bethel, dimora quivi, e fa' un altare all'Iddio che ti apparve, quando fuggivi dinanzi al tuo fratello Esaù'. </p>
<p id="v2"><sup><small>2</small></sup>  Allora Giacobbe disse alla sua famiglia e a tutti quelli ch'erano con lui: 'Togliete gli dèi stranieri che sono fra voi, purificatevi, e cambiatevi i vestiti; </p>
<p id="v3"><sup><small>3</small></sup>  e leviamoci, andiamo a Bethel, ed io farò quivi un altare all'Iddio che mi esaudì nel giorno della mia angoscia, e ch'è stato con me nel viaggio che ho fatto'. </p>
<p id="v4"><sup><small>4</small></sup>  Ed essi dettero a Giacobbe tutti gli dèi stranieri ch'erano nelle loro mani e gli anelli che avevano agli orecchi; e Giacobbe li nascose sotto la quercia ch'è presso a Sichem. </p>
<p id="v5"><sup><small>5</small></sup>  Poi si partirono; e un terrore mandato da Dio invase le città ch'erano intorno a loro; talché non inseguirono i figliuoli di Giacobbe. </p>
<p id="v6"><sup><small>6</small></sup>  Così Giacobbe giunse a Luz, cioè Bethel, ch'è nel paese di Canaan: egli con tutta la gente che avea seco; </p>
<p id="v7"><sup><small>7</small></sup>  ed edificò quivi un altare, e chiamò quel luogo El-Bethel, perché quivi Iddio gli era apparso, quando egli fuggiva dinanzi a suo fratello. </p>
<p id="v8"><sup><small>8</small></sup>  Allora morì Debora, balia di Rebecca, e fu sepolta al di sotto di Bethel, sotto la quercia, che fu chiamata Allon-Bacuth. </p>
<p id="v9"><sup><small>9</small></sup>  Iddio apparve ancora a Giacobbe, quando questi veniva da Paddan-Aram; e lo benedisse. </p>
<p id="v10"><sup><small>10</small></sup>  E Dio gli disse: 'Il tuo nome è Giacobbe; tu non sarai più chiamato Giacobbe, ma il tuo nome sarà Israele'. E gli mise nome Israele. </p>
<p id="v11"><sup><small>11</small></sup>  E Dio gli disse: 'Io sono l'Iddio onnipotente; sii fecondo e moltiplica; una nazione, anzi una moltitudine di nazioni discenderà da te, e dei re usciranno dai tuoi lombi; <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  e darò a te e alla tua progenie dopo di te il paese che detti ad Abrahamo e ad Isacco'. </p>
<p id="v13"><sup><small>13</small></sup>  E Dio risalì di presso a lui, dal luogo dove gli avea parlato. </p>
<p id="v14"><sup><small>14</small></sup>  E Giacobbe eresse un monumento di pietra nel luogo dove Iddio gli avea parlato; vi fece sopra una libazione e vi sparse su dell'olio. </p>
<p id="v15"><sup><small>15</small></sup>  E Giacobbe chiamò Bethel il luogo dove Dio gli avea parlato. </p>
<p id="v16"><sup><small>16</small></sup>  Poi partirono da Bethel; e c'era ancora qualche distanza per arrivare ad Efrata, quando Rachele partorì. Essa ebbe un duro parto; </p>
<p id="v17"><sup><small>17</small></sup>  e mentre penava a partorire, la levatrice le disse: 'Non temere, perché eccoti un altro figliuolo'. </p>
<p id="v18"><sup><small>18</small></sup>  E com'ella stava per rendere l'anima (perché morì), pose nome al bimbo Ben-Oni; ma il padre lo chiamò Beniamino. </p>
<p id="v19"><sup><small>19</small></sup>  E Rachele morì, e fu sepolta sulla via di Efrata; cioè di Bethlehem. </p>
<p id="v20"><sup><small>20</small></sup>  E Giacobbe eresse un monumento sulla tomba di lei. Questo è il monumento della tomba di Rachele, il quale esiste tuttora. </p>
<p id="v21"><sup><small>21</small></sup>  Poi Israele si partì, e piantò la sua tenda al di là di Migdal-Eder. </p>
<p id="v22"><sup><small>22</small></sup>  E avvenne che, mentre Israele abitava in quel paese, Ruben andò e si giacque con Bilha, concubina di suo padre. E Israele lo seppe. </p>
<p id="v23"><sup><small>23</small></sup>  Or i figliuoli di Giacobbe erano dodici. I figliuoli di Lea: Ruben, primogenito di Giacobbe, Simeone, Levi, Giuda, Issacar, Zabulon. </p>
<p id="v24"><sup><small>24</small></sup>  I figliuoli di Rachele: Giuseppe e Beniamino. </p>
<p id="v25"><sup><small>25</small></sup>  I figliuoli di Bilha, serva di Rachele: Dan e Neftali. </p>
<p id="v26"><sup><small>26</small></sup>  I figliuoli di Zilpa, serva di Lea: Gad e Ascer. Questi sono i figliuoli di Giacobbe che gli nacquero in Paddan-Aram. </p>
<p id="v27"><sup><small>27</small></sup>  E Giacobbe venne da Isacco suo padre a Mamre, a Kiriath-Arba, cioè Hebron, dove Abrahamo e Isacco aveano soggiornato. </p>
<p id="v28"><sup><small>28</small></sup>  E i giorni d'Isacco furono centottant'anni. </p>
<p id="v29"><sup><small>29</small></sup>  E Isacco spirò, morì, e fu raccolto presso il suo popolo, vecchio e sazio di giorni; ed Esaù e Giacobbe, suoi figliuoli, lo seppellirono. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/34">Genesi - Capitolo 34</a></td>
        <td><a href="/it/Bible/Genesis/Index">Indice</a></td>
        <td><a href="/it/Bible/Genesis/36">Genesi - Capitolo 36</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 35:11 <i>I lombi del padre</i>: <a href="/it/The_Urantia_Book/74#p7_8">LU 74:7.8</a>.  <i>Parte 1: L'Onnipotente</i>: <a href="/it/The_Urantia_Book/96#p5_7">LU 96:5.7</a>. </li>
</ol>
</div>
