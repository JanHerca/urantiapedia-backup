<!--
title: Genesi - Capitolo 24
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Genesis/23">Genesi - Capitolo 23</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Genesis/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Genesis/25">Genesi - Capitolo 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Abrahamo era vecchio e d'età avanzata; e l'Eterno avea benedetto Abrahamo in ogni cosa. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  E Abrahamo disse al più antico servo di casa sua, che aveva il governo di tutti i suoi beni: 'Deh, metti la tua mano sotto la mia coscia; <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  e io ti farò giurare per l'Eterno, l'Iddio dei cieli e l'Iddio della terra, che tu non prenderai per moglie al mio figliuolo alcuna delle figliuole de' Cananei, fra i quali dimoro; <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  ma andrai al mio paese e al mio parentado, e vi prenderai una moglie per il mio figliuolo, per Isacco'. </p>
<p id="v5"><sup><small>5</small></sup>  Il servo gli rispose: 'Forse quella donna non vorrà seguirmi in questo paese; dovrò io allora ricondurre il tuo figliuolo nel paese donde tu sei uscito?' </p>
<p id="v6"><sup><small>6</small></sup>  E Abrahamo gli disse: 'Guardati dal ricondurre colà il mio figliuolo! </p>
<p id="v7"><sup><small>7</small></sup>  L'Eterno, l'Iddio dei cieli, che mi trasse dalla casa di mio padre e dal mio paese natale e mi parlò e mi giurò dicendo: - Io darò alla tua progenie questo paese, - egli stesso manderà il suo angelo davanti a te, e tu prenderai di là una moglie per il mio figliuolo. </p>
<p id="v8"><sup><small>8</small></sup>  E se la donna non vorrà seguirti, allora sarai sciolto da questo giuramento che ti faccio fare; soltanto, non ricondurre colà il mio figliuolo'. </p>
<p id="v9"><sup><small>9</small></sup>  E il servo pose la mano sotto la coscia d'Abrahamo suo signore, e gli giurò di fare com'egli chiedeva. </p>
<p id="v10"><sup><small>10</small></sup>  Poi il servo prese dieci cammelli fra i cammelli del suo signore, e si partì, avendo a sua disposizione tutti i beni del suo signore; e messosi in viaggio, andò in Mesopotamia, alla città di Nahor. </p>
<p id="v11"><sup><small>11</small></sup>  E, fatti riposare sulle ginocchia i cammelli fuori della città presso a un pozzo d'acqua, verso sera, all'ora in cui le donne escono ad attinger acqua, disse: </p>
<p id="v12"><sup><small>12</small></sup>  'O Eterno, Dio del mio signore Abrahamo, deh, fammi fare quest'oggi un felice incontro, e usa benignità verso Abrahamo mio signore! </p>
<p id="v13"><sup><small>13</small></sup>  Ecco, io sto qui presso a questa sorgente; e le figlie degli abitanti della città usciranno ad attinger acqua. </p>
<p id="v14"><sup><small>14</small></sup>  Fa' che la fanciulla alla quale dirò: - Deh, abbassa la tua brocca perch'io beva - e che mi risponderà - Bevi, e darò da bere anche ai tuoi cammelli, - sia quella che tu hai destinata al tuo servo Isacco. E da questo comprenderò che tu hai usato benignità verso il mio signore'. </p>
<p id="v15"><sup><small>15</small></sup>  Non aveva ancora finito di parlare, quand'ecco uscire con la sua brocca sulla spalla, Rebecca, figliuola di Bethuel figlio di Milca, moglie di Nahor fratello d'Abrahamo. </p>
<p id="v16"><sup><small>16</small></sup>  La fanciulla era molto bella d'aspetto, vergine, e uomo alcuno non l'avea conosciuta. Ella scese alla sorgente, empì la brocca, e risalì. </p>
<p id="v17"><sup><small>17</small></sup>  E il servo le corse incontro, e le disse: 'Deh, dammi a bere un po' d'acqua della tua brocca'. </p>
<p id="v18"><sup><small>18</small></sup>  Ed ella rispose: 'Bevi, signor mio'; e s'affrettò a calarsi la brocca sulla mano, e gli diè da bere. </p>
<p id="v19"><sup><small>19</small></sup>  E quand'ebbe finito di dargli da bere disse: 'Io ne attingerò anche per i tuoi cammelli, finché abbian bevuto a sufficienza'. </p>
<p id="v20"><sup><small>20</small></sup>  E presto vuotò la sua brocca nell'abbeveratoio, corse di nuovo al pozzo ad attingere acqua, e ne attinse per tutti i cammelli di lui. </p>
<p id="v21"><sup><small>21</small></sup>  E quell'uomo la contemplava in silenzio per sapere se l'Eterno avesse o no fatto prosperare il suo viaggio. </p>
<p id="v22"><sup><small>22</small></sup>  E quando i cammelli ebbero finito di bere, l'uomo prese un anello d'oro del peso di mezzo siclo, e due braccialetti del peso di dieci sicli d'oro, per i polsi di lei, e disse: </p>
<p id="v23"><sup><small>23</small></sup>  'Di chi sei figliuola? deh, dimmelo. V'è posto in casa di tuo padre per albergarci?' </p>
<p id="v24"><sup><small>24</small></sup>  Ed ella rispose: 'Son figliuola di Bethuel figliuolo di Milca, ch'ella partorì a Nahor'. </p>
<p id="v25"><sup><small>25</small></sup>  E aggiunse: 'C'è da noi strame e foraggio assai, e anche posto da albergare'. </p>
<p id="v26"><sup><small>26</small></sup>  E l'uomo s'inchinò, adorò l'Eterno, e disse: </p>
<p id="v27"><sup><small>27</small></sup>  'Benedetto l'Eterno, l'Iddio d'Abrahamo mio signore, che non ha cessato d'esser benigno e fedele verso il mio signore! Quanto a me, l'Eterno mi ha messo sulla via della casa dei fratelli del mio signore'. </p>
<p id="v28"><sup><small>28</small></sup>  E la fanciulla corse a raccontare queste cose a casa di sua madre. </p>
<p id="v29"><sup><small>29</small></sup>  Or Rebecca aveva un fratello chiamato Labano. E Labano corse fuori da quell'uomo alla sorgente. </p>
<p id="v30"><sup><small>30</small></sup>  Com'ebbe veduto l'anello e i braccialetti ai polsi di sua sorella ed ebbe udite le parole di Rebecca sua sorella che diceva: 'Quell'uomo m'ha parlato così', venne a quell'uomo, ed ecco ch'egli se ne stava presso ai cammelli, vicino alla sorgente. </p>
<p id="v31"><sup><small>31</small></sup>  E disse: 'Entra, benedetto dall'Eterno! perché stai fuori? Io ho preparato la casa e un luogo per i cammelli'. </p>
<p id="v32"><sup><small>32</small></sup>  L'uomo entrò in casa, e Labano scaricò i cammelli, diede strame e foraggio ai cammelli, e portò acqua per lavare i piedi a lui e a quelli ch'eran con lui. </p>
<p id="v33"><sup><small>33</small></sup>  Poi gli fu posto davanti da mangiare; ma egli disse: 'Non mangerò finché non abbia fatto la mia ambasciata'. E l'altro disse: 'Parla'. </p>
<p id="v34"><sup><small>34</small></sup>  E quegli: 'Io sono servo d'Abrahamo. </p>
<p id="v35"><sup><small>35</small></sup>  L'Eterno ha benedetto abbondantemente il mio signore, ch'è divenuto grande; gli ha dato pecore e buoi, argento e oro, servi e serve, cammelli e asini. </p>
<p id="v36"><sup><small>36</small></sup>  Or Sara, moglie del mio signore, ha partorito nella sua vecchiaia un figliuolo al mio padrone, che gli ha dato tutto quel che possiede. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  E il mio signore m'ha fatto giurare, dicendo: - Non prenderai come moglie per il mio figliuolo alcuna delle figlie de' Cananei, nel paese de' quali dimoro; </p>
<p id="v38"><sup><small>38</small></sup>  ma andrai alla casa di mio padre e al mio parentado e vi prenderai una moglie per il mio figliuolo. </p>
<p id="v39"><sup><small>39</small></sup>  - E io dissi al mio padrone: - Forse quella donna non mi vorrà seguire. </p>
<p id="v40"><sup><small>40</small></sup>  - Ed egli rispose: - L'Eterno, nel cospetto del quale ho camminato, manderà il suo angelo teco e farà prosperare il tuo viaggio, e tu prenderai al mio figliuolo una moglie del mio parentado e della casa di mio padre. </p>
<p id="v41"><sup><small>41</small></sup>  Sarai sciolto dal giuramento che ti fo fare, quando sarai andato dal mio parentado; e, se non vorranno dartela, allora sarai sciolto dal giuramento che mi fai. </p>
<p id="v42"><sup><small>42</small></sup>  - Oggi sono arrivato alla sorgente, e ho detto: - O Eterno, Dio del mio signore Abrahamo, se pur ti piace far prosperare il viaggio che ho intrapreso, </p>
<p id="v43"><sup><small>43</small></sup>  ecco, io mi fermo presso questa sorgente; fa' che la fanciulla che uscirà ad attinger acqua, alla quale dirò: - Deh, dammi da bere un po' d'acqua della tua brocca, - </p>
<p id="v44"><sup><small>44</small></sup>  e che mi dirà: - Bevi pure, e ne attingerò anche per i tuoi cammelli, - sia la moglie che l'Eterno ha destinata al figliuolo del mio signore. </p>
<p id="v45"><sup><small>45</small></sup>  E avanti che avessi finito di parlare in cuor mio, ecco uscir fuori Rebecca con la sua brocca sulla spalla, scendere alla sorgente e attinger l'acqua. Allora io le ho detto: </p>
<p id="v46"><sup><small>46</small></sup>  - Deh, dammi da bere! - Ed ella s'è affrettata a calare la brocca dalla spalla, e m'ha risposto: - Bevi! e darò da bere anche ai tuoi cammelli. - Così ho bevuto io ed ella ha abbeverato anche i cammelli. </p>
<p id="v47"><sup><small>47</small></sup>  Poi l'ho interrogata, e le ho detto: - Di chi sei figliuola? - Ed ella ha risposto: - Son figliuola di Bethuel figlio di Nahor, che Milca gli partorì. - Allora io le ho messo l'anello al naso e i braccialetti ai polsi. </p>
<p id="v48"><sup><small>48</small></sup>  E mi sono inchinato, ho adorato l'Eterno e ho benedetto l'Eterno, l'Iddio d'Abrahamo mio signore, che m'ha condotto per la retta via a prendere per il figliuolo di lui la figliuola del fratello del mio signore. </p>
<p id="v49"><sup><small>49</small></sup>  E ora, se volete usare benignità e fedeltà verso il mio signore, ditemelo; e se no, ditemelo lo stesso, e io mi volgerò a destra o a sinistra'. </p>
<p id="v50"><sup><small>50</small></sup>  Allora Labano e Bethuel risposero e dissero: 'La cosa procede dall'Eterno; noi non possiam dirti né male né bene. </p>
<p id="v51"><sup><small>51</small></sup>  Ecco, Rebecca ti sta dinanzi, prendila, va', e sia ella moglie del figliuolo del tuo signore, come l'Eterno ha detto'. </p>
<p id="v52"><sup><small>52</small></sup>  E quando il servo d'Abrahamo ebbe udito le loro parole, si prostrò a terra dinanzi all'Eterno. </p>
<p id="v53"><sup><small>53</small></sup>  Il servo trasse poi fuori oggetti d'argento e oggetti d'oro, e vesti, e li dette a Rebecca; e donò anche delle cose preziose al fratello e alla madre di lei. </p>
<p id="v54"><sup><small>54</small></sup>  Poi mangiarono e bevvero, egli e gli uomini ch'eran con lui, e passaron quivi la notte. La mattina, quando si furono levati, il servo disse: 'Lasciatemi tornare al mio signore'. </p>
<p id="v55"><sup><small>55</small></sup>  E il fratello e la madre di Rebecca dissero: 'Rimanga la fanciulla ancora alcuni giorni con noi, almeno una diecina; poi se ne andrà'. Ma egli rispose loro: </p>
<p id="v56"><sup><small>56</small></sup>  'Non mi trattenete, giacché l'Eterno ha fatto prosperare il mio viaggio; lasciatemi partire, affinché io me ne torni al mio signore'. </p>
<p id="v57"><sup><small>57</small></sup>  Allora dissero: 'Chiamiamo la fanciulla e sentiamo lei stessa'. </p>
<p id="v58"><sup><small>58</small></sup>  Chiamarono Rebecca, e le dissero: 'Vuoi tu andare con quest'uomo?' Ed ella rispose: </p>
<p id="v59"><sup><small>59</small></sup>  'Sì, andrò'. Così lasciarono andare Rebecca loro sorella e la sua balia col servo d'Abrahamo e la sua gente. </p>
<p id="v60"><sup><small>60</small></sup>  E benedissero Rebecca e le dissero: 'Sorella nostra, possa tu esser madre di migliaia di miriadi, e possa la tua progenie possedere la porta de' suoi nemici!' </p>
<p id="v61"><sup><small>61</small></sup>  E Rebecca si levò con le sue serve e montarono sui cammelli e seguirono quell'uomo. E il servo prese Rebecca e se ne andò. </p>
<p id="v62"><sup><small>62</small></sup>  Or Isacco era tornato dal pozzo di Lachai-Roï, ed abitava nel paese del mezzodì. </p>
<p id="v63"><sup><small>63</small></sup>  Isacco era uscito, sul far della sera, per meditare nella campagna; e, alzati gli occhi, guardò, ed ecco venir de' cammelli. </p>
<p id="v64"><sup><small>64</small></sup>  E Rebecca, alzati anch'ella gli occhi, vide Isacco, saltò giù dal cammello, e disse al servo: </p>
<p id="v65"><sup><small>65</small></sup>  'Chi è quell'uomo che viene nel campo incontro a noi?' Il servo rispose: 'È il mio signore'. Ed ella, preso il suo velo, se ne coprì. </p>
<p id="v66"><sup><small>66</small></sup>  E il servo raccontò a Isacco tutto quello che avea fatto. </p>
<p id="v67"><sup><small>67</small></sup>  E Isacco menò Rebecca nella tenda di Sara sua madre, se la prese, ed ella divenne sua moglie, ed egli l'amò. Così Isacco fu consolato dopo la morte di sua madre. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 24:1 <i>L'età di Abramo</i>: <a href="/it/The_Urantia_Book/93#p9_8">LU 93:9.8</a>. </li>
  <li id="fn2"><a href="#cite2">↑</a> 24:2-4,9 <i>Ottenuto in moglie Isacco</i>: <a href="/it/The_Urantia_Book/93#p9_4">LU 93:9.4</a>. </li>
  <li id="fn3"><a href="#cite3">↑</a> 24:3,7 <i>Un solo Dio in cielo</i>: <a href="/it/The_Urantia_Book/79#p1_9">LU 79:1.9</a>. </li>
  <li id="fn4"><a href="#cite4">↑</a> 24:36-38,51 <i>Ottenuto in moglie Isacco</i>: <a href="/it/The_Urantia_Book/93#p9_4">LU 93:9.4</a>. </li>
</ol>
</div>
