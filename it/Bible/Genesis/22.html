<!--
title: Genesi - Capitolo 22
description: 
published: true
date: 2022-10-7T1:7:41Z
tags: bible, bible—genesis
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/21">Genesi - Capitolo 21</a></td>
        <td><a href="/it/Bible/Genesis/Index">Indice</a></td>
        <td><a href="/it/Bible/Genesis/23">Genesi - Capitolo 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dopo queste cose, avvenne che Iddio provò Abrahamo, e gli disse: 'Abrahamo!' Ed egli rispose: 'Eccomi'. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  E Dio disse: 'Prendi ora il tuo figliuolo, il tuo unico, colui che ami, Isacco, e vattene nel paese di Moriah, e offrilo quivi in olocausto sopra uno dei monti che ti dirò'. <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  E Abrahamo levatosi la mattina di buon'ora, mise il basto al suo asino, prese con sé due de' suoi servitori e Isacco suo figliuolo, spaccò delle legna per l'olocausto, poi partì per andare al luogo che Dio gli avea detto. </p>
<p id="v4"><sup><small>4</small></sup>  Il terzo giorno, Abrahamo alzò gli occhi e vide da lontano il luogo. </p>
<p id="v5"><sup><small>5</small></sup>  E Abrahamo disse ai suoi servitori: 'Rimanete qui con l'asino; io ed il ragazzo andremo fin colà e adoreremo; poi torneremo a voi'. </p>
<p id="v6"><sup><small>6</small></sup>  E Abrahamo prese le legna per l'olocausto e le pose addosso a Isacco suo figliuolo; poi prese in mano sua il fuoco e il coltello, e tutti e due s'incamminarono assieme. </p>
<p id="v7"><sup><small>7</small></sup>  E Isacco parlò ad Abrahamo suo padre e disse: 'Padre mio!' Abrahamo rispose: 'Eccomi qui, figlio mio'. E Isacco: 'Ecco il fuoco e le legna; ma dov'è l'agnello per l'olocausto?' <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Abrahamo rispose: 'Figliuol mio, Iddio se lo provvederà l'agnello per l'olocausto'. E camminarono ambedue assieme. </p>
<p id="v9"><sup><small>9</small></sup>  E giunsero al luogo che Dio gli avea detto, e Abrahamo edificò quivi l'altare, e vi accomodò le legna; legò Isacco suo figliuolo, e lo mise sull'altare, sopra le legna. </p>
<p id="v10"><sup><small>10</small></sup>  E Abrahamo stese la mano e prese il coltello per scannare il suo figliuolo. </p>
<p id="v11"><sup><small>11</small></sup>  Ma l'angelo dell'Eterno gli gridò dal cielo e disse: 'Abrahamo, Abrahamo'. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  E quegli rispose: 'Eccomi'. E l'angelo: 'Non metter la mano addosso al ragazzo, e non gli fare alcun male; poiché ora so che tu temi Iddio, giacché non m'hai rifiutato il tuo figliuolo, l'unico tuo'. <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  E Abrahamo alzò gli occhi, guardò, ed ecco dietro a sé un montone, preso per le corna in un cespuglio. E Abrahamo andò, prese il montone, e l'offerse in olocausto invece del suo figliuolo. </p>
<p id="v14"><sup><small>14</small></sup>  E Abrahamo pose nome a quel luogo Jehovah-jireh. Per questo si dice oggi: 'Al monte dell'Eterno, sarà provveduto'. <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  L'angelo dell'Eterno chiamò dal cielo Abrahamo una seconda volta, e disse: <sup id="cite8"><a href="#fn8">[8]</a></sup></p>
<p id="v16"><sup><small>16</small></sup>  'Io giuro per me stesso, dice l'Eterno, che, siccome tu hai fatto questo e non m'hai rifiutato il tuo figliuolo, l'unico tuo, </p>
<p id="v17"><sup><small>17</small></sup>  io certo ti benedirò e moltiplicherò la tua progenie come le stelle del cielo e come la rena ch'è sul lido del mare; e la tua progenie possederà la porta de' suoi nemici. </p>
<p id="v18"><sup><small>18</small></sup>  E tutte le nazioni della terra saranno benedette nella tua progenie, perché tu hai ubbidito alla mia voce'. <sup id="cite9"><a href="#fn9">[9]</a></sup></p>
<p id="v19"><sup><small>19</small></sup>  Poi Abrahamo se ne tornò ai suoi servitori; e si levarono e se n'andarono insieme a Beer-Sceba. E Abrahamo dimorò a Beer-Sceba. </p>
<p id="v20"><sup><small>20</small></sup>  Dopo queste cose avvenne che fu riferito ad Abrahamo questo: 'Ecco, Milca ha partorito anch'ella de' figliuoli a Nahor, tuo fratello: </p>
<p id="v21"><sup><small>21</small></sup>  Uz, suo primogenito, Buz suo fratello, Kemuel padre d'Aram, </p>
<p id="v22"><sup><small>22</small></sup>  Kesed, Hazo, Pildash, Jidlaf e Bethuel'. </p>
<p id="v23"><sup><small>23</small></sup>  E Bethuel generò Rebecca. Questi otto Milca partorì a Nahor, fratello d'Abrahamo. </p>
<p id="v24"><sup><small>24</small></sup>  E la concubina di lui, che si chiamava Reumah, partorì anch'essa Thebah, Gaam, Tahash e Maaca. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/21">Genesi - Capitolo 21</a></td>
        <td><a href="/it/Bible/Genesis/Index">Indice</a></td>
        <td><a href="/it/Bible/Genesis/23">Genesi - Capitolo 23</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 22:1-2 <i>Superstizioni</i>: <a href="/it/The_Urantia_Book/93#p9_4">LU 93:9.4</a>.  <i>Dio ha detto</i>: <a href="/it/The_Urantia_Book/156#p5_4">LU 156:5.4</a>. </li>
  <li id="fn2"><a href="#cite2">↑</a> 22:1-10 <i>Sacrificare Isacco</i>: <a href="/it/The_Urantia_Book/89#p6_8">LU 89:6.8</a>.  <i>Sacrificio umano</i>: <a href="/it/The_Urantia_Book/89#p6_2">LU 89:6.2</a>. </li>
  <li id="fn3"><a href="#cite3">↑</a> 22:2-13 <i>Credere nel sacrificio</i>: <a href="/it/The_Urantia_Book/93#p4_14">LU 93:4.14</a>. </li>
  <li id="fn4"><a href="#cite4">↑</a> 22:7-8 <i>Agnello sacrificale</i>: <a href="/it/The_Urantia_Book/85#p3_4">LU 85:3.4</a>. </li>
  <li id="fn5"><a href="#cite5">↑</a> 22:11,15 <i>Angelo del Signore</i>: <a href="/it/The_Urantia_Book/93#p9_7">LU 93:9.7</a>. </li>
  <li id="fn6"><a href="#cite6">↑</a> 22:12 <i>Dio è una grande paura</i>: <a href="/it/The_Urantia_Book/92#p1_5">LU 92:1.5</a>. </li>
  <li id="fn7"><a href="#cite7">↑</a> 22:14 <i>Yahweh, Dio dei clan del Sinai</i>: <a href="/it/The_Urantia_Book/142#p3_3">LU 142:3.3</a>.  <i>Yahweh</i>: <a href="/it/The_Urantia_Book/96#p1_3">LU 96:1.3</a>.  <i>Jehovah (Yahweh)</i>: <a href="/it/The_Urantia_Book/96#p1_10">LU 96:1.10</a>. </li>
  <li id="fn8"><a href="#cite8">↑</a> 22:15 <i>Angeli dell'aria</i>: <a href="/it/The_Urantia_Book/85#p4_2">LU 85:4.2</a>. </li>
  <li id="fn9"><a href="#cite9">↑</a> 22:18 <i>Tutte le nazioni devono essere benedette</i>: <a href="/it/The_Urantia_Book/190#p5_4">LU 190:5.4</a>. </li>
</ol>
</div>
