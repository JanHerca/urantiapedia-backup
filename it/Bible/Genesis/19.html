<!--
title: Genesi - Capitolo 19
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Genesis/18">Genesi - Capitolo 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Genesis/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Genesis/20">Genesi - Capitolo 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or i due angeli giunsero a Sodoma verso sera; e Lot stava sedendo alla porta di Sodoma; e, come li vide, s'alzò per andar loro incontro e si prostrò con la faccia a terra, e disse: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  'Signori miei, vi prego, venite in casa del vostro servo, albergatevi questa notte, e lavatevi i piedi; poi domattina vi leverete per tempo e continuerete il vostro cammino'. Ed essi risposero: 'No; passeremo la notte sulla piazza'. </p>
<p id="v3"><sup><small>3</small></sup>  Ma egli fe' loro tanta premura, che vennero da lui ed entrarono in casa sua. Ed egli fece loro un convito, cosse dei pani senza lievito, ed essi mangiarono. </p>
<p id="v4"><sup><small>4</small></sup>  Ma prima che si fossero coricati, gli uomini della città, i Sodomiti, circondarono la casa: giovani e vecchi, la popolazione intera venuta da ogni lato; e chiamarono Lot, e gli dissero: </p>
<p id="v5"><sup><small>5</small></sup>  'Dove sono quegli uomini che son venuti da te stanotte? Menaceli fuori, affinché noi li conosciamo!' </p>
<p id="v6"><sup><small>6</small></sup>  Lot uscì verso di loro sull'ingresso di casa, si chiuse dietro la porta, e disse: </p>
<p id="v7"><sup><small>7</small></sup>  'Deh, fratelli miei, non fate questo male! </p>
<p id="v8"><sup><small>8</small></sup>  Ecco, ho due figliuole che non hanno conosciuto uomo; deh, lasciate ch'io ve le meni fuori, e voi fate di loro quel che vi piacerà; soltanto non fate nulla a questi uomini, poiché son venuti all'ombra del mio tetto'. </p>
<p id="v9"><sup><small>9</small></sup>  Ma essi gli dissero: 'Fatti in là!' E ancora: 'Quest'individuo è venuto qua come straniero, e la vuol far da giudice! Ora faremo a te peggio che a quelli!' E, premendo Lot con violenza, s'avvicinarono per sfondare la porta. </p>
<p id="v10"><sup><small>10</small></sup>  Ma quegli uomini stesero la mano, trassero Lot in casa con loro, e chiusero la porta. </p>
<p id="v11"><sup><small>11</small></sup>  E colpirono di cecità la gente ch'era alla porta della casa, dal più piccolo al più grande, talché si stancarono a cercar la porta. </p>
<p id="v12"><sup><small>12</small></sup>  E quegli uomini dissero a Lot: 'Chi hai tu ancora qui? fa' uscire da questo luogo generi, figliuoli, figliuole e chiunque de' tuoi è in questa città; </p>
<p id="v13"><sup><small>13</small></sup>  poiché noi distruggeremo questo luogo, perché il grido contro i suoi abitanti è grande nel cospetto dell'Eterno, e l'Eterno ci ha mandati a distruggerlo'. </p>
<p id="v14"><sup><small>14</small></sup>  Allora Lot uscì, parlò ai suoi generi che avevano preso le sue figliuole, e disse: 'Levatevi, uscite da questo luogo, perché l'Eterno sta per distruggere la città'. Ma ai generi parve che volesse scherzare. </p>
<p id="v15"><sup><small>15</small></sup>  E come l'alba cominciò ad apparire, gli angeli sollecitarono Lot, dicendo: 'Lèvati, prendi tua moglie e le tue due figliuole che si trovan qui, affinché tu non perisca nel castigo di questa città'. </p>
<p id="v16"><sup><small>16</small></sup>  Ma egli s'indugiava; e quegli uomini presero per la mano lui, sua moglie e le sue due figliuole, perché l'Eterno lo volea risparmiare; e lo menaron via, e lo misero fuori della città. </p>
<p id="v17"><sup><small>17</small></sup>  E avvenne che quando li ebbero fatti uscire, uno di quegli uomini disse: 'Sàlvati la vita! non guardare indietro, e non ti fermare in alcun luogo della pianura; sàlvati al monte, che tu non abbia a perire!' </p>
<p id="v18"><sup><small>18</small></sup>  E Lot rispose loro: 'No, mio signore! </p>
<p id="v19"><sup><small>19</small></sup>  ecco, il tuo servo ha trovato grazia agli occhi tuoi, e tu hai mostrato la grandezza della tua bontà verso di me conservandomi in vita; ma io non posso salvarmi al monte prima che il disastro mi sopraggiunga, ed io perisca. </p>
<p id="v20"><sup><small>20</small></sup>  Ecco, questa città è vicina da potermici rifugiare, ed è piccola. Deh, lascia ch'io scampi quivi - non è essa piccola? - e vivrà l'anima mia!' </p>
<p id="v21"><sup><small>21</small></sup>  E quegli a lui: 'Ecco, anche questa grazia io ti concedo: di non distruggere la città, della quale hai parlato. </p>
<p id="v22"><sup><small>22</small></sup>  Affréttati, scampa colà, poiché io non posso far nulla finché tu vi sia giunto'. Perciò quella città fu chiamata Tsoar. </p>
<p id="v23"><sup><small>23</small></sup>  Il sole si levava sulla terra quando Lot arrivò a Tsoar. </p>
<p id="v24"><sup><small>24</small></sup>  Allora l'Eterno fece piovere dai cieli su Sodoma e Gomorra zolfo e fuoco, da parte dell'Eterno; <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  ed egli distrusse quelle città e tutta la pianura e tutti gli abitanti delle città e quanto cresceva sul suolo. </p>
<p id="v26"><sup><small>26</small></sup>  Ma la moglie di Lot si volse a guardare indietro, e diventò una statua di sale. </p>
<p id="v27"><sup><small>27</small></sup>  E Abrahamo si levò la mattina a buon'ora, e andò al luogo dove s'era prima fermato davanti all'Eterno; </p>
<p id="v28"><sup><small>28</small></sup>  guardò verso Sodoma e Gomorra e verso tutta la regione della pianura, ed ecco vide un fumo che si levava dalla terra, come il fumo d'una fornace. </p>
<p id="v29"><sup><small>29</small></sup>  Così avvenne che, quando Iddio distrusse le città della pianura, egli si ricordò d'Abrahamo, e fece partir Lot di mezzo al disastro, allorché sovvertì le città dove Lot avea dimorato. </p>
<p id="v30"><sup><small>30</small></sup>  Lot salì da Tsoar e dimorò sul monte insieme con le sue due figliuole, perché temeva di stare in Tsoar; e dimorò in una spelonca, egli con le sue due figliuole. </p>
<p id="v31"><sup><small>31</small></sup>  E la maggiore disse alla minore: 'Nostro padre è vecchio, e non c'è più nessuno sulla terra per venire da noi, come si costuma in tutta la terra. </p>
<p id="v32"><sup><small>32</small></sup>  Vieni, diamo a bere del vino a nostro padre, e giaciamoci con lui, affinché possiamo conservare la razza di nostro padre'. </p>
<p id="v33"><sup><small>33</small></sup>  E quella stessa notte dettero a bere del vino al loro padre; e la maggiore entrò e si giacque con suo padre; ed egli non s'accorse né quando essa si coricò né quando si levò. </p>
<p id="v34"><sup><small>34</small></sup>  E avvenne che il dì seguente, la maggiore disse alla minore: 'Ecco, la notte passata io mi giacqui con mio padre; diamogli a bere del vino anche questa notte; e tu entra, e giaciti con lui, affinché possiamo conservare la razza di nostro padre'. </p>
<p id="v35"><sup><small>35</small></sup>  E anche quella notte dettero a bere del vino al padre loro, e la minore andò a giacersi con lui; ed egli non s'accorse né quando essa si coricò né quando si levò. </p>
<p id="v36"><sup><small>36</small></sup>  Così le due figliuole di Lot rimasero incinte del loro padre. </p>
<p id="v37"><sup><small>37</small></sup>  E la maggiore partorì un figliuolo, al quale pose nome Moab. Questi è il padre dei Moabiti, che sussistono fino al dì d'oggi. <sup id="cite3"><a href="#fn3">[3]</a></sup></p>
<p id="v38"><sup><small>38</small></sup>  E la minore partorì anch'essa un figliuolo, al quale pose nome Ben-Ammi. Questi è il padre degli Ammoniti, che sussistono fino al dì d'oggi. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 19:1-29 <i>Fatti e miti</i>: <a href="/it/The_Urantia_Book/93#p6_7">LU 93:6.7</a>. </li>
  <li id="fn2"><a href="#cite2">↑</a> 19:24 <i>Fuoco degli dei</i>: <a href="/it/The_Urantia_Book/69#p6_6">LU 69:6.6</a>. </li>
  <li id="fn3"><a href="#cite3">↑</a> 19:37-38 <i>Padre del suo popolo</i>: <a href="/it/The_Urantia_Book/70#p6_2">LU 70:6.2</a>. </li>
</ol>
</div>
