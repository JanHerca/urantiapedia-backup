<!--
title: Genesi - Capitolo 11
description: 
published: true
date: 2022-10-7T1:7:41Z
tags: bible, bible—genesis
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/10">Genesi - Capitolo 10</a></td>
        <td><a href="/it/Bible/Genesis/Index">Indice</a></td>
        <td><a href="/it/Bible/Genesis/12">Genesi - Capitolo 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or tutta la terra parlava la stessa lingua e usava le stesse parole. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  E avvenne che, essendo partiti verso l'Oriente, gli uomini trovarono una pianura nel paese di Scinear, e quivi si stanziarono. </p>
<p id="v3"><sup><small>3</small></sup>  E dissero l'uno all'altro: 'Orsù, facciamo dei mattoni e cociamoli col fuoco!' E si valsero di mattoni invece di pietre, e di bitume invece di calcina. </p>
<p id="v4"><sup><small>4</small></sup>  E dissero: 'Orsù, edifichiamoci una città e una torre di cui la cima giunga fino al cielo, e acquistiamoci fama, onde non siamo dispersi sulla faccia di tutta la terra'. </p>
<p id="v5"><sup><small>5</small></sup>  E l'Eterno discese per vedere la città e la torre che i figliuoli degli uomini edificavano. </p>
<p id="v6"><sup><small>6</small></sup>  E l'Eterno disse: 'Ecco, essi sono un solo popolo e hanno tutti il medesimo linguaggio; e questo è il principio del loro lavoro; ora nulla li impedirà di condurre a termine ciò che disegnano di fare. </p>
<p id="v7"><sup><small>7</small></sup>  Orsù, scendiamo e confondiamo quivi il loro linguaggio, sicché l'uno non capisca il parlare dell'altro!' </p>
<p id="v8"><sup><small>8</small></sup>  Così l'Eterno li disperse di là sulla faccia di tutta la terra, ed essi cessarono di edificare la città. </p>
<p id="v9"><sup><small>9</small></sup>  Perciò a questa fu dato il nome di Babel perché l'Eterno confuse quivi il linguaggio di tutta la terra, e di là l'Eterno li disperse sulla faccia di tutta la terra. </p>
<p id="v10"><sup><small>10</small></sup>  Questa è la posterità di Sem. Sem, all'età di cent'anni, generò Arpacshad, due anni dopo il diluvio. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  E Sem, dopo ch'ebbe generato Arpacshad, visse cinquecent'anni e generò figliuoli e figliuole. </p>
<p id="v12"><sup><small>12</small></sup>  Arpacshad visse trentacinque anni e generò Scelah; e Arpacshad, dopo aver generato Scelah, </p>
<p id="v13"><sup><small>13</small></sup>  visse quattrocento anni e generò figliuoli e figliuole. </p>
<p id="v14"><sup><small>14</small></sup>  Scelah visse trent'anni e generò Eber; </p>
<p id="v15"><sup><small>15</small></sup>  e Scelah, dopo aver generato Eber, visse quattrocentotre anni e generò figliuoli e figliuole. </p>
<p id="v16"><sup><small>16</small></sup>  Eber visse trentaquattro anni e generò Peleg; </p>
<p id="v17"><sup><small>17</small></sup>  ed Eber, dopo aver generato Peleg, visse quattrocentotrent'anni e generò figliuoli e figliuole. </p>
<p id="v18"><sup><small>18</small></sup>  Peleg visse trent'anni e generò Reu; </p>
<p id="v19"><sup><small>19</small></sup>  e Peleg, dopo aver generato Reu, visse duecentonove anni e generò figliuoli e figliuole. </p>
<p id="v20"><sup><small>20</small></sup>  Reu visse trentadue anni e generò Serug; </p>
<p id="v21"><sup><small>21</small></sup>  e Reu, dopo aver generato Serug, visse duecentosette anni e generò figliuoli e figliuole. </p>
<p id="v22"><sup><small>22</small></sup>  Serug visse trent'anni e generò Nahor; </p>
<p id="v23"><sup><small>23</small></sup>  e Serug, dopo aver generato Nahor, visse duecento anni e generò figliuoli e figliuole. </p>
<p id="v24"><sup><small>24</small></sup>  Nahor visse ventinove anni e generò Terah; </p>
<p id="v25"><sup><small>25</small></sup>  e Nahor, dopo aver generato Terah, visse centodiciannove anni e generò figliuoli e figliuole. </p>
<p id="v26"><sup><small>26</small></sup>  Terah visse settant'anni e generò Abramo, Nahor e Haran. </p>
<p id="v27"><sup><small>27</small></sup>  E questa è la posterità di Terah. Terah generò Abramo, Nahor e Haran; e Haran generò Lot. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Haran morì in presenza di Terah suo padre, nel suo paese nativo, in Ur de' Caldei. </p>
<p id="v29"><sup><small>29</small></sup>  E Abramo e Nahor si presero delle mogli: il nome della moglie d'Abramo era Sarai; e il nome della moglie di Nahor, Milca, ch'era figliuola di Haran, padre di Milca e padre di Isca. </p>
<p id="v30"><sup><small>30</small></sup>  E Sarai era sterile; non aveva figliuoli. </p>
<p id="v31"><sup><small>31</small></sup>  E Terah prese Abramo, suo figliuolo, e Lot, figliuolo di Haran, cioè figliuolo del suo figliuolo e Sarai sua nuora, moglie d'Abramo suo figliuolo, e uscirono insieme da Ur de' Caldei per andare nel paese di Canaan; e, giunti a Charan, dimorarono quivi. <sup id="cite4"><a href="#fn4">[4]</a></sup></p>
<p id="v32"><sup><small>32</small></sup>  E il tempo che Terah visse fu duecentocinque anni; poi Terah morì in Charan. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/10">Genesi - Capitolo 10</a></td>
        <td><a href="/it/Bible/Genesis/Index">Indice</a></td>
        <td><a href="/it/Bible/Genesis/12">Genesi - Capitolo 12</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 11:1-9 <i>Torre di Babele</i>: <a href="/it/The_Urantia_Book/77#p3_1">LU 77:3.1</a>.  <i>Una sola lingua</i>: <a href="/it/The_Urantia_Book/81#p6_18">LU 81:6.18</a>. </li>
  <li id="fn2"><a href="#cite2">↑</a> 11:10-26 <i>Lunghezza della vita</i>: <a href="/it/The_Urantia_Book/77#p2_11">LU 77:2.11</a>.  <i>Discendenza ebraica</i>: <a href="/it/The_Urantia_Book/74#p8_10">LU 74:8.10</a>.  <i>Genealogia</i>: <a href="/it/The_Urantia_Book/78#p7_3">LU 78:7.3</a>. </li>
  <li id="fn3"><a href="#cite3">↑</a> 11:27-31 <i>Ur, luogo di nascita di Abramo</i>: <a href="/it/The_Urantia_Book/133#p9_2">LU 133:9.2</a>. </li>
  <li id="fn4"><a href="#cite4">↑</a> 11:31 <i>Abram lascia Ur</i>: <a href="/it/The_Urantia_Book/142#p3_4">LU 142:3.4</a>. </li>
  <li id="fn5"><a href="#cite5">↑</a> 11:32 <i>Morte di Terah</i>: <a href="/it/The_Urantia_Book/93#p5_5">LU 93:5.5</a>. </li>
</ol>
</div>
