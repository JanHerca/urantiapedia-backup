<!--
title: Genesi - Capitolo 9
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Genesis/8">Genesi - Capitolo 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Genesis/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Genesis/10">Genesi - Capitolo 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  E Dio benedisse Noè e i suoi figliuoli, e disse loro: 'Crescete, moltiplicate, e riempite la terra. </p>
<p id="v2"><sup><small>2</small></sup>  E avranno timore e spavento di voi tutti gli animali della terra e tutti gli uccelli del cielo. Essi son dati in poter vostro con tutto ciò che striscia sulla terra e con tutti i pesci del mare. </p>
<p id="v3"><sup><small>3</small></sup>  Tutto ciò che si muove ed ha vita vi servirà di cibo; io vi do tutto questo, come l'erba verde; </p>
<p id="v4"><sup><small>4</small></sup>  ma non mangerete carne con la vita sua, cioè col suo sangue. </p>
<p id="v5"><sup><small>5</small></sup>  E, certo, io chiederò conto del vostro sangue, del sangue delle vostre vite; ne chiederò conto ad ogni animale; e chiederò conto della vita dell'uomo alla mano dell'uomo, alla mano d'ogni suo fratello. </p>
<p id="v6"><sup><small>6</small></sup>  Il sangue di chiunque spargerà il sangue dell'uomo sarà sparso dall'uomo, perché Dio ha fatto l'uomo a immagine sua. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Voi dunque crescete e moltiplicate; spandetevi sulla terra, e moltiplicate in essa'. </p>
<p id="v8"><sup><small>8</small></sup>  Poi Dio parlò a Noè e ai suoi figliuoli con lui, dicendo: </p>
<p id="v9"><sup><small>9</small></sup>  'Quanto a me, ecco, stabilisco il mio patto con voi e con la vostra progenie dopo voi, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  e con tutti gli esseri viventi che sono con voi: uccelli, bestiame, e tutti gli animali della terra con voi; da tutti quelli che sono usciti dall'arca, a tutti quanti gli animali della terra. </p>
<p id="v11"><sup><small>11</small></sup>  Io stabilisco il mio patto con voi, e nessuna carne sarà più sterminata dalle acque del diluvio, e non ci sarà più diluvio per distruggere la terra'. </p>
<p id="v12"><sup><small>12</small></sup>  E Dio disse: 'Ecco il segno del patto che io fo tra me e voi e tutti gli esseri viventi che sono con voi, per tutte le generazioni a venire. </p>
<p id="v13"><sup><small>13</small></sup>  Io pongo il mio arco nella nuvola, e servirà di segno del patto fra me e la terra. </p>
<p id="v14"><sup><small>14</small></sup>  E avverrà che quando avrò raccolto delle nuvole al disopra della terra, l'arco apparirà nelle nuvole, </p>
<p id="v15"><sup><small>15</small></sup>  e io mi ricorderò del mio patto fra me e voi e ogni essere vivente d'ogni carne, e le acque non diventeranno più un diluvio per distruggere ogni carne. </p>
<p id="v16"><sup><small>16</small></sup>  L'arco dunque sarà nelle nuvole, e io lo guarderò per ricordarmi del patto perpetuo fra Dio e ogni essere vivente, di qualunque carne che è sulla terra'. </p>
<p id="v17"><sup><small>17</small></sup>  E Dio disse a Noè: 'Questo è il segno del patto che io ho stabilito fra me e ogni carne che è sulla terra'. </p>
<p id="v18"><sup><small>18</small></sup>  E i figliuoli di Noè che uscirono dall'arca furono Sem, Cam e Jafet; e Cam è il padre di Canaan. </p>
<p id="v19"><sup><small>19</small></sup>  Questi sono i tre figliuoli di Noè; e da loro fu popolata tutta la terra. </p>
<p id="v20"><sup><small>20</small></sup>  Or Noè, ch'era agricoltore, cominciò a piantar la vigna; </p>
<p id="v21"><sup><small>21</small></sup>  e bevve del vino e s'inebriò e si scoperse in mezzo alla sua tenda. </p>
<p id="v22"><sup><small>22</small></sup>  E Cam, padre di Canaan, vide la nudità del padre suo, e andò a dirlo fuori, ai suoi fratelli. </p>
<p id="v23"><sup><small>23</small></sup>  Ma Sem e Jafet presero il suo mantello, se lo misero assieme sulle spalle, e, camminando all'indietro, coprirono la nudità del loro padre; e siccome aveano la faccia vòlta alla parte opposta, non videro la nudità del loro padre. </p>
<p id="v24"><sup><small>24</small></sup>  E quando Noè si svegliò dalla sua ebbrezza, seppe quello che gli avea fatto il suo figliuolo minore, e disse: </p>
<p id="v25"><sup><small>25</small></sup>  'Maledetto sia Canaan! Sia servo dei servi de' suoi fratelli!' E disse ancora: </p>
<p id="v26"><sup><small>26</small></sup>  'Benedetto sia l'Eterno, l'Iddio di Sem, e sia Canaan suo servo! </p>
<p id="v27"><sup><small>27</small></sup>  Iddio estenda Jafet, ed abiti egli nelle tende di Sem, e sia Canaan suo servo!' </p>
<p id="v28"><sup><small>28</small></sup>  E Noè visse, dopo il diluvio, trecentocinquant'anni. </p>
<p id="v29"><sup><small>29</small></sup>  E tutto il tempo che Noè visse fu novecentocinquant'anni; poi morì. <sup id="cite4"><a href="#fn4">[4]</a></sup></p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 9:6 <i>A immagine di Dio</i>: <a href="/it/The_Urantia_Book/1#p3_1">LU 1:3.1</a>.  <i>L'uomo fatto a immagine di Dio</i>: <a href="/it/The_Urantia_Book/3#p4_7">LU 3:4.7</a>.  <i>L'uomo a immagine di Dio</i>: <a href="/it/The_Urantia_Book/32#p2_8">LU 32:2.8</a>.  <i>Versa sangue, viene versato cibo</i>: <a href="/it/The_Urantia_Book/74#p7_6">LU 74:7.6</a>.  <i>Immagine di Dio</i>: <a href="/it/The_Urantia_Book/108#p6_3">LU 108:6.3</a>.  <i>L'uomo è a immagine di Dio</i>: <a href="/it/The_Urantia_Book/117#p3_5">LU 117:3.5</a>. </li>
  <li id="fn2"><a href="#cite2">↑</a> 9:9,11 <i>L'alleanza sostituisce il timore</i>: <a href="/it/The_Urantia_Book/89#p8_4">LU 89:8.4</a>. </li>
  <li id="fn3"><a href="#cite3">↑</a> 9:9-17 <i>Arcobaleno</i>: <a href="/it/The_Urantia_Book/85#p4_2">LU 85:4.2</a>. </li>
  <li id="fn4"><a href="#cite4">↑</a> 9:29 <i>Lunghezza della vita</i>: <a href="/it/The_Urantia_Book/77#p2_11">LU 77:2.11</a>. </li>
</ol>
</div>
