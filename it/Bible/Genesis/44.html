<!--
title: Genesi - Capitolo 44
description: 
published: true
date: 2023-11-8T21:45:54Z
tags: bible, bible—genesis
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Genesis/43">
          <span class="mdi mdi-arrow-left-drop-circle"></span><span class="pl-2">Genesi - Capitolo 43</span>
        </a>
        </td>
        <td>
        <a href="/it/Bible/Genesis/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Genesis/45">
          <span class="pr-2">Genesi - Capitolo 45</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Giuseppe dette quest'ordine al suo maestro di casa: 'Riempi i sacchi di questi uomini di tanti viveri quanti ne posson portare, e metti il danaro di ciascun d'essi alla bocca del suo sacco. </p>
<p id="v2"><sup><small>2</small></sup>  E metti la mia coppa, la coppa d'argento, alla bocca del sacco del più giovine, assieme al danaro del suo grano'. Ed egli fece come Giuseppe avea detto. </p>
<p id="v3"><sup><small>3</small></sup>  La mattina, non appena fu giorno, quegli uomini furon fatti partire coi loro asini. </p>
<p id="v4"><sup><small>4</small></sup>  E quando furono usciti dalla città e non erano ancora lontani, Giuseppe disse al suo maestro di casa: 'Lèvati, va' dietro a quegli uomini; e quando li avrai raggiunti, di' loro: Perché avete reso mal per bene? </p>
<p id="v5"><sup><small>5</small></sup>  Non è quella la coppa nella quale il mio signore beve, e della quale si serve per indovinare? Avete fatto male a far questo!' </p>
<p id="v6"><sup><small>6</small></sup>  Egli li raggiunse, e disse loro quelle parole. </p>
<p id="v7"><sup><small>7</small></sup>  Ed essi gli risposero: 'Perché il mio signore ci rivolge parole come queste? Iddio preservi i tuoi servitori dal fare una tal cosa! </p>
<p id="v8"><sup><small>8</small></sup>  Ecco, noi t'abbiam riportato dal paese di Canaan il danaro che avevam trovato alla bocca de' nostri sacchi; come dunque avremmo rubato dell'argento e dell'oro dalla casa del tuo signore? </p>
<p id="v9"><sup><small>9</small></sup>  Quello de' tuoi servitori presso il quale si troverà la coppa, sia messo a morte; e noi pure saremo schiavi del tuo signore!' </p>
<p id="v10"><sup><small>10</small></sup>  Ed egli disse: 'Ebbene, sia fatto come dite: colui presso il quale essa sarà trovata, sarà mio schiavo; e voi sarete innocenti'. </p>
<p id="v11"><sup><small>11</small></sup>  In tutta fretta, ognuno d'essi mise giù il suo sacco a terra, e ciascuno aprì il suo. </p>
<p id="v12"><sup><small>12</small></sup>  Il maestro di casa li frugò, cominciando da quello del maggiore, per finire con quello del più giovane; e la coppa fu trovata nel sacco di Beniamino. </p>
<p id="v13"><sup><small>13</small></sup>  Allora quelli si stracciarono le vesti, ognuno ricaricò il suo asino, e tornarono alla città. </p>
<p id="v14"><sup><small>14</small></sup>  Giuda e i suoi fratelli arrivarono alla casa di Giuseppe, il quale era ancora quivi; e si gettarono in terra dinanzi a lui. </p>
<p id="v15"><sup><small>15</small></sup>  E Giuseppe disse loro: 'Che azione è questa che avete fatta? Non lo sapete che un uomo come me ha potere d'indovinare?' Giuda rispose: </p>
<p id="v16"><sup><small>16</small></sup>  'Che diremo al mio signore? quali parole useremo? o come ci giustificheremo? Dio ha ritrovato l'iniquità de' tuoi servitori. Ecco, siamo schiavi del mio signore: tanto noi, quanto colui in mano del quale è stata trovata la coppa'. </p>
<p id="v17"><sup><small>17</small></sup>  Ma Giuseppe disse: 'Mi guardi Iddio dal far questo! L'uomo in man del quale è stata trovata la coppa, sarà mio schiavo; quanto a voi, risalite in pace dal padre vostro'. </p>
<p id="v18"><sup><small>18</small></sup>  Allora Giuda s'accostò a Giuseppe, e disse: 'Di grazia, signor mio, permetti al tuo servitore di far udire una parola al mio signore, e non s'accenda l'ira tua contro il tuo servitore! poiché tu sei come Faraone. </p>
<p id="v19"><sup><small>19</small></sup>  Il mio signore interrogò i suoi servitori, dicendo: Avete voi padre o fratello? </p>
<p id="v20"><sup><small>20</small></sup>  e noi rispondemmo al mio signore: Abbiamo un padre ch'è vecchio, con un giovane figliuolo, natogli nella vecchiaia; il fratello di questo è morto, talché egli è rimasto solo de' figli di sua madre; e suo padre l'ama. </p>
<p id="v21"><sup><small>21</small></sup>  Allora tu dicesti ai tuoi servitori: Menatemelo, perch'io lo vegga co' miei occhi. </p>
<p id="v22"><sup><small>22</small></sup>  E noi dicemmo al mio signore: Il fanciullo non può lasciare suo padre; perché, se lo lasciasse, suo padre morrebbe. </p>
<p id="v23"><sup><small>23</small></sup>  E tu dicesti ai tuoi servitori: Se il vostro fratello più giovine non scende con voi, voi non vedrete più la mia faccia. </p>
<p id="v24"><sup><small>24</small></sup>  E come fummo risaliti a mio padre, tuo servitore, gli riferimmo le parole del mio signore. </p>
<p id="v25"><sup><small>25</small></sup>  Poi nostro padre disse: Tornate a comprarci un po' di viveri. </p>
<p id="v26"><sup><small>26</small></sup>  E noi rispondemmo: Non possiamo scender laggiù; se il nostro fratello più giovine verrà con noi, scenderemo; perché non possiamo veder la faccia di quell'uomo, se il nostro fratello più giovine non è con noi. </p>
<p id="v27"><sup><small>27</small></sup>  E mio padre, tuo servitore, ci rispose: Voi sapete che mia moglie mi partorì due figliuoli; </p>
<p id="v28"><sup><small>28</small></sup>  l'un d'essi si partì da me, e io dissi: Certo egli è stato sbranato; e non l'ho più visto da allora; </p>
<p id="v29"><sup><small>29</small></sup>  e se mi togliete anche questo, e se gli avviene qualche disgrazia, voi farete scendere con dolore la mia canizie nel soggiorno de' morti. </p>
<p id="v30"><sup><small>30</small></sup>  Or dunque, quando giungerò da mio padre, tuo servitore, se il fanciullo, all'anima del quale la sua è legata, non è con noi, </p>
<p id="v31"><sup><small>31</small></sup>  avverrà che, come avrà veduto che il fanciullo non c'è, egli morrà; e i tuoi servitori avranno fatto scendere con cordoglio la canizie del tuo servitore nostro padre nel soggiorno de' morti. </p>
<p id="v32"><sup><small>32</small></sup>  Ora, siccome il tuo servitore s'è reso garante del fanciullo presso mio padre, e gli ha detto: Se non te lo riconduco sarò per sempre colpevole verso mio padre, </p>
<p id="v33"><sup><small>33</small></sup>  deh, permetti ora che il tuo servitore rimanga schiavo del mio signore, invece del fanciullo, e che il fanciullo se ne torni coi suoi fratelli. </p>
<p id="v34"><sup><small>34</small></sup>  Perché, come farei a risalire da mio padre senz'aver meco il fanciullo? Ah, ch'io non vegga il dolore che ne verrebbe a mio padre!' </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Genesis/43">
          <span class="mdi mdi-arrow-left-drop-circle"></span><span class="pl-2">Genesi - Capitolo 43</span>
        </a>
        </td>
        <td>
        <a href="/it/Bible/Genesis/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Genesis/45">
          <span class="pr-2">Genesi - Capitolo 45</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
