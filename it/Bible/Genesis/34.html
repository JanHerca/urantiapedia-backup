<!--
title: Genesi - Capitolo 34
description: 
published: true
date: 2023-11-8T21:45:54Z
tags: bible, bible—genesis
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Genesis/33">
          <span class="mdi mdi-arrow-left-drop-circle"></span><span class="pl-2">Genesi - Capitolo 33</span>
        </a>
        </td>
        <td>
        <a href="/it/Bible/Genesis/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Genesis/35">
          <span class="pr-2">Genesi - Capitolo 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Dina, la figliuola che Lea aveva partorito a Giacobbe, uscì per vedere le figliuole del paese. </p>
<p id="v2"><sup><small>2</small></sup>  E Sichem, figliuolo di Hemor lo Hivveo, principe del paese, vedutala, la rapì, si giacque con lei, e la violentò. </p>
<p id="v3"><sup><small>3</small></sup>  E l'anima sua s'appassionò per Dina, figliuola di Giacobbe; egli amò la fanciulla, e parlò al cuore di lei. </p>
<p id="v4"><sup><small>4</small></sup>  Poi disse a Hemor suo padre: 'Dammi questa fanciulla per moglie'. </p>
<p id="v5"><sup><small>5</small></sup>  Or Giacobbe udì ch'egli avea disonorato la sua figliuola Dina; e come i suoi figliuoli erano ai campi col suo bestiame, Giacobbe si tacque finché non furon tornati. </p>
<p id="v6"><sup><small>6</small></sup>  E Hemor, padre di Sichem, si recò da Giacobbe per parlargli. </p>
<p id="v7"><sup><small>7</small></sup>  E i figliuoli di Giacobbe, com'ebbero udito il fatto, tornarono dai campi; e questi uomini furono addolorati e fortemente adirati perché costui aveva commessa un'infamia in Israele, giacendosi con la figliuola di Giacobbe: cosa che non era da farsi. </p>
<p id="v8"><sup><small>8</small></sup>  Ed Hemor parlò loro, dicendo: 'L'anima del mio figliuolo Sichem s'è unita strettamente alla vostra figliuola; deh, dategliela per moglie; </p>
<p id="v9"><sup><small>9</small></sup>  e imparentatevi con noi; dateci le vostre figliuole, e prendetevi le figliuole nostre. </p>
<p id="v10"><sup><small>10</small></sup>  Voi abiterete con noi, e il paese sarà a vostra disposizione; dimoratevi, trafficatevi, e acquistatevi delle proprietà'. </p>
<p id="v11"><sup><small>11</small></sup>  Allora Sichem disse al padre e ai fratelli di Dina: 'Fate ch'io trovi grazia agli occhi vostri, e vi darò quel che mi direte. </p>
<p id="v12"><sup><small>12</small></sup>  Imponetemi pure una gran dote e di gran doni; e io ve li darò come mi direte; ma datemi la fanciulla per moglie'. </p>
<p id="v13"><sup><small>13</small></sup>  I figliuoli di Giacobbe risposero a Sichem e ad Hemor suo padre, e parlarono loro con astuzia, perché Sichem avea disonorato Dina loro sorella; </p>
<p id="v14"><sup><small>14</small></sup>  e dissero loro: 'Questa cosa non la possiamo fare; non possiam dare la nostra sorella a uno che non è circonciso; giacché questo, per noi, sarebbe un obbrobrio. </p>
<p id="v15"><sup><small>15</small></sup>  Soltanto a questa condizione acconsentiremo alla vostra richiesta: se vorrete essere come siam noi, circoncidendo ogni maschio tra voi. </p>
<p id="v16"><sup><small>16</small></sup>  Allora vi daremo le nostre figliuole, e noi ci prenderemo le figliuole vostre; abiteremo con voi, e diventeremo un popolo solo. </p>
<p id="v17"><sup><small>17</small></sup>  Ma se non ci volete ascoltare e non vi volete far circoncidere, noi prenderemo la nostra fanciulla e ce ne andremo'. </p>
<p id="v18"><sup><small>18</small></sup>  Le loro parole piacquero ad Hemor e Sichem figliuolo di Hemor. </p>
<p id="v19"><sup><small>19</small></sup>  E il giovane non indugiò a fare la cosa, perché portava affezione alla figliuola di Giacobbe, ed era l'uomo più onorato in tutta la casa di suo padre. </p>
<p id="v20"><sup><small>20</small></sup>  Hemor e Sichem, suo figliuolo, vennero alla porta della loro città, e parlarono alla gente della loro città, dicendo: </p>
<p id="v21"><sup><small>21</small></sup>  'Questa è gente pacifica, qui tra noi; rimanga dunque pure nel paese, e vi traffichi; poiché, ecco, il paese è abbastanza ampio per loro. Noi prenderemo le loro figliuole per mogli, e daremo loro le nostre. </p>
<p id="v22"><sup><small>22</small></sup>  Ma soltanto a questa condizione questa gente acconsentirà ad abitare con noi per formare un popolo solo: che ogni maschio fra noi sia circonciso, come son circoncisi loro. </p>
<p id="v23"><sup><small>23</small></sup>  Il loro bestiame, le loro sostanze, tutti i loro animali non saran nostri? Acconsentiamo alla loro domanda ed essi abiteranno con noi'. </p>
<p id="v24"><sup><small>24</small></sup>  E tutti quelli che uscivano dalla porta della città diedero ascolto ad Hemor e a Sichem suo figliuolo; e ogni maschio fu circonciso: ognuno di quelli che uscivano dalla porta della città. </p>
<p id="v25"><sup><small>25</small></sup>  Or avvenne che il terzo giorno, mentre quelli eran sofferenti, due de' figliuoli di Giacobbe, Simeone e Levi, fratelli di Dina, presero ciascuno la propria spada, assalirono la città che si tenea sicura, e uccisero tutti i maschi. </p>
<p id="v26"><sup><small>26</small></sup>  Passarono anche a fil di spada Hemor e Sichem suo figliuolo, presero Dina dalla casa di Sichem, e uscirono. </p>
<p id="v27"><sup><small>27</small></sup>  I figliuoli di Giacobbe si gettarono sugli uccisi e saccheggiarono la città, perché la loro sorella era stata disonorata; </p>
<p id="v28"><sup><small>28</small></sup>  presero i loro greggi, i loro armenti, i loro asini, quello che era in città, e quello che era per i campi, </p>
<p id="v29"><sup><small>29</small></sup>  e portaron via come bottino tutte le loro ricchezze, tutti i loro piccoli bambini, le loro mogli, e tutto quello che si trovava nelle case. </p>
<p id="v30"><sup><small>30</small></sup>  Allora Giacobbe disse a Simeone ed a Levi: 'Voi mi date grande affanno, mettendomi in cattivo odore presso gli abitanti del paese, presso i Cananei ed i Ferezei. Ed io non ho che poca gente; essi si raduneranno contro di me e mi daranno addosso, e sarò distrutto: io con la mia casa'. </p>
<p id="v31"><sup><small>31</small></sup>  Ed essi risposero: 'Dovrà la nostra sorella esser trattata come una meretrice?' </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Genesis/33">
          <span class="mdi mdi-arrow-left-drop-circle"></span><span class="pl-2">Genesi - Capitolo 33</span>
        </a>
        </td>
        <td>
        <a href="/it/Bible/Genesis/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Genesis/35">
          <span class="pr-2">Genesi - Capitolo 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
