<!--
title: Genesi - Capitolo 28
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Genesis/27">Genesi - Capitolo 27</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Genesis/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Genesis/29">Genesi - Capitolo 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora Isacco chiamò Giacobbe, lo benedisse e gli diede quest'ordine: 'Non prender moglie tra le figliuole di Canaan. </p>
<p id="v2"><sup><small>2</small></sup>  Lèvati, vattene in Paddan-Aram, alla casa di Bethuel, padre di tua madre, e prenditi moglie di là, tra le figliuole di Labano, fratello di tua madre. </p>
<p id="v3"><sup><small>3</small></sup>  E l'Iddio onnipotente ti benedica, ti renda fecondo e ti moltiplichi, in guisa che tu diventi un'assemblea di popoli, <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  e ti dia la benedizione d'Abrahamo: a te, e alla tua progenie con te; affinché tu possegga il paese dove sei andato peregrinando, e che Dio donò ad Abrahamo'. </p>
<p id="v5"><sup><small>5</small></sup>  E Isacco fece partire Giacobbe, il quale se n'andò in Paddan-Aram da Labano, figliuolo di Bethuel, l'Arameo, fratello di Rebecca, madre di Giacobbe e di Esaù. </p>
<p id="v6"><sup><small>6</small></sup>  Or Esaù vide che Isacco avea benedetto Giacobbe e l'avea mandato in Paddan-Aram perché vi prendesse moglie; e che, benedicendolo, gli avea dato quest'ordine: 'Non prender moglie tra le figliuole di Canaan', </p>
<p id="v7"><sup><small>7</small></sup>  e che Giacobbe aveva ubbidito a suo padre e a sua madre, e se n'era andato in Paddan-Aram. </p>
<p id="v8"><sup><small>8</small></sup>  Ed Esaù s'accorse che le figliuole di Canaan dispiacevano ad Isacco suo padre; </p>
<p id="v9"><sup><small>9</small></sup>  e andò da Ismaele, e prese per moglie, oltre quelle che aveva già, Mahalath, figliuola d'Ismaele, figliuolo d'Abrahamo, sorella di Nebaioth. </p>
<p id="v10"><sup><small>10</small></sup>  Or Giacobbe partì da Beer-Sceba e se n'andò verso Charan. </p>
<p id="v11"><sup><small>11</small></sup>  Capitò in un certo luogo, e vi passò la notte, perché il sole era già tramontato. Prese una delle pietre del luogo, la pose come suo capezzale e si coricò quivi. </p>
<p id="v12"><sup><small>12</small></sup>  E sognò; ed ecco una scala appoggiata sulla terra, la cui cima toccava il cielo; ed ecco gli angeli di Dio, che salivano e scendevano per la scala. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  E l'Eterno stava al disopra d'essa, e gli disse: 'Io sono l'Eterno, l'Iddio d'Abrahamo tuo padre e l'Iddio d'Isacco; la terra sulla quale tu stai coricato, io la darò a te e alla tua progenie; </p>
<p id="v14"><sup><small>14</small></sup>  e la tua progenie sarà come la polvere della terra, e tu ti estenderai ad occidente e ad oriente, a settentrione e a mezzodì; e tutte le famiglie della terra saranno benedette in te e nella tua progenie. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Ed ecco, io son teco, e ti guarderò dovunque tu andrai, e ti ricondurrò in questo paese; poiché io non ti abbandonerò prima d'aver fatto quello che t'ho detto'. </p>
<p id="v16"><sup><small>16</small></sup>  E come Giacobbe si fu svegliato dal suo sonno, disse: 'Certo, l'Eterno è in questo luogo ed io non lo sapevo!' </p>
<p id="v17"><sup><small>17</small></sup>  Ed ebbe paura, e disse: 'Com'è tremendo questo luogo! Questa non è altro che la casa di Dio, e questa è la porta del cielo!' </p>
<p id="v18"><sup><small>18</small></sup>  E Giacobbe si levò la mattina di buon'ora, prese la pietra che avea posta come suo capezzale, la eresse in monumento, e versò dell'olio sulla sommità d'essa. <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  E pose nome a quel luogo Bethel; ma, prima, il nome della città era Luz. </p>
<p id="v20"><sup><small>20</small></sup>  E Giacobbe fece un voto, dicendo: 'Se Dio è meco, se mi guarda durante questo viaggio che fo, se mi dà pane da mangiare e vesti da coprirmi, </p>
<p id="v21"><sup><small>21</small></sup>  e se ritorno sano e salvo alla casa del padre mio, l'Eterno sarà il mio Dio; </p>
<p id="v22"><sup><small>22</small></sup>  e questa pietra che ho eretta in monumento, sarà la casa di Dio; e di tutto quello che tu darai a me, io, certamente, darò a te la decima'. <sup id="cite6"><a href="#fn6">[6]</a></sup></p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 28:3 <i>El Shaddai, divinità creatrice</i>: <a href="/it/The_Urantia_Book/142#p3_5">LU 142:3.5</a>.  <i>L'Onnipotente</i>: <a href="/it/The_Urantia_Book/131#p10_6">LU 131:10.6</a>.  <i>El Shaddai</i>: <a href="/it/The_Urantia_Book/96#p1_5">LU 96:1.5</a>. </li>
  <li id="fn2"><a href="#cite2">↑</a> 28:12 <i>Angeli che salgono e scendono</i>: <a href="/it/The_Urantia_Book/167#p7_4">LU 167:7.4</a>. </li>
  <li id="fn3"><a href="#cite3">↑</a> 28:12-16 <i>Dio che «parla» nei sogni</i>: <a href="/it/The_Urantia_Book/86#p5_7">LU 86:5.7</a>. </li>
  <li id="fn4"><a href="#cite4">↑</a> 28:14 <i>Tutte le famiglie saranno benedette</i>: <a href="/it/The_Urantia_Book/190#p5_4">LU 190:5.4</a>. </li>
  <li id="fn5"><a href="#cite5">↑</a> 28:18 <i>La pietra di Giacobbe</i>: <a href="/it/The_Urantia_Book/85#p1_1">LU 85:1.1</a>. </li>
  <li id="fn6"><a href="#cite6">↑</a> 28:22 <i>Sistema delle decime</i>: <a href="/it/The_Urantia_Book/93#p3_1">LU 93:3.1</a>.  <i>Pietra eretta a colonna</i>: <a href="/it/The_Urantia_Book/88#p2_3">LU 88:2.3</a>. </li>
</ol>
</div>
