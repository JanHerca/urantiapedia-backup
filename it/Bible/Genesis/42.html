<!--
title: Genesi - Capitolo 42
description: 
published: true
date: 2022-10-7T1:7:41Z
tags: bible, bible—genesis
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/41">Genesi - Capitolo 41</a></td>
        <td><a href="/it/Bible/Genesis/Index">Indice</a></td>
        <td><a href="/it/Bible/Genesis/43">Genesi - Capitolo 43</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Giacobbe, vedendo che c'era del grano in Egitto, disse ai suoi figliuoli: 'Perché vi state a guardare l'un l'altro?' </p>
<p id="v2"><sup><small>2</small></sup>  Poi disse: 'Ecco, ho sentito dire che c'è del grano in Egitto; scendete colà per comprarcene, onde possiam vivere e non abbiamo a morire'. </p>
<p id="v3"><sup><small>3</small></sup>  E dieci de' fratelli di Giuseppe scesero in Egitto per comprarvi del grano. </p>
<p id="v4"><sup><small>4</small></sup>  Ma Giacobbe non mandò Beniamino, fratello di Giuseppe, coi suoi fratelli, perché diceva: 'Che non gli abbia a succedere qualche disgrazia!' </p>
<p id="v5"><sup><small>5</small></sup>  E i figliuoli d'Israele giunsero per comprare del grano in mezzo agli altri, che pur venivano; poiché nel paese di Canaan c'era la carestia. </p>
<p id="v6"><sup><small>6</small></sup>  Or Giuseppe era colui che comandava nel paese; era lui che vendeva il grano a tutta la gente del paese; e i fratelli di Giuseppe vennero, e si prostrarono dinanzi a lui con la faccia a terra. </p>
<p id="v7"><sup><small>7</small></sup>  E Giuseppe vide i suoi fratelli e li riconobbe, ma fece lo straniero davanti a loro, e parlò loro aspramente, e disse loro: 'Donde venite?' Ed essi risposero: 'Dal paese di Canaan per comprar de' viveri'. </p>
<p id="v8"><sup><small>8</small></sup>  E Giuseppe riconobbe i suoi fratelli, ma essi non riconobbero lui. </p>
<p id="v9"><sup><small>9</small></sup>  E Giuseppe si ricordò de' sogni che aveva avuti intorno a loro, e disse: 'Voi siete delle spie! Siete venuti per vedere i luoghi sforniti del paese!' </p>
<p id="v10"><sup><small>10</small></sup>  Ed essi a lui: 'No, signor mio; i tuoi servitori son venuti a comprar de' viveri. </p>
<p id="v11"><sup><small>11</small></sup>  Siamo tutti figliuoli d'uno stesso uomo; siamo gente sincera; i tuoi servitori non son delle spie'. </p>
<p id="v12"><sup><small>12</small></sup>  Ed egli disse loro: 'No, siete venuti per vedere i luoghi sforniti del paese!' </p>
<p id="v13"><sup><small>13</small></sup>  E quelli risposero: 'Noi, tuoi servitori, siamo dodici fratelli, figliuoli d'uno stesso uomo, del paese di Canaan. Ed ecco, il più giovane è oggi con nostro padre e uno non è più'. </p>
<p id="v14"><sup><small>14</small></sup>  E Giuseppe disse loro: 'La cosa è come v'ho detto; siete delle spie! </p>
<p id="v15"><sup><small>15</small></sup>  Ecco come sarete messi alla prova: Per la vita di Faraone, non uscirete di qui prima che il vostro fratello più giovane sia venuto qua. </p>
<p id="v16"><sup><small>16</small></sup>  Mandate uno di voi a prendere il vostro fratello; e voi resterete qui in carcere, perché le vostre parole siano messe alla prova, e si vegga se c'è del vero in voi; se no, per la vita di Faraone, siete delle spie!' </p>
<p id="v17"><sup><small>17</small></sup>  E li mise assieme in prigione per tre giorni. </p>
<p id="v18"><sup><small>18</small></sup>  Il terzo giorno, Giuseppe disse loro: 'Fate questo, e vivrete; io temo Iddio! </p>
<p id="v19"><sup><small>19</small></sup>  Se siete gente sincera, uno di voi fratelli resti qui incatenato nella vostra prigione; e voi, andate, portate del grano per la necessità delle vostre famiglie; </p>
<p id="v20"><sup><small>20</small></sup>  e menatemi il vostro fratello più giovine; così le vostre parole saranno verificate, e voi non morrete'. Ed essi fecero così. </p>
<p id="v21"><sup><small>21</small></sup>  E si dicevano l'uno all'altro: 'Sì, noi fummo colpevoli verso il nostro fratello, giacché vedemmo l'angoscia dell'anima sua quando egli ci supplicava, e noi non gli demmo ascolto! Ecco perché ci viene addosso quest'angoscia'. </p>
<p id="v22"><sup><small>22</small></sup>  E Ruben rispose loro, dicendo: 'Non ve lo dicevo io: Non commettete questo peccato contro il fanciullo? Ma voi non mi voleste dare ascolto. Perciò, ecco, che il suo sangue ci è ridomandato'. </p>
<p id="v23"><sup><small>23</small></sup>  Or quelli non sapevano che Giuseppe li capiva, perché fra lui e loro c'era un interprete. </p>
<p id="v24"><sup><small>24</small></sup>  Ed egli s'allontanò da essi, e pianse. Poi tornò, parlò loro, e prese di fra loro Simeone, che fece incatenare sotto i loro occhi. </p>
<p id="v25"><sup><small>25</small></sup>  Poi Giuseppe ordinò che s'empissero di grano i loro sacchi, che si rimettesse il danaro di ciascuno nel suo sacco, e che si dessero loro delle provvisioni per il viaggio. E così fu fatto. </p>
<p id="v26"><sup><small>26</small></sup>  Ed essi caricarono il loro grano sui loro asini, e se ne andarono. </p>
<p id="v27"><sup><small>27</small></sup>  Or l'un d'essi aprì il suo sacco per dare del foraggio al suo asino, nel luogo ove pernottavano, e vide il suo danaro ch'era alla bocca del sacco; </p>
<p id="v28"><sup><small>28</small></sup>  e disse ai suoi fratelli: 'Il mio danaro m'è stato restituito, ed eccolo qui nel mio sacco'. Allora il cuore venne loro meno, e, tremando, dicevano l'uno all'altro: 'Che è mai questo che Dio ci ha fatto?' </p>
<p id="v29"><sup><small>29</small></sup>  E vennero a Giacobbe, loro padre, nel paese di Canaan, e gli raccontarono tutto quello ch'era loro accaduto, dicendo: </p>
<p id="v30"><sup><small>30</small></sup>  'L'uomo ch'è il signor del paese, ci ha parlato aspramente e ci ha trattato da spie del paese. </p>
<p id="v31"><sup><small>31</small></sup>  E noi gli abbiamo detto: Siamo gente sincera; non siamo delle spie; </p>
<p id="v32"><sup><small>32</small></sup>  siamo dodici fratelli, figliuoli di nostro padre; uno non è più, e il più giovine è oggi con nostro padre nel paese di Canaan. </p>
<p id="v33"><sup><small>33</small></sup>  E quell'uomo, signore del paese, ci ha detto: Da questo conoscerò se siete gente sincera; lasciate presso di me uno dei vostri fratelli, prendete quel che vi necessita per le vostre famiglie, partite, e menatemi il vostro fratello più giovine. </p>
<p id="v34"><sup><small>34</small></sup>  Allora conoscerò che non siete delle spie ma gente sincera; io vi renderò il vostro fratello e voi potrete trafficare nel paese'. </p>
<p id="v35"><sup><small>35</small></sup>  Or com'essi vuotavano i loro sacchi, ecco che l'involto del danaro di ciascuno era nel suo sacco; essi e il padre loro videro gl'involti del loro danaro, e furon presi da paura. </p>
<p id="v36"><sup><small>36</small></sup>  E Giacobbe, loro padre, disse: 'Voi m'avete privato dei miei figliuoli! Giuseppe non è più, Simeone non è più, e mi volete togliere anche Beniamino! Tutto questo cade addosso a me!' </p>
<p id="v37"><sup><small>37</small></sup>  E Ruben disse a suo padre: 'Se non te lo rimeno, fa' morire i miei due figliuoli! Affidalo a me, io te lo ricondurrò'. </p>
<p id="v38"><sup><small>38</small></sup>  Ma Giacobbe rispose: 'Il mio figliuolo non scenderà con voi; poiché il suo fratello è morto, e questo solo è rimasto: se gli succedesse qualche disgrazia durante il vostro viaggio, fareste scendere con cordoglio la mia canizie nel soggiorno de' morti'. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/41">Genesi - Capitolo 41</a></td>
        <td><a href="/it/Bible/Genesis/Index">Indice</a></td>
        <td><a href="/it/Bible/Genesis/43">Genesi - Capitolo 43</a></td>
      </tr>
    </tbody>
  </table>
</figure>
