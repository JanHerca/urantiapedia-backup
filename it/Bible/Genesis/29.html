<!--
title: Genesi - Capitolo 29
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Genesis/28">Genesi - Capitolo 28</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Genesis/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Genesis/30">Genesi - Capitolo 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi Giacobbe si mise in cammino e andò nel paese degli Orientali. </p>
<p id="v2"><sup><small>2</small></sup>  E guardò, e vide un pozzo in un campo; ed ecco tre greggi di pecore, giacenti lì presso; poiché a quel pozzo si abbeveravano i greggi; e la pietra sulla bocca del pozzo era grande. </p>
<p id="v3"><sup><small>3</small></sup>  Quivi s'adunavano tutti i greggi; i pastori rotolavan la pietra di sulla bocca del pozzo, abbeveravano le pecore, poi rimettevano al posto la pietra sulla bocca del pozzo. </p>
<p id="v4"><sup><small>4</small></sup>  E Giacobbe disse ai pastori: 'Fratelli miei, di dove siete?' E quelli risposero: 'Siamo di Charan'. </p>
<p id="v5"><sup><small>5</small></sup>  Ed egli disse loro: 'Conoscete voi Labano, figliuolo di Nahor?' Ed essi: 'Lo conosciamo'. </p>
<p id="v6"><sup><small>6</small></sup>  Ed egli disse loro: 'Sta egli bene?' E quelli: 'Sta bene; ed ecco Rachele, sua figliuola, che viene con le pecore'. </p>
<p id="v7"><sup><small>7</small></sup>  Ed egli disse: 'Ecco, è ancora pieno giorno, e non è tempo di radunare il bestiame; abbeverate le pecore e menatele al pascolo'. </p>
<p id="v8"><sup><small>8</small></sup>  E quelli risposero: 'Non possiamo, finché tutti i greggi siano radunati; allora si rotola la pietra di sulla bocca del pozzo, e abbeveriamo le pecore'. </p>
<p id="v9"><sup><small>9</small></sup>  Mentr'egli parlava ancora con loro, giunse Rachele con le pecore di suo padre; poich'ella era pastora. </p>
<p id="v10"><sup><small>10</small></sup>  E quando Giacobbe vide Rachele figliuola di Labano, fratello di sua madre, e le pecore di Labano fratello di sua madre, s'avvicinò, rotolò la pietra di sulla bocca del pozzo, e abbeverò il gregge di Labano fratello di sua madre. </p>
<p id="v11"><sup><small>11</small></sup>  E Giacobbe baciò Rachele, alzò la voce, e pianse. </p>
<p id="v12"><sup><small>12</small></sup>  E Giacobbe fe' sapere a Rachele ch'egli era parente del padre di lei, e ch'era figliuolo di Rebecca. Ed ella corse a dirlo a suo padre. </p>
<p id="v13"><sup><small>13</small></sup>  E appena Labano ebbe udito le notizie di Giacobbe figliuolo della sua sorella, gli corse incontro, l'abbracciò, lo baciò, e lo menò a casa sua. Giacobbe raccontò a Labano tutte queste cose; </p>
<p id="v14"><sup><small>14</small></sup>  e Labano gli disse: 'Tu sei proprio mie ossa e mia carne!' Ed egli dimorò con lui durante un mese. </p>
<p id="v15"><sup><small>15</small></sup>  Poi Labano disse a Giacobbe: 'Perché sei mio parente dovrai tu servirmi per nulla? Dimmi quale dev'essere il tuo salario'. </p>
<p id="v16"><sup><small>16</small></sup>  Or Labano aveva due figliuole: la maggiore si chiamava Lea, e la minore Rachele. </p>
<p id="v17"><sup><small>17</small></sup>  Lea aveva gli occhi delicati, ma Rachele era avvenente e di bell'aspetto. </p>
<p id="v18"><sup><small>18</small></sup>  E Giacobbe amava Rachele, e disse a Labano: 'Io ti servirò sette anni, per Rachele tua figliuola minore'. <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  E Labano rispose: 'È meglio ch'io la dia a te che ad un altr'uomo; sta' con me'. </p>
<p id="v20"><sup><small>20</small></sup>  E Giacobbe servì sette anni per Rachele; e gli parvero pochi giorni, per l'amore che le portava. </p>
<p id="v21"><sup><small>21</small></sup>  E Giacobbe disse a Labano: 'Dammi la mia moglie, poiché il mio tempo è compiuto, ed io andrò da lei'. </p>
<p id="v22"><sup><small>22</small></sup>  Allora Labano radunò tutta la gente del luogo, e fece un convito. </p>
<p id="v23"><sup><small>23</small></sup>  Ma, la sera, prese Lea, sua figliuola, e la menò da Giacobbe, il quale entrò da lei. </p>
<p id="v24"><sup><small>24</small></sup>  E Labano dette la sua serva Zilpa per serva a Lea, sua figliuola. </p>
<p id="v25"><sup><small>25</small></sup>  L'indomani mattina, ecco che era Lea. E Giacobbe disse a Labano: 'Che m'hai fatto? Non è egli per Rachele ch'io t'ho servito? Perché dunque m'hai ingannato?' </p>
<p id="v26"><sup><small>26</small></sup>  E Labano rispose: 'Non è usanza da noi di dare la minore prima della maggiore. Finisci la settimana di questa; </p>
<p id="v27"><sup><small>27</small></sup>  e ti daremo anche l'altra, per il servizio che presterai da me altri sette anni'. </p>
<p id="v28"><sup><small>28</small></sup>  Giacobbe fece così, e finì la settimana di quello sposalizio; poi Labano gli dette in moglie Rachele sua figliuola. </p>
<p id="v29"><sup><small>29</small></sup>  E Labano dette la sua serva Bilha per serva a Rachele, sua figliuola. </p>
<p id="v30"><sup><small>30</small></sup>  E Giacobbe entrò pure da Rachele, ed anche amò Rachele più di Lea, e servì da Labano altri sette anni. </p>
<p id="v31"><sup><small>31</small></sup>  L'Eterno, vedendo che Lea era odiata, la rese feconda; ma Rachele era sterile. </p>
<p id="v32"><sup><small>32</small></sup>  E Lea concepì e partorì un figliuolo, al quale pose nome Ruben; perché disse: 'L'Eterno ha veduto la mia afflizione; e ora il mio marito mi amerà'. </p>
<p id="v33"><sup><small>33</small></sup>  Poi concepì di nuovo e partorì un figliuolo, e disse: 'L'Eterno ha udito ch'io ero odiata, e però m'ha dato anche questo figliuolo'. E lo chiamò Simeone. </p>
<p id="v34"><sup><small>34</small></sup>  E concepì di nuovo e partorì un figliuolo, e disse: 'Questa volta, il mio marito sarà ben unito a me, poiché gli ho partorito tre figliuoli'. Per questo fu chiamato Levi. </p>
<p id="v35"><sup><small>35</small></sup>  E concepì di nuovo e partorì un figliuolo, e disse: 'Questa volta celebrerò l'Eterno'. Perciò gli pose nome Giuda. E cessò d'aver figliuoli. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 29:18-20 <i>Comprare mogli</i>: <a href="/it/The_Urantia_Book/83#p3_2">LU 83:3.2</a>.  <i>Donne come proprietà</i>: <a href="/it/The_Urantia_Book/82#p3_4">LU 82:3.4</a>. </li>
</ol>
</div>
