<!--
title: Genesi - Capitolo 43
description: 
published: true
date: 2022-10-7T1:7:41Z
tags: bible, bible—genesis
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/42">Genesi - Capitolo 42</a></td>
        <td><a href="/it/Bible/Genesis/Index">Indice</a></td>
        <td><a href="/it/Bible/Genesis/44">Genesi - Capitolo 44</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or la carestia era grave nel paese; </p>
<p id="v2"><sup><small>2</small></sup>  e quand'ebbero finito di mangiare il grano che aveano portato dall'Egitto, il padre disse loro: 'Tornate a comprarci un po' di viveri'. </p>
<p id="v3"><sup><small>3</small></sup>  E Giuda gli rispose, dicendo: 'Quell'uomo ce lo dichiarò positivamente: Non vedrete la mia faccia, se il vostro fratello non sarà con voi. </p>
<p id="v4"><sup><small>4</small></sup>  Se tu mandi il nostro fratello con noi, noi scenderemo e ti compreremo dei viveri; </p>
<p id="v5"><sup><small>5</small></sup>  ma, se non lo mandi, non scenderemo; perché quell'uomo ci ha detto: Non vedrete la mia faccia, se il vostro fratello non sarà con voi'. </p>
<p id="v6"><sup><small>6</small></sup>  E Israele disse: 'Perché m'avete fatto questo torto di dire a quell'uomo che avevate ancora un fratello?' </p>
<p id="v7"><sup><small>7</small></sup>  Quelli risposero: 'Quell'uomo c'interrogò partitamente intorno a noi e al nostro parentado, dicendo: Vostro padre vive egli ancora? Avete qualche altro fratello? E noi gli rispondemmo a tenore delle sue domande. Potevam noi mai sapere che ci avrebbe detto: Fate venire il vostro fratello?' </p>
<p id="v8"><sup><small>8</small></sup>  E Giuda disse a Israele suo padre: 'Lascia venire il fanciullo con me, e ci leveremo e andremo; e noi vivremo e non morremo: né noi, né tu, né i nostri piccini. </p>
<p id="v9"><sup><small>9</small></sup>  Io mi rendo garante di lui; ridomandane conto alla mia mano; se non te lo riconduco e non te lo rimetto davanti, io sarò per sempre colpevole verso di te. </p>
<p id="v10"><sup><small>10</small></sup>  Se non ci fossimo indugiati, a quest'ora saremmo già tornati due volte'. </p>
<p id="v11"><sup><small>11</small></sup>  Allora Israele, loro padre, disse loro: 'Se così è, fate questo: Prendete ne' vostri sacchi delle cose più squisite di questo paese, e portate a quell'uomo un dono: un po' di balsamo, un po' di miele, degli aromi e della mirra, de' pistacchi e delle mandorle; </p>
<p id="v12"><sup><small>12</small></sup>  e pigliate con voi il doppio del danaro, e riportate il danaro che fu rimesso alla bocca de' vostri sacchi; forse fu un errore; </p>
<p id="v13"><sup><small>13</small></sup>  prendete anche il vostro fratello, e levatevi, tornate da quell'uomo; </p>
<p id="v14"><sup><small>14</small></sup>  e l'Iddio onnipotente vi faccia trovar grazia dinanzi a quell'uomo, sì ch'egli vi rilasci l'altro vostro fratello e Beniamino. E se debbo esser privato dei miei figliuoli, ch'io lo sia!' </p>
<p id="v15"><sup><small>15</small></sup>  Quelli presero dunque il dono, presero seco il doppio del danaro, e Beniamino; e, levatisi, scesero in Egitto, e si presentarono dinanzi a Giuseppe. </p>
<p id="v16"><sup><small>16</small></sup>  E come Giuseppe vide Beniamino con loro, disse al suo maestro di casa: 'Conduci questi uomini in casa; macella, e prepara tutto; perché questi uomini mangeranno con me a mezzogiorno'. </p>
<p id="v17"><sup><small>17</small></sup>  E l'uomo fece come Giuseppe aveva ordinato, e li menò in casa di Giuseppe. </p>
<p id="v18"><sup><small>18</small></sup>  E quelli ebbero paura, perché eran menati in casa di Giuseppe, e dissero: 'Siamo menati qui a motivo di quel danaro che ci fu rimesso nei sacchi la prima volta; ei vuol darci addosso, precipitarsi su noi e prenderci come schiavi, coi nostri asini'. </p>
<p id="v19"><sup><small>19</small></sup>  E accostatisi al maestro di casa di Giuseppe, gli parlarono sulla porta della casa, e dissero: </p>
<p id="v20"><sup><small>20</small></sup>  'Scusa, signor mio! noi scendemmo già una prima volta a comprar dei viveri; </p>
<p id="v21"><sup><small>21</small></sup>  e avvenne che, quando fummo giunti al luogo dove pernottammo, aprimmo i sacchi, ed ecco il danaro di ciascun di noi era alla bocca del suo sacco: il nostro danaro del peso esatto; e noi l'abbiam riportato con noi. </p>
<p id="v22"><sup><small>22</small></sup>  E abbiam portato con noi dell'altro danaro per comprar de' viveri; noi non sappiamo chi avesse messo il nostro danaro nei nostri sacchi'. </p>
<p id="v23"><sup><small>23</small></sup>  Ed egli disse: 'Datevi pace, non temete; l'Iddio vostro e l'Iddio del vostro padre ha messo un tesoro nei vostri sacchi. Io ebbi il vostro danaro'. E, fatto uscire Simeone, lo condusse loro. </p>
<p id="v24"><sup><small>24</small></sup>  Quell'uomo li fece entrare in casa di Giuseppe; dette loro dell'acqua, ed essi si lavarono i piedi; ed egli dette del foraggio ai loro asini. </p>
<p id="v25"><sup><small>25</small></sup>  Ed essi prepararono il regalo, aspettando che Giuseppe venisse a mezzogiorno; perché aveano inteso che rimarrebbero quivi a mangiare. </p>
<p id="v26"><sup><small>26</small></sup>  E quando Giuseppe venne a casa, quelli gli porsero il dono che aveano portato seco nella casa, e s'inchinarono fino a terra davanti a lui. </p>
<p id="v27"><sup><small>27</small></sup>  Egli domandò loro come stessero, e disse: 'Vostro padre, il vecchio di cui mi parlaste, sta egli bene? Vive egli ancora?' </p>
<p id="v28"><sup><small>28</small></sup>  E quelli risposero: 'Il padre nostro, tuo servo, sta bene; vive ancora'. E s'inchinarono, e gli fecero riverenza. </p>
<p id="v29"><sup><small>29</small></sup>  Poi Giuseppe alzò gli occhi, vide Beniamino suo fratello, figliuolo della madre sua, e disse: 'È questo il vostro fratello più giovine di cui mi parlaste?' Poi disse a lui: 'Iddio ti sia propizio, figliuol mio!' </p>
<p id="v30"><sup><small>30</small></sup>  E Giuseppe s'affrettò ad uscire, perché le sue viscere s'eran commosse per il suo fratello; e cercava un luogo dove piangere; entrò nella sua camera, e quivi pianse. </p>
<p id="v31"><sup><small>31</small></sup>  Poi si lavò la faccia, ed uscì; si fece forza, e disse: 'Portate il pranzo'. </p>
<p id="v32"><sup><small>32</small></sup>  Fu dunque portato il cibo per lui a parte, e per loro a parte, e per gli Egiziani che mangiavan con loro, a parte; perché gli Egiziani non possono mangiare con gli Ebrei; per gli Egiziani è cosa abominevole. </p>
<p id="v33"><sup><small>33</small></sup>  Ed essi si misero a sedere dinanzi a lui: il primogenito, secondo il suo diritto di primogenitura, e il più giovine secondo la sua età; e si guardavano l'un l'altro con maraviglia. </p>
<p id="v34"><sup><small>34</small></sup>  E Giuseppe fe' loro portare delle vivande che aveva dinanzi; ma la porzione di Beniamino era cinque volte maggiore di quella d'ogni altro di loro. E bevvero, e stettero allegri con lui. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/42">Genesi - Capitolo 42</a></td>
        <td><a href="/it/Bible/Genesis/Index">Indice</a></td>
        <td><a href="/it/Bible/Genesis/44">Genesi - Capitolo 44</a></td>
      </tr>
    </tbody>
  </table>
</figure>
