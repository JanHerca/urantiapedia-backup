<!--
title: Genesi - Capitolo 18
description: 
published: true
date: 2022-10-7T1:7:41Z
tags: bible, bible—genesis
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/17">Genesi - Capitolo 17</a></td>
        <td><a href="/it/Bible/Genesis/Index">Indice</a></td>
        <td><a href="/it/Bible/Genesis/19">Genesi - Capitolo 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno apparve ad Abrahamo alle querce di Mamre, mentre questi sedeva all'ingresso della sua tenda durante il caldo del giorno. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Abrahamo alzò gli occhi, ed ecco che scòrse tre uomini, i quali stavano dinanzi a lui; e come li ebbe veduti, corse loro incontro dall'ingresso della tenda, si prostrò fino a terra e disse: </p>
<p id="v3"><sup><small>3</small></sup>  'Deh, Signor mio, se ho trovato grazia davanti a te, non passare senza fermarti dal tuo servo! </p>
<p id="v4"><sup><small>4</small></sup>  Deh, lasciate che si porti un po' d'acqua; e lavatevi i piedi; e riposatevi sotto quest'albero. </p>
<p id="v5"><sup><small>5</small></sup>  Io andrò a prendere un pezzo di pane, e vi fortificherete il cuore; poi, continuerete il vostro cammino; poiché per questo siete passati presso al vostro servo'. E quelli dissero: 'Fa' come hai detto'. </p>
<p id="v6"><sup><small>6</small></sup>  Allora Abrahamo andò in fretta nella tenda da Sara, e le disse: 'Prendi subito tre misure di fior di farina, impastala, e fa' delle schiacciate'. </p>
<p id="v7"><sup><small>7</small></sup>  Poi Abrahamo corse all'armento, ne tolse un vitello tenero e buono, e lo diede a un servo, il quale s'affrettò a prepararlo. </p>
<p id="v8"><sup><small>8</small></sup>  E prese del burro, del latte e il vitello ch'era stato preparato, e li pose davanti a loro; ed egli se ne stette in piè presso di loro sotto l'albero. E quelli mangiarono. </p>
<p id="v9"><sup><small>9</small></sup>  Poi essi gli dissero: 'Dov'è Sara tua moglie?' Ed egli rispose: 'È là nella tenda'. </p>
<p id="v10"><sup><small>10</small></sup>  E l'altro: 'Tornerò certamente da te fra un anno; ed ecco, Sara tua moglie avrà un figliuolo'. E Sara ascoltava all'ingresso della tenda, ch'era dietro a lui. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Or Abrahamo e Sara eran vecchi, bene avanti negli anni, e Sara non aveva più i corsi ordinari delle donne. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  E Sara rise dentro di sé, dicendo: 'Vecchia come sono, avrei io tali piaceri? e anche il mio signore è vecchio!' </p>
<p id="v13"><sup><small>13</small></sup>  E l'Eterno disse ad Abrahamo: 'Perché mai ha riso Sara, dicendo: Partorirei io per davvero, vecchia come sono? </p>
<p id="v14"><sup><small>14</small></sup>  V'ha egli cosa che sia troppo difficile per l'Eterno? Al tempo fissato, fra un anno, tornerò, e Sara avrà un figliuolo'. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Allora Sara negò, dicendo: 'Non ho riso'; perch'ebbe paura. Ma egli disse: 'Invece, hai riso!' </p>
<p id="v16"><sup><small>16</small></sup>  Poi quegli uomini s'alzarono e volsero gli sguardi verso Sodoma; e Abrahamo andava con loro per accomiatarli. <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  E l'Eterno disse: 'Celerò io ad Abrahamo quello che sto per fare, <sup id="cite8"><a href="#fn8">[8]</a></sup></p>
<p id="v18"><sup><small>18</small></sup>  giacché Abrahamo deve diventare una nazione grande e potente e in lui saran benedette tutte le nazioni della terra? <sup id="cite9"><a href="#fn9">[9]</a></sup></p>
<p id="v19"><sup><small>19</small></sup>  Poiché io l'ho prescelto affinché ordini ai suoi figliuoli, e dopo di sé alla sua casa, che s'attengano alla via dell'Eterno per praticare la giustizia e l'equità, onde l'Eterno ponga ad effetto a pro d'Abrahamo quello che gli ha promesso'. </p>
<p id="v20"><sup><small>20</small></sup>  E l'Eterno disse: 'Siccome il grido che sale da Sodoma e Gomorra è grande e siccome il loro peccato è molto grave, </p>
<p id="v21"><sup><small>21</small></sup>  io scenderò e vedrò se hanno interamente agito secondo il grido che n'è pervenuto a me; e, se così non è, lo saprò'. </p>
<p id="v22"><sup><small>22</small></sup>  E quegli uomini, partitisi di là, s'avviarono verso Sodoma; ma Abrahamo rimase ancora davanti all'Eterno. </p>
<p id="v23"><sup><small>23</small></sup>  E Abrahamo s'accostò e disse: 'Farai tu perire il giusto insieme con l'empio? </p>
<p id="v24"><sup><small>24</small></sup>  Forse ci son cinquanta giusti nella città; farai tu perire anche quelli? o non perdonerai tu a quel luogo per amore de' cinquanta giusti che vi sono? <sup id="cite10"><a href="#fn10">[10]</a></sup></p>
<p id="v25"><sup><small>25</small></sup>  Lungi da te il fare tal cosa! il far morire il giusto con l'empio, in guisa che il giusto sia trattato come l'empio! lungi da te! Il giudice di tutta la terra non farà egli giustizia?' <sup id="cite11"><a href="#fn11">[11]</a></sup></p>
<p id="v26"><sup><small>26</small></sup>  E l'Eterno disse: 'Se trovo nella città di Sodoma cinquanta giusti, perdonerò a tutto il luogo per amor d'essi'. </p>
<p id="v27"><sup><small>27</small></sup>  E Abrahamo riprese e disse: 'Ecco, prendo l'ardire di parlare al Signore, benché io non sia che polvere e cenere; <sup id="cite12"><a href="#fn12">[12]</a></sup></p>
<p id="v28"><sup><small>28</small></sup>  forse, a que' cinquanta giusti ne mancheranno cinque; distruggerai tu tutta la città per cinque di meno?' E l'Eterno: 'Se ve ne trovo quarantacinque, non la distruggerò'. </p>
<p id="v29"><sup><small>29</small></sup>  Abrahamo continuò a parlargli e disse: 'Forse, vi se ne troveranno quaranta'. E l'Eterno: 'Non lo farò, per amor dei quaranta'. </p>
<p id="v30"><sup><small>30</small></sup>  E Abrahamo disse: 'Deh, non si adiri il Signore, ed io parlerò. Forse, vi se ne troveranno trenta'. E l'Eterno: 'Non lo farò, se ve ne trovo trenta'. </p>
<p id="v31"><sup><small>31</small></sup>  E Abrahamo disse: 'Ecco, prendo l'ardire di parlare al Signore; forse, vi se ne troveranno venti'. E l'Eterno: 'Non la distruggerò per amore dei venti'. </p>
<p id="v32"><sup><small>32</small></sup>  E Abrahamo disse: 'Deh, non si adiri il Signore, e io parlerò ancora questa volta soltanto. Forse, vi se ne troveranno dieci'. E l'Eterno: 'Non la distruggerò per amore dei dieci'. </p>
<p id="v33"><sup><small>33</small></sup>  E come l'Eterno ebbe finito di parlare ad Abrahamo, se ne andò. E Abrahamo tornò alla sua dimora. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/17">Genesi - Capitolo 17</a></td>
        <td><a href="/it/Bible/Genesis/Index">Indice</a></td>
        <td><a href="/it/Bible/Genesis/19">Genesi - Capitolo 19</a></td>
      </tr>
    </tbody>
  </table>
</figure>
<h2>Riferimenti</h2>
<div style="column-width: 30em;">
<ol>
  <li id="fn1"><a href="#cite1">↑</a> 18:1,9-10,13 <i>Conversazioni con Melchisedec</i>: <a href="/it/The_Urantia_Book/93#p9_7">LU 93:9.7</a>. </li>
  <li id="fn2"><a href="#cite2">↑</a> 18:1-16 <i>Tre celesti: reale</i>: <a href="/it/The_Urantia_Book/93#p6_7">LU 93:6.7</a>. </li>
  <li id="fn3"><a href="#cite3">↑</a> 18:10-12 <i>La nascita di Isacco</i>: <a href="/it/The_Urantia_Book/93#p9_8">LU 93:9.8</a>. </li>
  <li id="fn4"><a href="#cite4">↑</a> 18:10-14 <i>Nascita di Isacco</i>: <a href="/it/The_Urantia_Book/93#p6_5">LU 93:6.5</a>. </li>
  <li id="fn5"><a href="#cite5">↑</a> 18:11 <i>L'età di Sara</i>: <a href="/it/The_Urantia_Book/93#p9_8">LU 93:9.8</a>.  <i>L'età di Abramo</i>: <a href="/it/The_Urantia_Book/93#p9_8">LU 93:9.8</a>. </li>
  <li id="fn6"><a href="#cite6">↑</a> 18:14 <i>Tutto è possibile ai credenti</i>: <a href="/it/The_Urantia_Book/158#p5_2">LU 158:5.2</a>.  <i>Con Dio, tutto è possibile</i>: <a href="/it/The_Urantia_Book/131#p10_2">LU 131:10.2</a>.  <i>Con Dio, nulla è impossibile</i>: <a href="/it/The_Urantia_Book/163#p3_2">LU 163:3.2</a>.  <i>Parte 1: Tutte le cose possibili</i>: <a href="/it/The_Urantia_Book/2#p1_2">LU 2:1.2</a>.  <i>Con Dio nulla è impossibile</i>: <a href="/it/The_Urantia_Book/26#p5_3">LU 26:5.3</a>.  <i>Con Dio tutto è possibile</i>: <a href="/it/The_Urantia_Book/3#p2_2">LU 3:2.2</a>. </li>
  <li id="fn7"><a href="#cite7">↑</a> 18:16-33 <i>Fatti e miti</i>: <a href="/it/The_Urantia_Book/93#p6_7">LU 93:6.7</a>. </li>
  <li id="fn8"><a href="#cite8">↑</a> 18:17,20,23 <i>Conversazioni con Melchisedec</i>: <a href="/it/The_Urantia_Book/93#p9_7">LU 93:9.7</a>. </li>
  <li id="fn9"><a href="#cite9">↑</a> 18:18 <i>Seme di Abramo</i>: <a href="/it/The_Urantia_Book/136#p1_1">LU 136:1.1</a>.  <i>Tutte le nazioni devono essere benedette</i>: <a href="/it/The_Urantia_Book/190#p5_4">LU 190:5.4</a>. </li>
  <li id="fn10"><a href="#cite10">↑</a> 18:24-25 <i>Giudice di tutta la terra</i>: <a href="/it/The_Urantia_Book/133#p4_7">LU 133:4.7</a>. </li>
  <li id="fn11"><a href="#cite11">↑</a> 18:25 <i>Giudice di tutta la terra</i>: <a href="/it/The_Urantia_Book/128#p1_10">LU 128:1.10</a>. </li>
  <li id="fn12"><a href="#cite12">↑</a> 18:27 <i>Il Signore</i>: <a href="/it/The_Urantia_Book/96#p1_9">LU 96:1.9</a>. </li>
</ol>
</div>
