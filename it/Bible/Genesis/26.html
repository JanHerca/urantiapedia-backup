<!--
title: Genesi - Capitolo 26
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Genesis/25">Genesi - Capitolo 25</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Genesis/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Genesis/27">Genesi - Capitolo 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or ci fu la carestia nel paese, oltre la prima carestia che c'era stata al tempo d'Abrahamo. E Isacco andò da Abimelec, re dei Filistei, a Gherar. </p>
<p id="v2"><sup><small>2</small></sup>  E l'Eterno gli apparve e gli disse: 'Non scendere in Egitto; dimora nel paese che io ti dirò. </p>
<p id="v3"><sup><small>3</small></sup>  Soggiorna in questo paese, e io sarò teco e ti benedirò, poiché io darò a te e alla tua progenie tutti questi paesi, e manterrò il giuramento che feci ad Abrahamo tuo padre, </p>
<p id="v4"><sup><small>4</small></sup>  e moltiplicherò la tua progenie come le stelle del cielo, darò alla tua progenie tutti questi paesi, e tutte le nazioni della terra saranno benedette nella tua progenie, <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  perché Abrahamo ubbidì alla mia voce e osservò quello che gli aveva ordinato, i miei comandamenti, i miei statuti e le mie leggi'. </p>
<p id="v6"><sup><small>6</small></sup>  E Isacco dimorò in Gherar. </p>
<p id="v7"><sup><small>7</small></sup>  E quando la gente del luogo gli faceva delle domande intorno alla sua moglie, egli rispondeva: 'È mia sorella'; perché avea paura di dire: 'È mia moglie'. 'Non vorrei', egli pensava, 'che la gente del luogo avesse ad uccidermi, a motivo di Rebecca'. Poiché ella era di bell'aspetto. </p>
<p id="v8"><sup><small>8</small></sup>  Ora, prolungandosi quivi il suo soggiorno, avvenne che Abimelec, re dei Filistei, mentre guardava dalla finestra, vide Isacco che scherzava con Rebecca sua moglie. </p>
<p id="v9"><sup><small>9</small></sup>  E Abimelec chiamò Isacco, e gli disse: 'Certo, costei è tua moglie; come mai dunque, hai detto: È mia sorella?' E Isacco rispose: 'Perché dicevo: Non vorrei esser messo a morte a motivo di lei'. </p>
<p id="v10"><sup><small>10</small></sup>  E Abimelec: 'Che cos'è questo che ci hai fatto? Poco è mancato che qualcuno del popolo si giacesse con tua moglie, e tu ci avresti tirato addosso una gran colpa'. </p>
<p id="v11"><sup><small>11</small></sup>  E Abimelec diede quest'ordine a tutto il popolo: 'Chiunque toccherà quest'uomo o sua moglie sia messo a morte'. </p>
<p id="v12"><sup><small>12</small></sup>  Isacco seminò in quel paese, e in quell'anno raccolse il centuplo; e l'Eterno lo benedisse. </p>
<p id="v13"><sup><small>13</small></sup>  Quest'uomo divenne grande, andò crescendo sempre più, finché diventò grande oltremisura. </p>
<p id="v14"><sup><small>14</small></sup>  Fu padrone di greggi di pecore, di mandre di buoi e di numerosa servitù. I Filistei lo invidiavano; </p>
<p id="v15"><sup><small>15</small></sup>  e perciò turarono ed empiron di terra tutti i pozzi che i servi di suo padre aveano scavati, al tempo d'Abrahamo suo padre. </p>
<p id="v16"><sup><small>16</small></sup>  E Abimelec disse ad Isacco: 'Vattene da noi, poiché tu sei molto più potente di noi'. </p>
<p id="v17"><sup><small>17</small></sup>  Isacco allora si partì di là, s'accampò nella valle di Gherar, e quivi dimorò. </p>
<p id="v18"><sup><small>18</small></sup>  E Isacco scavò di nuovo i pozzi d'acqua ch'erano stati scavati al tempo d'Abrahamo suo padre, e che i Filistei avean turati dopo la morte d'Abrahamo; e pose loro gli stessi nomi che avea loro posto suo padre. </p>
<p id="v19"><sup><small>19</small></sup>  E i servi d'Isacco scavarono nella valle, e vi trovarono un pozzo d'acqua viva. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Ma i pastori di Gherar altercarono coi pastori d'Isacco, dicendo: 'L'acqua è nostra'. Ed egli chiamò il pozzo Esek, perché quelli aveano conteso con lui. </p>
<p id="v21"><sup><small>21</small></sup>  Poi i servi scavarono un altro pozzo, e per questo ancora quelli altercarono. E Isacco lo chiamò Sitna. </p>
<p id="v22"><sup><small>22</small></sup>  Allora egli si partì di là, e scavò un altro pozzo per il quale quelli non altercarono. Ed egli lo chiamò Rehoboth 'perché', disse, 'ora l'Eterno ci ha messi al largo, e noi prospereremo nel paese'. </p>
<p id="v23"><sup><small>23</small></sup>  Poi di là Isacco salì a Beer-Sceba. </p>
<p id="v24"><sup><small>24</small></sup>  E l'Eterno gli apparve quella stessa notte, e gli disse: 'Io sono l'Iddio d'Abrahamo tuo padre; non temere, poiché io sono teco e ti benedirò e moltiplicherò la tua progenie per amor d'Abrahamo mio servo'. </p>
<p id="v25"><sup><small>25</small></sup>  Ed egli edificò quivi un altare, invocò il nome dell'Eterno, e vi piantò la sua tenda. E i servi d'Isacco scavaron quivi un pozzo. </p>
<p id="v26"><sup><small>26</small></sup>  Abimelec andò a lui da Gherar con Ahuzath, suo amico, e con Picol, capo del suo esercito. </p>
<p id="v27"><sup><small>27</small></sup>  E Isacco disse loro: 'Perché venite da me, giacché mi odiate e m'avete mandato via dal vostro paese?' </p>
<p id="v28"><sup><small>28</small></sup>  E quelli risposero: 'Noi abbiamo chiaramente veduto che l'Eterno è teco; e abbiamo detto: Si faccia ora un giuramento fra noi, fra noi e te, e facciam lega teco. </p>
<p id="v29"><sup><small>29</small></sup>  Giura che non ci farai alcun male, così come noi non t'abbiamo toccato, e non t'abbiamo fatto altro che del bene, e t'abbiamo lasciato andare in pace. Tu sei ora benedetto dall'Eterno'. </p>
<p id="v30"><sup><small>30</small></sup>  E Isacco fece loro un convito, ed essi mangiarono e bevvero. </p>
<p id="v31"><sup><small>31</small></sup>  La mattina dipoi si levarono di buon'ora e si fecero scambievole giuramento. Poi Isacco li accomiatò, e quelli si partirono da lui in pace. </p>
<p id="v32"><sup><small>32</small></sup>  Or avvenne che, in quello stesso giorno, i servi d'Isacco gli vennero a dar notizia del pozzo che aveano scavato, dicendogli: 'Abbiam trovato dell'acqua'. </p>
<p id="v33"><sup><small>33</small></sup>  Ed egli lo chiamò Sciba. Per questo la città porta il nome di Beer-Sceba, fino al dì d'oggi. </p>
<p id="v34"><sup><small>34</small></sup>  Or Esaù, in età di quarant'anni, prese per moglie Judith, figliuola di Beeri, lo Hitteo, e Basmath, figliuola di Elon, lo Hitteo. Esse furon cagione d'amarezza d'animo a Isacco ed a Rebecca. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 26:4 <i>Tutte le nazioni devono essere benedette</i>: <a href="/it/The_Urantia_Book/190#p5_4">LU 190:5.4</a>. </li>
  <li id="fn2"><a href="#cite2">↑</a> 26:19-22 <i>Pozzi e terreni adiacenti</i>: <a href="/it/The_Urantia_Book/69#p9_11">LU 69:9.11</a>. </li>
</ol>
</div>
