<!--
title: Genesi - Capitolo 37
description: 
published: true
date: 2023-11-8T21:45:54Z
tags: bible, bible—genesis
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Genesis/36">
          <span class="mdi mdi-arrow-left-drop-circle"></span><span class="pl-2">Genesi - Capitolo 36</span>
        </a>
        </td>
        <td>
        <a href="/it/Bible/Genesis/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Genesis/38">
          <span class="pr-2">Genesi - Capitolo 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Giacobbe dimorò nel paese dove suo padre avea soggiornato, nel paese di Canaan. </p>
<p id="v2"><sup><small>2</small></sup>  E questa è la posterità di Giacobbe. Giuseppe, all'età di diciassette anni, pasceva il gregge coi suoi fratelli; e, giovinetto com'era, stava coi figliuoli di Bilha e coi figliuoli di Zilpa, mogli di suo padre. E Giuseppe riferì al loro padre la mala fama che circolava sul loro conto. </p>
<p id="v3"><sup><small>3</small></sup>  Or Israele amava Giuseppe più di tutti gli altri suoi figliuoli, perché era il figlio della sua vecchiaia; e gli fece una veste lunga con le maniche. </p>
<p id="v4"><sup><small>4</small></sup>  E i suoi fratelli, vedendo che il loro padre l'amava più di tutti gli altri fratelli, l'odiavano, e non gli potevan parlare amichevolmente. </p>
<p id="v5"><sup><small>5</small></sup>  Or Giuseppe ebbe un sogno, e lo raccontò ai suoi fratelli; e questi l'odiaron più che mai. </p>
<p id="v6"><sup><small>6</small></sup>  Egli disse loro: 'Udite, vi prego, il sogno che ho fatto. </p>
<p id="v7"><sup><small>7</small></sup>  Noi stavamo legando dei covoni in mezzo ai campi, quand'ecco che il mio covone si levò su e si tenne ritto; ed ecco i covoni vostri farsi d'intorno al mio covone, e inchinarglisi dinanzi'. </p>
<p id="v8"><sup><small>8</small></sup>  Allora i suoi fratelli gli dissero: 'Dovrai tu dunque regnare su di noi? o dominarci?' E l'odiarono più che mai a motivo dei suoi sogni e delle sue parole. </p>
<p id="v9"><sup><small>9</small></sup>  Egli ebbe ancora un altro sogno, e lo raccontò ai suoi fratelli, dicendo: 'Ho avuto un altro sogno! Ed ecco che il sole, la luna e undici stelle mi s'inchinavano dinanzi'. </p>
<p id="v10"><sup><small>10</small></sup>  Ei lo raccontò a suo padre e ai suoi fratelli; e suo padre lo sgridò, e gli disse: 'Che significa questo sogno che hai avuto? Dovremo dunque io e tua madre e i tuoi fratelli venir proprio a inchinarci davanti a te fino a terra?' </p>
<p id="v11"><sup><small>11</small></sup>  E i suoi fratelli gli portavano invidia, ma suo padre serbava dentro di sé queste parole. </p>
<p id="v12"><sup><small>12</small></sup>  Or i fratelli di Giuseppe erano andati a pascere il gregge del padre a Sichem. </p>
<p id="v13"><sup><small>13</small></sup>  E Israele disse a Giuseppe: 'I tuoi fratelli non sono forse alla pastura a Sichem? Vieni, che ti manderò da loro'. Ed egli rispose: 'Eccomi'. </p>
<p id="v14"><sup><small>14</small></sup>  Israele gli disse: 'Va' a vedere se i tuoi fratelli stanno bene, e se tutto va bene col gregge; e torna a dirmelo'. Così lo mandò dalla valle di Hebron, e Giuseppe arrivò a Sichem. </p>
<p id="v15"><sup><small>15</small></sup>  E un uomo lo trovò che andava errando per i campi e quest'uomo lo interrogò, dicendo: 'Che cerchi?' </p>
<p id="v16"><sup><small>16</small></sup>  Egli rispose: 'Cerco i miei fratelli; deh, dimmi dove siano a pascere il gregge'. </p>
<p id="v17"><sup><small>17</small></sup>  E quell'uomo gli disse: 'Son partiti di qui, perché li ho uditi che dicevano: Andiamocene a Dotan'. Giuseppe andò quindi in traccia de' suoi fratelli, e li trovò a Dotan. </p>
<p id="v18"><sup><small>18</small></sup>  Essi lo scorsero da lontano; e prima ch'egli fosse loro vicino, macchinarono d'ucciderlo. </p>
<p id="v19"><sup><small>19</small></sup>  E dissero l'uno all'altro: 'Ecco cotesto sognatore che viene! <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Ora dunque venite, uccidiamolo, e gettiamolo in una di queste cisterne; diremo poi che una mala bestia l'ha divorato, e vedremo che ne sarà de' suoi sogni'. </p>
<p id="v21"><sup><small>21</small></sup>  Ruben udì questo, e lo liberò dalle loro mani. Disse: 'Non gli togliamo la vita'. </p>
<p id="v22"><sup><small>22</small></sup>  Poi Ruben aggiunse: 'Non spargete sangue; gettatelo in quella cisterna ch'è nel deserto, ma non lo colpisca la vostra mano'. Diceva così, per liberarlo dalle loro mani e restituirlo a suo padre. </p>
<p id="v23"><sup><small>23</small></sup>  Quando Giuseppe fu giunto presso i suoi fratelli, lo spogliarono della sua veste, della veste lunga con le maniche che aveva addosso; <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  lo presero e lo gettarono nella cisterna. Or la cisterna era vuota; non c'era punt'acqua. </p>
<p id="v25"><sup><small>25</small></sup>  Poi si misero a sedere per prender cibo; e avendo alzati gli occhi, ecco che videro una carovana d'Ismaeliti, che veniva da Galaad, coi suoi cammelli carichi di aromi, di balsamo e di mirra, che portava in Egitto. </p>
<p id="v26"><sup><small>26</small></sup>  E Giuda disse ai suoi fratelli: 'Che guadagneremo a uccidere il nostro fratello e a nascondere il suo sangue? </p>
<p id="v27"><sup><small>27</small></sup>  Venite, vendiamolo agl'Ismaeliti, e non lo colpisca la nostra mano, poiché è nostro fratello, nostra carne'. E i suoi fratelli gli diedero ascolto. </p>
<p id="v28"><sup><small>28</small></sup>  E come que' mercanti Madianiti passavano, essi trassero e fecero salire Giuseppe su dalla cisterna, e lo vendettero per venti sicli d'argento a quegl'Ismaeliti. E questi menarono Giuseppe in Egitto. </p>
<p id="v29"><sup><small>29</small></sup>  Or Ruben tornò alla cisterna; ed ecco, Giuseppe non era più nella cisterna. Allora egli si stracciò le vesti, </p>
<p id="v30"><sup><small>30</small></sup>  tornò dai suoi fratelli, e disse: 'Il fanciullo non c'è più; e io, dove andrò io?' </p>
<p id="v31"><sup><small>31</small></sup>  Essi presero la veste di Giuseppe, scannarono un becco, e intrisero del sangue la veste. </p>
<p id="v32"><sup><small>32</small></sup>  Poi mandarono uno a portare al padre loro la veste lunga con le maniche, e gli fecero dire: 'Abbiam trovato questa veste; vedi tu se sia quella del tuo figliuolo, o no'. </p>
<p id="v33"><sup><small>33</small></sup>  Ed egli la riconobbe e disse: 'È la veste del mio figliuolo; una mala bestia l'ha divorato; per certo, Giuseppe è stato sbranato'. </p>
<p id="v34"><sup><small>34</small></sup>  E Giacobbe si stracciò le vesti, si mise un cilicio sui fianchi, e fece cordoglio del suo figliuolo per molti giorni. <sup id="cite3"><a href="#fn3">[3]</a></sup></p>
<p id="v35"><sup><small>35</small></sup>  E tutti i suoi figliuoli e tutte le sue figliuole vennero a consolarlo; ma egli rifiutò d'esser consolato, e disse: 'Io scenderò, facendo cordoglio, dal mio figliuolo, nel soggiorno de' morti'. E suo padre lo pianse. </p>
<p id="v36"><sup><small>36</small></sup>  E que' Madianiti lo vendettero in Egitto a Potifar, ufficiale di Faraone, capitano delle guardie. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Genesis/36">
          <span class="mdi mdi-arrow-left-drop-circle"></span><span class="pl-2">Genesi - Capitolo 36</span>
        </a>
        </td>
        <td>
        <a href="/it/Bible/Genesis/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Genesis/38">
          <span class="pr-2">Genesi - Capitolo 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 37:19 <i>Sognatore</i>: <a href="/it/The_Urantia_Book/93#p9_5">LU 93:9.5</a>. </li>
  <li id="fn2"><a href="#cite2">↑</a> 37:23-28 <i>Giuseppe ha venduto</i>: <a href="/it/The_Urantia_Book/126#p1_2">LU 126:1.2</a>. </li>
  <li id="fn3"><a href="#cite3">↑</a> 37:34 <i>Povertà e penitenza</i>: <a href="/it/The_Urantia_Book/89#p3_3">LU 89:3.3</a>. </li>
</ol>
</div>
