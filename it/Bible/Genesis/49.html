<!--
title: Genesi - Capitolo 49
description: 
published: true
date: 2023-11-8T21:45:54Z
tags: bible, bible—genesis
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Genesis/48">
          <span class="mdi mdi-arrow-left-drop-circle"></span><span class="pl-2">Genesi - Capitolo 48</span>
        </a>
        </td>
        <td>
        <a href="/it/Bible/Genesis/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Genesis/50">
          <span class="pr-2">Genesi - Capitolo 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Poi Giacobbe chiamò i suoi figliuoli, e disse: "Adunatevi, e vi annunzierò ciò che vi avverrà nei giorni a venire. </p>
<p id="v2"><sup><small>2</small></sup>  Adunatevi e ascoltate, o figliuoli di Giacobbe! Date ascolto a Israele, vostro padre! </p>
<p id="v3"><sup><small>3</small></sup>  Ruben, tu sei il mio primogenito, la mia forza, la primizia del mio vigore, eminente in dignità ed eminente in forza. </p>
<p id="v4"><sup><small>4</small></sup>  Impetuoso come l'acqua, tu non avrai la preeminenza, perché sei salito sul letto di tuo padre. Allora tu l'hai profanato. Egli è salito sul mio letto. </p>
<p id="v5"><sup><small>5</small></sup>  Simeone e Levi sono fratelli: le loro spade sono strumenti di violenza. </p>
<p id="v6"><sup><small>6</small></sup>  Non entri l'anima mia nel loro consiglio segreto, non si unisca la mia gloria alla loro raunanza! Poiché nella loro ira hanno ucciso degli uomini, e nel loro mal animo han tagliato i garetti ai tori. </p>
<p id="v7"><sup><small>7</small></sup>  Maledetta l'ira loro, perch'è stata violenta, e il loro furore perch'è stato crudele! Io li dividerò in Giacobbe, e li disperderò in Israele. </p>
<p id="v8"><sup><small>8</small></sup>  Giuda, te loderanno i tuoi fratelli; la tua mano sarà sulla cervice de' tuoi nemici; i figliuoli di tuo padre si prostreranno dinanzi a te. </p>
<p id="v9"><sup><small>9</small></sup>  Giuda è un giovine leone; tu risali dalla preda, figliuol mio; egli si china, s'accovaccia come un leone, come una leonessa: chi lo farà levare? </p>
<p id="v10"><sup><small>10</small></sup>  Lo scettro non sarà rimosso da Giuda, né il bastone del comando di fra i suoi piedi, finché venga Colui che darà il riposo, e al quale ubbidiranno i popoli. </p>
<p id="v11"><sup><small>11</small></sup>  Egli lega il suo asinello alla vite, e il puledro della sua asina, alla vite migliore; lava la sua veste col vino, e il suo manto col sangue dell'uva. </p>
<p id="v12"><sup><small>12</small></sup>  Egli ha gli occhi rossi dal vino, e i denti bianchi dal latte. </p>
<p id="v13"><sup><small>13</small></sup>  Zabulon abiterà sulla costa dei mari; sarà sulla costa ove convengon le navi e il suo fianco s'appoggerà a Sidon. </p>
<p id="v14"><sup><small>14</small></sup>  Issacar è un asino robusto, sdraiato fra i tramezzi del chiuso. </p>
<p id="v15"><sup><small>15</small></sup>  Egli ha visto che il riposo è buono, e che il paese è ameno; ha curvato la spalla per portare il peso, ed è divenuto un servo forzato al lavoro. </p>
<p id="v16"><sup><small>16</small></sup>  Dan giudicherà il suo popolo, come una delle tribù d'Israele. </p>
<p id="v17"><sup><small>17</small></sup>  Dan sarà una serpe sulla strada, una cerasta sul sentiero, che morde i talloni del cavallo, sì che il cavaliere cade all'indietro. </p>
<p id="v18"><sup><small>18</small></sup>  Io ho aspettato la tua salvezza, o Eterno! </p>
<p id="v19"><sup><small>19</small></sup>  Gad, l'assaliranno delle bande armate, ma egli a sua volta le assalirà, e le inseguirà. </p>
<p id="v20"><sup><small>20</small></sup>  Da Ascer verrà il pane saporito, ed ei fornirà delizie reali. </p>
<p id="v21"><sup><small>21</small></sup>  Neftali è una cerva messa in libertà; egli dice delle belle parole. </p>
<p id="v22"><sup><small>22</small></sup>  Giuseppe è un ramo d'albero fruttifero; un ramo d'albero fruttifero vicino a una sorgente; i suoi rami si stendono sopra il muro. </p>
<p id="v23"><sup><small>23</small></sup>  Gli arcieri l'hanno provocato, gli han lanciato dei dardi, l'hanno perseguitato; </p>
<p id="v24"><sup><small>24</small></sup>  ma l'arco suo è rimasto saldo; le sue braccia e le sue mani sono state rinforzate dalle mani del Potente di Giacobbe, da colui ch'è il pastore e la roccia d'Israele, </p>
<p id="v25"><sup><small>25</small></sup>  dall'Iddio di tuo padre che t'aiuterà, e dall'Altissimo che ti benedirà con benedizioni del cielo di sopra, con benedizioni dell'abisso che giace di sotto, con benedizioni delle mammelle e del seno materno. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Le benedizioni di tuo padre sorpassano le benedizioni dei miei progenitori, fino a raggiungere la cima delle colline eterne. Esse saranno sul capo di Giuseppe, sulla fronte del principe dei suoi fratelli. </p>
<p id="v27"><sup><small>27</small></sup>  Beniamino è un lupo rapace; la mattina divora la preda, e la sera spartisce le spoglie". </p>
<p id="v28"><sup><small>28</small></sup>  Tutti costoro sono gli antenati delle dodici tribù d'Israele; e questo è quello che il loro padre disse loro, quando li benedisse. Li benedisse, dando a ciascuno la sua benedizione particolare. </p>
<p id="v29"><sup><small>29</small></sup>  Poi dette loro i suoi ordini, e disse: 'Io sto per essere riunito al mio popolo; seppellitemi coi miei padri nella spelonca ch'è nel campo di Efron lo Hitteo, </p>
<p id="v30"><sup><small>30</small></sup>  nella spelonca ch'è nel campo di Macpela, dirimpetto a Mamre, nel paese di Canaan, la quale Abrahamo comprò, col campo, da Efron lo Hitteo, come sepolcro di sua proprietà. </p>
<p id="v31"><sup><small>31</small></sup>  Quivi furon sepolti Abrahamo e Sara sua moglie; quivi furon sepolti Isacco e Rebecca sua moglie, e quivi io seppellii Lea. </p>
<p id="v32"><sup><small>32</small></sup>  Il campo e la spelonca che vi si trova, furon comprati dai figliuoli di Heth'. </p>
<p id="v33"><sup><small>33</small></sup>  Quando Giacobbe ebbe finito di dare questi ordini ai suoi figliuoli, ritirò i piedi entro il letto, e spirò, e fu riunito al suo popolo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Genesis/48">
          <span class="mdi mdi-arrow-left-drop-circle"></span><span class="pl-2">Genesi - Capitolo 48</span>
        </a>
        </td>
        <td>
        <a href="/it/Bible/Genesis/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Genesis/50">
          <span class="pr-2">Genesi - Capitolo 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 49:25 <i>Giobbe: Dio benedice i fedeli</i>: <a href="/it/The_Urantia_Book/148#p6_2">LU 148:6.2</a>.  <i>L'Onnipotente</i>: <a href="/it/The_Urantia_Book/96#p1_9">LU 96:1.9</a>. </li>
</ol>
</div>
