<!--
title: Genesi - Capitolo 40
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Genesis/39">Genesi - Capitolo 39</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Genesis/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Genesis/41">Genesi - Capitolo 41</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or, dopo queste cose, avvenne che il coppiere e il panattiere del re d'Egitto offesero il loro signore, il re d'Egitto. </p>
<p id="v2"><sup><small>2</small></sup>  E Faraone s'indignò contro i suoi due ufficiali, contro il capo de' coppieri e il capo de' panattieri, </p>
<p id="v3"><sup><small>3</small></sup>  e li fece mettere in carcere, nella casa del capo delle guardie; nella prigione stessa dove Giuseppe stava rinchiuso. </p>
<p id="v4"><sup><small>4</small></sup>  E il capitano delle guardie li affidò alla sorveglianza di Giuseppe, il quale li serviva. Ed essi rimasero in prigione per un certo tempo. </p>
<p id="v5"><sup><small>5</small></sup>  E durante una medesima notte, il coppiere e il panattiere del re d'Egitto, ch'erano rinchiusi nella prigione, ebbero ambedue un sogno, un sogno per uno, e ciascun sogno aveva il suo significato particolare. </p>
<p id="v6"><sup><small>6</small></sup>  Giuseppe, venuto la mattina da loro, li guardò, ed ecco, erano conturbati. </p>
<p id="v7"><sup><small>7</small></sup>  E interrogò gli ufficiali di Faraone ch'eran con lui in prigione nella casa del suo signore, e disse: 'Perché avete oggi il viso così mesto?' </p>
<p id="v8"><sup><small>8</small></sup>  E quelli gli risposero: 'Abbiamo fatto un sogno e non v'è alcuno che ce lo interpreti'. E Giuseppe disse loro: 'Le interpretazioni non appartengono a Dio? Raccontatemi i sogni, vi prego'. </p>
<p id="v9"><sup><small>9</small></sup>  E il capo de' coppieri raccontò il suo sogno a Giuseppe, e gli disse: 'Nel mio sogno, ecco, mi stava davanti una vite; </p>
<p id="v10"><sup><small>10</small></sup>  e in quella vite c'eran tre tralci; e mi pareva ch'essa germogliasse, poi fiorisse, e desse in fine dei grappoli d'uva matura. </p>
<p id="v11"><sup><small>11</small></sup>  E io avevo in mano la coppa di Faraone; presi l'uva, la spremei nella coppa di Faraone, e diedi la coppa in mano a Faraone'. </p>
<p id="v12"><sup><small>12</small></sup>  Giuseppe gli disse: 'Questa è l'interpretazione del sogno: i tre tralci sono tre giorni; </p>
<p id="v13"><sup><small>13</small></sup>  ancora tre giorni, e Faraone ti farà rialzare il capo, ti ristabilirà nel tuo ufficio, e tu darai in mano a Faraone la sua coppa, nel modo che facevi prima, quand'eri suo coppiere. </p>
<p id="v14"><sup><small>14</small></sup>  Ma ricordati di me, quando sarai felice, e siimi benigno, ti prego; parla di me a Faraone, e fammi uscire da questa casa; </p>
<p id="v15"><sup><small>15</small></sup>  perché io fui portato via furtivamente dal paese degli Ebrei, e anche qui non ho fatto nulla da esser messo in questa fossa'. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Il capo de' panattieri, vedendo che la interpretazione di Giuseppe era favorevole, gli disse: 'Anch'io, nel mio sogno, ecco, avevo tre canestri di pan bianco, sul capo; </p>
<p id="v17"><sup><small>17</small></sup>  e nel canestro più alto c'era per Faraone ogni sorta di vivande cotte al forno; e gli uccelli le mangiavano dentro al canestro sul mio capo'. </p>
<p id="v18"><sup><small>18</small></sup>  Giuseppe rispose e disse: 'Questa è l'interpretazione del sogno: i tre canestri sono tre giorni; </p>
<p id="v19"><sup><small>19</small></sup>  ancora tre giorni, e Faraone ti porterà via la testa di sulle spalle, ti farà impiccare a un albero, e gli uccelli ti mangeranno le carni addosso'. </p>
<p id="v20"><sup><small>20</small></sup>  E avvenne, il terzo giorno, ch'era il natalizio di Faraone, che questi dette un convito a tutti i suoi servitori, e fece alzare il capo al gran coppiere, e alzare il capo al gran panattiere in mezzo ai suoi servitori: </p>
<p id="v21"><sup><small>21</small></sup>  ristabilì il gran coppiere nel suo ufficio di coppiere, perché mettesse la coppa in man di Faraone, </p>
<p id="v22"><sup><small>22</small></sup>  ma fece appiccare il gran panattiere, secondo la interpretazione che Giuseppe avea loro data. </p>
<p id="v23"><sup><small>23</small></sup>  Il gran coppiere però non si ricordò di Giuseppe, ma lo dimenticò. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 40:15 <i>Ebrei</i>: <a href="/it/The_Urantia_Book/96#p2_3">LU 96:2.3</a>. </li>
</ol>
</div>
