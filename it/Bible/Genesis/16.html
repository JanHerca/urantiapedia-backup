<!--
title: Genesi - Capitolo 16
description: 
published: true
date: 2022-10-7T1:7:41Z
tags: bible, bible—genesis
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/15">Genesi - Capitolo 15</a></td>
        <td><a href="/it/Bible/Genesis/Index">Indice</a></td>
        <td><a href="/it/Bible/Genesis/17">Genesi - Capitolo 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or Sarai, moglie d'Abramo, non gli aveva dato figliuoli. Essa aveva una serva egiziana per nome Agar. </p>
<p id="v2"><sup><small>2</small></sup>  E Sarai disse ad Abramo: 'Ecco, l'Eterno m'ha fatta sterile; deh, va' dalla mia serva; forse avrò progenie da lei'. E Abramo dette ascolto alla voce di Sarai. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Sarai dunque, moglie d'Abramo, dopo che Abramo ebbe dimorato dieci anni nel paese di Canaan, prese la sua serva Agar, l'Egiziana, e la diede per moglie ad Abramo, suo marito. </p>
<p id="v4"><sup><small>4</small></sup>  Ed egli andò da Agar, che rimase incinta; e quando s'accorse ch'era incinta, guardò la sua padrona con disprezzo. </p>
<p id="v5"><sup><small>5</small></sup>  E Sarai disse ad Abramo: 'L'ingiuria fatta a me, ricade su te. Io t'ho dato la mia serva in seno; e da che ella s'è accorta ch'era incinta, mi guarda con disprezzo. L'Eterno sia giudice fra me e te'. </p>
<p id="v6"><sup><small>6</small></sup>  E Abramo rispose a Sarai: 'Ecco, la tua serva è in tuo potere; fa' con lei come ti piacerà'. Sarai la trattò duramente, ed ella se ne fuggì da lei. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  E l'angelo dell'Eterno la trovò presso una sorgente d'acqua, nel deserto, presso la sorgente ch'è sulla via di Shur, <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  e le disse: 'Agar, serva di Sarai, donde vieni? e dove vai?' Ed ella rispose: 'Me ne fuggo dal cospetto di Sarai mia padrona'. </p>
<p id="v9"><sup><small>9</small></sup>  E l'angelo dell'Eterno le disse: 'Torna alla tua padrona, e umiliati sotto la sua mano'. <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  L'angelo dell'Eterno soggiunse: 'Io moltiplicherò grandemente la tua progenie, e non la si potrà contare, tanto sarà numerosa'. </p>
<p id="v11"><sup><small>11</small></sup>  E l'angelo dell'Eterno le disse ancora: 'Ecco, tu sei incinta e partorirai un figliuolo, al quale porrai nome Ismaele, perché l'Eterno t'ha ascoltata nella tua afflizione; </p>
<p id="v12"><sup><small>12</small></sup>  esso sarà tra gli uomini come un asino selvatico; la sua mano sarà contro tutti, e la mano di tutti contro di lui; e abiterà in faccia a tutti i suoi fratelli'. </p>
<p id="v13"><sup><small>13</small></sup>  Allora Agar chiamò il nome dell'Eterno che le avea parlato, Atta-El-Roï, perché disse: 'Ho io, proprio qui, veduto andarsene colui che m'ha vista?' </p>
<p id="v14"><sup><small>14</small></sup>  Perciò quel pozzo fu chiamato 'il pozzo di Lachai-Roï'. Ecco, esso è fra Kades e Bered. </p>
<p id="v15"><sup><small>15</small></sup>  E Agar partorì un figliuolo ad Abramo; e Abramo, al figliuolo che Agar gli avea partorito, pose nome Ismaele. </p>
<p id="v16"><sup><small>16</small></sup>  Abramo aveva ottantasei anni quando Agar gli partorì Ismaele. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/15">Genesi - Capitolo 15</a></td>
        <td><a href="/it/Bible/Genesis/Index">Indice</a></td>
        <td><a href="/it/Bible/Genesis/17">Genesi - Capitolo 17</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 16:2 <i>Matrimonio fuori dal matrimonio</i>: <a href="/it/The_Urantia_Book/82#p5_6">LU 82:5.6</a>. </li>
  <li id="fn2"><a href="#cite2">↑</a> 16:6 <i>La sorella/moglie dominava gli altri</i>: <a href="/it/The_Urantia_Book/82#p5_5">LU 82:5.5</a>. </li>
  <li id="fn3"><a href="#cite3">↑</a> 16:7 <i>Angeli dell'acqua</i>: <a href="/it/The_Urantia_Book/85#p4_2">LU 85:4.2</a>.  <i>L'Angelo del Signore</i>: <a href="/it/The_Urantia_Book/96#p1_9">LU 96:1.9</a>. </li>
  <li id="fn4"><a href="#cite4">↑</a> 16:7,9-11 <i>Angelo del Signore</i>: <a href="/it/The_Urantia_Book/93#p9_7">LU 93:9.7</a>. </li>
  <li id="fn5"><a href="#cite5">↑</a> 16:7-11 <i>Angelo del Signore</i>: <a href="/it/The_Urantia_Book/37#p2_3">LU 37:2.3</a>. </li>
  <li id="fn6"><a href="#cite6">↑</a> 16:9-13 <i>Conversazioni con Melchisedec</i>: <a href="/it/The_Urantia_Book/93#p9_7">LU 93:9.7</a>. </li>
</ol>
</div>
