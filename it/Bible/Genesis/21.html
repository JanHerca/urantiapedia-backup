<!--
title: Genesi - Capitolo 21
description: 
published: true
date: 2022-8-14T13:44:31Z
tags: 
editor: ckeditor
dateCreated: 2022-8-14T13:44:31Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/Bible/Genesis/20">Genesi - Capitolo 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/Bible/Genesis/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/Bible/Genesis/22">Genesi - Capitolo 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  L'Eterno visitò Sara come avea detto; e l'Eterno fece a Sara come aveva annunziato. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  E Sara concepì e partorì un figliuolo ad Abrahamo, quand'egli era vecchio, al tempo che Dio gli aveva fissato. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  E Abrahamo pose nome Isacco al figliuolo che gli era nato, che Sara gli aveva partorito. </p>
<p id="v4"><sup><small>4</small></sup>  E Abrahamo circoncise il suo figliuolo Isacco all'età di otto giorni, come Dio gli avea comandato. </p>
<p id="v5"><sup><small>5</small></sup>  Or Abrahamo aveva cento anni, quando gli nacque il suo figliuolo Isacco. </p>
<p id="v6"><sup><small>6</small></sup>  E Sara disse: 'Iddio m'ha dato di che ridere; chiunque l'udrà riderà con me'. </p>
<p id="v7"><sup><small>7</small></sup>  E aggiunse: 'Chi avrebbe mai detto ad Abrahamo che Sara allatterebbe figliuoli? poiché io gli ho partorito un figliuolo nella sua vecchiaia'. </p>
<p id="v8"><sup><small>8</small></sup>  Il bambino dunque crebbe e fu divezzato; e nel giorno che Isacco fu divezzato, Abrahamo fece un gran convito. </p>
<p id="v9"><sup><small>9</small></sup>  E Sara vide che il figliuolo partorito ad Abrahamo da Agar, l'Egiziana, rideva; <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  allora ella disse ad Abrahamo: 'Caccia via questa serva e il suo figliuolo; perché il figliuolo di questa serva non ha da essere erede col mio figliuolo, con Isacco'. </p>
<p id="v11"><sup><small>11</small></sup>  E la cosa dispiacque fortemente ad Abrahamo, a motivo del suo figliuolo. </p>
<p id="v12"><sup><small>12</small></sup>  Ma Dio disse ad Abrahamo: 'Questo non ti dispiaccia, a motivo del fanciullo e della tua serva; acconsenti a tutto quello che Sara ti dirà; poiché da Isacco uscirà la progenie che porterà il tuo nome. </p>
<p id="v13"><sup><small>13</small></sup>  Ma anche del figliuolo di questa serva io farò una nazione, perché è tua progenie'. </p>
<p id="v14"><sup><small>14</small></sup>  Abrahamo dunque si levò la mattina di buon'ora, prese del pane e un otre d'acqua, e lo diede ad Agar, mettendoglielo sulle spalle; le diede anche il fanciullo, e la mandò via. Ed essa partì e andò errando per il deserto di Beer-Sceba. </p>
<p id="v15"><sup><small>15</small></sup>  E quando l'acqua dell'otre venne meno, essa lasciò cadere il fanciullo sotto un arboscello. </p>
<p id="v16"><sup><small>16</small></sup>  E se ne andò, e si pose a sedere dirimpetto, a distanza d'un tiro d'arco; perché diceva: 'Ch'io non vegga morire il fanciullo!' E sedendo così dirimpetto, alzò la voce e pianse. </p>
<p id="v17"><sup><small>17</small></sup>  E Dio udì la voce del ragazzo; e l'angelo di Dio chiamò Agar dal cielo, e le disse: 'Che hai, Agar? non temere, poiché Iddio ha udito la voce del fanciullo là dov'è. </p>
<p id="v18"><sup><small>18</small></sup>  Lèvati, prendi il ragazzo e tienlo per la mano; perché io farò di lui una grande nazione'. </p>
<p id="v19"><sup><small>19</small></sup>  E Dio le aperse gli occhi, ed ella vide un pozzo d'acqua: e andò, empì d'acqua l'otre, e diè da bere al ragazzo. </p>
<p id="v20"><sup><small>20</small></sup>  E Dio fu con lui; ed egli crebbe, abitò nel deserto, e fu tirator d'arco; </p>
<p id="v21"><sup><small>21</small></sup>  dimorò nel deserto di Paran, e sua madre gli prese per moglie una donna del paese d'Egitto. </p>
<p id="v22"><sup><small>22</small></sup>  Or avvenne in quel tempo che Abimelec, accompagnato da Picol, capo del suo esercito, parlò ad Abrahamo, dicendo: 'Iddio è teco in tutto quello che fai; <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  or dunque giurami qui, nel nome di Dio, che tu non ingannerai né me, né i miei figliuoli, né i miei nipoti; ma che userai verso di me e verso il paese dove hai dimorato come forestiero, la stessa benevolenza che io ho usata verso di te'. </p>
<p id="v24"><sup><small>24</small></sup>  E Abrahamo rispose: 'Lo giuro'. </p>
<p id="v25"><sup><small>25</small></sup>  E Abrahamo fece delle rimostranze ad Abimelec per cagione di un pozzo di acqua, di cui i servi di Abimelec s'erano impadroniti per forza. <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  E Abimelec disse: 'Io non so chi abbia fatto questo; tu stesso non me l'hai fatto sapere, e io non ne ho sentito parlare che oggi'. </p>
<p id="v27"><sup><small>27</small></sup>  E Abrahamo prese pecore e buoi e li diede ad Abimelec; e i due fecero alleanza. </p>
<p id="v28"><sup><small>28</small></sup>  Poi Abrahamo mise da parte sette agnelle del gregge. </p>
<p id="v29"><sup><small>29</small></sup>  E Abimelec disse ad Abrahamo: 'Che voglion dire queste sette agnelle che tu hai messe da parte?' </p>
<p id="v30"><sup><small>30</small></sup>  Abrahamo rispose: 'Tu accetterai dalla mia mano queste sette agnelle, affinché questo mi serva di testimonianza che io ho scavato questo pozzo'. </p>
<p id="v31"><sup><small>31</small></sup>  Perciò egli chiamò quel luogo Beer-Sceba, perché ambedue vi avean fatto giuramento. </p>
<p id="v32"><sup><small>32</small></sup>  Così fecero alleanza a Beer-Sceba. Poi Abimelec, con Picol, capo del suo esercito, si levò, e se ne tornarono nel paese dei Filistei. </p>
<p id="v33"><sup><small>33</small></sup>  E Abrahamo piantò un tamarindo a Beer-Sceba, e invocò quivi il nome dell'Eterno, l'Iddio della eternità. <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  E Abrahamo dimorò come forestiero molto tempo nel paese de' Filistei. </p>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 21:1-8 <i>La nascita di Isacco</i>: <a href="/it/The_Urantia_Book/93#p9_8">LU 93:9.8</a>.  <i>Nascita di Isacco</i>: <a href="/it/The_Urantia_Book/93#p6_5">LU 93:6.5</a>. </li>
  <li id="fn2"><a href="#cite2">↑</a> 21:2,5 <i>L'età di Abramo</i>: <a href="/it/The_Urantia_Book/93#p9_8">LU 93:9.8</a>. </li>
  <li id="fn3"><a href="#cite3">↑</a> 21:9-10 <i>La sorella/moglie dominava gli altri</i>: <a href="/it/The_Urantia_Book/82#p5_5">LU 82:5.5</a>. </li>
  <li id="fn4"><a href="#cite4">↑</a> 21:22-32 <i>Trattato</i>: <a href="/it/The_Urantia_Book/93#p9_4">LU 93:9.4</a>. </li>
  <li id="fn5"><a href="#cite5">↑</a> 21:25-30 <i>Pozzi e terreni adiacenti</i>: <a href="/it/The_Urantia_Book/69#p9_11">LU 69:9.11</a>. </li>
  <li id="fn6"><a href="#cite6">↑</a> 21:33 <i>Dio eterno</i>: <a href="/it/The_Urantia_Book/1#p1_6">LU 1:1.6</a>.  <i>Boschi sacri</i>: <a href="/it/The_Urantia_Book/85#p2_4">LU 85:2.4</a>. </li>
</ol>
</div>
