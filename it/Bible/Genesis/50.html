<!--
title: Genesi - Capitolo 50
description: 
published: true
date: 2022-10-7T1:7:41Z
tags: bible, bible—genesis
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/49">Genesi - Capitolo 49</a></td>
        <td><a href="/it/Bible/Genesis/Index">Indice</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora Giuseppe si gettò sulla faccia di suo padre, pianse su lui, e lo baciò. </p>
<p id="v2"><sup><small>2</small></sup>  Poi Giuseppe ordinò ai medici ch'erano al suo servizio, d'imbalsamare suo padre; e i medici imbalsamarono Israele. </p>
<p id="v3"><sup><small>3</small></sup>  Ci vollero quaranta giorni; perché tanto è il tempo che s'impiega ad imbalsamare; e gli Egiziani lo piansero settanta giorni. </p>
<p id="v4"><sup><small>4</small></sup>  E quando i giorni del lutto fatto per lui furon passati, Giuseppe parlò alla casa di Faraone, dicendo: 'Se ora ho trovato grazia agli occhi vostri, fate giungere agli orecchi di Faraone queste parole: </p>
<p id="v5"><sup><small>5</small></sup>  Mio padre m'ha fatto giurare e m'ha detto: Ecco, io mi muoio; seppelliscimi nel mio sepolcro, che mi sono scavato nel paese di Canaan. Ora dunque, permetti ch'io salga e seppellisca mio padre; poi tornerò'. </p>
<p id="v6"><sup><small>6</small></sup>  E Faraone rispose: 'Sali, e seppellisci tuo padre come t'ha fatto giurare'. </p>
<p id="v7"><sup><small>7</small></sup>  Allora Giuseppe salì a seppellire suo padre; e con lui salirono tutti i servitori di Faraone, gli Anziani della sua casa e tutti gli Anziani del paese d'Egitto, <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  e tutta la casa di Giuseppe e i suoi fratelli e la casa di suo padre. Non lasciarono nel paese di Goscen che i loro bambini, i loro greggi e i loro armenti. </p>
<p id="v9"><sup><small>9</small></sup>  Con lui salirono pure carri e cavalieri; talché il corteggio era numerosissimo. </p>
<p id="v10"><sup><small>10</small></sup>  E come furon giunti all'aia di Atad, ch'è oltre il Giordano, vi fecero grandi e profondi lamenti; e Giuseppe fece a suo padre un lutto di sette giorni. </p>
<p id="v11"><sup><small>11</small></sup>  Or quando gli abitanti del paese, i Cananei, videro il lutto dell'aia di Atad, dissero: 'Questo è un grave lutto per gli Egiziani!' Perciò fu messo nome Abel-Mitsraim a quell'aia, ch'è oltre il Giordano. </p>
<p id="v12"><sup><small>12</small></sup>  I figliuoli di Giacobbe fecero per lui quello ch'egli aveva ordinato loro: </p>
<p id="v13"><sup><small>13</small></sup>  lo trasportarono nel paese di Canaan, e lo seppellirono nella spelonca del campo di Macpela, che Abrahamo avea comprato, col campo, da Efron lo Hitteo, come sepolcro di sua proprietà, dirimpetto a Mamre. </p>
<p id="v14"><sup><small>14</small></sup>  Giuseppe, dopo ch'ebbe sepolto suo padre, se ne tornò in Egitto coi suoi fratelli e con tutti quelli ch'eran saliti con lui a seppellire suo padre. </p>
<p id="v15"><sup><small>15</small></sup>  I fratelli di Giuseppe, quando videro che il loro padre era morto, dissero: 'Chi sa che Giuseppe non ci porti odio, e non ci renda tutto il male che gli abbiam fatto!' </p>
<p id="v16"><sup><small>16</small></sup>  E mandarono a dire a Giuseppe: 'Tuo padre, prima di morire, dette quest'ordine: </p>
<p id="v17"><sup><small>17</small></sup>  Dite così a Giuseppe: Deh, perdona ora ai tuoi fratelli il loro misfatto e il loro peccato; perché t'hanno fatto del male. Deh, perdona dunque ora il misfatto de' servi dell'Iddio di tuo padre!' E Giuseppe, quando gli fu parlato così, pianse. </p>
<p id="v18"><sup><small>18</small></sup>  E i suoi fratelli vennero anch'essi, si prostrarono ai suoi piedi, e dissero: 'Ecco, siamo tuoi servi'. </p>
<p id="v19"><sup><small>19</small></sup>  E Giuseppe disse loro: 'Non temete; poiché son io forse al posto di Dio? </p>
<p id="v20"><sup><small>20</small></sup>  Voi avevate pensato del male contro a me; ma Dio ha pensato di convertirlo in bene, per compiere quello che oggi avviene: per conservare in vita un popolo numeroso. </p>
<p id="v21"><sup><small>21</small></sup>  Ora dunque non temete; io sostenterò voi e i vostri figliuoli'. E li confortò, e parlò al loro cuore. </p>
<p id="v22"><sup><small>22</small></sup>  Giuseppe dimorò in Egitto: egli, con la casa di suo padre; e visse centodieci anni. </p>
<p id="v23"><sup><small>23</small></sup>  Giuseppe vide i figliuoli di Efraim, fino alla terza generazione; anche i figliuoli di Makir, figliuolo di Manasse, nacquero sulle sue ginocchia. </p>
<p id="v24"><sup><small>24</small></sup>  E Giuseppe disse ai suoi fratelli: 'Io sto per morire; ma Dio per certo vi visiterà, e vi farà salire, da questo paese, nel paese che promise con giuramento ad Abrahamo, a Isacco e a Giacobbe'. </p>
<p id="v25"><sup><small>25</small></sup>  E Giuseppe fece giurare i figliuoli d'Israele, dicendo: 'Iddio per certo vi visiterà; allora, trasportate di qui le mie ossa'. </p>
<p id="v26"><sup><small>26</small></sup>  Poi Giuseppe morì, in età di centodieci anni; e fu imbalsamato, e posto in una bara in Egitto. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/49">Genesi - Capitolo 49</a></td>
        <td><a href="/it/Bible/Genesis/Index">Indice</a></td>
        <td> </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 50:7 <i>Consiglio degli anziani</i>: <a href="/it/The_Urantia_Book/70#p5_2">LU 70:5.2</a>. </li>
</ol>
</div>
