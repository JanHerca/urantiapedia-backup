<!--
title: Genesi - Capitolo 47
description: 
published: true
date: 2023-11-8T21:45:54Z
tags: bible, bible—genesis
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Genesis/46">
          <span class="mdi mdi-arrow-left-drop-circle"></span><span class="pl-2">Genesi - Capitolo 46</span>
        </a>
        </td>
        <td>
        <a href="/it/Bible/Genesis/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Genesis/48">
          <span class="pr-2">Genesi - Capitolo 48</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Giuseppe andò quindi a informare Faraone, e gli disse: 'Mio padre e i miei fratelli coi loro greggi, coi loro armenti e con tutto quello che hanno, son venuti dal paese di Canaan; ed ecco, sono nel paese di Goscen'. </p>
<p id="v2"><sup><small>2</small></sup>  E prese cinque uomini di tra i suoi fratelli e li presentò a Faraone. </p>
<p id="v3"><sup><small>3</small></sup>  E Faraone disse ai fratelli di Giuseppe: 'Qual è la vostra occupazione?' Ed essi risposero a Faraone: 'I tuoi servitori sono pastori, come furono i nostri padri'. </p>
<p id="v4"><sup><small>4</small></sup>  Poi dissero a Faraone: 'Siam venuti per dimorare in questo paese, perché nel paese di Canaan non c'è pastura per i greggi dei tuoi servitori; poiché la carestia v'è grave; deh, permetti ora che i tuoi servi dimorino nel paese di Goscen'. </p>
<p id="v5"><sup><small>5</small></sup>  E Faraone parlò a Giuseppe dicendo: 'Tuo padre e i tuoi fratelli son venuti da te; </p>
<p id="v6"><sup><small>6</small></sup>  il paese d'Egitto ti sta dinanzi, fa' abitare tuo padre e i tuoi fratelli nella parte migliore del paese; dimorino pure nel paese di Goscen; e se conosci fra loro degli uomini capaci, falli sovrintendenti del mio bestiame'. </p>
<p id="v7"><sup><small>7</small></sup>  Poi Giuseppe menò Giacobbe suo padre da Faraone, e glielo presentò. E Giacobbe benedisse Faraone. </p>
<p id="v8"><sup><small>8</small></sup>  E Faraone disse a Giacobbe: 'Quanti sono i giorni del tempo della tua vita?' </p>
<p id="v9"><sup><small>9</small></sup>  Giacobbe rispose a Faraone: 'I giorni del tempo de' miei pellegrinaggi sono centotrent'anni; i giorni del tempo della mia vita sono stati pochi e cattivi, e non hanno raggiunto il numero dei giorni della vita dei miei padri, ai dì dei loro pellegrinaggi'. </p>
<p id="v10"><sup><small>10</small></sup>  Giacobbe benedisse ancora Faraone, e si ritirò dalla presenza di lui. </p>
<p id="v11"><sup><small>11</small></sup>  E Giuseppe stabilì suo padre e i suoi fratelli, e dette loro un possesso nel paese d'Egitto, nella parte migliore del paese, nella contrada di Ramses, come Faraone aveva ordinato. </p>
<p id="v12"><sup><small>12</small></sup>  E Giuseppe sostentò suo padre, i suoi fratelli e tutta la famiglia di suo padre, provvedendoli di pane, secondo il numero de' figliuoli. </p>
<p id="v13"><sup><small>13</small></sup>  Or in tutto il paese non c'era pane, perché la carestia era gravissima; il paese d'Egitto e il paese di Canaan languivano a motivo della carestia. </p>
<p id="v14"><sup><small>14</small></sup>  Giuseppe ammassò tutto il danaro che si trovava nel paese d'Egitto e nel paese di Canaan, come prezzo del grano che si comprava; e Giuseppe portò questo danaro nella casa di Faraone. </p>
<p id="v15"><sup><small>15</small></sup>  E quando il danaro fu esaurito nel paese d'Egitto e nel paese di Canaan, tutti gli Egiziani vennero a Giuseppe e dissero: 'Dacci del pane! Perché dovremmo morire in tua presenza? giacché il danaro è finito'. </p>
<p id="v16"><sup><small>16</small></sup>  E Giuseppe disse: 'Date il vostro bestiame; e io vi darò del pane in cambio del vostro bestiame, se non avete più danaro'. </p>
<p id="v17"><sup><small>17</small></sup>  E quelli menarono a Giuseppe il loro bestiame; e Giuseppe diede loro del pane in cambio dei loro cavalli, dei loro greggi di pecore, delle loro mandre di buoi e dei loro asini. Così fornì loro del pane per quell'anno, in cambio di tutto il loro bestiame. </p>
<p id="v18"><sup><small>18</small></sup>  Passato quell'anno, tornarono a lui l'anno seguente, e gli dissero: 'Noi non celeremo al mio signore che, il danaro essendo esaurito e le mandre del nostro bestiame essendo passate al mio signore, nulla più resta che il mio signore possa prendere, tranne i nostri corpi e le nostre terre. </p>
<p id="v19"><sup><small>19</small></sup>  E perché dovremmo perire sotto gli occhi tuoi: noi e le nostre terre? Compra noi e le terre nostre in cambio di pane; e noi con le nostre terre saremo schiavi di Faraone; e dacci da seminare affinché possiam vivere e non moriamo, e il suolo non diventi un deserto'. </p>
<p id="v20"><sup><small>20</small></sup>  Così Giuseppe comprò per Faraone tutte le terre d'Egitto; giacché gli Egiziani venderono ognuno il suo campo, perché la carestia li colpiva gravemente. Così il paese diventò proprietà di Faraone. </p>
<p id="v21"><sup><small>21</small></sup>  Quanto al popolo, lo fece passare nelle città, da un capo all'altro dell'Egitto; </p>
<p id="v22"><sup><small>22</small></sup>  solo le terre dei sacerdoti non acquistò; perché i sacerdoti ricevevano una provvisione assegnata loro da Faraone, e vivevano della provvisione che Faraone dava loro; per questo essi non venderono le loro terre. </p>
<p id="v23"><sup><small>23</small></sup>  E Giuseppe disse al popolo: 'Ecco, oggi ho acquistato voi e le vostre terre per Faraone; eccovi del seme; seminate la terra; </p>
<p id="v24"><sup><small>24</small></sup>  e al tempo della raccolta, ne darete il quinto a Faraone, e quattro parti saran vostre, per la sementa dei campi e per il nutrimento vostro, di quelli che sono in casa vostra, e per il nutrimento de' vostri bambini'. </p>
<p id="v25"><sup><small>25</small></sup>  E quelli dissero: 'Tu ci hai salvato la vita! ci sia dato di trovar grazia agli occhi del mio signore, e saremo schiavi di Faraone'. </p>
<p id="v26"><sup><small>26</small></sup>  Giuseppe ne fece una legge, che dura fino al dì d'oggi, secondo la quale un quinto del reddito delle terre d'Egitto era per Faraone; non ci furono che le terre dei sacerdoti che non furon di Faraone. </p>
<p id="v27"><sup><small>27</small></sup>  Così gl'Israeliti abitarono nel paese d'Egitto, nel paese di Goscen; vi ebbero de' possessi, vi s'accrebbero, e moltiplicarono oltremodo. </p>
<p id="v28"><sup><small>28</small></sup>  E Giacobbe visse nel paese d'Egitto diciassette anni; e i giorni di Giacobbe, gli anni della sua vita, furono centoquarantasette. </p>
<p id="v29"><sup><small>29</small></sup>  E quando Israele s'avvicinò al giorno della sua morte, chiamò il suo figliuolo Giuseppe, e gli disse: 'Deh, se ho trovato grazia agli occhi tuoi, mettimi la mano sotto la coscia, e usami benignità e fedeltà; deh, non mi seppellire in Egitto! </p>
<p id="v30"><sup><small>30</small></sup>  ma, quando giacerò coi miei padri, portami fuori d'Egitto, e seppelliscimi nel loro sepolcro!' </p>
<p id="v31"><sup><small>31</small></sup>  Ed egli rispose: 'Farò come tu dici'. E Giacobbe disse: 'Giuramelo'. E Giuseppe glielo giurò. E Israele, vòlto al capo del letto, adorò. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Genesis/46">
          <span class="mdi mdi-arrow-left-drop-circle"></span><span class="pl-2">Genesi - Capitolo 46</span>
        </a>
        </td>
        <td>
        <a href="/it/Bible/Genesis/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Genesis/48">
          <span class="pr-2">Genesi - Capitolo 48</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
