<!--
title: Genesi - Capitolo 7
description: 
published: true
date: 2023-11-8T21:45:54Z
tags: bible, bible—genesis
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Genesis/6">
          <span class="mdi mdi-arrow-left-drop-circle"></span><span class="pl-2">Genesi - Capitolo 6</span>
        </a>
        </td>
        <td>
        <a href="/it/Bible/Genesis/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Genesis/8">
          <span class="pr-2">Genesi - Capitolo 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  E l'Eterno disse a Noè: 'Entra nell'arca tu con tutta la tua famiglia, poiché t'ho veduto giusto nel mio cospetto, in questa generazione. </p>
<p id="v2"><sup><small>2</small></sup>  D'ogni specie di animali puri prendine sette paia, maschio e femmina; e degli animali impuri un paio, maschio e femmina; </p>
<p id="v3"><sup><small>3</small></sup>  e parimente degli uccelli dei cieli prendine sette paia, maschio e femmina, per conservarne in vita la razza sulla faccia di tutta la terra; </p>
<p id="v4"><sup><small>4</small></sup>  poiché di qui a sette giorni farò piovere sulla terra per quaranta giorni e quaranta notti, e sterminerò di sulla faccia della terra tutti gli esseri viventi che ho fatto'. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  E Noè fece tutto quello che l'Eterno gli avea comandato. </p>
<p id="v6"><sup><small>6</small></sup>  Noè era in età di seicent'anni, quando il diluvio delle acque inondò la terra. </p>
<p id="v7"><sup><small>7</small></sup>  E Noè, coi suoi figliuoli, con la sua moglie e con le mogli de' suoi figliuoli, entrò nell'arca per scampare dalle acque del diluvio. </p>
<p id="v8"><sup><small>8</small></sup>  Degli animali puri e degli animali impuri, degli uccelli e di tutto quello che striscia sulla terra, </p>
<p id="v9"><sup><small>9</small></sup>  vennero delle coppie, maschio e femmina, a Noè nell'arca, come Dio avea comandato a Noè. </p>
<p id="v10"><sup><small>10</small></sup>  E, al termine dei sette giorni, avvenne che le acque del diluvio furono sulla terra. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  L'anno seicentesimo della vita di Noè, il secondo mese, il diciassettesimo giorno del mese, in quel giorno, tutte le fonti del grande abisso scoppiarono e le cateratte del cielo s'aprirono. </p>
<p id="v12"><sup><small>12</small></sup>  E piovve sulla terra per quaranta giorni e quaranta notti. </p>
<p id="v13"><sup><small>13</small></sup>  In quello stesso giorno, Noè, Sem, Cam e Jafet, figliuoli di Noè, la moglie di Noè e le tre mogli dei suoi figliuoli con loro, entrarono nell'arca: </p>
<p id="v14"><sup><small>14</small></sup>  essi, e tutti gli animali secondo le loro specie, e tutto il bestiame secondo le sue specie, e tutti i rettili che strisciano sulla terra, secondo le loro specie, e tutti gli uccelli secondo le loro specie, tutti gli uccelletti, tutto quel che porta ali. </p>
<p id="v15"><sup><small>15</small></sup>  D'ogni carne in cui è alito di vita venne una coppia a Noè nell'arca: <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  venivano maschio e femmina d'ogni carne, come Dio avea comandato a Noè; poi l'Eterno lo chiuse dentro l'arca. </p>
<p id="v17"><sup><small>17</small></sup>  E il diluvio venne sopra la terra per quaranta giorni; e le acque crebbero e sollevarono l'arca, che fu levata in alto d'in su la terra. </p>
<p id="v18"><sup><small>18</small></sup>  E le acque ingrossarono e crebbero grandemente sopra la terra, e l'arca galleggiava sulla superficie delle acque. </p>
<p id="v19"><sup><small>19</small></sup>  E le acque ingrossarono oltremodo sopra la terra; e tutte le alte montagne che erano sotto tutti i cieli, furono coperte. </p>
<p id="v20"><sup><small>20</small></sup>  Le acque salirono quindici cubiti al disopra delle vette dei monti; e le montagne furon coperte. </p>
<p id="v21"><sup><small>21</small></sup>  E perì ogni carne che si moveva sulla terra: uccelli, bestiame, animali selvatici, rettili d'ogni sorta striscianti sulla terra, e tutti gli uomini. </p>
<p id="v22"><sup><small>22</small></sup>  Tutto quello ch'era sulla terra asciutta ed aveva alito di vita nelle sue narici, morì. </p>
<p id="v23"><sup><small>23</small></sup>  E tutti gli esseri che erano sulla faccia della terra furono sterminati: dall'uomo fino al bestiame, ai rettili e agli uccelli del cielo; furono sterminati di sulla terra; non scampò che Noè con quelli ch'erano con lui nell'arca. </p>
<p id="v24"><sup><small>24</small></sup>  E le acque rimasero alte sopra la terra per centocinquanta giorni. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Genesis/6">
          <span class="mdi mdi-arrow-left-drop-circle"></span><span class="pl-2">Genesi - Capitolo 6</span>
        </a>
        </td>
        <td>
        <a href="/it/Bible/Genesis/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Genesis/8">
          <span class="pr-2">Genesi - Capitolo 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 7:4,12 <i>Pioggia indesiderata</i>: <a href="/it/The_Urantia_Book/85#p4_3">LU 85:4.3</a>. </li>
  <li id="fn2"><a href="#cite2">↑</a> 7:10-24 <i>Il vero diluvio</i>: <a href="/it/The_Urantia_Book/78#p7_5">LU 78:7.5</a>.  <i>Nessun diluvio universale</i>: <a href="/it/The_Urantia_Book/78#p7_4">LU 78:7.4</a>. </li>
  <li id="fn3"><a href="#cite3">↑</a> 7:15,22 <i>Respiro della vita</i>: <a href="/it/The_Urantia_Book/86#p4_3">LU 86:4.3</a>.  <i>Respiro della vita</i>: <a href="/it/The_Urantia_Book/36#p6_4">LU 36:6.4</a>. </li>
</ol>
</div>
