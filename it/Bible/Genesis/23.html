<!--
title: Genesi - Capitolo 23
description: 
published: true
date: 2022-10-7T1:7:41Z
tags: bible, bible—genesis
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/22">Genesi - Capitolo 22</a></td>
        <td><a href="/it/Bible/Genesis/Index">Indice</a></td>
        <td><a href="/it/Bible/Genesis/24">Genesi - Capitolo 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or la vita di Sara fu di centoventisette anni. Tanti furon gli anni della vita di Sara. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  E Sara morì a Kiriat-Arba, che è Hebron, nel paese di Canaan; e Abrahamo venne a far duolo di Sara e a piangerla. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Poi Abrahamo si levò di presso al suo morto, e parlò ai figliuoli di Heth, dicendo: </p>
<p id="v4"><sup><small>4</small></sup>  'Io sono straniero e avventizio fra voi; datemi la proprietà di un sepolcro fra voi, affinché io seppellisca il mio morto e me lo tolga d'innanzi'. </p>
<p id="v5"><sup><small>5</small></sup>  E i figliuoli di Heth risposero ad Abrahamo dicendogli: </p>
<p id="v6"><sup><small>6</small></sup>  'Ascoltaci, signore; tu sei fra noi un principe di Dio; seppellisci il tuo morto nel migliore dei nostri sepolcri; nessun di noi ti rifiuterà il suo sepolcro perché tu vi seppellisca il tuo morto'. </p>
<p id="v7"><sup><small>7</small></sup>  E Abrahamo si levò, s'inchinò dinanzi al popolo del paese, dinanzi ai figliuoli di Heth, e parlò loro dicendo: </p>
<p id="v8"><sup><small>8</small></sup>  'Se piace a voi ch'io tolga il mio morto d'innanzi a me e lo seppellisca, ascoltatemi, e intercedete per me presso Efron figliuolo di Zohar </p>
<p id="v9"><sup><small>9</small></sup>  perché mi ceda la sua spelonca di Macpela che è all'estremità del suo campo, e me la dia per l'intero suo prezzo, come sepolcro che m'appartenga fra voi'. </p>
<p id="v10"><sup><small>10</small></sup>  Or Efron sedeva in mezzo ai figliuoli di Heth; ed Efron, lo Hitteo, rispose ad Abrahamo in presenza dei figliuoli di Heth, di tutti quelli che entravano per la porta della sua città, dicendo: </p>
<p id="v11"><sup><small>11</small></sup>  'No, mio signore, ascoltami! Io ti dono il campo, e ti dono la spelonca che v'è; te ne fo dono, in presenza de' figliuoli del mio popolo; seppellisci il tuo morto'. </p>
<p id="v12"><sup><small>12</small></sup>  E Abrahamo s'inchinò dinanzi al popolo del paese, </p>
<p id="v13"><sup><small>13</small></sup>  e parlò ad Efron in presenza del popolo del paese, dicendo: 'Deh, ascoltami! Io ti darò il prezzo del campo; accettalo da me, e io seppellirò quivi il mio morto'. </p>
<p id="v14"><sup><small>14</small></sup>  Ed Efron rispose ad Abrahamo, dicendogli: </p>
<p id="v15"><sup><small>15</small></sup>  'Signor mio, ascoltami! Un pezzo di terreno di quattrocento sicli d'argento, che cos'è fra me e te? Seppellisci dunque il tuo morto'. </p>
<p id="v16"><sup><small>16</small></sup>  E Abrahamo fece a modo di Efron; e Abrahamo pesò a Efron il prezzo che egli avea detto in presenza de' figliuoli di Heth, quattrocento sicli d'argento, di buona moneta mercantile. </p>
<p id="v17"><sup><small>17</small></sup>  Così il campo di Efron ch'era a Macpela dirimpetto a Mamre, il campo con la caverna che v'era, e tutti gli alberi che erano nel campo e in tutti i confini all'intorno, </p>
<p id="v18"><sup><small>18</small></sup>  furono assicurati come proprietà d'Abrahamo, in presenza dei figliuoli di Heth e di tutti quelli ch'entravano per la porta della città di Efron. </p>
<p id="v19"><sup><small>19</small></sup>  Dopo questo, Abrahamo seppellì Sara sua moglie nella spelonca del campo di Macpela dirimpetto a Mamre, che è Hebron, nel paese di Canaan. </p>
<p id="v20"><sup><small>20</small></sup>  E il campo e la spelonca che v'è, furono assicurati ad Abrahamo, dai figliuoli di Heth, come sepolcro di sua proprietà. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/22">Genesi - Capitolo 22</a></td>
        <td><a href="/it/Bible/Genesis/Index">Indice</a></td>
        <td><a href="/it/Bible/Genesis/24">Genesi - Capitolo 24</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 23:1 <i>L'età di Sara</i>: <a href="/it/The_Urantia_Book/93#p9_8">LU 93:9.8</a>. </li>
  <li id="fn2"><a href="#cite2">↑</a> 23:2,17-20 <i>Ritorno a Hebron</i>: <a href="/it/The_Urantia_Book/93#p9_4">LU 93:9.4</a>. </li>
</ol>
</div>
