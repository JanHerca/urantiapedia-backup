<!--
title: Genesi - Capitolo 41
description: 
published: true
date: 2022-10-7T1:7:41Z
tags: bible, bible—genesis
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/40">Genesi - Capitolo 40</a></td>
        <td><a href="/it/Bible/Genesis/Index">Indice</a></td>
        <td><a href="/it/Bible/Genesis/42">Genesi - Capitolo 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Or avvenne, in capo a due anni interi, che Faraone ebbe un sogno. Ed ecco che stava presso il fiume; </p>
<p id="v2"><sup><small>2</small></sup>  e su dal fiume ecco salire sette vacche, di bell'apparenza e grasse, e mettersi a pascere nella giuncaia. </p>
<p id="v3"><sup><small>3</small></sup>  E, dopo quelle, ecco salire dal fiume altre sette vacche di brutt'apparenza e scarne, e fermarsi presso alle prime, sulla riva del fiume. </p>
<p id="v4"><sup><small>4</small></sup>  E le vacche di brutt'apparenza e scarne, divorarono le sette vacche di bell'apparenza e grasse. E Faraone si svegliò. </p>
<p id="v5"><sup><small>5</small></sup>  Poi si riaddormentò, e sognò di nuovo; ed ecco sette spighe, grasse e belle, venir su da un unico stelo. </p>
<p id="v6"><sup><small>6</small></sup>  Poi ecco sette spighe, sottili e arse dal vento orientale, germogliare dopo quelle altre. </p>
<p id="v7"><sup><small>7</small></sup>  E le spighe sottili inghiottirono le sette spighe grasse e piene. E Faraone si svegliò: ed ecco, era un sogno. </p>
<p id="v8"><sup><small>8</small></sup>  La mattina, lo spirito di Faraone fu conturbato; ed egli mandò a chiamare tutti i magi e tutti i savi d'Egitto, e raccontò loro i suoi sogni; ma non ci fu alcuno che li potesse interpretare a Faraone. </p>
<p id="v9"><sup><small>9</small></sup>  Allora il capo de' coppieri parlò a Faraone, dicendo: 'Ricordo oggi i miei falli. </p>
<p id="v10"><sup><small>10</small></sup>  Faraone s'era sdegnato contro i suoi servitori, e m'avea fatto mettere in prigione in casa del capo delle guardie: me, e il capo de' panattieri. </p>
<p id="v11"><sup><small>11</small></sup>  L'uno e l'altro facemmo un sogno, nella medesima notte: facemmo ciascuno un sogno, avente il suo proprio significato. </p>
<p id="v12"><sup><small>12</small></sup>  Or c'era quivi con noi un giovane ebreo, servo del capo delle guardie; a lui raccontammo i nostri sogni, ed egli ce li interpretò, dando a ciascuno l'interpretazione del suo sogno. </p>
<p id="v13"><sup><small>13</small></sup>  E le cose avvennero secondo l'interpretazione ch'egli ci aveva data: Faraone ristabilì me nel mio ufficio, e l'altro lo fece appiccare'. </p>
<p id="v14"><sup><small>14</small></sup>  Allora Faraone mandò a chiamare Giuseppe, il quale fu tosto tratto fuor dalla prigione sotterranea. Egli si rase, si cambiò il vestito, e venne da Faraone. </p>
<p id="v15"><sup><small>15</small></sup>  E Faraone disse a Giuseppe: 'Ho fatto un sogno, e non c'è chi lo possa interpretare; e ho udito dir di te che, quando t'hanno raccontato un sogno, tu lo puoi interpretare'. </p>
<p id="v16"><sup><small>16</small></sup>  Giuseppe rispose a Faraone, dicendo: 'Non son io; ma sarà Dio che darà a Faraone una risposta favorevole'. </p>
<p id="v17"><sup><small>17</small></sup>  E Faraone disse a Giuseppe: 'Nel mio sogno, io stavo sulla riva del fiume; </p>
<p id="v18"><sup><small>18</small></sup>  quand'ecco salir dal fiume sette vacche grasse e di bell'apparenza, e mettersi a pascere nella giuncaia. </p>
<p id="v19"><sup><small>19</small></sup>  E, dopo quelle, ecco salire altre sette vacche magre, di bruttissima apparenza e scarne: tali, che non ne vidi mai di così brutte in tutto il paese d'Egitto. </p>
<p id="v20"><sup><small>20</small></sup>  E le vacche magre e brutte divorarono le prime sette vacche grasse; </p>
<p id="v21"><sup><small>21</small></sup>  e quelle entrarono loro in corpo, e non si riconobbe che vi fossero entrate; erano di brutt'apparenza come prima. E mi svegliai. </p>
<p id="v22"><sup><small>22</small></sup>  Poi vidi ancora nel mio sogno sette spighe venir su da un unico stelo, piene e belle; </p>
<p id="v23"><sup><small>23</small></sup>  ed ecco altre sette spighe vuote, sottili e arse dal vento orientale, germogliare dopo quelle altre. </p>
<p id="v24"><sup><small>24</small></sup>  E le spighe sottili inghiottirono le sette spighe belle. Io ho raccontato questo ai magi; ma non c'è stato alcuno che abbia saputo spiegarmelo'. </p>
<p id="v25"><sup><small>25</small></sup>  Allora Giuseppe disse a Faraone: 'Ciò che Faraone ha sognato è una stessa cosa. Iddio ha significato a Faraone quello che sta per fare. </p>
<p id="v26"><sup><small>26</small></sup>  Le sette vacche belle sono sette anni, e le sette spighe belle sono sette anni; è uno stesso sogno. </p>
<p id="v27"><sup><small>27</small></sup>  E le sette vacche magre e brutte che salivano dopo quelle altre, sono sette anni; come pure le sette spighe vuote e arse dal vento orientale saranno sette anni di carestia. </p>
<p id="v28"><sup><small>28</small></sup>  Questo è quel che ho detto a Faraone: Iddio ha mostrato a Faraone quello che sta per fare. </p>
<p id="v29"><sup><small>29</small></sup>  Ecco, stanno per venire sette anni di grande abbondanza in tutto il paese d'Egitto; </p>
<p id="v30"><sup><small>30</small></sup>  e dopo, verranno sette anni di carestia; e tutta quell'abbondanza sarà dimenticata nel paese d'Egitto, e la carestia consumerà il paese. </p>
<p id="v31"><sup><small>31</small></sup>  E uno non si accorgerà più di quell'abbondanza nel paese, a motivo della carestia che seguirà; perché questa sarà molto aspra. </p>
<p id="v32"><sup><small>32</small></sup>  E l'essersi il sogno replicato due volte a Faraone vuol dire che la cosa è decretata da Dio, e che Dio l'eseguirà tosto. </p>
<p id="v33"><sup><small>33</small></sup>  Or dunque si provveda Faraone d'un uomo intelligente e savio e lo stabilisca sul paese d'Egitto. </p>
<p id="v34"><sup><small>34</small></sup>  Faraone faccia così: Costituisca dei commissari sul paese per prelevare il quinto delle raccolte del paese d'Egitto, durante i sette anni dell'abbondanza. </p>
<p id="v35"><sup><small>35</small></sup>  E radunino essi tutti i viveri di queste sette buone annate che stan per venire, e ammassino il grano a disposizione di Faraone per l'approvvigionamento delle città, e lo conservino. </p>
<p id="v36"><sup><small>36</small></sup>  Questi viveri saranno una riserva per il paese, in vista dei sette anni di carestia che verranno nel paese d'Egitto; e così il paese non perirà per la carestia'. </p>
<p id="v37"><sup><small>37</small></sup>  Piacque la cosa a Faraone e a tutti i suoi servitori. </p>
<p id="v38"><sup><small>38</small></sup>  E Faraone disse ai suoi servitori: 'Potremmo noi trovare un uomo pari a questo, in cui sia lo spirito di Dio?' </p>
<p id="v39"><sup><small>39</small></sup>  E Faraone disse a Giuseppe: 'Giacché Iddio t'ha fatto conoscere tutto questo, non v'è alcuno che sia intelligente e savio al pari di te. </p>
<p id="v40"><sup><small>40</small></sup>  Tu sarai sopra la mia casa, e tutto il mio popolo obbedirà ai tuoi ordini; per il trono soltanto, io sarò più grande di te'. </p>
<p id="v41"><sup><small>41</small></sup>  E Faraone disse a Giuseppe: 'Vedi, io ti stabilisco su tutto il paese d'Egitto'. <sup id="cite1"><a href="#fn1">[1]</a></sup></p>
<p id="v42"><sup><small>42</small></sup>  E Faraone si tolse l'anello di mano e lo mise alla mano di Giuseppe; lo fece vestire di abiti di lino fino, e gli mise al collo una collana d'oro. </p>
<p id="v43"><sup><small>43</small></sup>  Lo fece montare sul suo secondo carro, e davanti a lui si gridava: 'In ginocchio!' Così Faraone lo costituì su tutto il paese d'Egitto. </p>
<p id="v44"><sup><small>44</small></sup>  E Faraone disse a Giuseppe: 'Io son Faraone! e senza te; nessuno alzerà la mano o il piede in tutto il paese d'Egitto'. </p>
<p id="v45"><sup><small>45</small></sup>  E Faraone chiamò Giuseppe Tsafnath-Paneach e gli dette per moglie Asenath figliuola di Potifera, sacerdote di On. E Giuseppe partì per visitare il paese d'Egitto. </p>
<p id="v46"><sup><small>46</small></sup>  Or Giuseppe avea trent'anni quando si presentò dinanzi a Faraone re d'Egitto. E Giuseppe uscì dal cospetto di Faraone, e percorse tutto il paese d'Egitto. </p>
<p id="v47"><sup><small>47</small></sup>  Durante i sette anni d'abbondanza, la terra produsse a piene mani; </p>
<p id="v48"><sup><small>48</small></sup>  e Giuseppe adunò tutti i viveri di quei sette anni che vennero nel paese d'Egitto, e ripose i viveri nelle città; ripose in ogni città i viveri del territorio circonvicino. </p>
<p id="v49"><sup><small>49</small></sup>  Così Giuseppe ammassò grano come la rena del mare; in così gran quantità, che si smise di contarlo, perch'era innumerevole. </p>
<p id="v50"><sup><small>50</small></sup>  Or avanti che venisse il primo anno della carestia, nacquero a Giuseppe due figliuoli, che Asenath figliuola di Potifera sacerdote di On gli partorì. </p>
<p id="v51"><sup><small>51</small></sup>  E Giuseppe chiamò il primogenito Manasse, perché, disse, 'Iddio m'ha fatto dimenticare ogni mio affanno e tutta la casa di mio padre'. </p>
<p id="v52"><sup><small>52</small></sup>  E al secondo pose nome Efraim, perché, disse, 'Iddio m'ha reso fecondo nel paese della mia afflizione'. </p>
<p id="v53"><sup><small>53</small></sup>  I sette anni d'abbondanza ch'erano stati nel paese d'Egitto, finirono; </p>
<p id="v54"><sup><small>54</small></sup>  e cominciarono a venire i sette anni della carestia, come Giuseppe avea detto. E ci fu carestia in tutti i paesi; ma in tutto il paese d'Egitto c'era del pane. </p>
<p id="v55"><sup><small>55</small></sup>  Poi la carestia si estese a tutto il paese d'Egitto, e il popolo gridò a Faraone per aver del pane. E Faraone disse a tutti gli Egiziani: 'Andate da Giuseppe, e fate quello che vi dirà'. </p>
<p id="v56"><sup><small>56</small></sup>  La carestia era sparsa su tutta la superficie del paese, e Giuseppe aperse tutti i depositi e vendé grano agli Egiziani. E la carestia s'aggravò nel paese d'Egitto. </p>
<p id="v57"><sup><small>57</small></sup>  E da tutti i paesi si veniva in Egitto da Giuseppe per comprar del grano, perché la carestia era grave per tutta la terra. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/Bible/Genesis/40">Genesi - Capitolo 40</a></td>
        <td><a href="/it/Bible/Genesis/Index">Indice</a></td>
        <td><a href="/it/Bible/Genesis/42">Genesi - Capitolo 42</a></td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 41:41 <i>Amministratore civile</i>: <a href="/it/The_Urantia_Book/93#p9_5">LU 93:9.5</a>. </li>
</ol>
</div>
