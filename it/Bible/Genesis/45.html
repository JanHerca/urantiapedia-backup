<!--
title: Genesi - Capitolo 45
description: 
published: true
date: 2023-11-8T21:45:54Z
tags: bible, bible—genesis
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Genesis/44">
          <span class="mdi mdi-arrow-left-drop-circle"></span><span class="pl-2">Genesi - Capitolo 44</span>
        </a>
        </td>
        <td>
        <a href="/it/Bible/Genesis/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Genesis/46">
          <span class="pr-2">Genesi - Capitolo 46</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Allora Giuseppe non poté più contenersi dinanzi a tutti gli astanti, e gridò: 'Fate uscir tutti dalla mia presenza!' E nessuno rimase con Giuseppe quand'egli si diè a conoscere ai suoi fratelli. </p>
<p id="v2"><sup><small>2</small></sup>  E alzò la voce piangendo; gli Egiziani l'udirono, e l'udì la casa di Faraone. </p>
<p id="v3"><sup><small>3</small></sup>  E Giuseppe disse ai suoi fratelli: 'Io son Giuseppe; mio padre vive egli tuttora?' Ma i suoi fratelli non gli potevano rispondere, perché erano sbigottiti alla sua presenza. </p>
<p id="v4"><sup><small>4</small></sup>  E Giuseppe disse ai suoi fratelli: 'Deh, avvicinatevi a me!' Quelli s'avvicinarono, ed egli disse: 'Io son Giuseppe, vostro fratello, che voi vendeste perché fosse menato in Egitto. </p>
<p id="v5"><sup><small>5</small></sup>  Ma ora non vi contristate, né vi dolga d'avermi venduto perch'io fossi menato qua; poiché Iddio m'ha mandato innanzi a voi per conservarvi in vita. </p>
<p id="v6"><sup><small>6</small></sup>  Infatti, sono due anni che la carestia è nel paese; e ce ne saranno altri cinque, durante i quali non ci sarà né aratura né mèsse. </p>
<p id="v7"><sup><small>7</small></sup>  Ma Dio mi ha mandato dinanzi a voi, perché sia conservato di voi un resto sulla terra, e per salvarvi la vita con una grande liberazione. </p>
<p id="v8"><sup><small>8</small></sup>  Non siete dunque voi che m'avete mandato qua, ma è Dio; egli m'ha stabilito come padre di Faraone, signore di tutta la sua casa, e governatore di tutto il paese d'Egitto. </p>
<p id="v9"><sup><small>9</small></sup>  Affrettatevi a risalire da mio padre, e ditegli: Così dice il tuo figliuolo Giuseppe: Iddio mi ha stabilito signore di tutto l'Egitto; scendi da me; non tardare; </p>
<p id="v10"><sup><small>10</small></sup>  tu dimorerai nel paese di Goscen, e sarai vicino a me; tu e i tuoi figliuoli, i figliuoli de' tuoi figliuoli, i tuoi greggi, i tuoi armenti, e tutto quello che possiedi. </p>
<p id="v11"><sup><small>11</small></sup>  E quivi io ti sostenterò (perché ci saranno ancora cinque anni di carestia), onde tu non sia ridotto alla miseria: tu, la tua famiglia, e tutto quello che possiedi. </p>
<p id="v12"><sup><small>12</small></sup>  Ed ecco, voi vedete coi vostri occhi, e il mio fratello Beniamino vede con gli occhi suoi, ch'è proprio la bocca mia quella che vi parla. </p>
<p id="v13"><sup><small>13</small></sup>  Raccontate dunque a mio padre tutta la mia gloria in Egitto, e tutto quello che avete veduto; e fate che mio padre scenda presto qua'. </p>
<p id="v14"><sup><small>14</small></sup>  E gettatosi al collo di Beniamino, suo fratello, pianse; e Beniamino pianse sul collo di lui. </p>
<p id="v15"><sup><small>15</small></sup>  Baciò pure tutti i suoi fratelli, piangendo. E, dopo questo, i suoi fratelli si misero a parlare con lui. </p>
<p id="v16"><sup><small>16</small></sup>  Il rumore della cosa si sparse nella casa di Faraone, e si disse: 'Sono arrivati i fratelli di Giuseppe'. Il che piacque a Faraone ed ai suoi servitori. </p>
<p id="v17"><sup><small>17</small></sup>  E Faraone disse a Giuseppe: 'Di' ai tuoi fratelli: Fate questo: caricate le vostre bestie, e andate, tornate al paese di Canaan; </p>
<p id="v18"><sup><small>18</small></sup>  prendete vostro padre e le vostre famiglie, e venite da me; io vi darò del meglio del paese d'Egitto, e voi mangerete il grasso del paese. </p>
<p id="v19"><sup><small>19</small></sup>  Tu hai l'ordine di dir loro: Fate questo: Prendete nel paese di Egitto dei carri per i vostri piccini e per le vostre mogli; conducete vostro padre, e venite. </p>
<p id="v20"><sup><small>20</small></sup>  E non vi rincresca di lasciar le vostre masserizie; perché il meglio di tutto il paese d'Egitto sarà vostro'. </p>
<p id="v21"><sup><small>21</small></sup>  I figliuoli d'Israele fecero così, e Giuseppe diede loro dei carri, secondo l'ordine di Faraone, e diede loro delle provvisioni per il viaggio. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  A tutti dette un abito di ricambio per ciascuno; ma a Beniamino dette trecento sicli d'argento e cinque mute di vestiti; </p>
<p id="v23"><sup><small>23</small></sup>  e a suo padre mandò questo: dieci asini carichi delle migliori cose d'Egitto, dieci asine cariche di grano, di pane e di viveri, per suo padre, durante il viaggio. </p>
<p id="v24"><sup><small>24</small></sup>  Così licenziò i suoi fratelli, e questi partirono; ed egli disse loro: 'Non ci siano, per via, delle dispute fra voi'. </p>
<p id="v25"><sup><small>25</small></sup>  Ed essi risalirono dall'Egitto, e vennero nel paese di Canaan da Giacobbe loro padre. </p>
<p id="v26"><sup><small>26</small></sup>  E gli riferirono ogni cosa, dicendo: 'Giuseppe vive tuttora, ed è il governatore di tutto il paese d'Egitto'. Ma il suo cuore rimase freddo, perch'egli non credeva loro. </p>
<p id="v27"><sup><small>27</small></sup>  Essi gli ripeterono tutte le parole che Giuseppe avea dette loro; ed egli vide i carri che Giuseppe avea mandato per condurlo via; allora lo spirito di Giacobbe loro padre si ravvivò, e Israele disse: </p>
<p id="v28"><sup><small>28</small></sup>  'Basta; il mio figliuolo Giuseppe vive tuttora; io andrò, e lo vedrò prima di morire'. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Genesis/44">
          <span class="mdi mdi-arrow-left-drop-circle"></span><span class="pl-2">Genesi - Capitolo 44</span>
        </a>
        </td>
        <td>
        <a href="/it/Bible/Genesis/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Genesis/46">
          <span class="pr-2">Genesi - Capitolo 46</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div>
<ol>
  <li id="fn1"><a href="#cite1">↑</a> 45:21 <i>Figli di Israele</i>: <a href="/it/The_Urantia_Book/96#p2_3">LU 96:2.3</a>. </li>
</ol>
</div>
