<!--
title: Genesi - Capitolo 27
description: 
published: true
date: 2023-11-8T21:45:54Z
tags: bible, bible—genesis
editor: ckeditor
dateCreated: 2022-8-14T13:44:31Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Genesis/26">
          <span class="mdi mdi-arrow-left-drop-circle"></span><span class="pl-2">Genesi - Capitolo 26</span>
        </a>
        </td>
        <td>
        <a href="/it/Bible/Genesis/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Genesis/28">
          <span class="pr-2">Genesi - Capitolo 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Or avvenne, quando Isacco era divenuto vecchio e i suoi occhi indeboliti non ci vedevano più, ch'egli chiamò Esaù, suo figliuolo maggiore, e gli disse: 'Figliuol mio!' </p>
<p id="v2"><sup><small>2</small></sup>  E quello rispose: 'Eccomi!' E Isacco: 'Ecco, io sono vecchio, e non so il giorno della mia morte. </p>
<p id="v3"><sup><small>3</small></sup>  Deh, prendi ora le tue armi, il tuo turcasso e il tuo arco, vattene fuori ai campi, prendimi un po' di caccia, </p>
<p id="v4"><sup><small>4</small></sup>  e preparami una pietanza saporita di quelle che mi piacciono; portamela perch'io la mangi e l'anima mia ti benedica prima ch'io muoia'. </p>
<p id="v5"><sup><small>5</small></sup>  Ora Rebecca stava ad ascoltare, mentre Isacco parlava ad Esaù suo figliuolo. Ed Esaù se n'andò ai campi per fare qualche caccia e portarla a suo padre. </p>
<p id="v6"><sup><small>6</small></sup>  E Rebecca parlò a Giacobbe suo figliuolo, e gli disse: 'Ecco, io ho udito tuo padre che parlava ad Esaù tuo fratello, e gli diceva: </p>
<p id="v7"><sup><small>7</small></sup>  Portami un po' di caccia e fammi una pietanza saporita perch'io la mangi e ti benedica nel cospetto dell'Eterno, prima ch'io muoia. </p>
<p id="v8"><sup><small>8</small></sup>  Or dunque, figliuol mio, ubbidisci alla mia voce e fa' quello ch'io ti comando. </p>
<p id="v9"><sup><small>9</small></sup>  Va' ora al gregge e prendimi due buoni capretti; e io ne farò una pietanza saporita per tuo padre, di quelle che gli piacciono. </p>
<p id="v10"><sup><small>10</small></sup>  E tu la porterai a tuo padre, perché la mangi, e così ti benedica prima di morire'. </p>
<p id="v11"><sup><small>11</small></sup>  E Giacobbe disse a Rebecca sua madre: 'Ecco, Esaù mio fratello è peloso, e io no. </p>
<p id="v12"><sup><small>12</small></sup>  Può darsi che mio padre mi tasti; sarò allora da lui reputato un ingannatore, e mi trarrò addosso una maledizione, invece di una benedizione'. </p>
<p id="v13"><sup><small>13</small></sup>  E sua madre gli rispose: 'Questa maledizione ricada su me, figliuol mio! Ubbidisci pure alla mia voce, e va' a prendermi i capretti'. </p>
<p id="v14"><sup><small>14</small></sup>  Egli dunque andò a prenderli, e li menò a sua madre; e sua madre ne preparò una pietanza saporita, di quelle che piacevano al padre di lui. </p>
<p id="v15"><sup><small>15</small></sup>  Poi Rebecca prese i più bei vestiti di Esaù suo figliuolo maggiore, i quali aveva in casa presso di sé, e li fece indossare a Giacobbe suo figliuolo minore; </p>
<p id="v16"><sup><small>16</small></sup>  e con le pelli de' capretti gli coprì le mani e il collo, ch'era senza peli. </p>
<p id="v17"><sup><small>17</small></sup>  Poi mise in mano a Giacobbe suo figliuolo la pietanza saporita e il pane che avea preparato. </p>
<p id="v18"><sup><small>18</small></sup>  Ed egli venne a suo padre e gli disse: 'Padre mio!' E Isacco rispose: 'Eccomi; chi sei tu, figliuol mio?' </p>
<p id="v19"><sup><small>19</small></sup>  E Giacobbe disse a suo padre: 'Sono Esaù, il tuo primogenito. Ho fatto come tu m'hai detto. Deh, lèvati, mettiti a sedere e mangia della mia caccia, affinché l'anima tua mi benedica'. </p>
<p id="v20"><sup><small>20</small></sup>  E Isacco disse al suo figliuolo: 'Come hai fatto a trovarne così presto, figliuol mio?' E quello rispose: 'Perché l'Eterno, il tuo Dio, l'ha fatta venire sulla mia via'. </p>
<p id="v21"><sup><small>21</small></sup>  E Isacco disse a Giacobbe: 'Fatti vicino, figliuol mio, ch'io ti tasti, per sapere se sei proprio il mio figliuolo Esaù, o no'. </p>
<p id="v22"><sup><small>22</small></sup>  Giacobbe dunque s'avvicinò a Isacco suo padre e, come questi l'ebbe tastato, disse: 'La voce è la voce di Giacobbe; ma le mani son le mani d'Esaù'. </p>
<p id="v23"><sup><small>23</small></sup>  E non lo riconobbe, perché le mani di lui eran pelose come le mani di Esaù suo fratello: e lo benedisse. E disse: </p>
<p id="v24"><sup><small>24</small></sup>  'Sei tu proprio il mio figliuolo Esaù?' Egli rispose: 'Sì'. </p>
<p id="v25"><sup><small>25</small></sup>  E Isacco gli disse: 'Servimi, ch'io mangi della caccia del mio figliuolo e l'anima mia ti benedica'. E Giacobbe lo servì, e Isacco mangiò. Giacobbe gli portò anche del vino, ed egli bevve. </p>
<p id="v26"><sup><small>26</small></sup>  Poi Isacco suo padre gli disse: 'Deh, fatti vicino e baciami, figliuol mio'. </p>
<p id="v27"><sup><small>27</small></sup>  Ed egli s'avvicinò e lo baciò. E Isacco sentì l'odore de' vestiti di lui, e lo benedisse dicendo: 'Ecco, l'odor del mio figliuolo è come l'odor d'un campo, che l'Eterno ha benedetto. </p>
<p id="v28"><sup><small>28</small></sup>  Iddio ti dia della rugiada de' cieli e della grassezza della terra e abbondanza di frumento e di vino. </p>
<p id="v29"><sup><small>29</small></sup>  Ti servano i popoli, e le nazioni s'inchinino davanti a te. Sii padrone de' tuoi fratelli, e i figli di tua madre s'inchinino davanti a te. Maledetto sia chiunque ti maledice, benedetto sia chiunque ti benedice!' </p>
<p id="v30"><sup><small>30</small></sup>  E avvenne che, come Isacco ebbe finito di benedire Giacobbe e Giacobbe se n'era appena andato dalla presenza d'Isacco suo padre, Esaù suo fratello giunse dalla sua caccia. </p>
<p id="v31"><sup><small>31</small></sup>  Anch'egli preparò una pietanza saporita, la portò a suo padre, e gli disse: 'Lèvisi mio padre, e mangi della caccia del suo figliuolo, affinché l'anima tua mi benedica'. </p>
<p id="v32"><sup><small>32</small></sup>  E Isacco suo padre gli disse: 'Chi sei tu?' Ed egli rispose: 'Sono Esaù, il tuo figliuolo primogenito'. </p>
<p id="v33"><sup><small>33</small></sup>  Isacco fu preso da un tremito fortissimo, e disse: 'E allora, chi è che ha preso della caccia e me l'ha portata? Io ho mangiato di tutto prima che tu venissi, e l'ho benedetto; e benedetto ei sarà'. </p>
<p id="v34"><sup><small>34</small></sup>  Quando Esaù ebbe udite le parole di suo padre, dette in un grido forte ed amarissimo. Poi disse a suo padre: 'Benedici anche me, padre mio!' </p>
<p id="v35"><sup><small>35</small></sup>  E Isacco rispose: 'Il tuo fratello è venuto con inganno e ha preso la tua benedizione'. </p>
<p id="v36"><sup><small>36</small></sup>  Ed Esaù: 'Non è forse a ragione ch'egli è stato chiamato Giacobbe? M'ha già soppiantato due volte: mi tolse la mia primogenitura, ed ecco che ora m'ha tolta la mia benedizione'. Poi aggiunse: 'Non hai tu riserbato qualche benedizione per me?' </p>
<p id="v37"><sup><small>37</small></sup>  E Isacco rispose e disse a Esaù: 'Ecco, io l'ho costituito tuo padrone, e gli ho dato tutti i suoi fratelli per servi, e l'ho provvisto di frumento e di vino; che potrei dunque fare per te, figliuol mio?' </p>
<p id="v38"><sup><small>38</small></sup>  Ed Esaù disse a suo padre: 'Non hai tu che questa benedizione, padre mio? Benedici anche me, o padre mio!' Ed Esaù alzò la voce e pianse. </p>
<p id="v39"><sup><small>39</small></sup>  E Isacco suo padre rispose e gli disse: 'Ecco, la tua dimora sarà priva della grassezza della terra e della rugiada che scende dai cieli. </p>
<p id="v40"><sup><small>40</small></sup>  Tu vivrai della tua spada, e sarai servo del tuo fratello; ma avverrà che, menando una vita errante, tu spezzerai il suo giogo di sul tuo collo'. </p>
<p id="v41"><sup><small>41</small></sup>  Ed Esaù prese a odiare Giacobbe a motivo della benedizione datagli da suo padre; e disse in cuor suo: 'I giorni del lutto di mio padre si avvicinano; allora ucciderò il mio fratello Giacobbe'. </p>
<p id="v42"><sup><small>42</small></sup>  Furon riferite a Rebecca le parole di Esaù, suo figliuolo maggiore; ed ella mandò a chiamare Giacobbe, suo figliuolo minore, e gli disse: 'Ecco, Esaù, tuo fratello, si consola riguardo a te, proponendosi d'ucciderti. </p>
<p id="v43"><sup><small>43</small></sup>  Or dunque, figliuol mio, ubbidisci alla mia voce: lèvati, e fuggi a Charan da Labano mio fratello; </p>
<p id="v44"><sup><small>44</small></sup>  e trattienti quivi qualche tempo, finché il furore del tuo fratello sia passato, </p>
<p id="v45"><sup><small>45</small></sup>  finché l'ira del tuo fratello si sia stornata da te ed egli abbia dimenticato quello che tu gli hai fatto; e allora io manderò a farti ricondurre di là. Perché sarei io privata di voi due in uno stesso giorno?' </p>
<p id="v46"><sup><small>46</small></sup>  E Rebecca disse ad Isacco: 'Io sono disgustata della vita a motivo di queste figliuole di Heth. Se Giacobbe prende in moglie, tra le figliuole di Heth, tra le figliuole del paese, una donna come quelle, che mi giova la vita?'. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/Bible/Genesis/26">
          <span class="mdi mdi-arrow-left-drop-circle"></span><span class="pl-2">Genesi - Capitolo 26</span>
        </a>
        </td>
        <td>
        <a href="/it/Bible/Genesis/Index">
          <span class="mdi mdi-book-open-variant"></span><span class="pl-2">Indice</span>
        </a>
        </td>
        <td>
        <a href="/it/Bible/Genesis/28">
          <span class="pr-2">Genesi - Capitolo 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
