<!--
title: FASCICOLO 182. A GETSEMANI
description: 
published: true
date: 2023-5-17T0:8:53Z
tags: the urantia book—papers
editor: ckeditor
dateCreated: 2022-8-9T11:58:41Z
-->

<p class="v-card v-sheet theme--light grey lighten-3 px-2 mb-4">© 2006 Urantia Foundation</p>
<figure class="table chapter-navigator">
  <table>
    <tbody>
      <tr>
        <td>
        <a href="/it/The_Urantia_Book/181">
          <span class="mdi mdi-arrow-left-drop-circle"></span><span class="pl-2">Fascicolo 181. Ultime esortazioni ed avvertimenti</span>
        </a>
        </td>
        <td>
        <a href="/it/The_Urantia_Book/Index">
          <span class="mdi mdi-book-open-variant"></span><span class="pl-2">Indice</sp<n>
        </a>
        <br>
        <a href="/it/The_Urantia_Book_Multiple/182">
          <span class="mdi mdi-view-parallel"></span><span class="pl-2">Versione multipla</span>
        </a>
        </td>
        <td>
        <a href="/it/The_Urantia_Book/183">
          <span class="pr-2">Fascicolo 183. Il tradimento e l’arresto di Gesù</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p style="text-align: center;">
<audio controls="controls" style="width:100%;max-width:400px;" preload="none">
<source src="/audio/audio_it/ub_182.mp3" type="audio/mpeg">
</audio>
</p>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/it/The_Urantia_Book/182#p0_1">182:0.1</a></small></sup>  ERANO circa le dieci di questo giovedì sera quando Gesù condusse gli undici apostoli dalla casa di Elia e di Maria Marco sulla via del ritorno al campo di Getsemani. Da quel giorno sulle colline, Giovanni Marco si era assunto l’incarico di tenere un occhio vigile su Gesù. Giovanni, avendo bisogno di dormire, aveva riposato parecchie ore mentre il Maestro era rimasto con i suoi apostoli nella sala al piano superiore, ma sentendoli scendere, egli si alzò e, buttatosi in fretta sulle spalle un mantello di lino, li seguì attraverso la città, passò il torrente Cedron, e proseguì fino al loro accampamento privato adiacente al Parco di Getsemani. E Giovanni Marco rimase talmente vicino al Maestro per tutta questa notte ed il giorno successivo, che fu testimone di ogni cosa ed ascoltò di nascosto gran parte di ciò che il Maestro disse da questo momento fino all’ora della crocifissione.</p>
<p id="p0_2"><sup><small><a href="/it/The_Urantia_Book/182#p0_2">182:0.2</a></small></sup>  Mentre Gesù e gli undici tornavano al campo, gli apostoli cominciarono ad interrogarsi sul significato della prolungata assenza di Giuda, e discussero tra di loro sulla predizione del Maestro che uno di loro l’avrebbe tradito, e per la prima volta sospettarono che non tutto andasse bene con Giuda Iscariota. Ma essi non s’impegnarono in aperti commenti su Giuda prima di raggiungere il campo e costatare che egli non era là ad aspettare per accoglierli. Quando assediarono tutti Andrea per sapere che cosa era successo di Giuda, il loro capo si limitò a rispondere: “Non so dove sia Giuda, ma temo che ci abbia abbandonato.”</p>
<h2 id="p1" class="toc-header"><a href="#p1" class="toc-anchor">¶</a> 1. L’ULTIMA PREGHIERA IN COMUNE </h2>
<p id="p1_1"><sup><small><a href="/it/The_Urantia_Book/182#p1_1">182:1.1</a></small></sup>  Alcuni istanti dopo il loro arrivo al campo, Gesù disse loro: “Amici e fratelli miei, il mio tempo con voi è ora pochissimo, e desidero che ci appartiamo per pregare nostro Padre che è nei cieli di darci la forza per sostenerci in quest’ora e per il futuro in tutta l’opera che dobbiamo compiere in nome suo.”</p>
<p id="p1_2"><sup><small><a href="/it/The_Urantia_Book/182#p1_2">182:1.2</a></small></sup>  Dopo aver parlato così, egli li condusse a breve distanza sull’Oliveto, ed in piena vista di Gerusalemme li invitò ad inginocchiarsi su una larga roccia piatta in cerchio attorno a lui, come avevano fatto nel giorno della loro ordinazione; e poi, mentre egli stava là in piedi in mezzo a loro glorificato nella dolce luce lunare, alzò gli occhi al cielo e pregò:<sup id="cite1"><a href="#fn1">[1]</a></sup></p>
<p id="p1_3"><sup><small><a href="/it/The_Urantia_Book/182#p1_3">182:1.3</a></small></sup>  “Padre, la mia ora è venuta; glorifica ora tuo Figlio affinché il Figlio possa glorificare te. So che mi hai dato piena autorità su tutte le creature viventi del mio regno, ed io darò la vita eterna a tutti coloro che diverranno figli di Dio per fede. E questa è la vita eterna: che le mie creature ti conoscano come il solo vero Dio e Padre di tutti, e che credano in colui che hai mandato in questo mondo. Padre, io ti ho esaltato sulla terra ed ho portato a termine l’opera che mi hai dato da compiere. Ho quasi terminato il mio conferimento ai figli da noi stessi creati; non mi rimane che abbandonare la mia vita nella carne. Ed ora, o Padre mio, glorificami con la gloria che avevo presso di te prima che questo mondo fosse ed accoglimi ancora una volta alla tua destra<sup id="cite2"><a href="#fn2">[2]</a></sup>.</p>
<p id="p1_4"><sup><small><a href="/it/The_Urantia_Book/182#p1_4">182:1.4</a></small></sup>  “Io ti ho manifestato agli uomini che hai scelto dal mondo e che mi hai dato. Essi sono tuoi — come tutta la vita è nelle tue mani — tu me li hai dati ed io ho vissuto tra di loro, insegnando loro la via della vita, ed essi hanno creduto. Questi uomini stanno imparando che tutto ciò che io ho proviene da te, e che la vita che vivo nella carne è destinata a far conoscere mio Padre ai mondi. La verità che tu mi hai dato io l’ho rivelata a loro. Questi miei amici ed ambasciatori hanno sinceramente accettato di ricevere la tua parola. Ho detto loro che sono provenuto da te, che tu mi hai mandato in questo mondo e che sto per ritornare da te. Padre, io prego per questi uomini scelti. E prego per loro non come pregherei per il mondo, ma come per coloro che ho scelto dal mondo per rappresentarmi nel mondo dopo che sarò ritornato alla tua opera, così come io ho rappresentato te in questo mondo durante il mio soggiorno nella carne. Questi uomini sono miei; tu me li hai dati; ma tutte le cose che sono mie sono sempre tue, e tutto ciò che era tuo tu hai ora ordinato che sia mio. Tu sei stato esaltato in me, ed ora io prego di poter essere onorato in questi uomini. Io non posso rimanere più a lungo in questo mondo; sto per ritornare al lavoro che mi hai dato da compiere. Devo lasciare indietro questi uomini a rappresentare noi ed il nostro regno tra gli uomini. Padre, preserva fedeli questi uomini mentre io mi preparo ad abbandonare la mia vita nella carne. Aiuta questi miei amici ad essere uno in spirito, così come noi siamo uno. Finché potevo stare con loro, potevo vegliare su di loro e guidarli, ma ora sto per partire. Rimani vicino a loro, Padre, finché non possiamo inviare il nuovo maestro a confortarli e fortificarli<sup id="cite3"><a href="#fn3">[3]</a></sup>.</p>
<p id="p1_5"><sup><small><a href="/it/The_Urantia_Book/182#p1_5">182:1.5</a></small></sup>  “Tu mi hai dato dodici uomini, ed io li ho conservati tutti salvo uno, il figlio della vendetta, che non ha voluto rimanere ancora con noi. Questi uomini sono deboli e fragili, ma so che possiamo avere fiducia in loro; io li ho messi alla prova; essi mi amano, così come riveriscono te<sup id="cite4"><a href="#fn4">[4]</a></sup>. Benché essi debbano soffrire molto a causa mia, io desidero che siano anche ripieni di gioia nella certezza della filiazione nel regno celeste. Ho dato la tua parola a questi uomini ed ho insegnato loro la verità. Il mondo può odiarli, così come ha odiato me, ma io non chiedo che tu li porti fuori dal mondo, ma solo che li preservi dal male che è nel mondo. Santificali nella verità; la tua parola è verità. E come tu hai mandato me in questo mondo, così io sto per mandare questi uomini nel mondo. Per loro io ho vissuto tra gli uomini ed ho consacrato la mia vita al tuo servizio per poterli ispirare e perché fossero purificati attraverso la verità che ho insegnato loro e all’amore che ho rivelato loro. So bene, Padre mio, che non ho bisogno di chiederti di vegliare su questi fratelli dopo che me ne sarò andato; so che tu li ami quanto me, ma faccio questo perché essi possano comprendere meglio che il Padre ama gli uomini mortali come li ama il Figlio<sup id="cite5"><a href="#fn5">[5]</a></sup>.</p>
<p id="p1_6"><sup><small><a href="/it/The_Urantia_Book/182#p1_6">182:1.6</a></small></sup>  “Ed ora, Padre mio, vorrei pregare non solo per questi undici uomini, ma anche per tutti gli altri che ora credono, o che potranno credere in seguito nel vangelo del regno grazie alla parola del loro futuro ministero. Io desidero che tutti loro siano uno, così come tu ed io siamo uno. Tu sei in me ed io in te, ed io desidero che questi credenti siano anch’essi in noi; che entrambi i nostri spiriti dimorino in loro. Se i miei figli sono uno come noi siamo uno, e se essi si amano l’un l’altro come io li ho amati, allora tutti gli uomini crederanno che io provengo da te ed accetteranno di ricevere la rivelazione della verità e della gloria che io ho fatto<sup id="cite6"><a href="#fn6">[6]</a></sup>. La gloria che tu mi hai dato io l’ho rivelata a questi credenti. Come tu hai vissuto con me in spirito, così io ho vissuto con loro nella carne. Come tu sei stato uno con me, così io sono stato uno con loro, e così il nuovo maestro sarà sempre uno con loro ed in loro. Ed ho fatto tutto ciò perché i miei fratelli nella carne possano sapere che il Padre li ama quanto li ama il Figlio, e che tu ami loro come ami me. Padre, opera con me per salvare questi credenti, affinché possano presto venire a stare con me in gloria e proseguire poi per unirsi a te nell’abbraccio del Paradiso. Coloro che servono con me nell’umiliazione li vorrei con me in gloria, affinché possano vedere tutto quello che tu hai posto nelle mie mani come messe eterna del seme del tempo nelle sembianze della carne mortale. Io desidero ardentemente mostrare ai miei fratelli terreni la gloria che avevo con te prima della fondazione di questo mondo. Questo mondo conosce molto poco di te, o Padre giusto, ma io ti conosco e ti ho fatto conoscere a questi credenti, ed essi faranno conoscere il tuo nome ad altre generazioni. Ed ora io prometto loro che tu sarai con loro nel mondo come sei stato con me — così sia<sup id="cite7"><a href="#fn7">[7]</a></sup>.”</p>
<p id="p1_7"><sup><small><a href="/it/The_Urantia_Book/182#p1_7">182:1.7</a></small></sup>  Gli undici rimasero inginocchiati in questo cerchio attorno a Gesù per parecchi minuti prima di alzarsi e di ritornare in silenzio al campo vicino.</p>
<p id="p1_8"><sup><small><a href="/it/The_Urantia_Book/182#p1_8">182:1.8</a></small></sup>  Gesù pregò per l’<i>unità</i> tra i suoi discepoli, ma egli non desiderava l’uniformità. Il peccato crea un livello sterile d’inerzia cattiva, ma la rettitudine nutre lo spirito creativo dell’esperienza individuale nelle realtà viventi della verità eterna e nella comunione progressiva degli spiriti divini del Padre e del Figlio. Nella comunione spirituale del figlio credente con il Padre divino non ci può mai essere finalità dottrinale e superiorità settaria di coscienza di gruppo.</p>
<p id="p1_9"><sup><small><a href="/it/The_Urantia_Book/182#p1_9">182:1.9</a></small></sup>  Nel corso di questa preghiera finale con i suoi apostoli il Maestro fece allusione al fatto che egli aveva manifestato il <i>nome</i> del Padre al mondo. E questo è veramente ciò che egli fece rivelando Dio mediante la sua vita perfezionata nella carne. Il Padre che è nei cieli aveva cercato di rivelarsi a Mosè, ma non poté andare oltre che fosse detto “IO SONO”<sup id="cite8"><a href="#fn8">[8]</a></sup>. E quando fu pressato per una maggiore rivelazione di se stesso, fu solo svelato: “IO SONO ciò che IO SONO”<sup id="cite9"><a href="#fn9">[9]</a></sup>. Ma quando Gesù ebbe terminato la sua vita terrena, questo nome del Padre era stato talmente rivelato che il Maestro, che era il Padre incarnato, poteva veramente dire:</p>
<p id="p1_10"><sup><small><a href="/it/The_Urantia_Book/182#p1_10">182:1.10</a></small></sup>  Io sono il pane della vita.<sup id="cite10"><a href="#fn10">[10]</a></sup></p>
<p id="p1_11"><sup><small><a href="/it/The_Urantia_Book/182#p1_11">182:1.11</a></small></sup>  Io sono l’acqua vivente.<sup id="cite11"><a href="#fn11">[11]</a></sup></p>
<p id="p1_12"><sup><small><a href="/it/The_Urantia_Book/182#p1_12">182:1.12</a></small></sup>  Io sono la luce del mondo.<sup id="cite12"><a href="#fn12">[12]</a></sup></p>
<p id="p1_13"><sup><small><a href="/it/The_Urantia_Book/182#p1_13">182:1.13</a></small></sup>  Io sono il desiderio di tutte le ere.<sup id="cite13"><a href="#fn13">[13]</a></sup></p>
<p id="p1_14"><sup><small><a href="/it/The_Urantia_Book/182#p1_14">182:1.14</a></small></sup>  Io sono la porta aperta alla salvezza eterna.<sup id="cite14"><a href="#fn14">[14]</a></sup></p>
<p id="p1_15"><sup><small><a href="/it/The_Urantia_Book/182#p1_15">182:1.15</a></small></sup>  Io sono la realtà della vita senza fine.<sup id="cite15"><a href="#fn15">[15]</a></sup></p>
<p id="p1_16"><sup><small><a href="/it/The_Urantia_Book/182#p1_16">182:1.16</a></small></sup>  Io sono il buon pastore.<sup id="cite16"><a href="#fn16">[16]</a></sup></p>
<p id="p1_17"><sup><small><a href="/it/The_Urantia_Book/182#p1_17">182:1.17</a></small></sup>  Io sono il sentiero della perfezione infinita.<sup id="cite17"><a href="#fn17">[17]</a></sup></p>
<p id="p1_18"><sup><small><a href="/it/The_Urantia_Book/182#p1_18">182:1.18</a></small></sup>  Io sono la risurrezione e la vita.<sup id="cite18"><a href="#fn18">[18]</a></sup></p>
<p id="p1_19"><sup><small><a href="/it/The_Urantia_Book/182#p1_19">182:1.19</a></small></sup>  Io sono il segreto della sopravvivenza eterna.<sup id="cite19"><a href="#fn19">[19]</a></sup></p>
<p id="p1_20"><sup><small><a href="/it/The_Urantia_Book/182#p1_20">182:1.20</a></small></sup>  Io sono la via, la verità e la vita.<sup id="cite20"><a href="#fn20">[20]</a></sup></p>
<p id="p1_21"><sup><small><a href="/it/The_Urantia_Book/182#p1_21">182:1.21</a></small></sup>  Io sono il Padre infinito dei miei figli finiti.<sup id="cite21"><a href="#fn21">[21]</a></sup></p>
<p id="p1_22"><sup><small><a href="/it/The_Urantia_Book/182#p1_22">182:1.22</a></small></sup>  Io sono la vera vite; voi siete i tralci.<sup id="cite22"><a href="#fn22">[22]</a></sup></p>
<p id="p1_23"><sup><small><a href="/it/The_Urantia_Book/182#p1_23">182:1.23</a></small></sup>  Io sono la speranza di tutti coloro che conoscono la verità vivente.<sup id="cite23"><a href="#fn23">[23]</a></sup></p>
<p id="p1_24"><sup><small><a href="/it/The_Urantia_Book/182#p1_24">182:1.24</a></small></sup>  Io sono il ponte vivente da un mondo all’altro.</p>
<p id="p1_25"><sup><small><a href="/it/The_Urantia_Book/182#p1_25">182:1.25</a></small></sup>  Io sono il legame vivente tra il tempo e l’eternità.</p>
<p id="p1_26"><sup><small><a href="/it/The_Urantia_Book/182#p1_26">182:1.26</a></small></sup>  In tal modo Gesù ampliò la rivelazione vivente del nome di Dio per tutte le generazioni. Come l’amore divino rivela la natura di Dio, la verità eterna svela il suo nome in proporzioni sempre maggiori.</p>
<h2 id="p2" class="toc-header"><a href="#p2" class="toc-anchor">¶</a> 2. L’ULTIMA ORA PRIMA DEL TRADIMENTO </h2>
<p id="p2_1"><sup><small><a href="/it/The_Urantia_Book/182#p2_1">182:2.1</a></small></sup>  Gli apostoli furono grandemente sorpresi quando tornarono al campo e non trovarono Giuda. Mentre gli undici erano impegnati in un’accesa discussione sul loro compagno apostolo traditore, Davide Zebedeo e Giovanni Marco presero Gesù da parte e gli rivelarono che avevano tenuto Giuda sotto osservazione per parecchi giorni, e che sapevano che egli intendeva consegnarlo nelle mani dei suoi nemici. Gesù li ascoltò, ma disse solo: “Amici miei, niente può accadere al Figlio dell’Uomo a meno che il Padre che è nei cieli non lo voglia. Che il vostro cuore non sia turbato; tutte le cose lavoreranno insieme per la gloria di Dio e la salvezza degli uomini.”</p>
<p id="p2_2"><sup><small><a href="/it/The_Urantia_Book/182#p2_2">182:2.2</a></small></sup>  L’atteggiamento gioioso di Gesù stava scemando. Con il passare del tempo egli diveniva sempre più serio, persino triste. Gli apostoli, essendo molto agitati, erano restii a ritornare nelle loro tende anche quando il Maestro stesso li invitò a farlo. Al ritorno dal suo incontro con Davide e Giovanni, egli rivolse le sue ultime parole a tutti gli undici dicendo: “Amici miei, andate a riposare. Preparatevi per il lavoro di domani. Ricordatevi che dovremmo sottometterci tutti alla volontà del Padre che è nei cieli. Vi lascio la mia pace.” E dopo aver parlato così, egli fece loro cenno di andare alle loro tende, ma mentre vi andavano, chiamò Pietro, Giacomo e Giovanni, dicendo loro: “Desidero che voi restiate con me per qualche momento<sup id="cite24"><a href="#fn24">[24]</a></sup>.”</p>
<p id="p2_3"><sup><small><a href="/it/The_Urantia_Book/182#p2_3">182:2.3</a></small></sup>  Gli apostoli si addormentarono solo perché erano letteralmente esausti; dal loro arrivo a Gerusalemme essi avevano dormito poco. Prima che andassero nei loro singoli alloggi a dormire, Simone Zelota li portò tutti nella sua tenda, dove erano conservate le spade ed altre armi, e fornì a ciascuno di loro questo equipaggiamento da combattimento. Tutti loro ricevettero queste armi e se ne cinsero, salvo Natanaele. Natanaele, rifiutando di armarsi, disse: “Fratelli miei, il Maestro ci ha detto ripetutamente che il suo regno non è di questo mondo e che i suoi discepoli non dovrebbero combattere con la spada per determinarne l’instaurazione. Io credo a ciò; non penso che il Maestro abbia bisogno che noi usiamo la spada per difenderlo. Abbiamo visto tutti il suo enorme potere e sappiamo che potrebbe difendersi dai suoi nemici se lo volesse. Se egli non vuole resistere ai suoi nemici, deve essere perché questa linea di condotta rappresenta il suo tentativo di compiere la volontà di suo Padre. Io pregherò, ma non brandirò la spada.” Dopo che ebbe ascoltato il discorso di Natanaele, Andrea restituì la sua spada a Simone Zelota. E così nove di loro erano armati quando si separarono per la notte.</p>
<p id="p2_4"><sup><small><a href="/it/The_Urantia_Book/182#p2_4">182:2.4</a></small></sup>  Il risentimento per il fatto che Giuda era un traditore eclissava per il momento ogni altra cosa nella mente degli apostoli. Il commento del Maestro su Giuda, fatto nel corso dell’ultima preghiera, aveva aperto i loro occhi sul fatto che egli li aveva abbandonati<sup id="cite25"><a href="#fn25">[25]</a></sup>.</p>
<p id="p2_5"><sup><small><a href="/it/The_Urantia_Book/182#p2_5">182:2.5</a></small></sup>  Dopo che gli otto apostoli si furono infine ritirati nelle loro tende, e mentre Pietro, Giacomo e Giovanni erano pronti a ricevere gli ordini del Maestro, Gesù disse a Davide Zebedeo: “Mandami il tuo messaggero più veloce e fidato.” Quando Davide condusse dal Maestro un certo Giacobbe, un tempo corriere nel servizio dei messaggeri notturni tra Gerusalemme e Betsaida, Gesù, rivolgendosi a lui, disse: “Recati in tutta fretta da Abner a Filadelfia e digli: ‘Il Maestro ti manda i suoi saluti di pace e dice che è venuta l’ora in cui egli sarà consegnato nelle mani dei suoi nemici che lo metteranno a morte, ma che risusciterà dalla morte e ti apparirà presto, prima di andare dal Padre, e ti darà allora le direttive sul momento in cui il nuovo maestro verrà a vivere nel vostro cuore.’” E dopo che Giacobbe ebbe ripetuto questo messaggio con soddisfazione del Maestro, Gesù lo sollecitò a partire dicendo: “Non temere che qualcuno possa farti qualcosa, Giacobbe, perché questa notte un messaggero invisibile correrà al tuo fianco.”</p>
<p id="p2_6"><sup><small><a href="/it/The_Urantia_Book/182#p2_6">182:2.6</a></small></sup>  Poi Gesù si rivolse al capo dei visitatori greci che erano accampati con loro e disse: “Fratello mio, non essere turbato da ciò che sta per accadere, poiché ti ho già preavvertito. Il Figlio dell’Uomo sarà messo a morte per istigazione dei suoi nemici, i capi dei sacerdoti e i dirigenti ebrei, ma io risusciterò per restare un po’ di tempo con voi prima di andare dal Padre. E quando avrai visto accadere tutto ciò, glorifica Dio e fortifica i tuoi fratelli.”</p>
<p id="p2_7"><sup><small><a href="/it/The_Urantia_Book/182#p2_7">182:2.7</a></small></sup>  In circostanze ordinarie gli apostoli avrebbero augurato personalmente la buona notte al Maestro, ma questa sera erano talmente preoccupati per la realizzazione improvvisa della diserzione di Giuda, ed erano così commossi per la natura insolita della preghiera di commiato del Maestro, che si limitarono ad ascoltare il suo saluto di addio e andarono via in silenzio.</p>
<p id="p2_8"><sup><small><a href="/it/The_Urantia_Book/182#p2_8">182:2.8</a></small></sup>  Gesù disse questo ad Andrea quando lo lasciò quella notte: “Andrea, fa ciò che puoi per tenere uniti i tuoi fratelli fino a quando ritornerò da voi dopo aver bevuto questa coppa. Fortifica i tuoi fratelli, poiché ti ho già detto tutto. La pace sia con te.”</p>
<p id="p2_9"><sup><small><a href="/it/The_Urantia_Book/182#p2_9">182:2.9</a></small></sup>  Nessuno degli apostoli si aspettava che capitasse qualcosa di straordinario quella notte perché era già molto tardi. Essi cercarono di dormire per potersi alzare presto il mattino dopo ed essere preparati al peggio. Essi pensavano che i capi dei sacerdoti avrebbero tentato d’impadronirsi del loro Maestro il mattino presto, perché nessun lavoro profano veniva mai fatto dopo il mezzogiorno nella giornata di preparazione alla Pasqua. Solo Davide Zebedeo e Giovanni Marco compresero che i nemici di Gesù sarebbero venuti con Giuda quella notte stessa.</p>
<p id="p2_10"><sup><small><a href="/it/The_Urantia_Book/182#p2_10">182:2.10</a></small></sup>  Davide aveva disposto di stare di guardia quella notte sulla pista superiore che portava alla strada da Betania a Gerusalemme, mentre Giovanni Marco doveva vegliare lungo la strada che saliva dal Cedron verso Getsemani. Prima di partire per il suo incarico volontario di servizio esterno, Davide prese congedo da Gesù dicendo: “Maestro, ho provato grande gioia nel mio servizio con te. I miei fratelli sono tuoi apostoli, ma io ho provato piacere nel fare le cose più piccole come dovevano essere fatte, e ti rimpiangerò con tutto il mio cuore quando sarai partito”. Ed allora Gesù disse a Davide: “Davide, figlio mio, gli altri hanno fatto ciò che era stato loro ordinato di fare, ma questo servizio tu l’hai fatto di tua iniziativa, ed ho notato la tua devozione. Anche tu un giorno servirai con me nel regno eterno.”</p>
<p id="p2_11"><sup><small><a href="/it/The_Urantia_Book/182#p2_11">182:2.11</a></small></sup>  Ed allora, mentre si preparava ad andare a montare di guardia sulla pista superiore, Davide disse a Gesù: “Tu sai, Maestro, che ho mandato a chiamare la tua famiglia, ed ho notizia da un messaggero che essi sono questa notte a Gerico. Saranno qui domani mattina presto, perché sarebbe stato rischioso per loro salire di notte questo sentiero pericoloso.” E Gesù, guardando Davide, disse solo: “Così sia, Davide.”</p>
<p id="p2_12"><sup><small><a href="/it/The_Urantia_Book/182#p2_12">182:2.12</a></small></sup>  Quando Davide fu salito sull’Oliveto, Giovanni Marco si mise di guardia vicino alla strada che scendeva lungo il torrente verso Gerusalemme. E Giovanni sarebbe rimasto in questo posto se non fosse stato per il suo grande desiderio di essere vicino a Gesù e di sapere ciò che stava accadendo. Poco dopo che Davide l’ebbe lasciato, e dopo che Giovanni Marco ebbe notato Gesù ritirarsi con Pietro, Giacomo e Giovanni in una forra vicina, fu talmente sopraffatto dalla devozione unita alla curiosità che abbandonò il suo posto di sentinella e li seguì, nascondendosi nei cespugli, da dove vide e sentì tutto ciò che accadde durante quegli ultimi momenti nel giardino e poco prima che Giuda e le guardie armate apparissero per arrestare Gesù.</p>
<p id="p2_13"><sup><small><a href="/it/The_Urantia_Book/182#p2_13">182:2.13</a></small></sup>  Mentre avveniva tutto questo al campo del Maestro, Giuda Iscariota stava conferendo con il capitano delle guardie del tempio, che aveva riunito i suoi uomini in vista di partire, sotto la guida del traditore, per arrestare Gesù.</p>
<h2 id="p3" class="toc-header"><a href="#p3" class="toc-anchor">¶</a> 3. DA SOLO A GETSEMANI </h2>
<p id="p3_1"><sup><small><a href="/it/The_Urantia_Book/182#p3_1">182:3.1</a></small></sup>  Quando tutto fu silenzioso e tranquillo nel campo, Gesù, con Pietro, Giacomo e Giovanni, raggiunse a breve distanza una vicina forra dove egli era andato spesso in precedenza a pregare e a comunicare. I tre apostoli non poterono fare a meno di costatare che egli era profondamente depresso; essi non avevano mai visto prima il loro Maestro così triste ed abbattuto. Quando giunsero sul luogo delle sue devozioni, egli invitò i tre a sedersi e a vegliare con lui mentre si allontanava ad un tiro di sasso per pregare. Dopo essere caduto faccia a terra, egli pregò: “Padre mio, io sono venuto in questo mondo per fare la tua volontà, e così ho fatto. So che è giunta l’ora di sacrificare questa vita nella carne, e non mi sottraggo a ciò, ma vorrei sapere se è tua volontà che io beva questa coppa. Dammi l’assicurazione che ti soddisferò nella mia morte così come ho fatto nella mia vita.”<sup id="cite26"><a href="#fn26">[26]</a></sup></p>
<p id="p3_2"><sup><small><a href="/it/The_Urantia_Book/182#p3_2">182:3.2</a></small></sup>  Il Maestro rimase in atteggiamento di preghiera per alcuni istanti, e poi, tornato verso i tre apostoli, li trovò profondamente addormentati, perché le loro pupille erano pesanti e non riuscivano a rimanere svegli<sup id="cite27"><a href="#fn27">[27]</a></sup>. Dopo averli svegliati, Gesù disse: “Come! Non potete vegliare con me nemmeno per un’ora? Non riuscite a vedere che la mia anima è estremamente triste, di una tristezza mortale, e che desidero ardentemente la vostra compagnia?” Dopo che i tre si furono destati dal loro torpore, il Maestro si appartò di nuovo e, prostratosi a terra, pregò ancora: “Padre, so che è possibile evitare questa coppa — tutto è possibile per te — ma io sono venuto a fare la tua volontà, e benché questa coppa sia amara, la berrò se tale è la tua volontà<sup id="cite28"><a href="#fn28">[28]</a></sup>.” E dopo che ebbe pregato così, un angelo possente discese al suo fianco e, parlandogli, lo toccò e lo fortificò<sup id="cite29"><a href="#fn29">[29]</a></sup>.</p>
<figure id="Figure_182_3_2" class="image urantiapedia image-style-align-right">
  <img src="/image/The_Urantia_Book/Jesus_life/paintings/My_Soul_is_Sorrowful_unto_Death.jpg">
  <figcaption>
    <em>La mia anima è addolorata a morte</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_My_Soul_is_Sorrowful_unto_Death_(Mon_âme_est_triste_jusqu'à_la_mort)_-_James_Tissot.jpg" target="_blank">Wikimedia</a>
  </figcaption>
</figure>
<p id="p3_3"><sup><small><a href="/it/The_Urantia_Book/182#p3_3">182:3.3</a></small></sup>  Quando Gesù tornò a parlare con i tre apostoli, li trovò di nuovo profondamente addormentati<sup id="cite30"><a href="#fn30">[30]</a></sup>. Egli li svegliò e disse: “In un tale momento ho bisogno che vegliate e preghiate con me — ancor più avete bisogno di pregare per non soccombere alla tentazione — perché vi addormentate quando vi lascio?”<sup id="cite31"><a href="#fn31">[31]</a></sup></p>
<p id="p3_4"><sup><small><a href="/it/The_Urantia_Book/182#p3_4">182:3.4</a></small></sup>  E poi, per una terza volta, il Maestro si ritirò e pregò: “Padre, tu vedi i miei apostoli addormentati; abbi misericordia di loro. In verità lo spirito è pronto, ma la carne è debole<sup id="cite32"><a href="#fn32">[32]</a></sup>. Ed ora, o Padre, se questa coppa non può essere allontanata, allora la berrò. Sia fatta non la mia, ma la tua volontà.” E quando ebbe finito di pregare, egli rimase per un momento prostrato al suolo. Quando si alzò e ritornò dai suoi apostoli, ancora una volta li trovò addormentati<sup id="cite33"><a href="#fn33">[33]</a></sup>. Egli li osservò e, con un gesto di pietà, disse teneramente: “Continuate a dormire ora e riposatevi; il momento della decisione è passato. È ormai prossima l’ora in cui il Figlio dell’Uomo sarà tradito nelle mani dei suoi nemici.” Mentre si piegò per scuoterli e svegliarli, egli disse: “Alzatevi, ritorniamo al campo, perché, ecco, colui che mi tradisce è vicino, ed è giunta l’ora in cui il mio gregge sarà disperso. Ma io vi ho già parlato di queste cose.”</p>
<p id="p3_5"><sup><small><a href="/it/The_Urantia_Book/182#p3_5">182:3.5</a></small></sup>  Durante gli anni che Gesù visse tra i suoi discepoli, essi ebbero in verità molte prove della sua natura divina, ma proprio ora essi stanno per avere nuove prove della sua umanità. Giusto prima della più grande di tutte le rivelazioni della sua divinità, la sua risurrezione, devono ora venire le prove più grandi della sua natura mortale, la sua umiliazione e la sua crocifissione.</p>
<p id="p3_6"><sup><small><a href="/it/The_Urantia_Book/182#p3_6">182:3.6</a></small></sup>  Ogni volta che egli aveva pregato nel giardino, la sua umanità si era appoggiata fermamente, mediante la fede, sulla sua divinità; la sua volontà umana divenne più completamente una con la volontà divina di suo Padre. Tra le altre parole dettegli dal possente angelo c’era il messaggio che il Padre desiderava che suo Figlio terminasse il suo conferimento terreno passando per l’esperienza della morte come creatura, proprio come tutte le creature mortali devono fare l’esperienza della dissoluzione materiale passando dall’esistenza del tempo alla progressione dell’eternità<sup id="cite34"><a href="#fn34">[34]</a></sup>.</p>
<figure id="Figure_182_3_6" class="image urantiapedia">
  <img src="/image/The_Urantia_Book/Jesus_life/paintings/You_Could_Not_Watch_One_Hour.jpg">
  <figcaption>
    <em>Non potresti guardare un'ora</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_You_Could_Not_Watch_One_Hour_With_Me_(Vous_n'avez_pu_veiller_une_heure_avec_moi)_-_James_Tissot.jpg" target="_blank">Wikimedia</a>
  </figcaption>
</figure>
<p id="p3_7"><sup><small><a href="/it/The_Urantia_Book/182#p3_7">182:3.7</a></small></sup>  A tarda sera non era sembrato così difficile bere la coppa, ma quando il Gesù umano disse addio ai suoi apostoli e li mandò a riposare, la prova divenne più terribile. Gesù provava quel naturale flusso e riflusso di sentimenti che è comune ad ogni esperienza umana, ed in questo momento egli era stanco per il lavoro, spossato dalle lunghe ore di strenua fatica e di penosa ansietà per la sicurezza dei suoi apostoli. Benché nessun mortale possa pretendere di comprendere i pensieri e i sentimenti del Figlio di Dio incarnato in un momento come questo, noi sappiamo che egli provò una grande angoscia e soffrì di una tristezza indicibile, perché il sudore colava a grosse gocce sul suo viso<sup id="cite35"><a href="#fn35">[35]</a></sup>. Egli era alla fine convinto che il Padre intendeva lasciare che gli eventi naturali seguissero il loro corso; era pienamente deciso a non impiegare alcuno dei suoi sovrani poteri di capo supremo di un universo per salvare se stesso.</p>
<p id="p3_8"><sup><small><a href="/it/The_Urantia_Book/182#p3_8">182:3.8</a></small></sup>  Le schiere riunite di una vasta creazione si stavano ora librando su questa scena sotto il comando congiunto temporaneo di Gabriele e dell’Aggiustatore Personalizzato di Gesù<sup id="cite36"><a href="#fn36">[36]</a></sup>. I comandanti di divisione di queste armate celesti sono stati ripetutamente avvertiti di non interferire in queste operazioni sulla terra a meno che Gesù stesso non ordinasse loro d’intervenire.</p>
<figure id="Figure_182_3_8" class="image urantiapedia">
  <img src="/image/The_Urantia_Book/Jesus_life/paintings/The_Grotto_of_the_Agony.jpg">
  <figcaption>
    <em>La Grotta dell'Agonia</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Grotto_of_the_Agony_(La_Grotte_de_l'agonie)_-_James_Tissot.jpg" target="_blank">Wikimedia</a>
  </figcaption>
</figure>
<p id="p3_9"><sup><small><a href="/it/The_Urantia_Book/182#p3_9">182:3.9</a></small></sup>  L’esperienza di separarsi dagli apostoli esercitava una grande tensione sul cuore umano di Gesù; questo dispiacere d’amore si abbatté su di lui e gli rese più difficile affrontare una morte come quella che egli sapeva bene che lo attendeva. Egli realizzò quanto deboli ed ignoranti fossero i suoi apostoli, ed aveva paura a lasciarli soli. Egli sapeva bene che era giunto il momento della sua partenza, ma il suo cuore umano cercava ardentemente di scoprire se non ci potesse essere una qualche via d’uscita legittima per sfuggire a questa terribile situazione di sofferenza e di tristezza. E dopo che ebbe cercato così una scappatoia, senza riuscirvi, egli accettò di bere la coppa. La mente divina di Micael sapeva che aveva fatto del suo meglio per i dodici apostoli, ma il cuore umano di Gesù desiderava che fosse stato fatto di più per loro prima che fossero lasciati soli nel mondo. Il cuore di Gesù stava per essere spezzato; egli amava veramente i suoi fratelli. Egli era isolato dalla sua famiglia carnale; uno dei suoi associati scelti lo stava tradendo. Il popolo di suo padre Giuseppe l’aveva respinto ed aveva con ciò suggellato il proprio destino come popolo con una missione speciale sulla terra. La sua anima era torturata dall’amore deluso e dalla misericordia respinta. Era proprio uno di quei terribili momenti umani in cui ogni cosa sembra abbattersi con una crudeltà schiacciante ed un’angoscia terribile.</p>
<p id="p3_10"><sup><small><a href="/it/The_Urantia_Book/182#p3_10">182:3.10</a></small></sup>  L’umanità di Gesù non era insensibile a questa situazione di solitudine personale, d’infamia pubblica e di apparente fallimento della sua causa. Tutti questi sentimenti lo schiacciavano con un’oppressione indescrivibile. In questa grande tristezza la sua mente ritornò ai giorni della sua fanciullezza a Nazaret ed ai suoi primi lavori in Galilea. Nel momento di questa grande prova sorsero nella sua mente molte di quelle scene piacevoli del suo ministero terreno. E fu grazie a questi vecchi ricordi di Nazaret, di Cafarnao, del Monte Hermon e del sorgere e tramontare del sole sul scintillante Mare di Galilea che egli si calmò al punto da rendere il suo cuore umano forte e pronto ad incontrare il rinnegato che doveva di lì a poco tradirlo.</p>
<p id="p3_11"><sup><small><a href="/it/The_Urantia_Book/182#p3_11">182:3.11</a></small></sup>  Prima che arrivassero Giuda ed i soldati, il Maestro aveva completamente ripreso il suo equilibrio abituale; lo spirito aveva trionfato sulla carne; la fede si era affermata su tutte le tendenze umane alla paura o ad avere dei dubbi. La prova suprema della piena realizzazione della natura umana era stata affrontata ed accettabilmente superata. Ancora una volta il Figlio dell’Uomo era pronto ad affrontare i suoi nemici con serenità e nella piena assicurazione della sua invincibilità come uomo mortale votato senza riserve a fare la volontà di suo Padre.</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/it/The_Urantia_Book/181">
          <span class="mdi mdi-arrow-left-drop-circle"></span><span class="pl-2">Fascicolo 181. Ultime esortazioni ed avvertimenti</span>
        </a>
        </td>
        <td>
        <a href="/it/The_Urantia_Book/Index">
          <span class="mdi mdi-book-open-variant"></span><span class="pl-2">Indice</sp<n>
        </a>
        <br>
        <a href="/it/The_Urantia_Book_Multiple/182">
          <span class="mdi mdi-view-parallel"></span><span class="pl-2">Versione multipla</span>
        </a>
        </td>
        <td>
        <a href="/it/The_Urantia_Book/183">
          <span class="pr-2">Fascicolo 183. Il tradimento e l’arresto di Gesù</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Riferimenti</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Alzò gli occhi e pregò</i>: <a href="/it/Bible/John/17#v1a">Gv 17:1a</a>. </li>
  <li id="fn2"><a href="#cite2">↑</a> <i>Preghiera: parte 1</i>: <a href="/it/Bible/John/17#v1b">Gv 17:1b-5</a>. </li>
  <li id="fn3"><a href="#cite3">↑</a> <i>Preghiera: parte 2</i>: <a href="/it/Bible/John/17#v6">Gv 17:6-12a</a>. </li>
  <li id="fn4"><a href="#cite4">↑</a> <i>Preghiera: parte 3</i>: <a href="/it/Bible/John/17#v12c">Gv 17:12c</a>. </li>
  <li id="fn5"><a href="#cite5">↑</a> <i>Preghiera: parte 4</i>: <a href="/it/Bible/John/17#v13b">Gv 17:13b-19</a>. </li>
  <li id="fn6"><a href="#cite6">↑</a> <i>Amatevi gli uni gli altri come io vi amo</i>: <a href="/it/Bible/John/13#v34">Gv 13:34-35</a>; <a href="/it/Bible/John/15#v12">Gv 15:12,17</a>. </li>
  <li id="fn7"><a href="#cite7">↑</a> <i>Preghiera: parte 5</i>: <a href="/it/Bible/John/17#v20">Gv 17:20-26</a>. </li>
  <li id="fn8"><a href="#cite8">↑</a> <i>IO SONO</i>: <a href="/it/Bible/Exodus/3#v6">Es 3:6</a>. </li>
  <li id="fn9"><a href="#cite9">↑</a> <i>Io sono quello che sono</i>: <a href="/it/Bible/Exodus/3#v14">Es 3:14</a>. </li>
  <li id="fn10"><a href="#cite10">↑</a> <i>Io sono il pane della vita</i>: <a href="/it/Bible/John/6#v35">Gv 6:35,48,51</a>. </li>
  <li id="fn11"><a href="#cite11">↑</a> <i>Io sono l'acqua viva</i>: <a href="/it/Bible/John/4#v10">Gv 4:10-14</a>; <a href="/it/Bible/John/7#v37">Gv 7:37-38</a>. </li>
  <li id="fn12"><a href="#cite12">↑</a> <i>Io sono la luce del mondo</i>: <a href="/it/Bible/John/1#v9">Gv 1:9</a>; <a href="/it/Bible/John/8#v12">Gv 8:12</a>; <a href="/it/Bible/John/9#v5">Gv 9:5</a>; <a href="/it/Bible/John/12#v46">Gv 12:46</a>. </li>
  <li id="fn13"><a href="#cite13">↑</a> <i>Io sono il desiderio di tutti i tempi</i>: <a href="/it/Bible/Haggai/2#v7">Ag 2:7</a>. </li>
  <li id="fn14"><a href="#cite14">↑</a> <i>Io sono la porta aperta della salvezza</i>: <a href="/it/Bible/John/10#v1">Gv 10:1-3,7.9</a>. </li>
  <li id="fn15"><a href="#cite15">↑</a> <i>Io sono la realtà della vita senza fine</i>: <a href="/it/Bible/John/3#v16">Gv 3:16-17,36</a>; <a href="/it/Bible/John/6#v27">Gv 6:27,40</a>; <a href="/it/Bible/John/10#v28">Gv 10:28-29</a>; <a href="/it/Bible/John/17#v2">Gv 17:2-3</a>. </li>
  <li id="fn16"><a href="#cite16">↑</a> <i>Io sono il buon pastore</i>: <a href="/it/Bible/John/10#v11">Gv 10:11-16</a>; <a href="/it/Bible/Hebrews/13#v20">Eb 13:20</a>. </li>
  <li id="fn17"><a href="#cite17">↑</a> <i>Io sono la via della perfezione</i>: <a href="/it/Bible/Hebrews/7#v9">Eb 7:9-17</a>. </li>
  <li id="fn18"><a href="#cite18">↑</a> <i>Io sono la resurrezione e la vita</i>: <a href="/it/Bible/John/11#v25">Gv 11:25</a>. </li>
  <li id="fn19"><a href="#cite19">↑</a> <i>Io sono il segreto della sopravvivenza</i>: <a href="/it/Bible/Mark/10#v29">Mc 10:29-30</a>; <a href="/it/Bible/John/6#v68">Gv 6:68</a>; <a href="/it/Bible/Romans/6#v23">Ro 6:23</a>. </li>
  <li id="fn20"><a href="#cite20">↑</a> <i>Io sono la via, la verità e la vita</i>: <a href="/it/Bible/John/14#v6">Gv 14:6</a>. </li>
  <li id="fn21"><a href="#cite21">↑</a> <i>Io sono il Padre infinito dei figli</i>: <a href="/it/Bible/John/3#v35">Gv 3:35-36</a>; <a href="/it/Bible/John/5#v19">Gv 5:19-24</a>; <a href="/it/Bible/John/10#v30">Gv 10:30</a>; <a href="/it/Bible/John/17#v20">Gv 17:20-21</a>. </li>
  <li id="fn22"><a href="#cite22">↑</a> <i>Io sono la vite, voi i tralci</i>: <a href="/it/Bible/John/15#v1">Gv 15:1,5</a>. </li>
  <li id="fn23"><a href="#cite23">↑</a> <i>Io sono la speranza di ogni verità vivente</i>: <a href="/it/Bible/Colossians/1#v27">Col 1:27</a>; <a href="/it/Bible/1_Thessalonians/2#v19">1 Ts 2:19</a>; <a href="/it/Bible/1_Timothy/1#v1">1 Tm 1:1</a>; <a href="/it/Bible/Titus/2#v13">Tt 2:13</a>. </li>
  <li id="fn24"><a href="#cite24">↑</a> <i>Tre discepoli scelti</i>: <a href="/it/Bible/Matthew/26#v37">Mt 26:37</a>; <a href="/it/Bible/Mark/14#v33">Mc 14:33</a>. </li>
  <li id="fn25"><a href="#cite25">↑</a> <i>La preghiera di Gesù e la menzione a Giuda</i>: <a href="/it/Bible/John/17#v12b">Gv 17:12b</a>. </li>
  <li id="fn26"><a href="#cite26">↑</a> <i>Prima preghiera del Getsemani</i>: <a href="/it/Bible/Matthew/26#v36">Mt 26:36-39</a>; <a href="/it/Bible/Mark/14#v32">Mc 14:32-36</a>; <a href="/it/Bible/Luke/22#v41">Lc 22:41-42</a>. </li>
  <li id="fn27"><a href="#cite27">↑</a> <i>Primo sonno degli apostoli</i>: <a href="/it/Bible/Matthew/26#v40">Mt 26:40</a>; <a href="/it/Bible/Mark/14#v37">Mc 14:37</a>. </li>
  <li id="fn28"><a href="#cite28">↑</a> <i>Seconda preghiera del Getsemani</i>: <a href="/it/Bible/Matthew/26#v42">Mt 26:42</a>; <a href="/it/Bible/Mark/14#v39">Mc 14:39</a>. </li>
  <li id="fn29"><a href="#cite29">↑</a> <i>Angelo possente assistito</i>: <a href="/it/Bible/Luke/22#v43">Lc 22:43</a>. </li>
  <li id="fn30"><a href="#cite30">↑</a> <i>Seconda volta sonno degli apostoli</i>: <a href="/it/Bible/Matthew/26#v43">Mt 26:43</a>; <a href="/it/Bible/Mark/14#v40">Mc 14:40</a>. </li>
  <li id="fn31"><a href="#cite31">↑</a> <i>Sonno degli apostoli</i>: <a href="/it/Bible/Luke/22#v45">Lc 22:45-46</a>. </li>
  <li id="fn32"><a href="#cite32">↑</a> <i>Lo spirito è disposto, la carne è debole</i>: <a href="/it/Bible/Matthew/26#v41b">Mt 26:41b</a>. </li>
  <li id="fn33"><a href="#cite33">↑</a> <i>Terza preghiera e terza volta sonno degli apostoli</i>: <a href="/it/Bible/Matthew/26#v44">Mt 26:44-46</a>; <a href="/it/Bible/Mark/14#v41">Mc 14:41-42</a>; <a href="/it/Bible/Luke/22#v44">Lc 22:44-46</a>. </li>
  <li id="fn34"><a href="#cite34">↑</a> <i>Parole d'angelo</i>: <a href="/it/Bible/Luke/22#v43">Lc 22:43</a>. </li>
  <li id="fn35"><a href="#cite35">↑</a> <i>Agonia di Gesù</i>: <a href="/it/Bible/Luke/22#v44">Lc 22:44</a>. </li>
  <li id="fn36"><a href="#cite36">↑</a> <i>Eserciti del cielo disponibili</i>: <a href="/it/Bible/Matthew/26#v53">Mt 26:53</a>. </li>
</ol>
</div>
