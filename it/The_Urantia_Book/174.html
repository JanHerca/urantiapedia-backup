<!--
title: FASCICOLO 174. IL MARTEDÌ MATTINA AL TEMPIO
description: 
published: true
date: 2022-9-27T23:11:42Z
tags: 
editor: ckeditor
dateCreated: 2022-8-9T11:58:41Z
-->

<figure class="table chapter-navigator">
  <table>
    <tbody>
      <tr>
        <td><a href="/it/The_Urantia_Book/173">Fascicolo 173. Il lunedì a Gerusalemme</a></td>
        <td><a href="/it/The_Urantia_Book/Index">Indice</a></td>
        <td><a href="/it/The_Urantia_Book/175">Fascicolo 175. L’ultimo discorso al tempio</a></td>
      </tr>
    </tbody>
  </table>
</figure>
<p style="text-align: center;">
<audio controls="controls" style="width:100%;max-width:400px;" preload="none">
<source src="/audio/audio_it/ub_174.mp3" type="audio/mpeg">
</audio>
</p>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>174:0.1</small></sup>  VERSO le sette di questo martedì mattina, Gesù riunì gli apostoli, il corpo delle donne e circa due dozzine di altri discepoli influenti nella casa di Simone. In questa riunione egli dette il saluto di addio a Lazzaro e gli diede le istruzioni che lo indussero a fuggire subito a Filadelfia, in Perea, dove si legò più tardi con il movimento missionario che aveva la sua sede in quella città. Gesù si congedò anche dal vecchio Simone e diede i suoi ultimi consigli al corpo femminile, perché non parlò mai più loro ufficialmente.</p>
<p id="p0_2"><sup><small>174:0.2</small></sup>  Questa mattina egli salutò ognuno dei dodici con un saluto personale. Ad Andrea disse: “Non lasciarti scoraggiare dagli avvenimenti imminenti<sup id="cite1"><a href="#fn1">[1]</a></sup>. Mantieni una ferma autorità sui tuoi fratelli e bada che non ti trovino abbattuto.” A Pietro disse: “Non riporre la tua fiducia né nel braccio di carne né nelle armi di acciaio<sup id="cite2"><a href="#fn2">[2]</a></sup>. Stabilisciti sulle fondamenta spirituali delle rocce eterne<sup id="cite3"><a href="#fn3">[3]</a></sup>.” A Giacomo disse: “Non vacillare a causa delle apparenze esteriori<sup id="cite4"><a href="#fn4">[4]</a></sup>. Resta saldo nella tua fede e conoscerai presto la realtà di ciò che credi<sup id="cite5"><a href="#fn5">[5]</a></sup><sup id="cite6"><a href="#fn6">[6]</a></sup>.” A Giovanni disse: “Sii garbato; ama anche i tuoi nemici; sii tollerante<sup id="cite7"><a href="#fn7">[7]</a></sup><sup id="cite8"><a href="#fn8">[8]</a></sup>. E ricorda che ti ho affidato molte cose<sup id="cite9"><a href="#fn9">[9]</a></sup>.” A Natanaele disse: “Non giudicare dalle apparenze; resta saldo nella tua fede quando tutto sembrerà svanire; sii fedele al tuo incarico di ambasciatore del regno<sup id="cite10"><a href="#fn10">[10]</a></sup><sup id="cite11"><a href="#fn11">[11]</a></sup><sup id="cite12"><a href="#fn12">[12]</a></sup>.” A Filippo disse: “Non lasciarti scuotere dagli avvenimenti imminenti. Resta impassibile, anche quando non riesci a vedere la via<sup id="cite13"><a href="#fn13">[13]</a></sup>. Sii fedele al tuo giuramento di consacrazione.” A Matteo disse: “Non dimenticare la misericordia che ti ha accolto nel regno. Non permettere a nessuno di defraudarti della tua ricompensa eterna<sup id="cite14"><a href="#fn14">[14]</a></sup>. Poiché hai resistito alle tendenze della natura umana, sii propenso ad essere risoluto.” A Tommaso disse: “Per quanto difficile possa essere, ora tu devi camminare per mezzo della fede e non della vista<sup id="cite15"><a href="#fn15">[15]</a></sup>. Non dubitare che io non sia capace di terminare l’opera che ho iniziato e che non vedrò alla fine tutti i miei fedeli ambasciatori nel regno dell’aldilà<sup id="cite16"><a href="#fn16">[16]</a></sup>.” Ai gemelli Alfeo disse: “Non permettete che le cose che non comprendete vi schiaccino. Siate fedeli agli affetti del vostro cuore e non riponete la vostra fiducia nei grandi uomini o nell’atteggiamento mutevole del popolo. Restate con i vostri fratelli”. A Simone Zelota disse: “Simone, tu potrai essere schiacciato dalla delusione, ma il tuo spirito si eleverà al di sopra di tutto ciò che potrà capitarti. Quello che non sei riuscito ad imparare da me, te lo insegnerà il mio spirito<sup id="cite17"><a href="#fn17">[17]</a></sup>. Cerca le vere realtà dello spirito e cessa di essere attratto da ombre irreali e materiali<sup id="cite18"><a href="#fn18">[18]</a></sup>.” E a Giuda Iscariota disse: “Giuda, io ti ho amato e ho pregato perché tu amassi i tuoi fratelli. Non stancarti di fare il bene; e vorrei avvertirti di guardarti dai sentieri infidi della lusinga e dai dardi velenosi del ridicolo<sup id="cite19"><a href="#fn19">[19]</a></sup>.”</p>
<p id="p0_3"><sup><small>174:0.3</small></sup>  E quando ebbe completato questi saluti, egli partì per Gerusalemme con Andrea, Pietro, Giacomo e Giovanni, mentre gli altri apostoli si occupavano d’installare il campo di Getsemani, dove sarebbero andati quella sera e dove posero il loro quartier generale per il resto della vita incarnata del Maestro. Circa a metà discesa del versante dell’Oliveto, Gesù si fermò e si trattenne per più di un’ora con i quattro apostoli.</p>
<h2 id="p1" class="toc-header"><a href="#p1" class="toc-anchor">¶</a> 1. IL PERDONO DIVINO </h2>
<p id="p1_1"><sup><small>174:1.1</small></sup>  Da parecchi giorni Pietro e Giacomo avevano cominciato a discutere delle loro divergenze d’opinione sull’insegnamento del Maestro riguardo al perdono dei peccati. Essi avevano convenuto di sottoporre la materia a Gesù, e Pietro colse quest’occasione come un’adeguata opportunità per ottenere il parere del Maestro. Di conseguenza, Simon Pietro interruppe la conversazione sulle differenze tra la preghiera e l’adorazione per chiedere: “Maestro, Giacomo ed io non siamo d’accordo riguardo ai tuoi insegnamenti sul perdono dei peccati. Giacomo afferma che tu insegni che il Padre ci perdona ancora prima che noi glielo chiediamo, ed io sostengo che il pentimento e la confessione devono precedere il perdono. Chi di noi ha ragione? Che cosa dici tu?”</p>
<p id="p1_2"><sup><small>174:1.2</small></sup>  Dopo un breve silenzio Gesù guardò significativamente tutti e quattro gli apostoli e rispose: “Fratelli miei, vi sbagliate nelle vostre opinioni perché non comprendete la natura delle relazioni intime ed amorevoli tra la creatura e il Creatore, tra uomo e Dio. Voi non riuscite a cogliere la simpatia comprensiva che il genitore saggio ha per il suo figlio immaturo e talvolta sviato. È in verità dubbio che dei genitori intelligenti ed affettuosi siano mai chiamati a perdonare un figlio ordinario e normale. Rapporti comprensivi, associati ad atteggiamenti d’amore, prevengono efficacemente tutte quelle disaffezioni che necessitano poi di un raggiustamento di pentimento da parte del figlio con il perdono da parte del genitore.</p>
<p id="p1_3"><sup><small>174:1.3</small></sup>  “Una parte di ciascun padre vive nel figlio. Il padre gode di priorità e di superiorità di comprensione in tutte le materie connesse con la relazione tra figlio e genitore. Il genitore è capace di considerare l’immaturità del figlio alla luce della maturità più avanzata di genitore, dell’esperienza più completa di partner più anziano. Nel caso del figlio terreno e del Padre celeste, il genitore divino possiede infinità e divinità di sensibilità e capacità per una comprensione amorevole. Il perdono divino è inevitabile; esso è insito e inalienabile nella comprensione infinita di Dio, nella sua conoscenza perfetta di tutto ciò che concerne il falso giudizio e la scelta errata del figlio. La giustizia divina è così eternamente equa da incorporare infallibilmente una misericordia comprensiva.</p>
<p id="p1_4"><sup><small>174:1.4</small></sup>  “Quando un uomo saggio comprende gli impulsi interiori dei suoi simili, li amerà. E quando voi amate vostro fratello, l’avete già perdonato. Questa capacità di comprendere la natura dell’uomo e di perdonare le sue azioni apparentemente cattive è propria di Dio. Se siete genitori saggi, è così che amerete e comprenderete i vostri figli, perdonandoli anche quando delle incomprensioni temporanee vi hanno apparentemente separati. Il figlio, essendo immaturo e mancante della comprensione più completa della profondità della relazione tra figlio e padre, deve spesso provare un sentimento di separazione colpevole dalla piena approvazione di un padre, ma il vero padre non è mai cosciente di una tale separazione. Il peccato è un’esperienza della coscienza della creatura; non è parte della coscienza di Dio.</p>
<p id="p1_5"><sup><small>174:1.5</small></sup>  “La vostra incapacità o riluttanza a perdonare i vostri simili è la misura della vostra immaturità, del vostro mancato raggiungimento di una sensibilità, di una comprensione e di un amore adulti. Voi mantenete dei rancori e nutrite delle idee di vendetta in proporzione diretta alla vostra ignoranza della natura interiore e dei veri desideri dei vostri figli e dei vostri simili. L’amore è la manifestazione dell’impulso vitale interiore e divino. Esso è fondato sulla comprensione, alimentato dal servizio disinteressato e reso perfetto nella saggezza.”</p>
<h2 id="p2" class="toc-header"><a href="#p2" class="toc-anchor">¶</a> 2. LE DOMANDE DEI DIRIGENTI EBREI </h2>
<p id="p2_1"><sup><small>174:2.1</small></sup>  Lunedì sera era stato tenuto un consiglio tra il Sinedrio ed una cinquantina di altri dirigenti scelti tra gli Scribi, i Farisei e i Sadducei. Fu opinione unanime di quest’assemblea che sarebbe stato pericoloso arrestare Gesù in pubblico a causa della sua presa sugli affetti del popolo comune. Fu anche opinione della maggioranza che si dovesse fare uno sforzo risoluto per screditarlo agli occhi della moltitudine prima che fosse arrestato e portato in giudizio<sup id="cite20"><a href="#fn20">[20]</a></sup>. Di conseguenza, parecchi gruppi di eruditi furono designati per essere pronti il mattino seguente nel tempio a tentare d’irretirlo con domande difficili ed a cercare di metterlo in difficoltà in altri modi davanti al popolo. Alla fine, i Farisei, i Sadducei ed anche gli Erodiani erano tutti uniti in questo sforzo per screditare Gesù agli occhi delle moltitudini della Pasqua.</p>
<p id="p2_2"><sup><small>174:2.2</small></sup>  Martedì mattina, quando Gesù arrivò nel cortile del tempio e cominciò ad insegnare, aveva pronunciato solo poche parole quando un gruppo di giovani studenti delle accademie, che erano stati preparati a tale scopo, si fecero avanti e, tramite il loro portavoce, chiesero a Gesù: “Maestro, sappiamo che tu sei un insegnante giusto, e sappiamo che proclami le vie della verità e che servi solo Dio, perché non temi nessun uomo e non fai eccezione di persone<sup id="cite21"><a href="#fn21">[21]</a></sup><sup id="cite22"><a href="#fn22">[22]</a></sup>. Noi siamo soltanto degli studenti e vorremmo conoscere la verità su una questione che ci affligge. Il nostro problema è questo: È lecito per noi pagare il tributo a Cesare? Dobbiamo o non dobbiamo pagarlo?” Gesù, percependo la loro ipocrisia e la loro astuzia, disse loro: “Perché venite a tentarmi in questo modo? Mostratemi la moneta del tributo e vi risponderò.” E quando essi gli porsero un denaro, egli lo esaminò e disse: “Questa moneta di chi porta l’effigie e l’iscrizione?” E quando essi gli risposero: “Di Cesare”, Gesù disse: “Rendete a Cesare ciò che è di Cesare e rendete a Dio ciò che è di Dio<sup id="cite23"><a href="#fn23">[23]</a></sup>.”</p>
<p id="p2_3"><sup><small>174:2.3</small></sup>  Quando egli ebbe risposto così ai giovani Scribi e ai loro complici Erodiani, essi si ritirarono dalla sua presenza, e il popolo, compresi i Sadducei, godettero per la loro sconfitta<sup id="cite24"><a href="#fn24">[24]</a></sup>. Anche i giovani che avevano tentato di prenderlo in trappola si meravigliarono grandemente dell’inattesa sagacia della risposta del Maestro.</p>
<p id="p2_4"><sup><small>174:2.4</small></sup>  Il giorno precedente i dirigenti avevano cercato d’indurlo in errore davanti alla folla su questioni di autorità ecclesiastica, e non essendovi riusciti, cercavano ora di coinvolgerlo in una discussione compromettente sull’autorità civile. Pilato ed Erode erano entrambi a Gerusalemme in questo momento, e i nemici di Gesù pensarono che, se egli avesse osato sconsigliare il pagamento del tributo a Cesare, sarebbero andati immediatamente dalle autorità romane per accusarlo di sedizione. D’altra parte, se egli avesse consigliato il pagamento del tributo con un lungo discorso, essi calcolavano giustamente che una tale dichiarazione avrebbe profondamente ferito l’orgoglio nazionale dei suoi ascoltatori ebrei, cosa che gli avrebbe alienato la benevolenza e l’affetto della moltitudine.</p>
<p id="p2_5"><sup><small>174:2.5</small></sup>  In tutto ciò i nemici di Gesù furono sconfitti perché c’era un ben noto decreto del Sinedrio, fatto per il comportamento degli Ebrei dispersi tra le nazioni pagane, che il “diritto di battere moneta comportava il diritto di riscuotere delle imposte”. In tal modo Gesù evitò la loro trappola. Se avesse risposto “no” alla loro domanda sarebbe stato equivalente ad incitarli alla ribellione; se avesse risposto “sì” avrebbe colpito i sentimenti nazionalisti profondamente radicati di quel tempo. Il Maestro non eluse la domanda; impiegò semplicemente la saggezza di dare una doppia risposta. Gesù non fu mai evasivo, ma fu sempre accorto nel trattare con coloro che cercavano di molestarlo e di distruggerlo.</p>
<h2 id="p3" class="toc-header"><a href="#p3" class="toc-anchor">¶</a> 3. I SADDUCEI E LA RISURREZIONE </h2>
<p id="p3_1"><sup><small>174:3.1</small></sup>  Prima che Gesù potesse cominciare il suo insegnamento, un altro gruppo si fece avanti per interrogarlo; questa volta era un gruppo di Sadducei scaltri ed eruditi. Il loro portavoce, avvicinatosi a lui, disse: “Maestro, Mosè ha detto che, se un uomo sposato morisse senza lasciare figli, suo fratello dovrebbe sposare la moglie e generare una discendenza per suo fratello deceduto<sup id="cite25"><a href="#fn25">[25]</a></sup>. Ora è accaduto un caso in cui un uomo che aveva sei fratelli morì senza figli; il fratello che veniva dopo di lui sposò sua moglie, ma presto morì anche lui senza lasciare figli. Similmente il secondo fratello sposò la moglie, ma anche lui morì senza lasciare discendenza. E così di seguito fino a che tutti e sei i fratelli non l’ebbero sposata e tutti e sei non furono morti senza lasciare figli. E poi, dopo tutti loro, morì anche la donna. Ora, quello che desideriamo chiederti è questo: Alla risurrezione di chi sarà moglie essa, visto che tutti e sette questi fratelli l’hanno sposata?”<sup id="cite26"><a href="#fn26">[26]</a></sup></p>
<p id="p3_2"><sup><small>174:3.2</small></sup>  Gesù sapeva, e così il popolo, che questi Sadducei non erano sinceri nel porre questa domanda, perché era poco probabile che un tale caso potesse realmente accadere; inoltre, questa pratica dei fratelli di un morto di cercare di generare dei figli per lui era praticamente lettera morta in quest’epoca tra gli Ebrei. Ciononostante, Gesù accondiscese a rispondere alla loro insidiosa domanda. Egli disse: “Voi tutti vi sbagliate nel porre tali domande perché non conoscete né le Scritture né il potere vivente di Dio<sup id="cite27"><a href="#fn27">[27]</a></sup><sup id="cite28"><a href="#fn28">[28]</a></sup>. Voi sapete che i figli di questo mondo possono sposarsi ed essere dati in matrimonio, ma non sembrate comprendere che coloro che sono ritenuti degni di raggiungere i mondi futuri mediante la risurrezione dei giusti, né si sposano né sono dati in matrimonio. Coloro che sperimentano la risurrezione dalla morte sono più simili agli angeli del cielo, e non muoiono mai. Questi risuscitati sono eternamente i figli di Dio; essi sono i figli della luce risuscitati nel progresso della vita eterna. Anche vostro padre Mosè comprese ciò, perché, in connessione con le sue esperienze presso il rovo ardente, udì il Padre dire: ‘Io <i>sono</i> il Dio di Abramo, il Dio di Isacco e il Dio di Giacobbe.’ E così, con Mosé, io dichiaro che mio Padre non è il Dio dei morti, ma dei viventi. In lui vivete tutti, vi riproducete e possedete la vostra esistenza di mortali<sup id="cite29"><a href="#fn29">[29]</a></sup><sup id="cite30"><a href="#fn30">[30]</a></sup>.”</p>
<p id="p3_3"><sup><small>174:3.3</small></sup>  Quando Gesù ebbe finito di rispondere a queste domande, i Sadducei si ritirarono, ed alcuni Farisei persero il controllo al punto da esclamare: “È vero, è vero Maestro, hai risposto bene a questi Sadducei miscredenti.” I Sadducei non osarono più porgli altre domande, e il popolo si meravigliò della saggezza del suo insegnamento<sup id="cite31"><a href="#fn31">[31]</a></sup><sup id="cite32"><a href="#fn32">[32]</a></sup>.</p>
<p id="p3_4"><sup><small>174:3.4</small></sup>  Gesù si richiamò solo a Mosè nel suo scontro con i Sadducei perché questa setta politico-religiosa riconosceva la validità solo dei cosiddetti cinque Libri di Mosè; essi non ammettevano che gli insegnamenti dei profeti potessero servire come base di dogmi dottrinali. Nella sua risposta il Maestro, anche se affermò positivamente il fatto della sopravvivenza delle creature mortali mediante la tecnica della risurrezione, non parlò in alcun senso con approvazione della credenza farisaica nella risurrezione del corpo umano fisico. Il punto che Gesù voleva evidenziare era che il Padre aveva detto: “Io <i>sono</i> il Dio di Abramo, di Isacco e di Giacobbe”, non io <i>ero</i> il loro Dio<sup id="cite33"><a href="#fn33">[33]</a></sup>.</p>
<p id="p3_5"><sup><small>174:3.5</small></sup>  I Sadducei avevano pensato di sottoporre Gesù all’avvilente influenza del <i>ridicolo,</i> sapendo benissimo che una persecuzione in pubblico avrebbe molto certamente creato ulteriore simpatia per lui nelle menti della moltitudine.</p>
<h2 id="p4" class="toc-header"><a href="#p4" class="toc-anchor">¶</a> 4. IL GRANDE COMANDAMENTO </h2>
<p id="p4_1"><sup><small>174:4.1</small></sup>  Un altro gruppo di Sadducei aveva ricevuto istruzioni di porre a Gesù delle domande imbarazzanti sugli angeli, ma quando videro la sorte dei loro compagni che avevano tentato di prenderlo in trappola con domande concernenti la risurrezione, essi decisero molto saggiamente di starsene tranquilli; si ritirarono senza porre una sola domanda<sup id="cite34"><a href="#fn34">[34]</a></sup>. I Farisei, gli Scribi, i Sadducei e gli Erodiani coalizzati avevano progettato di occupare l’intera giornata con queste domande imbarazzanti, sperando così di screditare Gesù davanti al popolo e allo stesso tempo d’impedire efficacemente che avesse il tempo di proclamare i suoi insegnamenti perturbatori.</p>
<p id="p4_2"><sup><small>174:4.2</small></sup>  Allora si fece avanti uno dei gruppi dei Farisei per porre delle domande insidiose, ed il portavoce, facendo segno a Gesù, disse: “Maestro, io sono un legista e vorrei chiederti qual è, a tuo avviso, il più grande comandamento?” Gesù rispose: “Non c’è che un solo comandamento, che è il più grande di tutti, e quel comandamento è: ‘Ascolta o Israele, il Signore Dio nostro, il Signore è uno; e tu amerai il Signore Dio tuo con tutto il tuo cuore e con tutta la tua anima, con tutta la tua mente e con tutta la tua forza<sup id="cite35"><a href="#fn35">[35]</a></sup>.’ Questo è il primo e grande comandamento. E il secondo comandamento è simile al primo; in verità deriva direttamente da esso, ed è: ‘Amerai il prossimo tuo come te stesso<sup id="cite36"><a href="#fn36">[36]</a></sup>.’ Non c’è nessun altro comandamento più grande di questi; su questi due comandamenti poggiano tutta la legge e i profeti.”<sup id="cite37"><a href="#fn37">[37]</a></sup></p>
<p id="p4_3"><sup><small>174:4.3</small></sup>  Quando il legista percepì che Gesù aveva risposto non solo conformemente al concetto più elevato della religione ebraica, ma che aveva anche risposto saggiamente agli occhi della moltitudine riunita, pensò fosse meglio dar prova di coraggio lodando apertamente la risposta del Maestro. Di conseguenza egli disse: “In verità, Maestro, hai detto bene che Dio è uno e che non ce n’è nessun altro all’infuori di lui; e che amarlo con tutto il cuore, e con tutta l’intelligenza e con tutta la forza, ed anche amare il proprio prossimo come se stessi, è il primo e grande comandamento. Noi siamo d’accordo che questo grande comandamento deve essere molto più considerato di tutte le offerte e di tutti i sacrifici bruciati<sup id="cite38"><a href="#fn38">[38]</a></sup>.” Quando il legista ebbe risposto così prudentemente, Gesù lo guardò e disse: “Amico mio, percepisco che non sei lontano dal regno di Dio.”</p>
<p id="p4_4"><sup><small>174:4.4</small></sup>  Gesù diceva il vero quando si rivolse a questo legista come uno “non lontano dal regno”, perché quella stessa sera egli andò al campo del Maestro vicino a Getsemani, professò la sua fede nel vangelo del regno e fu battezzato da Giosia, uno dei discepoli di Abner.</p>
<p id="p4_5"><sup><small>174:4.5</small></sup>  Due o tre altri gruppi di Scribi e di Farisei erano presenti ed avevano intenzione di porre delle domande, ma furono sia disarmati dalla risposta di Gesù al legista sia scoraggiati dalla sconfitta di tutti coloro che avevano tentato di prenderlo in fallo. Dopo di ciò nessuno osò più porgli un’altra domanda in pubblico<sup id="cite39"><a href="#fn39">[39]</a></sup>.</p>
<p id="p4_6"><sup><small>174:4.6</small></sup>  Quando non furono più poste delle domande e poiché l’ora di mezzogiorno era vicina, Gesù non riprese il suo insegnamento, ma si limitò a porre una domanda ai Farisei e ai loro associati. Disse Gesù: “Poiché non ponete più domande, vorrei porvene una io. Che cosa pensate del Liberatore? Cioè, di chi è egli figlio?” Dopo una breve pausa uno degli Scribi rispose: “Il Messia è il figlio di Davide.” E poiché Gesù sapeva che c’erano state numerose discussioni, anche tra i suoi stessi discepoli, sul fatto che egli fosse o meno il figlio di Davide, pose quest’altra domanda: “Se il Liberatore è veramente il figlio di Davide, come mai nel Salmo che voi attribuite a Davide, egli stesso, parlando secondo lo spirito, dice: ‘Il Signore disse al mio signore: siedi alla mia destra fino a che non farò dei tuoi nemici lo sgabello per i tuoi piedi<sup id="cite40"><a href="#fn40">[40]</a></sup><sup id="cite41"><a href="#fn41">[41]</a></sup>.’ Se Davide lo chiama Signore, allora come può egli essere suo figlio?” I dirigenti, gli Scribi e i capi dei sacerdoti, oltre a non rispondere a questa domanda, si astennero anche dal porgli nuove domande per tentare di confonderlo. Essi non risposero mai a questa domanda che Gesù aveva posto loro, ma dopo la morte del Maestro tentarono di eludere la difficoltà cambiando l’interpretazione di questo Salmo in modo da riferirlo ad Abramo invece che al Messia. Altri tentarono di sfuggire al dilemma negando che Davide fosse l’autore di questo cosiddetto Salmo Messianico.</p>
<p id="p4_7"><sup><small>174:4.7</small></sup>  Qualche momento prima i Farisei si erano rallegrati per la maniera in cui i Sadducei erano stati ridotti al silenzio dal Maestro; ora erano i Sadducei che provavano piacere per la sconfitta dei Farisei. Ma questa rivalità fu solo momentanea; essi dimenticarono rapidamente le loro vecchie divergenze nello sforzo congiunto di porre fine agli insegnamenti e alle azioni di Gesù<sup id="cite42"><a href="#fn42">[42]</a></sup>. Ma nel corso di tutte queste esperienze il popolo comune ascoltò il Maestro con gioia.</p>
<h2 id="p5" class="toc-header"><a href="#p5" class="toc-anchor">¶</a> 5. I GRECI INDAGATORI </h2>
<p id="p5_1"><sup><small>174:5.1</small></sup>  Verso mezzogiorno, mentre Filippo comperava delle provviste per il nuovo campo che quel giorno sarebbe stato istituito vicino a Getsemani, fu avvicinato da una delegazione di stranieri, un gruppo di credenti greci di Alessandria, di Atene e di Roma, il cui portavoce disse all’apostolo: “Ci sei stato segnalato da coloro che ti conoscono; così siamo venuti da te, signore, per chiederti di vedere Gesù, il tuo Maestro<sup id="cite43"><a href="#fn43">[43]</a></sup>.” Filippo fu preso alla sprovvista incontrando in tal modo questi eminenti indagatori greci pagani sulla piazza del mercato, e poiché Gesù aveva così esplicitamente ordinato a tutti i dodici di non impegnarsi in alcun insegnamento pubblico durante la settimana di Pasqua, fu un po’ perplesso sul modo migliore di trattare la questione. Egli era anche sconcertato per il fatto che questi uomini erano dei Gentili stranieri. Se fossero stati Ebrei o Gentili vicini e conosciuti egli non avrebbe esitato in modo così marcato. Egli fece questo: chiese a questi Greci di rimanere dov’erano. Mentre egli si allontanava in fretta, essi supposero che fosse andato a cercare Gesù, ma in realtà egli corse a casa di Giuseppe, dove sapeva che Andrea e gli altri apostoli stavano mangiando, e chiamato fuori Andrea, gli spiegò il motivo della sua venuta e poi, accompagnato da Andrea, ritornò dai Greci in attesa.</p>
<figure id="Figure_174_5_1" class="image urantiapedia">
  <img src="/image/The_Urantia_Book/Jesus_life/paintings/The_Gentiles_Ask_to_See_Jesus.jpg">
  <figcaption>
    <em>I Gentili chiedono di vedere Gesù</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Gentiles_Ask_to_See_Jesus_(Les_gentils_demandent_à_voir_Jésus)_-_James_Tissot.jpg" target="_blank">Wikimedia</a>
  </figcaption>
</figure>
<p id="p5_2"><sup><small>174:5.2</small></sup>  Poiché Filippo aveva quasi finito di acquistare le provviste, egli e Andrea ritornarono con i Greci a casa di Giuseppe, dove Gesù li ricevette. Essi si sedettero vicino a lui mentre parlava ai suoi apostoli e ad un certo numero di eminenti discepoli riuniti per questo pasto di mezzogiorno. Gesù disse:<sup id="cite44"><a href="#fn44">[44]</a></sup></p>
<p id="p5_3"><sup><small>174:5.3</small></sup>  Mio Padre mi ha mandato in questo mondo per rivelare la sua amorevole benevolenza ai figli degli uomini, ma coloro presso i quali sono venuto per primi hanno rifiutato di ricevermi. In verità, molti di voi hanno creduto al mio vangelo da se stessi, ma i figli di Abramo e i loro capi stanno per respingermi, e facendo così respingeranno Colui che mi ha mandato. Io ho largamente proclamato il vangelo di salvezza a questo popolo; ho parlato loro della filiazione accompagnata dalla gioia, dalla libertà e da una vita più abbondante nello spirito. Mio Padre ha compiuto molte opere meravigliose tra questi figli degli uomini tormentati dalla paura. Il profeta Isaia si riferì con certezza a questo popolo quando scrisse: ‘Signore, chi ha creduto ai nostri insegnamenti? E a chi il Signore è stato rivelato?’ In verità i capi del mio popolo hanno deliberatamente chiuso i loro occhi per non vedere e indurito il loro cuore per timore di credere e di essere salvati<sup id="cite45"><a href="#fn45">[45]</a></sup><sup id="cite46"><a href="#fn46">[46]</a></sup>. In tutti questi anni io ho cercato di guarirli dalla loro incredulità, perché ricevessero la salvezza eterna del Padre. So che non tutti mi hanno abbandonato; alcuni di voi hanno in verità creduto al mio messaggio. In questa sala vi sono ora una ventina di uomini che erano prima membri del Sinedrio o che hanno occupato alte posizioni nei consigli della nazione, sebbene alcuni di voi siano ancora restii a confessare apertamente la verità per paura di essere espulsi dalla sinagoga. Alcuni di voi sono tentati di preferire la gloria degli uomini alla gloria di Dio. Ma io sono costretto a mostrarmi indulgente, poiché temo per la sicurezza e la fedeltà persino di alcuni di coloro che sono stati così a lungo con me e che hanno vissuto così vicino al mio fianco.</p>
<p id="p5_4"><sup><small>174:5.4</small></sup>  “In questa sala del banchetto percepisco che vi sono riuniti Ebrei e Gentili in numero quasi uguale, e vorrei rivolgermi a voi come al primo ed ultimo gruppo di tal genere che posso istruire sugli affari del regno prima di andare da mio Padre.”</p>
<p id="p5_5"><sup><small>174:5.5</small></sup>  Questi Greci avevano seguito fedelmente l’insegnamento di Gesù nel tempio. Lunedì sera avevano tenuto una riunione a casa di Nicodemo, che era durata fino all’alba, e trenta di loro avevano deciso di entrare nel regno.</p>
<p id="p5_6"><sup><small>174:5.6</small></sup>  Mentre Gesù stava davanti a loro in questo momento, percepì la fine di una dispensazione e l’inizio di un’altra. Volgendo la sua attenzione verso i Greci, il Maestro disse:</p>
<p id="p5_7"><sup><small>174:5.7</small></sup>  “Colui che crede in questo vangelo, crede non solo in me ma in Colui che mi ha mandato. Quando guardate me, vedete non solo il Figlio dell’Uomo, ma anche Colui che mi ha mandato. Io sono la luce del mondo, e chiunque crederà nel mio insegnamento non dimorerà più nelle tenebre. Se voi Gentili mi ascolterete, riceverete le parole di vita ed entrerete subito nella gioiosa libertà della verità della filiazione con Dio. Se i miei compatrioti, gli Ebrei, scelgono di respingermi e di rifiutare i miei insegnamenti, non sederò in giudizio contro di loro, perché io non sono venuto a giudicare il mondo, ma ad offrirgli la salvezza. Ciononostante, coloro che mi respingono e rifiutano di ricevere il mio insegnamento saranno tradotti in giudizio a tempo debito da mio Padre e da coloro che egli ha incaricato di sedere in giudizio contro tale rifiuto del dono della misericordia e delle verità della salvezza. Ricordatevi, voi tutti, che io non parlo da me stesso, ma che vi ho fedelmente proclamato ciò che il Padre mi ha comandato di rivelare ai figli degli uomini. E queste parole che il Padre mi ha ordinato di dire al mondo sono parole di verità divina, di misericordia perenne e di vita eterna.<sup id="cite47"><a href="#fn47">[47]</a></sup></p>
<p id="p5_8"><sup><small>174:5.8</small></sup>  “Ma sia agli Ebrei che ai Gentili io dichiaro che è quasi giunta l’ora in cui il Figlio dell’Uomo sarà glorificato. Voi sapete bene che, se un grano di frumento non cade nella terra e muore, resta isolato; ma se muore in un terreno buono, esso sorge di nuovo alla vita e dà molti frutti. Colui che ama egoisticamente la sua vita è in pericolo di perderla; ma colui che è disposto a sacrificare la sua vita per amore mio e per il vangelo godrà di un’esistenza più abbondante sulla terra e della vita eterna in cielo. Se volete veramente seguirmi, anche dopo che sarò andato da mio Padre, allora diverrete miei discepoli e i servitori fedeli dei vostri simili mortali.<sup id="cite48"><a href="#fn48">[48]</a></sup></p>
<p id="p5_9"><sup><small>174:5.9</small></sup>  “So che la mia ora si sta avvicinando, e sono turbato. Percepisco che il mio popolo è determinato a respingere il regno, ma sono felice di ricevere questi Gentili ricercatori della verità che sono qui oggi per informarsi sulla via della luce. Tuttavia il mio cuore sente pietà per il mio popolo, e la mia anima è sconvolta per ciò che mi aspetta. Che cosa dirò mentre guardo avanti e discerno ciò che sta per accadermi? Dirò: Padre preservami da quest’ora tremenda? No! Per questo stesso proposito sono venuto nel mondo e sono rimasto fino a quest’ora. Dirò piuttosto, e pregherò perché voi vi uniate a me: Padre, glorifica il tuo nome; sia fatta la tua volontà.”<sup id="cite49"><a href="#fn49">[49]</a></sup></p>
<p id="p5_10"><sup><small>174:5.10</small></sup>  Quando Gesù ebbe parlato così, l’Aggiustatore Personalizzato che l’aveva abitato prima del suo battesimo apparve davanti a lui, e mentre egli s’interruppe in modo evidente, questo spirito ora potente che rappresentava il Padre, parlò a Gesù di Nazaret dicendo: “Ho glorificato molte volte il mio nome nei tuoi conferimenti, e lo glorificherò ancora una volta<sup id="cite50"><a href="#fn50">[50]</a></sup>.”</p>
<figure id="Figure_174_5_10" class="image urantiapedia">
  <img src="/image/The_Urantia_Book/Jesus_life/paintings/The_Voice_from_on_High.jpg">
  <figcaption>
    <em>La voce dall'alto</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Voice_from_on_High_(La_voix_d'en_haut)_-_James_Tissot.jpg" target="_blank">Wikimedia</a>
  </figcaption>
</figure>
<p id="p5_11"><sup><small>174:5.11</small></sup>  Mentre gli Ebrei e i Gentili qui riuniti non udirono alcuna voce, non mancarono di discernere che il Maestro si era fermato di parlare mentre un messaggio gli perveniva da qualche fonte superumana. Essi dissero tutti, ciascuno a quello che era vicino a lui: “Un angelo gli ha parlato<sup id="cite51"><a href="#fn51">[51]</a></sup>.”</p>
<p id="p5_12"><sup><small>174:5.12</small></sup>  Poi Gesù continuò a dire: “Tutto ciò non è accaduto a beneficio mio, ma vostro<sup id="cite52"><a href="#fn52">[52]</a></sup>. Io so con certezza che il Padre mi riceverà ed accetterà la mia missione in vostro favore, ma è necessario che voi siate incoraggiati e preparati alla rude prova che è imminente. Vi assicuro che la vittoria coronerà alla fine i nostri sforzi congiunti per illuminare il mondo e liberare l’umanità. Il vecchio ordine di cose si sta presentando al giudizio. Io ho abbattuto il Principe di questo mondo, e tutti gli uomini saranno liberati dalla luce dello spirito che spargerò su tutta la carne dopo che sarò asceso al Padre che è nei cieli.</p>
<p id="p5_13"><sup><small>174:5.13</small></sup>  “Ed ora vi dichiaro che, se sarò elevato sulla terra e nella vostra vita, attirerò tutti gli uomini a me e nella comunità di mio Padre<sup id="cite53"><a href="#fn53">[53]</a></sup>. Voi avete creduto che il Liberatore abitasse sulla terra per sempre, ma io vi dichiaro che il Figlio dell’Uomo sarà respinto dagli uomini e che ritornerà al Padre. Io sarò con voi soltanto per poco; soltanto per poco tempo la luce vivente resterà tra questa generazione ottenebrata<sup id="cite54"><a href="#fn54">[54]</a></sup>. Camminate mentre avete questa luce, affinché le tenebre e la confusione incombenti non vi sorprendano. Colui che cammina nelle tenebre non sa dove va; ma se voi scegliete di camminare nella luce, in verità diverrete tutti dei figli di Dio liberati. Ed ora, tutti voi, venite con me mentre ritorno al tempio per dire delle parole di addio ai capi dei sacerdoti, agli Scribi, ai Farisei, ai Sadducei, agli Erodiani e ai dirigenti ottenebrati d’Israele.”</p>
<p id="p5_14"><sup><small>174:5.14</small></sup>  Dopo aver parlato così, Gesù s’incamminò in testa nelle strette vie di Gerusalemme per ritornare al tempio. Essi avevano appena sentito il Maestro dire che questo sarebbe stato il suo discorso di addio nel tempio, e lo seguirono in silenzio e in profonda meditazione<sup id="cite55"><a href="#fn55">[55]</a></sup>.</p>
<br/>
<figure class="table chapter-navigator">
  <table>
    <tbody>
      <tr>
        <td><a href="/it/The_Urantia_Book/173">Fascicolo 173. Il lunedì a Gerusalemme</a></td>
        <td><a href="/it/The_Urantia_Book/Index">Indice</a></td>
        <td><a href="/it/The_Urantia_Book/175">Fascicolo 175. L’ultimo discorso al tempio</a></td>
      </tr>
    </tbody>
  </table>
</figure>
<h2>Riferimenti</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Non lasciatevi scoraggiare dagli eventi futuri</i>: <a href="/it/Bible/Isaiah/41#v10">Is 41:10</a>; <a href="/it/Bible/Jeremiah/46#v27">Ger 46:27</a>. </li>
  <li id="fn2"><a href="#cite2">↑</a> <i>Non fidarti del braccio di carne</i>: <a href="/it/Bible/2_Chronicles/32#v8">2 Cr 32:8</a>. </li>
  <li id="fn3"><a href="#cite3">↑</a> <i>Fondamenti di roccia</i>: <a href="/it/Bible/Matthew/16#v18">Mt 16:18</a>. </li>
  <li id="fn4"><a href="#cite4">↑</a> <i>Le apparenze ingannano</i>: <a href="/it/Bible/John/7#v24">Gv 7:24</a>. </li>
  <li id="fn5"><a href="#cite5">↑</a> <i>Rimanete saldi nella vostra fede</i>: <a href="/it/Bible/Hebrews/3#v6">Eb 3:6</a>. </li>
  <li id="fn6"><a href="#cite6">↑</a> <i>Conosci la realtà delle tue convinzioni</i>: <a href="/it/Bible/John/1#v12">Gv 1:12</a>. </li>
  <li id="fn7"><a href="#cite7">↑</a> <i>Sii gentile</i>: <a href="/it/Bible/2_Timothy/2#v24">2 Tm 2:24</a>. </li>
  <li id="fn8"><a href="#cite8">↑</a> <i>Ama i tuoi nemici</i>: <a href="/it/Bible/Matthew/5#v44">Mt 5:44</a>; <a href="/it/Bible/Luke/6#v27">Lc 6:27,35</a>. </li>
  <li id="fn9"><a href="#cite9">↑</a> <i>Ti ho affidato molte cose</i>: <a href="/it/Bible/Matthew/25#v21">Mt 25:21,23</a>. </li>
  <li id="fn10"><a href="#cite10">↑</a> <i>Ignora le apparenze esteriori</i>: <a href="/it/Bible/2_Corinthians/10#v7">2 Cor 10:7</a>; <a href="/it/Bible/1_Samuel/16#v7">1 Sam 16:7</a>. </li>
  <li id="fn11"><a href="#cite11">↑</a> <i>Siate saldi</i>: <a href="/it/Bible/1_Corinthians/15#v58">1 Cor 15:58</a>; <a href="/it/Bible/1_Peter/5#v8">1 Pt 5:8-9</a>. </li>
  <li id="fn12"><a href="#cite12">↑</a> <i>Incaricatevi come ambasciatori</i>: <a href="/it/Bible/2_Corinthians/5#v20">2 Cor 5:20</a>. </li>
  <li id="fn13"><a href="#cite13">↑</a> <i>Siate impassibili, non scossi, dagli eventi</i>: <a href="/it/Bible/Hebrews/3#v14">Eb 3:14</a>. </li>
  <li id="fn14"><a href="#cite14">↑</a> <i>Conservate la ricompensa eterna</i>: <a href="/it/Bible/Colossians/2#v18">Col 2:18</a>; <a href="/it/Bible/Colossians/3#v24">Col 3:24</a>. </li>
  <li id="fn15"><a href="#cite15">↑</a> <i>Camminate per fede, non per vista</i>: <a href="/it/Bible/2_Corinthians/5#v7">2 Cor 5:7</a>. </li>
  <li id="fn16"><a href="#cite16">↑</a> <i>Io sono in grado di finire il lavoro</i>: <a href="/it/Bible/John/4#v34">Gv 4:34</a>; <a href="/it/Bible/John/9#v4">Gv 9:4</a>; <a href="/it/Bible/John/17#v4">Gv 17:4</a>; <a href="/it/Bible/John/19#v30">Gv 19:30</a>. </li>
  <li id="fn17"><a href="#cite17">↑</a> <i>Il mio spirito vi insegnerà</i>: <a href="/it/Bible/John/14#v26">Gv 14:26</a>. </li>
  <li id="fn18"><a href="#cite18">↑</a> <i>Cercate le vere realtà dello spirito</i>: <a href="/it/Bible/Matthew/6#v33">Mt 6:33</a>; <a href="/it/Bible/Luke/12#v31">Lc 12:31</a>. </li>
  <li id="fn19"><a href="#cite19">↑</a> <i>Non stancarti di fare il bene</i>: <a href="/it/Bible/Galatians/6#v9">Gal 6:9</a>; <a href="/it/Bible/2_Thessalonians/3#v13">2 Ts 3:13</a>. </li>
  <li id="fn20"><a href="#cite20">↑</a> <i>I capi religiosi complottano per screditare</i>: <a href="/it/Bible/Matthew/22#v15">Mt 22:15</a>; <a href="/it/Bible/Mark/12#v13">Mc 12:13</a>; <a href="/it/Bible/Luke/20#v20">Lc 20:20</a>. </li>
  <li id="fn21"><a href="#cite21">↑</a> <i>Gesù interrogato dagli studenti</i>: <a href="/it/Bible/Matthew/22#v16">Mt 22:16-21</a>; <a href="/it/Bible/Mark/12#v14">Mc 12:14-17a</a>; <a href="/it/Bible/Luke/20#v21">Lc 20:21-25</a>. </li>
  <li id="fn22"><a href="#cite22">↑</a> <i>Gesù non rispetta le persone</i>: <a href="/it/Bible/2_Chronicles/19#v7">2 Cr 19:7</a>; <a href="/it/Bible/Job/34#v19">Gb 34:19</a>; <a href="/it/Bible/Sirach/35#v12">Sir 35:12</a>; <a href="/it/Bible/Matthew/22#v16">Mt 22:16</a>; <a href="/it/Bible/Mark/12#v14">Mc 12:14</a>; <a href="/it/Bible/Luke/20#v21">Lc 20:21</a>; <a href="/it/Bible/Acts_of_the_Apostles/10#v34">At 10:34</a>; <a href="/it/Bible/Romans/2#v11">Ro 2:11</a>; <a href="/it/Bible/Galatians/2#v6">Gal 2:6</a>; <a href="/it/Bible/Galatians/3#v28">Gal 3:28</a>; <a href="/it/Bible/Ephesians/6#v9">Ef 6:9</a>; <a href="/it/Bible/Colossians/3#v11">Col 3:11</a>. </li>
  <li id="fn23"><a href="#cite23">↑</a> <i>Rendete a Cesare le cose che sono di Cesare e a Dio le cose che sono di Dio</i>: <a href="/it/Bible/Matthew/22#v17">Mt 22:17-21</a>; <a href="/it/Bible/Mark/12#v14">Mc 12:14-17a</a>; <a href="/it/Bible/Luke/20#v22">Lc 20:22-25</a>. </li>
  <li id="fn24"><a href="#cite24">↑</a> <i>Gli sfidanti si ritirano</i>: <a href="/it/Bible/Matthew/22#v22">Mt 22:22</a>; <a href="/it/Bible/Mark/12#v17b">Mc 12:17b</a>; <a href="/it/Bible/Luke/20#v26">Lc 20:26</a>. </li>
  <li id="fn25"><a href="#cite25">↑</a> <i>L'insegnamento di Mosè sul levirato</i>: <a href="/it/Bible/Deuteronomy/25#v5">Dt 25:5-6</a>. </li>
  <li id="fn26"><a href="#cite26">↑</a> <i>Domanda sulla resurrezione</i>: <a href="/it/Bible/Matthew/22#v23">Mt 22:23-28</a>; <a href="/it/Bible/Mark/12#v18">Mc 12:18-23</a>; <a href="/it/Bible/Luke/20#v27">Lc 20:27-33</a>. </li>
  <li id="fn27"><a href="#cite27">↑</a> <i>La risposta di Gesù</i>: <a href="/it/Bible/Matthew/22#v29">Mt 22:29-32</a>; <a href="/it/Bible/Mark/12#v24">Mc 12:24-27</a>; <a href="/it/Bible/Luke/20#v34">Lc 20:34-38</a>. </li>
  <li id="fn28"><a href="#cite28">↑</a> <i>La potenza vivente di Dio</i>: <a href="/it/Bible/Exodus/3#v6">Es 3:6</a>; <a href="/it/Bible/Acts_of_the_Apostles/7#v32">At 7:32</a>. </li>
  <li id="fn29"><a href="#cite29">↑</a> <i>In Lui viviamo e ci muoviamo</i>: <a href="/it/Bible/Acts_of_the_Apostles/17#v28">At 17:28</a>. </li>
  <li id="fn30"><a href="#cite30">↑</a> <i>La relazione di Dio con tutte le cose</i>: <a href="/it/Bible/Romans/11#v36">Ro 11:36</a>; <a href="/it/Bible/1_Corinthians/8#v6">1 Cor 8:6</a>; <a href="/it/Bible/1_Corinthians/12#v6">1 Cor 12:6</a>; <a href="/it/Bible/1_Corinthians/15#v28">1 Cor 15:28</a>; <a href="/it/Bible/Ephesians/1#v23">Ef 1:23</a>; <a href="/it/Bible/Ephesians/4#v6">Ef 4:6</a>; <a href="/it/Bible/Colossians/1#v17">Col 1:17</a>; <a href="/it/Bible/Colossians/3#v11">Col 3:11</a>; <a href="/it/Bible/Hebrews/2#v10">Eb 2:10-11</a>. </li>
  <li id="fn31"><a href="#cite31">↑</a> <i>I nemici messi a tacere</i>: <a href="/it/Bible/Luke/20#v39">Lc 20:39-40</a>. </li>
  <li id="fn32"><a href="#cite32">↑</a> <i>La gente si meraviglia</i>: <a href="/it/Bible/Matthew/22#v23">Mt 22:23</a>. </li>
  <li id="fn33"><a href="#cite33">↑</a> <i>Dio della vita</i>: <a href="/it/Bible/Exodus/3#v6">Es 3:6</a>; <a href="/it/Bible/Acts_of_the_Apostles/7#v32">At 7:32</a>. </li>
  <li id="fn34"><a href="#cite34">↑</a> <i>Complotto per molestare Gesù</i>: <a href="/it/Bible/Matthew/22#v34">Mt 22:34</a>. </li>
  <li id="fn35"><a href="#cite35">↑</a> <i>Il più grande comandamento</i>: <a href="/it/Bible/Deuteronomy/6#v4">Dt 6:4-5</a>; <a href="/it/Bible/Deuteronomy/10#v12">Dt 10:12</a>; <a href="/it/Bible/Deuteronomy/11#v1">Dt 11:1,13,22</a>; <a href="/it/Bible/Deuteronomy/13#v3">Dt 13:3</a>; <a href="/it/Bible/Deuteronomy/19#v9">Dt 19:9</a>; <a href="/it/Bible/Deuteronomy/30#v6">Dt 30:6,16,20</a>; <a href="/it/Bible/Matthew/22#v35">Mt 22:35-40</a>; <a href="/it/Bible/Mark/12#v28">Mc 12:28-31</a>; <a href="/it/Bible/Luke/10#v25">Lc 10:25-27</a>; <a href="/it/Bible/Joshua/22#v5">Gs 22:5</a>; <a href="/it/Bible/Joshua/23#v11">Gs 23:11</a>. </li>
  <li id="fn36"><a href="#cite36">↑</a> <i>Lo Shema</i>: <a href="/it/Bible/Deuteronomy/6#v4">Dt 6:4-5</a>. </li>
  <li id="fn37"><a href="#cite37">↑</a> <i>Ama il prossimo come te stesso</i>: <a href="/it/Bible/Leviticus/19#v18">Lv 19:18,34</a>; <a href="/it/Bible/Matthew/5#v43">Mt 5:43-44</a>; <a href="/it/Bible/Matthew/19#v9b">Mt 19:9b</a>; <a href="/it/Bible/Matthew/22#v39">Mt 22:39</a>; <a href="/it/Bible/Mark/12#v31">Mc 12:31,33</a>; <a href="/it/Bible/Luke/10#v27">Lc 10:27</a>; <a href="/it/Bible/Romans/13#v19b">Ro 13:19b</a>; <a href="/it/Bible/Galatians/5#v14">Gal 5:14</a>; <a href="/it/Bible/James/2#v8">Gc 2:8</a>. </li>
  <li id="fn38"><a href="#cite38">↑</a> <i>L'avvocato è d'accordo con Gesù</i>: <a href="/it/Bible/Mark/12#v32">Mc 12:32-34a</a>; <a href="/it/Bible/Luke/10#v25">Lc 10:25-28</a>. </li>
  <li id="fn39"><a href="#cite39">↑</a> <i>Nessuno ha osato mettere in dubbio</i>: <a href="/it/Bible/Mark/12#v34b">Mc 12:34b</a>. </li>
  <li id="fn40"><a href="#cite40">↑</a> <i>Il Signore di Davide</i>: <a href="/it/Bible/Psalms/110#v1">Sal 110:1</a>. </li>
  <li id="fn41"><a href="#cite41">↑</a> <i>Gesù «Signore» di Davide</i>: <a href="/it/Bible/Matthew/22#v41">Mt 22:41-46</a>; <a href="/it/Bible/Mark/12#v35">Mc 12:35-37a</a>; <a href="/it/Bible/Luke/20#v41">Lc 20:41-44</a>. </li>
  <li id="fn42"><a href="#cite42">↑</a> <i>La gente comune sente</i>: <a href="/it/Bible/Mark/12#v37b">Mc 12:37b</a>. </li>
  <li id="fn43"><a href="#cite43">↑</a> <i>Greci indagatori</i>: <a href="/it/Bible/John/12#v20">Gv 12:20-22</a>. </li>
  <li id="fn44"><a href="#cite44">↑</a> <i>La risposta di Gesù</i>: <a href="/it/Bible/John/12#v37">Gv 12:37-43</a>. </li>
  <li id="fn45"><a href="#cite45">↑</a> <i>Chi crede Signore rivelato</i>: <a href="/it/Bible/Isaiah/53#v1">Is 53:1</a>. </li>
  <li id="fn46"><a href="#cite46">↑</a> <i>Deliberatamente ciechi e duri di cuore</i>: <a href="/it/Bible/Isaiah/6#v10">Is 6:10</a>. </li>
  <li id="fn47"><a href="#cite47">↑</a> <i>La dichiarazione di Gesù al mondo</i>: <a href="/it/Bible/John/12#v44">Gv 12:44-50</a>. </li>
  <li id="fn48"><a href="#cite48">↑</a> <i>Ulteriore dichiarazione</i>: <a href="/it/Bible/John/12#v23">Gv 12:23-26</a>. </li>
  <li id="fn49"><a href="#cite49">↑</a> <i>Ulteriore dichiarazione</i>: <a href="/it/Bible/John/12#v27">Gv 12:27-28a</a>. </li>
  <li id="fn50"><a href="#cite50">↑</a> <i>Affermazione celeste</i>: <a href="/it/Bible/John/12#v28b">Gv 12:28b</a>. </li>
  <li id="fn51"><a href="#cite51">↑</a> <i>Reazione pubblica</i>: <a href="/it/Bible/John/12#v29">Gv 12:29</a>. </li>
  <li id="fn52"><a href="#cite52">↑</a> <i>Non per il mio bene, ma per il tuo</i>: <a href="/it/Bible/John/12#v30">Gv 12:30-31</a>. </li>
  <li id="fn53"><a href="#cite53">↑</a> <i>Gravità dello spirito</i>: <a href="/it/Bible/Jeremiah/31#v3">Ger 31:3</a>; <a href="/it/Bible/John/6#v44">Gv 6:44</a>; <a href="/it/Bible/John/12#v32">Gv 12:32</a>. </li>
  <li id="fn54"><a href="#cite54">↑</a> <i>Gesù avverte che il tempo è breve</i>: <a href="/it/Bible/John/12#v34">Gv 12:34-36a</a>. </li>
  <li id="fn55"><a href="#cite55">↑</a> <i>Gesù si ritira</i>: <a href="/it/Bible/John/12#v36b">Gv 12:36b</a>. </li>
</ol>
</div>
