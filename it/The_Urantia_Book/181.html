<!--
title: FASCICOLO 181. ULTIME ESORTAZIONI ED AVVERTIMENTI
description: 
published: true
date: 2022-8-9T11:58:41Z
tags: 
editor: ckeditor
dateCreated: 2022-8-9T11:58:41Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/The_Urantia_Book/180">Fascicolo 180. Il discorso di addio</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/The_Urantia_Book/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/The_Urantia_Book/182">Fascicolo 182. A Getsemani</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>181:0.1</small></sup>  DOPO la conclusione del discorso di addio agli undici, Gesù si trattenne informalmente con loro e ricordò molte esperienze che li riguardavano come gruppo e come individui. Alla fine cominciò a farsi evidente a questi Galilei che il loro amico e maestro stava per lasciarli, e la loro speranza si aggrappava alla promessa che, poco tempo dopo, egli sarebbe stato di nuovo con loro, ma essi erano inclini a dimenticare che questa visita di ritorno sarebbe stata anch’essa di breve durata. Molti degli apostoli e dei principali discepoli credevano realmente che questa promessa di tornare per breve tempo (il breve intervallo tra la risurrezione e l’ascensione) indicasse che Gesù se ne stava andando solo per una breve visita a suo Padre, dopo di che sarebbe tornato per instaurare il regno. Una tale interpretazione del suo insegnamento era conforme sia alle loro credenze preconcette che alle loro ardenti speranze. Poiché le loro antiche credenze e speranze di vedere realizzati i loro voti erano in tal modo corrisposte, non fu difficile per loro trovare un’interpretazione delle parole del Maestro che giustificasse i loro intensi desideri.</p>
<p id="p0_2"><sup><small>181:0.2</small></sup>  Dopo che il discorso di addio fu analizzato e cominciò ad essere assimilato dalla loro mente, Gesù riunì di nuovo gli apostoli per comunicare le sue ultime esortazioni ed avvertimenti.</p>
<h2 id="p1" class="toc-header"> <a href="#p1" class="toc-anchor">¶</a> 1. LE ULTIME PAROLE DI CONFORTO </h2>
<p id="p1_1"><sup><small>181:1.1</small></sup>  Quando gli undici ebbero ripreso il loro posto, Gesù si alzò e disse loro: “Fintanto che io sono con voi nella carne, posso essere solo un individuo tra voi o nel mondo intero. Ma quando sarò stato liberato da questo rivestimento di natura mortale, sarò in grado di ritornare come dimoratore spirituale di ciascuno di voi e di tutti gli altri credenti in questo vangelo del regno. In tal modo il Figlio dell’Uomo diverrà un’incarnazione spirituale nell’anima di tutti i veri credenti<sup id="cite1"><a href="#fn1">[1]</a></sup>.</p>
<p id="p1_2"><sup><small>181:1.2</small></sup>  “Quando sarò ritornato a vivere in voi e ad operare attraverso voi, potrò condurvi nel miglior modo possibile in questa vita e guidarvi attraverso le numerose dimore della vita futura nel cielo dei cieli<sup id="cite2"><a href="#fn2">[2]</a></sup><sup id="cite3"><a href="#fn3">[3]</a></sup>. La vita nella creazione eterna del Padre non è un riposo senza fine nell’inattività e nelle proprie comodità, ma piuttosto una progressione incessante in grazia, in verità ed in gloria. Ognuna delle numerosissime stazioni nella casa di mio Padre è un luogo di sosta, una vita destinata a prepararvi per quella successiva. E così i figli della luce proseguiranno di gloria in gloria fino a raggiungere lo stato divino in cui saranno spiritualmente resi perfetti, così come il Padre è perfetto in tutte le cose<sup id="cite4"><a href="#fn4">[4]</a></sup><sup id="cite5"><a href="#fn5">[5]</a></sup><sup id="cite6"><a href="#fn6">[6]</a></sup>.</p>
<p id="p1_3"><sup><small>181:1.3</small></sup>  “Se voleste seguirmi quando vi lascerò, fate i vostri sforzi più ferventi per vivere conformemente allo spirito dei miei insegnamenti e all’ideale della mia vita — il compimento della volontà di mio Padre<sup id="cite7"><a href="#fn7">[7]</a></sup>. Fate questo invece di tentare d’imitare la mia vita naturale nella carne quale mi è stata chiesta, per necessità, di vivere in questo mondo.</p>
<p id="p1_4"><sup><small>181:1.4</small></sup>  “Il Padre mi ha mandato in questo mondo, ma solo pochi di voi hanno scelto di accogliermi pienamente<sup id="cite8"><a href="#fn8">[8]</a></sup>. Io spargerò il mio spirito su tutta la carne, ma non tutti gli uomini sceglieranno di ricevere questo nuovo istruttore come guida e consigliere della loro anima<sup id="cite9"><a href="#fn9">[9]</a></sup><sup id="cite10"><a href="#fn10">[10]</a></sup>. Ma tutti quelli che lo riceveranno saranno illuminati, purificati e confortati. E questo Spirito della Verità diverrà in loro una sorgente d’acqua viva che zampillerà fino alla vita eterna<sup id="cite11"><a href="#fn11">[11]</a></sup>.</p>
<p id="p1_5"><sup><small>181:1.5</small></sup>  “Ed ora, mentre sto per lasciarvi, vorrei pronunciare delle parole di conforto. Vi lascio la pace, vi do la mia pace. Vi faccio questi doni non alla maniera del mondo — con parsimonia — io do a ciascuno di voi tutto ciò che vuole ricevere. Che il vostro cuore non sia turbato, né timoroso<sup id="cite12"><a href="#fn12">[12]</a></sup>. Io ho vinto il mondo, ed in me voi trionferete tutti per mezzo della fede<sup id="cite13"><a href="#fn13">[13]</a></sup>. Vi ho avvertiti che il Figlio dell’Uomo sarà ucciso, ma vi assicuro che ritornerò prima di andare dal Padre, anche se sarà solo per poco<sup id="cite14"><a href="#fn14">[14]</a></sup>. E dopo che sarò asceso al Padre, vi manderò certamente il nuovo maestro perché stia con voi e dimori nel vostro stesso cuore<sup id="cite15"><a href="#fn15">[15]</a></sup>. E quando vedrete accadere tutto ciò, non spaventatevi, ma piuttosto credete, poiché avete conosciuto tutto ciò in anticipo<sup id="cite16"><a href="#fn16">[16]</a></sup>. Io vi ho amato con grande affetto e non vorrei lasciarvi, ma questa è la volontà di mio Padre<sup id="cite17"><a href="#fn17">[17]</a></sup>. La mia ora è venuta.</p>
<p id="p1_6"><sup><small>181:1.6</small></sup>  “Non dubitate di alcuna di queste verità, anche dopo che sarete dispersi dalle persecuzioni ed abbattuti per i molti dispiaceri. Quando vi sentirete soli nel mondo, io saprò del vostro isolamento così come, quando sarete dispersi ciascuno per conto proprio, lasciando il Figlio dell’Uomo nelle mani dei suoi nemici, voi saprete del mio. Ma io non sono mai solo; il Padre è sempre con me<sup id="cite18"><a href="#fn18">[18]</a></sup>. Anche in un tale momento io pregherò per voi. Io vi ho detto tutte queste cose perché possiate avere la pace ed averla più abbondantemente. In questo mondo voi avrete delle tribolazioni, ma abbiate coraggio; io ho trionfato nel mondo e vi ho mostrato la via per la gioia eterna ed il servizio perpetuo.”</p>
<p id="p1_7"><sup><small>181:1.7</small></sup>  Gesù dona la pace a chi compie con lui la volontà di Dio, ma non per le gioie e le soddisfazioni di questo mondo materiale<sup id="cite19"><a href="#fn19">[19]</a></sup>. I materialisti e fatalisti non credenti possono sperare di godere soltanto due tipi di pace e di conforto dell’anima: devono essere o stoici, con una ferma risoluzione ad affrontare l’inevitabile e a sopportare il peggio; oppure devono essere ottimisti, indulgendo sempre a quella speranza che sgorga eternamente nel seno degli uomini, desiderando vanamente una pace che in realtà non viene mai.</p>
<p id="p1_8"><sup><small>181:1.8</small></sup>  Una certa quantità di stoicismo e di ottimismo sono utili per vivere una vita sulla terra, ma nessuno dei due ha niente a che fare con quella pace stupenda che il Figlio di Dio diffonde sui suoi fratelli incarnati. La pace che Micael dona ai suoi figli terreni è quella pace stessa che ha riempito la sua anima quando egli ha vissuto la vita mortale nella carne in questo stesso mondo. La pace di Gesù è la gioia e la soddisfazione di una persona che conosce Dio e che è giunta al trionfo d’imparare pienamente come fare la volontà di Dio mentre vive la vita mortale nella carne. La pace mentale di Gesù era fondata su una fede umana assoluta nella realtà della saggia ed affettuosa attenzione del Padre divino. Gesù ebbe delle difficoltà sulla terra, fu anche chiamato a torto “l’uomo dei dolori”, ma in tutte queste esperienze, ed attraverso esse, egli godette del conforto di quella fiducia che gli permise sempre di proseguire nel proposito della sua vita con la piena certezza che stava compiendo la volontà del Padre<sup id="cite20"><a href="#fn20">[20]</a></sup>.</p>
<p id="p1_9"><sup><small>181:1.9</small></sup>  Gesù era determinato, perseverante ed interamente consacrato al compimento della sua missione, ma non era uno stoico insensibile e indurito; egli cercava sempre gli aspetti incoraggianti delle sue esperienze di vita, ma non era un ottimista cieco ed autoilluso. Il Maestro conosceva tutto ciò che lo aspettava, e non lo temeva. Dopo aver diffuso questa pace su ciascuno dei suoi discepoli, egli poteva coerentemente dire: “Che il vostro cuore non sia turbato, né abbia timore<sup id="cite21"><a href="#fn21">[21]</a></sup><sup id="cite22"><a href="#fn22">[22]</a></sup>.”</p>
<p id="p1_10"><sup><small>181:1.10</small></sup>  La pace di Gesù è allora la pace e la certezza di un figlio che crede fermamente che la sua carriera nel tempo e nell’eternità sia pienamente e sicuramente nella cura e nella custodia di un Padre spirituale infinitamente saggio, infinitamente amorevole ed onnipotente. E questa è, in verità, una pace che trascende la comprensione di una mente mortale, ma che può essere goduta pienamente dal cuore umano che crede<sup id="cite23"><a href="#fn23">[23]</a></sup>.</p>
<h2 id="p2" class="toc-header"> <a href="#p2" class="toc-anchor">¶</a> 2. LE ESORTAZIONI PERSONALI DI COMMIATO </h2>
<p id="p2_1"><sup><small>181:2.1</small></sup>  Il Maestro aveva terminato di dare le sue istruzioni di commiato e d’impartire le sue esortazioni finali agli apostoli come gruppo. Egli si accinse ora a salutarli individualmente e a dare a ciascuno dei consigli personali, assieme alla sua benedizione di congedo. Gli apostoli erano ancora seduti a tavola nell’ordine in cui si erano posti all’inizio per partecipare all’Ultima Cena, e via via che il Maestro girò attorno alla tavola per parlare loro, ciascuno si alzò in piedi quando Gesù si rivolse a lui.</p>
<p id="p2_2"><sup><small>181:2.2</small></sup>  A Giovanni, Gesù disse: “Tu, Giovanni, sei il più giovane dei miei fratelli. Tu sei stato molto vicino a me, e pur amandovi tutti con lo stesso amore che un padre conferisce ai suoi figli, tu fosti designato da Andrea come uno dei tre che dovevano rimanere sempre vicino a me. Inoltre, tu hai agito in vece mia, e devi continuare a farlo, in molte questioni concernenti la mia famiglia terrena<sup id="cite24"><a href="#fn24">[24]</a></sup>. Ed io vado dal Padre, Giovanni, con la piena fiducia che tu continuerai ad aver cura di coloro che sono miei nella carne. Bada a che la loro attuale confusione riguardo alla mia missione non t’impedisca in alcun modo di accordare loro ogni comprensione, consiglio ed aiuto, come sai che avrei fatto io se fossi rimasto nella carne. E quando giungeranno tutti a vedere la luce e ad entrare pienamente nel regno, mentre voi tutti li accoglierete con gioia, conto su di te, Giovanni, per dar loro il benvenuto da parte mia.</p>
<p id="p2_3"><sup><small>181:2.3</small></sup>  “Ed ora, mentre entro nelle ore finali della mia carriera terrena, restami vicino affinché io possa lasciarti qualche messaggio riguardante la mia famiglia. Quanto all’opera affidatami dal Padre, è ora compiuta salvo la mia morte nella carne, ed io sono pronto a bere quest’ultima coppa<sup id="cite25"><a href="#fn25">[25]</a></sup><sup id="cite26"><a href="#fn26">[26]</a></sup>. Ma per quanto concerne le responsabilità lasciatemi da mio padre terreno, Giuseppe, mentre le ho assunte durante la mia vita, devo ora contare su di te perché tu agisca in vece mia in tutte queste materie. Ed ho scelto te per fare ciò per me, Giovanni, perché tu sei il più giovane e perciò vivrai molto probabilmente più a lungo di questi altri apostoli.</p>
<p id="p2_4"><sup><small>181:2.4</small></sup>  “Un tempo chiamavamo te e tuo fratello figli del tuono<sup id="cite27"><a href="#fn27">[27]</a></sup>. Tu hai cominciato con noi autoritario ed intollerante, ma sei molto cambiato dal giorno in cui volevi che facessi scendere il fuoco sulla testa di non credenti sciocchi ed ignoranti<sup id="cite28"><a href="#fn28">[28]</a></sup>. E devi cambiare ancora di più. Tu dovresti diventare l’apostolo del nuovo comandamento che vi ho dato questa sera. Consacra la tua vita ad insegnare ai tuoi fratelli come amarsi l’un l’altro, così come io ho amato voi<sup id="cite29"><a href="#fn29">[29]</a></sup>.”</p>
<p id="p2_5"><sup><small>181:2.5</small></sup>  Mentre Giovanni Zebedeo stava là in piedi nella sala al piano superiore, con le lacrime che scendevano sulle sue guance, guardò in viso il Maestro e disse: “E così farò, mio Maestro, ma come posso imparare ad amare di più i miei fratelli?” Ed allora Gesù rispose: “Imparerai ad amare di più i tuoi fratelli quando imparerai prima ad amare di più il loro Padre che è nei cieli, e dopo essere divenuto veramente più interessato al loro benessere nel tempo e nell’eternità. E tutto questo interesse umano è nutrito da una comprensione affettuosa, un servizio disinteressato ed un perdono illimitato. Nessuno dovrebbe disprezzare la tua giovinezza, ma ti esorto sempre a tenere in debita considerazione il fatto che l’età rappresenta spesso l’esperienza, e che negli affari umani nulla può prendere il posto di un’effettiva esperienza. Sforzati di vivere in pace con tutti gli uomini, specialmente con i tuoi amici nella fraternità del regno celeste<sup id="cite30"><a href="#fn30">[30]</a></sup>. E, Giovanni, ricordati sempre di non lottare con le anime che vorresti conquistare al regno<sup id="cite31"><a href="#fn31">[31]</a></sup>.”</p>
<p id="p2_6"><sup><small>181:2.6</small></sup>  “E poi il Maestro, girando attorno al proprio posto, si fermò un istante vicino a quello di Giuda Iscariota. Gli apostoli erano piuttosto sorpresi che Giuda non fosse ancora tornato, ed erano molto curiosi di conoscere il significato della triste espressione di Gesù mentre stava vicino al posto vuoto del traditore. Ma nessuno di loro, salvo forse Andrea, sospettava minimamente che il loro tesoriere fosse andato a tradire il suo Maestro, come Gesù aveva annunciato loro all’inizio della serata e durante la cena. Erano successe così tante cose che, per il momento, essi avevano completamente dimenticato l’annuncio del Maestro che uno di loro l’avrebbe tradito.</p>
<p id="p2_7"><sup><small>181:2.7</small></sup>  Gesù si avvicinò poi a Simone Zelota, che si alzò ed ascoltò questa esortazione: “Tu sei un vero figlio di Abramo, ma quanto ci è voluto per fare di te un figlio di questo regno celeste. Io ti amo e così ti amano tutti i tuoi fratelli. Io so che mi ami, Simone, e che ami anche il regno, ma tu sei ancora fermo all’idea di rendere questo regno conforme al tuo gradimento. So benissimo che alla fine afferrerai la natura ed il significato spirituali del mio vangelo, e che lavorerai valorosamente alla sua proclamazione, ma sono preoccupato per ciò che potrà succederti dopo la mia partenza. Mi piacerebbe sapere che non vacillerai; sarei felice se potessi sapere che, dopo che sarò andato dal Padre, non cesserai di essere mio apostolo, e che ti comporterai in modo accettabile come ambasciatore del regno celeste.”</p>
<p id="p2_8"><sup><small>181:2.8</small></sup>  Gesù aveva appena finito di parlare a Simone Zelota che il fiero patriota, asciugandosi gli occhi, rispose: “Maestro, non temere per la mia fedeltà. Ho girato le spalle a tutto per poter consacrare la mia vita all’instaurazione del tuo regno sulla terra, e non vacillerò. Fino ad ora sono sopravvissuto a tutte le delusioni, e non ti abbandonerò.”</p>
<p id="p2_9"><sup><small>181:2.9</small></sup>  Ed allora, posando la sua mano sulla spalla di Simone, Gesù disse: “In verità è confortante sentirti parlare così, specialmente in un momento come questo, ma, mio buon amico, tu non sai ancora di che cosa stai parlando. Io non dubito per un solo istante della tua fedeltà, della tua devozione; so che non esiteresti a lanciarti nella battaglia e a morire per me, come farebbero tutti gli altri” (ed essi fecero tutti un vigoroso cenno di approvazione), “ma ciò non ti sarà richiesto. Ti ho detto ripetutamente che il mio regno non è di questo mondo e che i miei discepoli non combatteranno per la sua instaurazione. Ti ho detto questo molte volte, Simone, ma tu rifiuti di guardare in faccia la verità<sup id="cite32"><a href="#fn32">[32]</a></sup>. Io non sono preoccupato per la tua fedeltà a me ed al regno, ma che cosa farai quando io sarò partito e tu infine ti sveglierai alla realizzazione che non avevi colto il significato del mio insegnamento, e che devi aggiustare le tue errate interpretazioni alla realtà di un altro ordine spirituale degli affari del regno?”</p>
<p id="p2_10"><sup><small>181:2.10</small></sup>  Simone voleva parlare ancora, ma Gesù alzò la mano per fermarlo e proseguì a dire: “Nessuno dei miei apostoli è più sincero ed onesto di cuore di te, ma nessuno di loro sarà così sconvolto ed abbattuto come te dopo la mia partenza. In tutto il tuo scoraggiamento il mio spirito dimorerà in te, e questi tuoi fratelli non ti abbandoneranno. Non dimenticare ciò che ti ho insegnato sui rapporti tra la cittadinanza sulla terra e la filiazione nel regno spirituale del Padre. Rifletti bene su tutto ciò che ti ho detto circa il rendere a Cesare le cose che sono di Cesare e a Dio le cose che sono di Dio<sup id="cite33"><a href="#fn33">[33]</a></sup>. Consacra la tua vita, Simone, a mostrare come un uomo mortale può adempiere accettabilmente la mia ingiunzione concernente il riconoscimento simultaneo del dovere temporale verso i poteri civili e del servizio spirituale nella fraternità del regno. Se tu accetterai di essere istruito dallo Spirito della Verità, non ci sarà mai conflitto tra le esigenze della cittadinanza sulla terra e la filiazione nel cielo, a meno che i capi temporali non pretendano di esigere da te l’omaggio e l’adorazione che spettano solo a Dio.</p>
<p id="p2_11"><sup><small>181:2.11</small></sup>  E poi, Simone, quando alla fine vedrai tutto ciò, e dopo che ti sarai liberato della tua depressione e sarai partito per proclamare questo vangelo con grande potenza, non dimenticare mai che io ero con te in tutti i tuoi periodi di scoraggiamento, e che sarò con te sino alla fine<sup id="cite34"><a href="#fn34">[34]</a></sup><sup id="cite35"><a href="#fn35">[35]</a></sup>. Tu sarai sempre mio apostolo, e dopo che avrai accettato di vedere con l’occhio dello spirito e di sottomettere più pienamente la tua volontà alla volontà del Padre che è nei cieli, allora tornerai a lavorare come mio ambasciatore, e nessuno ti toglierà l’autorità che ti ho conferito a causa della tua lentezza a comprendere le verità che ti ho insegnato. E così, Simone, ti avverto ancora una volta che coloro che combattono con la spada periscono di spada, mentre coloro che lavorano nello spirito ottengono la vita eterna nel regno futuro con la gioia e la pace nel regno presente<sup id="cite36"><a href="#fn36">[36]</a></sup><sup id="cite37"><a href="#fn37">[37]</a></sup>. E quando il lavoro che ti è affidato sarà terminato sulla terra, tu, Simone, sederai con me nel mio regno dell’aldilà. Tu vedrai realmente il regno che hai ardentemente desiderato, ma non in questa vita. Continua a credere in me ed in ciò che ti ho rivelato, e riceverai il dono della vita eterna.”</p>
<p id="p2_12"><sup><small>181:2.12</small></sup>  Quando Gesù ebbe finito di parlare a Simone Zelota, andò da Matteo Levi e disse: “Tu non avrai più il compito di provvedere alla tesoreria del gruppo apostolico. Presto, molto presto, voi sarete tutti dispersi; non vi sarà permesso di godere dell’associazione confortante e sostenitrice di nessuno dei vostri fratelli. Mentre proseguite la predicazione di questo vangelo del regno, dovrete trovarvi dei nuovi associati. Io vi ho fatto uscire a due a due durante i periodi della vostra formazione, ma ora che vi sto lasciando, dopo che vi sarete ripresi dallo shock, uscirete da soli e sino ai confini della terra proclamando questa buona novella: che i mortali vivificati dalla fede sono i figli di Dio<sup id="cite38"><a href="#fn38">[38]</a></sup><sup id="cite39"><a href="#fn39">[39]</a></sup>.”</p>
<p id="p2_13"><sup><small>181:2.13</small></sup>  Allora Matteo disse: “Ma, Maestro, chi ci manderà e come sapremo dove andare? Andrea ci mostrerà la via?” E Gesù rispose: “No, Levi, Andrea non vi guiderà più nella proclamazione del vangelo. Egli continuerà, in verità, ad essere vostro amico e consigliere fino al giorno in cui verrà il nuovo maestro, ed allora lo Spirito della Verità guiderà ciascuno di voi lontano a lavorare per l’espansione del regno. Molti cambiamenti sono avvenuti in te dal giorno in cui eri nell’ufficio della dogana e cominciasti per la prima volta a seguirmi; ma devi subirne molti altri prima che tu possa avere la visione di una fraternità in cui il Gentile siede accanto all’Ebreo in associazione fraterna<sup id="cite40"><a href="#fn40">[40]</a></sup><sup id="cite41"><a href="#fn41">[41]</a></sup>. Ma continua con il tuo bisogno di conquistare i tuoi fratelli ebrei fino a che non sarai pienamente soddisfatto, e poi rivolgiti con potenza verso i Gentili. Di una cosa puoi essere certo, Levi: tu hai conquistato la fiducia e l’affetto dei tuoi fratelli; essi ti amano tutti. (E tutti e dieci manifestarono il loro assenso alle parole del Maestro.)</p>
<p id="p2_14"><sup><small>181:2.14</small></sup>  “Levi, io so molto delle tue preoccupazioni, dei tuoi sacrifici e dei tuoi sforzi per rifornire la tesoreria che i tuoi fratelli non sanno, e sono contento che, sebbene colui che portava la borsa sia assente, l’ambasciatore pubblicano sia qui alla mia riunione di addio con i messaggeri del regno. Io prego affinché tu possa discernere il significato del mio insegnamento con gli occhi dello spirito. E quando il nuovo maestro verrà nel tuo cuore, seguilo dove ti condurrà e fa vedere ai tuoi fratelli — e al mondo intero — ciò che il Padre può fare per un esattore d’imposte odiato che ha osato seguire il Figlio dell’Uomo e credere nel vangelo del regno<sup id="cite42"><a href="#fn42">[42]</a></sup>. Fin dall’inizio, Levi, io ti ho amato come ho amato questi altri Galilei. Sapendo allora così bene che né il Padre né il Figlio fanno eccezione di persone, bada di non fare tali distinzioni tra coloro che diverranno credenti al vangelo grazie al tuo ministero<sup id="cite43"><a href="#fn43">[43]</a></sup>. E così, Matteo, consacra tutta la tua vita futura di servizio a mostrare a tutti gli uomini che Dio non fa eccezione di persone; che agli occhi di Dio e nella comunità del regno tutti gli uomini sono uguali, tutti i credenti sono figli di Dio<sup id="cite44"><a href="#fn44">[44]</a></sup>.”</p>
<p id="p2_15"><sup><small>181:2.15</small></sup>  Poi Gesù andò da Giacomo Zebedeo, che stette in piedi in silenzio mentre il Maestro si rivolgeva a lui dicendo: “Giacomo, quando tu e tuo fratello più giovane siete venuti un giorno da me per chiedere di essere preferiti negli onori del regno, ed io vi ho detto che spettava al Padre dispensare tali onori, vi ho chiesto se eravate capaci di bere la mia coppa, ed entrambi avete risposto di sì<sup id="cite45"><a href="#fn45">[45]</a></sup>. Anche se non eravate capaci allora e se non siete capaci ora, sarete presto pronti per un tale servizio grazie all’esperienza per la quale state per passare. Con tale condotta tu hai irritato i tuoi fratelli in quel momento<sup id="cite46"><a href="#fn46">[46]</a></sup>. Se essi non ti hanno già interamente perdonato, lo faranno quando ti vedranno bere la mia coppa<sup id="cite47"><a href="#fn47">[47]</a></sup>. Che il tuo ministero sia lungo o breve, mantieni calma la tua anima<sup id="cite48"><a href="#fn48">[48]</a></sup>. Quando verrà il nuovo maestro, lascia che egli t’insegni l’equilibrio della compassione e quella tolleranza affettuosa che nasce dalla sublime fiducia in me e dalla perfetta sottomissione alla volontà del Padre. Consacra la tua vita alla dimostrazione di quell’affetto umano congiunto alla dignità divina del discepolo che conosce Dio e che crede nel Figlio. E tutti coloro che vivono così riveleranno il vangelo anche nel loro modo di morire. Tu e tuo fratello Giovanni seguirete vie diverse, ed uno di voi potrà sedere con me nel regno eterno molto prima dell’altro<sup id="cite49"><a href="#fn49">[49]</a></sup>. Ti aiuterebbe molto se imparassi che la vera saggezza include il discernimento così come il coraggio. Dovresti imparare ad accompagnare la sagacia alla tua aggressività. Arriveranno quei momenti supremi in cui i miei discepoli non esiteranno a sacrificare la loro vita per questo vangelo, ma in tutte le circostanze ordinarie sarebbe molto meglio placare la collera dei non credenti affinché possiate vivere e continuare a predicare la buona novella. Per quanto è in tuo potere, vivi a lungo sulla terra affinché la tua vita di molti anni possa conquistare molte anime al regno celeste.”</p>
<p id="p2_16"><sup><small>181:2.16</small></sup>  Quando il Maestro ebbe finito di parlare a Giacomo Zebedeo, girò attorno all’estremità della tavola dov’era seduto Andrea, e guardando il suo fedele aiutante negli occhi disse: “Andrea, tu mi hai rappresentato fedelmente come capo aggiunto degli ambasciatori del regno celeste. Sebbene tu abbia talvolta dubitato ed in altri momenti manifestato una timidezza pericolosa, tuttavia sei sempre stato sinceramente giusto ed eminentemente equo nei rapporti con i tuoi associati. Dopo l’ordinazione di te e dei tuoi fratelli come messaggeri del regno, tu hai agito in modo autonomo in tutti gli affari amministrativi del gruppo, salvo che ti ho designato come capo aggiunto di questi uomini scelti. In nessun’altra materia temporale ho agito per dirigere od influenzare le tue decisioni. Ed ho fatto questo allo scopo di preparare un capo che dirigesse tutte le vostre successive deliberazioni di gruppo. Nel mio universo, e nell’universo degli universi di mio Padre, i nostri fratelli figli sono trattati come individui in tutte le loro relazioni spirituali, ma in tutte le relazioni di gruppo noi stabiliamo invariabilmente un capo definito. Il nostro regno è un regno d’ordine, e dove agiscono in cooperazione due o più creature dotate di volontà, è sempre prevista l’autorità di un capo.</p>
<p id="p2_17"><sup><small>181:2.17</small></sup>  “Ed ora, Andrea, poiché tu sei il capo dei tuoi fratelli in virtù dell’autorità che ti ho conferito, e poiché hai servito in tale ruolo come mio rappresentante personale, e visto che sto per lasciarvi per andare da mio Padre, ti sciolgo da ogni responsabilità per quanto concerne questi affari temporali ed amministrativi. D’ora in poi non potrai esercitare alcuna giurisdizione sui tuoi fratelli, salvo quella che ti sei meritato con la tua capacità come capo spirituale, e che i tuoi fratelli quindi riconosceranno liberamente. Da questo momento tu non potrai esercitare alcuna autorità sui tuoi fratelli, a meno che essi non ti rimettano tale giurisdizione con un loro atto legislativo formale dopo che io sarò tornato dal Padre. Ma questa liberazione dalla responsabilità di capo amministrativo di questo gruppo non sminuisce in alcun modo la tua responsabilità morale di fare quanto è in tuo potere per tenere uniti i tuoi fratelli con mano ferma ed amorevole durante le ore difficili che stanno per giungere, quei giorni che devono intercorrere tra la mia partenza nella carne e l’invio del nuovo maestro che vivrà nel vostro cuore e che alla fine vi condurrà a tutta la verità<sup id="cite50"><a href="#fn50">[50]</a></sup>. Mentre mi preparo a lasciarvi, vorrei liberarti da ogni responsabilità amministrativa che ha il suo inizio e la sua autorità nella mia presenza come uno tra di voi. D’ora in poi io eserciterò su di voi e tra di voi solo un’autorità spirituale.</p>
<p id="p2_18"><sup><small>181:2.18</small></sup>  “Se i tuoi fratelli desiderano mantenerti come loro consigliere, ti ordino di fare tutto il possibile, in tutte le questioni temporali e spirituali, per promuovere la pace e l’armonia tra i vari gruppi di credenti sinceri al vangelo. Dedica il resto della tua vita a promuovere gli aspetti pratici dell’amore fraterno tra i tuoi fratelli. Sii benevolo con i miei fratelli di sangue quando giungeranno a credere pienamente a questo vangelo; manifesta una devozione affettuosa ed imparziale verso i Greci ad occidente e verso Abner ad oriente. Anche se questi miei apostoli dovranno presto disperdersi ai quattro angoli della terra per proclamarvi la buona novella di salvezza della filiazione con Dio, spetta a te tenerli uniti durante le ore difficili imminenti, quel periodo d’intensa prova durante il quale dovrete imparare a credere in questo vangelo senza la mia presenza personale, mentre aspettate pazientemente l’arrivo del nuovo maestro, lo Spirito della Verità. E così, Andrea, benché possa non spettare a te compiere le grandi opere dal punto di vista umano, accontentati di essere l’insegnante ed il consigliere di coloro che compiono tali cose. Prosegui il tuo lavoro sulla terra sino alla fine, e poi continuerai questo ministero nel regno eterno, perché non ti ho detto molte volte che ho altre pecore che non sono di questo gregge?”<sup id="cite51"><a href="#fn51">[51]</a></sup></p>
<p id="p2_19"><sup><small>181:2.19</small></sup>  Gesù andò poi dai gemelli Alfeo e stando tra di loro disse: “Miei piccoli figli, voi siete una delle tre coppie di fratelli che hanno scelto di seguirmi. Tutti e sei avete fatto bene a lavorare in pace con il vostro fratello di sangue, ma nessuno l’ha fatto meglio di voi. Ci attendono momenti duri. Voi potete non comprendere tutto ciò che accadrà a voi e ai vostri fratelli, ma non dubitate mai di essere stati chiamati un giorno a lavorare per il regno. Per qualche tempo non vi saranno moltitudini da guidare, ma non scoraggiatevi; quando il lavoro della vostra vita sarà terminato, io vi riceverò nell’alto, dove in gloria racconterete della vostra salvezza alle schiere serafiche e alle moltitudini dei Figli elevati di Dio. Consacrate la vostra vita all’esaltazione del duro lavoro ordinario. Mostrate a tutti gli uomini sulla terra e agli angeli del cielo come un uomo mortale può ritornare con gioia e coraggio al suo lavoro di prima, dopo essere stato chiamato a lavorare per un certo tempo nel servizio speciale di Dio. Se per il momento il vostro lavoro negli affari esterni del regno fosse completato, dovreste ritornare alle vostre occupazioni precedenti con la nuova illuminazione dell’esperienza della filiazione con Dio e con la realizzazione elevata che, per colui che conosce Dio, non esiste né lavoro banale né fatica secolare. Per voi che avete lavorato con me, tutte le cose sono divenute sacre, ed ogni lavoro terreno è divenuto un servizio anche per Dio il Padre. E quando sentirete parlare delle opere dei vostri vecchi associati apostolici, gioite con loro e continuate il vostro lavoro quotidiano come coloro che aspettano Dio e servono mentre aspettano. Voi siete stati miei apostoli e lo sarete sempre, ed io mi ricorderò di voi nel regno futuro.”</p>
<p id="p2_20"><sup><small>181:2.20</small></sup>  Poi Gesù andò da Filippo, il quale, alzatosi, ascoltò questo messaggio dal suo Maestro: “Filippo, tu mi hai posto molte domande insensate, ed io ho fatto quanto possibile per rispondere a ciascuna di esse, ed ora vorrei rispondere all’ultima di queste domande che è sorta nella tua mente molto onesta ma poco spirituale. Mentre giravo attorno alla tavola per venire da te, ti stavi chiedendo: ‘Che cosa farò se il Maestro se ne va e ci lascia soli nel mondo?’ O uomo di poca fede! Eppure ne hai quasi quanto quella di molti dei tuoi fratelli. Tu sei stato un buon amministratore, Filippo. Hai sbagliato solo poche volte, ed abbiamo utilizzato uno di questi errori per manifestare la gloria del Padre<sup id="cite52"><a href="#fn52">[52]</a></sup>. Il tuo servizio d’intendente sta per finire. Dovrai presto svolgere più pienamente il lavoro che eri stato chiamato a compiere — la predicazione di questo vangelo del regno. Filippo, tu hai sempre voluto delle dimostrazioni, e molto presto vedrai grandi cose. Sarebbe stato molto meglio che tu avessi visto tutto ciò per mezzo della fede, ma poiché eri sincero anche nelle tue vedute materiali, vivrai per vedere il compimento delle mie parole. E poi, quando sarai stato benedetto dalla visione spirituale, va a fare il tuo lavoro consacrando la tua vita alla causa di guidare l’umanità alla ricerca di Dio e delle realtà eterne con l’occhio della fede spirituale e non con gli occhi della mente materiale. Ricordati, Filippo, che tu hai una grande missione sulla terra, perché il mondo è pieno di coloro che guardano alla vita esattamente come hai avuto tendenza a fare tu. Tu hai un importante lavoro da svolgere, e quando esso sarà compiuto nella fede, verrai da me nel mio regno ed io proverò grande piacere a mostrarti ciò che l’occhio non ha visto, l’orecchio non ha udito, né la mente mortale ha concepito<sup id="cite53"><a href="#fn53">[53]</a></sup>. Nel frattempo divieni come un bambino nel regno dello spirito e permettimi, in quanto spirito del nuovo maestro, di guidarti verso il regno spirituale. Ed in questo modo potrò fare per te molte cose che non ho potuto compiere quando soggiornavo con te come mortale del regno. E ricordati sempre, Filippo, che chi ha visto me ha visto il Padre.”<sup id="cite54"><a href="#fn54">[54]</a></sup></p>
<figure id="Figure_181_2_20" class="image urantiapedia">
<img src="/image/The_Urantia_Book/Jesus_life/paintings/Address_to_Saint_Philip.jpg">
<figcaption>
<em>Indirizzo a San Filippo</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_Address_to_Saint_Philip_(Allocution_à_Saint_Philippe)_-_James_Tissot.jpg" target="_blank">Wikimedia</a>
</figcaption>
</figure>
<p id="p2_21"><sup><small>181:2.21</small></sup>  Poi il Maestro andò da Natanaele. Quando Natanaele si alzò, Gesù lo pregò di rimanere seduto e, sedutosi al suo fianco, disse: “Natanaele, tu hai imparato a vivere al di sopra dei pregiudizi e a praticare una tolleranza accresciuta dopo che sei divenuto mio apostolo. Ma hai ancora molto da imparare. Tu sei stato una benedizione per i tuoi compagni perché essi sono stati sempre esortati dalla tua perseverante sincerità. Dopo la mia partenza può darsi che la tua franchezza t’impedisca di andare d’accordo con i tuoi fratelli, sia vecchi che nuovi. Dovresti imparare che anche l’espressione di un pensiero buono deve essere modulata in armonia con lo status intellettuale e lo sviluppo spirituale dell’ascoltatore. La sincerità è maggiormente utile nell’opera del regno quando è unita al discernimento.</p>
<p id="p2_22"><sup><small>181:2.22</small></sup>  “Se tu imparassi a lavorare con i tuoi fratelli, potresti compiere delle opere più durevoli, ma se vai in cerca di coloro che la pensano come te, in tal caso consacra la tua vita a provare che il discepolo che conosce Dio può diventare un costruttore del regno anche quando è solo nel mondo e totalmente isolato dai suoi compagni credenti. Io so che sarai fedele sino alla fine, e ti accoglierò un giorno nel servizio più esteso del mio regno nell’alto.”</p>
<p id="p2_23"><sup><small>181:2.23</small></sup>  Allora Natanaele parlò, ponendo a Gesù questa domanda: “Ho ascoltato il tuo insegnamento fin dal momento in cui mi hai chiamato al servizio di questo regno, ma onestamente non riesco a comprendere il pieno significato di tutto ciò che ci dici. Io non so che cosa devo aspettarmi, e credo che la maggior parte dei miei fratelli siano ugualmente disorientati, ma che esitino a confessare la loro confusione. Puoi tu aiutarmi?” Gesù, ponendo la sua mano sulla spalla di Natanaele, disse: “Amico mio, non c’è da sorprendersi che tu sia imbarazzato nel tentare di cogliere il significato dei miei insegnamenti spirituali dal momento che sei talmente condizionato dalle tue idee preconcette della tradizione ebraica e così confuso dalla tua persistente tendenza ad interpretare il mio vangelo secondo gli insegnamenti degli Scribi e dei Farisei.</p>
<p id="p2_24"><sup><small>181:2.24</small></sup>  “Io vi ho insegnato molte cose con la parola ed ho vissuto la mia vita tra di voi. Ho fatto tutto il possibile per illuminare la vostra mente e per liberare la vostra anima, e ciò che non siete stati capaci di trarre dai miei insegnamenti e dalla mia vita dovete ora prepararvi ad acquisire dalla mano del maestro di tutti gli insegnanti — l’esperienza reale. Ed in tutta questa nuova esperienza che ora vi aspetta, io vi precederò e lo Spirito della Verità sarà con voi<sup id="cite55"><a href="#fn55">[55]</a></sup>. Non temete; ciò che ora non comprendete, il nuovo maestro, quando sarà venuto, ve lo rivelerà per tutto il resto della vostra vita sulla terra ed oltre durante la vostra preparazione nelle ere eterne.”</p>
<p id="p2_25"><sup><small>181:2.25</small></sup>  E poi il Maestro, rivolgendosi a tutti loro, disse: “Non siate costernati perché non riuscite a cogliere il pieno significato del vangelo. Voi siete solo degli esseri finiti, degli uomini mortali, e ciò che vi ho insegnato è infinito, divino ed eterno. Siate pazienti ed abbiate coraggio, poiché avete le ere eterne davanti a voi nelle quali continuare il vostro conseguimento progressivo dell’esperienza di divenire perfetti, così come vostro Padre in Paradiso è perfetto<sup id="cite56"><a href="#fn56">[56]</a></sup>.”</p>
<p id="p2_26"><sup><small>181:2.26</small></sup>  E poi Gesù andò da Tommaso, il quale, alzatosi in piedi, lo ascoltò dire: “Tommaso, hai spesso mancato di fede; tuttavia, quando hai avuto i tuoi momenti di dubbio, non hai mai mancato di coraggio. So bene che i falsi profeti e gli insegnanti illegittimi non t’inganneranno. Dopo la mia partenza i tuoi fratelli apprezzeranno di più il tuo modo critico di considerare i nuovi insegnamenti. E quando sarete tutti dispersi ai confini della terra nei tempi futuri, ricordati che sei ancora mio ambasciatore. Consacra la tua vita alla grande opera di mostrare come la mente critica materiale dell’uomo può trionfare sull’inerzia del dubbio intellettuale quando si trova di fronte alla dimostrazione della manifestazione della verità vivente quale opera nell’esperienza degli uomini e delle donne nati dallo spirito, che producono i frutti dello spirito nella loro vita e che si amano l’un l’altro, così come io ho amato voi<sup id="cite57"><a href="#fn57">[57]</a></sup><sup id="cite58"><a href="#fn58">[58]</a></sup>. Tommaso, sono felice che ti sia unito a noi, e so che dopo un breve periodo di perplessità continuerai nel servizio del regno. I tuoi dubbi hanno confuso i tuoi fratelli, ma non hanno mai turbato me. Io ho fiducia in te e ti precederò sino ai confini estremi della terra<sup id="cite59"><a href="#fn59">[59]</a></sup>.”</p>
<p id="p2_27"><sup><small>181:2.27</small></sup>  Poi il Maestro andò da Simon Pietro, che si alzò in piedi mentre Gesù gli diceva: “Pietro, so che mi ami e che consacrerai la tua vita alla proclamazione pubblica di questo vangelo del regno agli Ebrei e ai Gentili, ma sono addolorato che i tuoi anni di una tale stretta associazione con me non ti abbiano aiutato di più a riflettere prima di parlare. Per quale esperienza devi passare per imparare a mettere un freno alle tue labbra? Quante difficoltà ci hai causato con il tuo parlare impulsivo, con la tua presuntuosa fiducia in te stesso! E sei destinato ad attirarti ancora maggiori difficoltà se non domini questo difetto. Tu sai che i tuoi fratelli ti amano malgrado questa debolezza, e dovresti anche comprendere che questo difetto non intacca minimamente il mio affetto per te, ma esso diminuisce la tua utilità e non cessa mai di procurarti delle noie. Ma tu riceverai senza dubbio un grande aiuto dall’esperienza per la quale passerai questa notte stessa<sup id="cite60"><a href="#fn60">[60]</a></sup>. E ciò che dico ora a te, Simon Pietro, lo dico anche a tutti i tuoi fratelli qui riuniti: questa sera sarete tutti in grande pericolo di vacillare riguardo a me. Voi sapete che sta scritto: ‘Il pastore sarà percosso e le pecore saranno disperse.’ Quando sarò assente, ci sarà grande pericolo che alcuni di voi soccombano ai dubbi e vacillino a causa di ciò che accade a me<sup id="cite61"><a href="#fn61">[61]</a></sup>. Ma vi prometto ora che ritornerò da voi per breve tempo e che poi vi precederò in Galilea<sup id="cite62"><a href="#fn62">[62]</a></sup>.”</p>
<p id="p2_28"><sup><small>181:2.28</small></sup>  Allora Pietro, ponendo la sua mano sulla spalla di Gesù, disse: “Poco importa se tutti i miei fratelli dovessero soccombere ai dubbi nei tuoi confronti; io prometto che non vacillerò su qualunque cosa tu potrai fare. Io verrò con te e se necessario morirò per te<sup id="cite63"><a href="#fn63">[63]</a></sup>.”</p>
<p id="p2_29"><sup><small>181:2.29</small></sup>  Mentre Pietro stava là davanti al suo Maestro, tutto tremante d’intensa emozione e straripante d’amore sincero per lui, Gesù lo guardò diritto nei suoi occhi umidi di lacrime e disse: “Pietro, in verità, in verità ti dico, questa notte il gallo non canterà prima che tu non mi abbia rinnegato tre o quattro volte<sup id="cite64"><a href="#fn64">[64]</a></sup>. E così ciò che non hai imparato dalla pacifica associazione con me, lo imparerai attraverso molte difficoltà e grandi dispiaceri. E dopo che avrai realmente imparato questa indispensabile lezione, dovrai fortificare i tuoi fratelli e continuare a vivere una vita consacrata a predicare questo vangelo, anche se potrai essere messo in prigione e forse seguirmi nel pagare il prezzo supremo del servizio amorevole nell’edificazione del regno del Padre<sup id="cite65"><a href="#fn65">[65]</a></sup>.</p>
<p id="p2_30"><sup><small>181:2.30</small></sup>  “Ma ricordati la mia promessa: quando sarò risuscitato, mi fermerò con voi per qualche tempo prima di andare dal Padre<sup id="cite66"><a href="#fn66">[66]</a></sup><sup id="cite67"><a href="#fn67">[67]</a></sup>. E questa sera stessa supplicherò il Padre di fortificare ciascuno di voi per le prove che dovrete affrontare tra breve<sup id="cite68"><a href="#fn68">[68]</a></sup>. Io vi amo tutti con l’amore con cui il Padre ama me, e quindi voi dovreste amarvi d’ora innanzi l’un l’altro, così come io ho amato voi<sup id="cite69"><a href="#fn69">[69]</a></sup>.”</p>
<p id="p2_31"><sup><small>181:2.31</small></sup>  E poi, dopo aver cantato un inno, essi partirono per il campo sul Monte degli Olivi<sup id="cite70"><a href="#fn70">[70]</a></sup>.</p>
<figure id="Figure_181_2_31" class="image urantiapedia">
<img src="/image/The_Urantia_Book/Jesus_life/paintings/The_Protestations_of_Saint_Peter.jpg">
<figcaption>
<em>Le proteste di San Pietro</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Protestations_of_Saint_Peter_(Protestations_de_Saint_Pierre)_-_James_Tissot.jpg" target="_blank">Wikimedia</a>
</figcaption>
</figure>
<br/>
<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/The_Urantia_Book/180">Fascicolo 180. Il discorso di addio</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/The_Urantia_Book/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/The_Urantia_Book/182">Fascicolo 182. A Getsemani</a></td>
      </tr>
    </tbody>
  </table>
</figure>
<h2>Riferimenti</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Il ritorno come incarnazione spirituale</i>: <a href="/it/Bible/John/16#v7">Gv 16:7</a>. </li>
  <li id="fn2"><a href="#cite2">↑</a> <i>Cielo: molte dimore</i>: <a href="/it/Bible/John/14#v2">Gv 14:2-3</a>. </li>
  <li id="fn3"><a href="#cite3">↑</a> <i>Il cielo dei cieli</i>: <a href="/it/Bible/1_Kings/8#v27">1 Re 8:27</a>; <a href="/it/Bible/2_Chronicles/2#v6">2 Cr 2:6</a>; <a href="/it/Bible/2_Chronicles/6#v18">2 Cr 6:18</a>; <a href="/it/Bible/Nehemiah/9#v6">Neh 9:6</a>; <a href="/it/Bible/Psalms/148#v4">Sal 148:4</a>; <a href="/it/Bible/Deuteronomy/10#v14">Dt 10:14</a>. </li>
  <li id="fn4"><a href="#cite4">↑</a> <i>Figli della luce</i>: <a href="/it/Bible/Luke/16#v8">Lc 16:8</a>; <a href="/it/Bible/John/12#v36">Gv 12:36</a>; <a href="/it/Bible/Ephesians/5#v8">Ef 5:8</a>; <a href="/it/Bible/1_Thessalonians/5#v5">1 Ts 5:5</a>. </li>
  <li id="fn5"><a href="#cite5">↑</a> <i>Gloria alla gloria</i>: <a href="/it/Bible/2_Corinthians/3#v18">2 Cor 3:18</a>. </li>
  <li id="fn6"><a href="#cite6">↑</a> <i>Diventare spiritualmente perfetti</i>: <a href="/it/Bible/Genesis/17#v1">Gn 17:1</a>; <a href="/it/Bible/1_Kings/8#v61">1 Re 8:61</a>; <a href="/it/Bible/Leviticus/19#v2">Lv 19:2</a>; <a href="/it/Bible/Deuteronomy/18#v13">Dt 18:13</a>; <a href="/it/Bible/Matthew/5#v48">Mt 5:48</a>; <a href="/it/Bible/2_Corinthians/13#v11">2 Cor 13:11</a>; <a href="/it/Bible/James/1#v4">Gc 1:4</a>; <a href="/it/Bible/1_Peter/1#v16">1 Pt 1:16</a>. </li>
  <li id="fn7"><a href="#cite7">↑</a> <i>Vivere in spirito di insegnamenti</i>: <a href="/it/Bible/John/14#v23">Gv 14:23-24</a>. </li>
  <li id="fn8"><a href="#cite8">↑</a> <i>Pochi mi ricevono</i>: <a href="/it/Bible/John/1#v11">Gv 1:11-12</a>; <a href="/it/Bible/John/7#v43">Gv 7:43</a>. </li>
  <li id="fn9"><a href="#cite9">↑</a> <i>Verserò il mio spirito su ogni carne</i>: <a href="/it/Bible/Ezekiel/11#v19">Ez 11:19</a>; <a href="/it/Bible/Ezekiel/18#v31">Ez 18:31</a>; <a href="/it/Bible/Ezekiel/36#v26">Ez 36:26-27</a>; <a href="/it/Bible/Joel/2#v28">Gl 2:28-29</a>; <a href="/it/Bible/Luke/24#v49">Lc 24:49</a>; <a href="/it/Bible/John/7#v39">Gv 7:39</a>; <a href="/it/Bible/John/14#v16">Gv 14:16-18,23,26</a>; <a href="/it/Bible/John/15#v4">Gv 15:4,26</a>; <a href="/it/Bible/John/16#v7">Gv 16:7-8,13-14</a>; <a href="/it/Bible/John/17#v21">Gv 17:21-23</a>; <a href="/it/Bible/Acts_of_the_Apostles/1#v5">At 1:5,8a</a>; <a href="/it/Bible/Acts_of_the_Apostles/2#v1">At 2:1-4,16-18</a>; <a href="/it/Bible/Acts_of_the_Apostles/2#v33">At 2:33</a>; <a href="/it/Bible/2_Corinthians/13#v5">2 Cor 13:5</a>; <a href="/it/Bible/Galatians/2#v20">Gal 2:20</a>; <a href="/it/Bible/Galatians/4#v6">Gal 4:6</a>; <a href="/it/Bible/Ephesians/1#v13">Ef 1:13</a>; <a href="/it/Bible/Ephesians/4#v30">Ef 4:30</a>; <a href="/it/Bible/1_John/4#v12">1 Gv 4:12-15</a>. </li>
  <li id="fn10"><a href="#cite10">↑</a> <i>Quanti lo ricevono, beati</i>: <a href="/it/Bible/John/1#v12">Gv 1:12</a>; <a href="/it/Bible/John/17#v2">Gv 17:2</a>; <a href="/it/Bible/Acts_of_the_Apostles/2#v38">At 2:38-39</a>; <a href="/it/Bible/Romans/8#v14">Ro 8:14</a>; <a href="/it/Bible/Galatians/6#v16">Gal 6:16</a>. </li>
  <li id="fn11"><a href="#cite11">↑</a> <i>Lo spirito di verità diventa pozzo di acqua viva</i>: <a href="/it/Bible/John/4#v10">Gv 4:10-14</a>; <a href="/it/Bible/John/7#v38">Gv 7:38</a>; <a href="/it/Bible/Revelation/7#v17">Ap 7:17</a>. </li>
  <li id="fn12"><a href="#cite12">↑</a> <i>Non sia turbato il tuo cuore</i>: <a href="/it/Bible/John/14#v1a">Gv 14:1a,27b</a>. </li>
  <li id="fn13"><a href="#cite13">↑</a> <i>Io ho vinto il mondo</i>: <a href="/it/Bible/John/16#v33">Gv 16:33</a>. </li>
  <li id="fn14"><a href="#cite14">↑</a> <i>Deve morire ma risorgerà</i>: <a href="/it/Bible/Matthew/16#v21">Mt 16:21</a>; <a href="/it/Bible/Matthew/17#v22">Mt 17:22-23a</a>; <a href="/it/Bible/Matthew/20#v17">Mt 20:17-19</a>; <a href="/it/Bible/Matthew/27#v63">Mt 27:63</a>; <a href="/it/Bible/Mark/8#v31">Mc 8:31</a>; <a href="/it/Bible/Mark/9#v31">Mc 9:31</a>; <a href="/it/Bible/Mark/10#v32">Mc 10:32-34</a>; <a href="/it/Bible/Luke/9#v22">Lc 9:22,31,43b-44</a>; <a href="/it/Bible/Luke/18#v31">Lc 18:31-33</a>; <a href="/it/Bible/Luke/24#v7">Lc 24:7,46</a>; <a href="/it/Bible/John/14#v28a">Gv 14:28a</a>; <a href="/it/Bible/John/20#v9">Gv 20:9</a>. </li>
  <li id="fn15"><a href="#cite15">↑</a> <i>Lo Spirito di Verità risiede nei cuori</i>: <a href="/it/Bible/Ezekiel/11#v19">Ez 11:19</a>; <a href="/it/Bible/Ezekiel/18#v31">Ez 18:31</a>; <a href="/it/Bible/Ezekiel/36#v26">Ez 36:26-27</a>. </li>
  <li id="fn16"><a href="#cite16">↑</a> <i>Non vi sgomentate, credete</i>: <a href="/it/Bible/John/14#v29">Gv 14:29</a>. </li>
  <li id="fn17"><a href="#cite17">↑</a> <i>Ti amo e obbedisco al Padre</i>: <a href="/it/Bible/John/14#v28b">Gv 14:28b,31</a>; <a href="/it/Bible/John/15#v9">Gv 15:9</a>. </li>
  <li id="fn18"><a href="#cite18">↑</a> <i>Non siamo mai soli</i>: <a href="/it/Bible/John/16#v32">Gv 16:32-33</a>. </li>
  <li id="fn19"><a href="#cite19">↑</a> <i>Gesù dà pace ai seguaci</i>: <a href="/it/Bible/John/14#v27a">Gv 14:27a</a>. </li>
  <li id="fn20"><a href="#cite20">↑</a> <i>Gesù non è l'uomo dei dolori</i>: <a href="/it/Bible/Isaiah/53#v3">Is 53:3</a>. </li>
  <li id="fn21"><a href="#cite21">↑</a> <i>Non sia turbato il tuo cuore</i>: <a href="/it/Bible/John/14#v1a">Gv 14:1a,27b</a>. </li>
  <li id="fn22"><a href="#cite22">↑</a> <i>Non abbiate paura</i>: <a href="/it/Bible/John/14#v27c">Gv 14:27c</a>. </li>
  <li id="fn23"><a href="#cite23">↑</a> <i>La pace supera la comprensione</i>: <a href="/it/Bible/Philippians/4#v7">Fil 4:7</a>. </li>
  <li id="fn24"><a href="#cite24">↑</a> <i>Giovanni per aiutare la famiglia</i>: <a href="/it/Bible/John/19#v26">Gv 19:26-27</a>. </li>
  <li id="fn25"><a href="#cite25">↑</a> <i>Lavoro dato dal Padre</i>: <a href="/it/Bible/John/4#v34">Gv 4:34</a>; <a href="/it/Bible/John/5#v17">Gv 5:17,36</a>; <a href="/it/Bible/John/9#v4">Gv 9:4</a>. </li>
  <li id="fn26"><a href="#cite26">↑</a> <i>Lavoro ora finito</i>: <a href="/it/Bible/John/17#v4">Gv 17:4</a>; <a href="/it/Bible/John/19#v30">Gv 19:30</a>. </li>
  <li id="fn27"><a href="#cite27">↑</a> <i>Figli del tuono</i>: <a href="/it/Bible/Mark/3#v17">Mc 3:17</a>. </li>
  <li id="fn28"><a href="#cite28">↑</a> <i>Chiama il fuoco</i>: <a href="/it/Bible/Luke/9#v54">Lc 9:54</a>. </li>
  <li id="fn29"><a href="#cite29">↑</a> <i>Amatevi gli uni gli altri</i>: <a href="/it/Bible/Leviticus/19#v18">Lv 19:18,34</a>; <a href="/it/Bible/Matthew/5#v43">Mt 5:43-44:</a>; <a href="/it/Bible/Matthew/19#v19b">Mt 19:19b</a>; <a href="/it/Bible/Matthew/22#v39">Mt 22:39</a>; <a href="/it/Bible/Mark/12#v31">Mc 12:31,33</a>; <a href="/it/Bible/Luke/10#v27">Lc 10:27</a>; <a href="/it/Bible/John/13#v34">Gv 13:34-35</a>; <a href="/it/Bible/John/15#v12">Gv 15:12,17</a>; <a href="/it/Bible/Romans/13#v8">Ro 13:8-10</a>; <a href="/it/Bible/Galatians/5#v13">Gal 5:13-14</a>; <a href="/it/Bible/1_Thessalonians/4#v9">1 Ts 4:9</a>; <a href="/it/Bible/James/2#v8">Gc 2:8</a>; <a href="/it/Bible/1_Peter/1#v22">1 Pt 1:22</a>; <a href="/it/Bible/1_John/3#v11">1 Gv 3:11,23</a>; <a href="/it/Bible/1_John/4#v7">1 Gv 4:7,11-12,21</a>; <a href="/it/Bible/2_John/1#v5">2 Gv 1:5</a>. </li>
  <li id="fn30"><a href="#cite30">↑</a> <i>Sforzatevi di vivere in pace</i>: <a href="/it/Bible/Romans/12#v18">Ro 12:18</a>. </li>
  <li id="fn31"><a href="#cite31">↑</a> <i>Non sforzatevi con le anime</i>: <a href="/it/Bible/Proverbs/3#v30">Pr 3:30</a>; <a href="/it/Bible/2_Timothy/2#v14">2 Tm 2:14,24-25</a>. </li>
  <li id="fn32"><a href="#cite32">↑</a> <i>Il mio regno non è di questo mondo</i>: <a href="/it/Bible/John/8#v23">Gv 8:23</a>; <a href="/it/Bible/John/18#v36">Gv 18:36</a>. </li>
  <li id="fn33"><a href="#cite33">↑</a> <i>Rendete a Cesare le cose che sono di Cesare e a Dio le cose che sono di Dio</i>: <a href="/it/Bible/Matthew/22#v21">Mt 22:21</a>; <a href="/it/Bible/Mark/12#v17">Mc 12:17</a>; <a href="/it/Bible/Luke/20#v25">Lc 20:25</a>. </li>
  <li id="fn34"><a href="#cite34">↑</a> <i>Predicate il Vangelo con grande potenza</i>: <a href="/it/Bible/Acts_of_the_Apostles/4#v33">At 4:33</a>. </li>
  <li id="fn35"><a href="#cite35">↑</a> <i>Io sono con voi sempre</i>: <a href="/it/Bible/Matthew/28#v20">Mt 28:20</a>. </li>
  <li id="fn36"><a href="#cite36">↑</a> <i>Chi combatte con la spada perisce con essa</i>: <a href="/it/Bible/Matthew/26#v52">Mt 26:52</a>. </li>
  <li id="fn37"><a href="#cite37">↑</a> <i>La vita eterna ed eterna nel regno che verrà</i>: <a href="/it/Bible/Daniel/12#v2">Dn 12:2</a>; <a href="/it/Bible/Matthew/19#v16">Mt 19:16,29</a>; <a href="/it/Bible/Matthew/25#v46">Mt 25:46</a>; <a href="/it/Bible/Mark/10#v17">Mc 10:17,30</a>; <a href="/it/Bible/Luke/10#v25">Lc 10:25</a>; <a href="/it/Bible/Luke/18#v18">Lc 18:18,30</a>; <a href="/it/Bible/John/3#v15">Gv 3:15-16,36</a>; <a href="/it/Bible/John/4#v14">Gv 4:14,36</a>; <a href="/it/Bible/John/5#v24">Gv 5:24,39</a>; <a href="/it/Bible/John/6#v27">Gv 6:27,40,47</a>; <a href="/it/Bible/John/6#v54.68">Gv 6:54.68</a>; <a href="/it/Bible/John/8#v51">Gv 8:51-52</a>; <a href="/it/Bible/John/10#v28">Gv 10:28</a>; <a href="/it/Bible/John/11#v25">Gv 11:25-26</a>; <a href="/it/Bible/John/12#v25">Gv 12:25,50</a>; <a href="/it/Bible/John/17#v2">Gv 17:2-3</a>; <a href="/it/Bible/Acts_of_the_Apostles/13#v46">At 13:46-48</a>; <a href="/it/Bible/Romans/2#v7">Ro 2:7</a>; <a href="/it/Bible/Romans/5#v21">Ro 5:21</a>; <a href="/it/Bible/Romans/6#v22">Ro 6:22-23</a>; <a href="/it/Bible/Galatians/6#v8">Gal 6:8</a>; <a href="/it/Bible/1_Timothy/1#v16">1 Tm 1:16</a>; <a href="/it/Bible/1_Timothy/6#v12">1 Tm 6:12,19</a>; <a href="/it/Bible/Titus/1#v2">Tt 1:2</a>; <a href="/it/Bible/Titus/3#v7">Tt 3:7</a>; <a href="/it/Bible/1_John/1#v2">1 Gv 1:2</a>; <a href="/it/Bible/1_John/2#v25">1 Gv 2:25</a>; <a href="/it/Bible/1_John/3#v15">1 Gv 3:15</a>; <a href="/it/Bible/1_John/5#v11">1 Gv 5:11,13,20</a>; <a href="/it/Bible/Jude/1#v21">Gd 1:21</a>; <a href="/it/Bible/Revelation/22#v5">Ap 22:5</a>. </li>
  <li id="fn38"><a href="#cite38">↑</a> <i>Proclamate il Vangelo al mondo</i>: <a href="/it/Bible/Matthew/24#v14">Mt 24:14</a>; <a href="/it/Bible/Matthew/28#v19">Mt 28:19-20a</a>; <a href="/it/Bible/Mark/13#v10">Mc 13:10</a>; <a href="/it/Bible/Mark/16#v15">Mc 16:15</a>; <a href="/it/Bible/Luke/24#v47">Lc 24:47</a>; <a href="/it/Bible/John/17#v18">Gv 17:18</a>; <a href="/it/Bible/Acts_of_the_Apostles/1#v8b">At 1:8b</a>. </li>
  <li id="fn39"><a href="#cite39">↑</a> <i>Credenti, figli di Dio</i>: <a href="/it/Bible/1_Chronicles/22#v10">1 Cr 22:10</a>; <a href="/it/Bible/Psalms/2#v7">Sal 2:7</a>; <a href="/it/Bible/Isaiah/56#v5">Is 56:5</a>; <a href="/it/Bible/Matthew/5#v9">Mt 5:9,16,45</a>; <a href="/it/Bible/Luke/20#v36">Lc 20:36</a>; <a href="/it/Bible/John/1#v12">Gv 1:12-13</a>; <a href="/it/Bible/John/11#v52">Gv 11:52</a>; <a href="/it/Bible/Acts_of_the_Apostles/17#v28">At 17:28-29</a>; <a href="/it/Bible/Romans/8#v14">Ro 8:14-17,19,21</a>; <a href="/it/Bible/Romans/9#v26">Ro 9:26</a>; <a href="/it/Bible/2_Corinthians/6#v18">2 Cor 6:18</a>; <a href="/it/Bible/Galatians/3#v26">Gal 3:26</a>; <a href="/it/Bible/Galatians/4#v5">Gal 4:5-7</a>; <a href="/it/Bible/Ephesians/1#v5">Ef 1:5</a>; <a href="/it/Bible/Philippians/2#v15">Fil 2:15</a>; <a href="/it/Bible/Hebrews/12#v5">Eb 12:5-8</a>; <a href="/it/Bible/1_John/3#v1">1 Gv 3:1-2,10</a>; <a href="/it/Bible/1_John/5#v2">1 Gv 5:2</a>; <a href="/it/Bible/Revelation/21#v7">Ap 21:7</a>; <a href="/it/Bible/2_Samuel/7#v14">2 Sam 7:14</a>. </li>
  <li id="fn40"><a href="#cite40">↑</a> <i>Molti cambiamenti dalla risposta alla «chiamata»</i>: <a href="/it/Bible/Matthew/9#v9">Mt 9:9</a>; <a href="/it/Bible/Mark/2#v14">Mc 2:14</a>; <a href="/it/Bible/Luke/5#v27">Lc 5:27-28</a>. </li>
  <li id="fn41"><a href="#cite41">↑</a> <i>C'è bisogno di più prima dell'armonia</i>: <a href="/it/Bible/Romans/10#v12">Ro 10:12</a>; <a href="/it/Bible/1_Corinthians/12#v13">1 Cor 12:13</a>; <a href="/it/Bible/Galatians/3#v28">Gal 3:28</a>; <a href="/it/Bible/Colossians/3#v11">Col 3:11</a>. </li>
  <li id="fn42"><a href="#cite42">↑</a> <i>Seguire il nuovo maestro nei cuori</i>: <a href="/it/Bible/Ezekiel/11#v19">Ez 11:19</a>; <a href="/it/Bible/Ezekiel/18#v31">Ez 18:31</a>; <a href="/it/Bible/Ezekiel/36#v26">Ez 36:26-27</a>; <a href="/it/Bible/Joel/2#v28">Gl 2:28-29</a>; <a href="/it/Bible/Luke/24#v49">Lc 24:49</a>; <a href="/it/Bible/John/7#v39">Gv 7:39</a>; <a href="/it/Bible/John/14#v16">Gv 14:16-18,23,26</a>; <a href="/it/Bible/John/15#v4">Gv 15:4,26</a>; <a href="/it/Bible/John/16#v7">Gv 16:7-8,13-14</a>; <a href="/it/Bible/John/17#v21">Gv 17:21-23</a>; <a href="/it/Bible/Acts_of_the_Apostles/1#v5">At 1:5,8a</a>; <a href="/it/Bible/Acts_of_the_Apostles/2#v1">At 2:1-4,16-18</a>; <a href="/it/Bible/Acts_of_the_Apostles/2#v33">At 2:33</a>; <a href="/it/Bible/2_Corinthians/13#v5">2 Cor 13:5</a>; <a href="/it/Bible/Galatians/2#v20">Gal 2:20</a>; <a href="/it/Bible/Galatians/4#v6">Gal 4:6</a>; <a href="/it/Bible/Ephesians/1#v13">Ef 1:13</a>; <a href="/it/Bible/Ephesians/4#v30">Ef 4:30</a>; <a href="/it/Bible/1_John/4#v12">1 Gv 4:12-15</a>. </li>
  <li id="fn43"><a href="#cite43">↑</a> <i>Dio e il Figlio non rispettano le persone</i>: <a href="/it/Bible/2_Chronicles/19#v7">2 Cr 19:7</a>; <a href="/it/Bible/Job/34#v19">Gb 34:19</a>; <a href="/it/Bible/Sirach/35#v12">Sir 35:12</a>; <a href="/it/Bible/Matthew/22#v16">Mt 22:16</a>; <a href="/it/Bible/Mark/12#v14">Mc 12:14</a>; <a href="/it/Bible/Luke/20#v21">Lc 20:21</a>; <a href="/it/Bible/Acts_of_the_Apostles/10#v34">At 10:34</a>; <a href="/it/Bible/Romans/2#v11">Ro 2:11</a>; <a href="/it/Bible/Galatians/2#v6">Gal 2:6</a>; <a href="/it/Bible/Galatians/3#v28">Gal 3:28</a>; <a href="/it/Bible/Ephesians/6#v9">Ef 6:9</a>; <a href="/it/Bible/Colossians/3#v11">Col 3:11</a>. </li>
  <li id="fn44"><a href="#cite44">↑</a> <i>I credenti sono figli di Dio</i>: <a href="/it/Bible/1_Chronicles/22#v10">1 Cr 22:10</a>; <a href="/it/Bible/Psalms/2#v7">Sal 2:7</a>; <a href="/it/Bible/Isaiah/56#v5">Is 56:5</a>; <a href="/it/Bible/Matthew/5#v9">Mt 5:9,16,45</a>; <a href="/it/Bible/Luke/20#v36">Lc 20:36</a>; <a href="/it/Bible/John/1#v12">Gv 1:12-13</a>; <a href="/it/Bible/John/11#v52">Gv 11:52</a>; <a href="/it/Bible/Acts_of_the_Apostles/17#v28">At 17:28-29</a>; <a href="/it/Bible/Romans/8#v14">Ro 8:14-17,19,21</a>; <a href="/it/Bible/Romans/9#v26">Ro 9:26</a>; <a href="/it/Bible/2_Corinthians/6#v18">2 Cor 6:18</a>; <a href="/it/Bible/Galatians/3#v26">Gal 3:26</a>; <a href="/it/Bible/Galatians/4#v5">Gal 4:5-7</a>; <a href="/it/Bible/Ephesians/1#v5">Ef 1:5</a>; <a href="/it/Bible/Ephesians/2#v15">Ef 2:15</a>; <a href="/it/Bible/Hebrews/12#v5">Eb 12:5-8</a>; <a href="/it/Bible/1_John/3#v1">1 Gv 3:1-2,10</a>; <a href="/it/Bible/1_John/5#v2">1 Gv 5:2</a>; <a href="/it/Bible/Revelation/21#v7">Ap 21:7</a>; <a href="/it/Bible/2_Samuel/7#v14">2 Sam 7:14</a>. </li>
  <li id="fn45"><a href="#cite45">↑</a> <i>Sei capace di bere il mio calice?</i>: <a href="/it/Bible/Matthew/20#v20">Mt 20:20-22</a>; <a href="/it/Bible/Mark/10#v35">Mc 10:35-39a</a>. </li>
  <li id="fn46"><a href="#cite46">↑</a> <i>Fratelli arrabbiati per il tempo</i>: <a href="/it/Bible/Matthew/20#v24">Mt 20:24</a>; <a href="/it/Bible/Mark/10#v41">Mc 10:41</a>. </li>
  <li id="fn47"><a href="#cite47">↑</a> <i>Giacomo berrà il calice</i>: <a href="/it/Bible/Acts_of_the_Apostles/12#v1">At 12:1-2</a>. </li>
  <li id="fn48"><a href="#cite48">↑</a> <i>Possedete le vostre anime con pazienza</i>: <a href="/it/Bible/Luke/21#v19">Lc 21:19</a>. </li>
  <li id="fn49"><a href="#cite49">↑</a> <i>Diverse lunghezze di vita</i>: <a href="/it/Bible/John/21#v22">Gv 21:22-23</a>. </li>
  <li id="fn50"><a href="#cite50">↑</a> <i>Nuovo maestro nel cuore</i>: <a href="/it/Bible/Ezekiel/11#v19">Ez 11:19</a>; <a href="/it/Bible/Ezekiel/18#v31">Ez 18:31</a>; <a href="/it/Bible/Ezekiel/36#v26">Ez 36:26-27</a>. </li>
  <li id="fn51"><a href="#cite51">↑</a> <i>Altre pecore non di questo gregge</i>: <a href="/it/Bible/John/10#v16">Gv 10:16</a>. </li>
  <li id="fn52"><a href="#cite52">↑</a> <i>Il fallimento di Filippo usato</i>: <a href="/it/Bible/John/6#v5">Gv 6:5,7</a>. </li>
  <li id="fn53"><a href="#cite53">↑</a> <i>Occhio non ha visto, orecchio non ha sentito, ecc,</i>: <a href="/it/Bible/Job/28#v7">Gb 28:7</a>; <a href="/it/Bible/Isaiah/64#v4">Is 64:4</a>; <a href="/it/Bible/1_Corinthians/2#v9">1 Cor 2:9</a>. </li>
  <li id="fn54"><a href="#cite54">↑</a> <i>Chi ha visto me, ha visto il Padre</i>: <a href="/it/Bible/John/12#v45">Gv 12:45</a>; <a href="/it/Bible/John/14#v9">Gv 14:9</a>. </li>
  <li id="fn55"><a href="#cite55">↑</a> <i>Spirito di verità sarà con voi</i>: <a href="/it/Bible/Ezekiel/11#v19">Ez 11:19</a>; <a href="/it/Bible/Ezekiel/18#v31">Ez 18:31</a>; <a href="/it/Bible/Ezekiel/36#v26">Ez 36:26-27</a>; <a href="/it/Bible/Joel/2#v28">Gl 2:28-29</a>; <a href="/it/Bible/Luke/24#v49">Lc 24:49</a>; <a href="/it/Bible/John/7#v39">Gv 7:39</a>; <a href="/it/Bible/John/14#v16">Gv 14:16-18,23,26</a>; <a href="/it/Bible/John/15#v4">Gv 15:4,26</a>; <a href="/it/Bible/John/16#v7">Gv 16:7-8,13-14</a>; <a href="/it/Bible/John/17#v21">Gv 17:21-23</a>; <a href="/it/Bible/Acts_of_the_Apostles/1#v5">At 1:5,8a</a>; <a href="/it/Bible/Acts_of_the_Apostles/2#v1">At 2:1-4,16-18</a>; <a href="/it/Bible/Acts_of_the_Apostles/2#v33">At 2:33</a>; <a href="/it/Bible/2_Corinthians/13#v5">2 Cor 13:5</a>; <a href="/it/Bible/Galatians/2#v20">Gal 2:20</a>; <a href="/it/Bible/Galatians/4#v6">Gal 4:6</a>; <a href="/it/Bible/Ephesians/1#v13">Ef 1:13</a>; <a href="/it/Bible/Ephesians/4#v30">Ef 4:30</a>; <a href="/it/Bible/1_John/4#v12">1 Gv 4:12-15</a>. </li>
  <li id="fn56"><a href="#cite56">↑</a> <i>Perfezionare spiritualmente</i>: <a href="/it/Bible/Genesis/17#v1">Gn 17:1</a>; <a href="/it/Bible/1_Kings/8#v61">1 Re 8:61</a>; <a href="/it/Bible/Leviticus/19#v2">Lv 19:2</a>; <a href="/it/Bible/Deuteronomy/18#v13">Dt 18:13</a>; <a href="/it/Bible/Matthew/5#v48">Mt 5:48</a>; <a href="/it/Bible/2_Corinthians/13#v11">2 Cor 13:11</a>; <a href="/it/Bible/James/1#v4">Gc 1:4</a>; <a href="/it/Bible/1_Peter/1#v16">1 Pt 1:16</a>. </li>
  <li id="fn57"><a href="#cite57">↑</a> <i>Frutti dello spirito</i>: <a href="/it/Bible/Galatians/5#v22">Gal 5:22-23</a>; <a href="/it/Bible/Ephesians/5#v9">Ef 5:9</a>. </li>
  <li id="fn58"><a href="#cite58">↑</a> <i>Amatevi gli uni gli altri come io vi amo</i>: <a href="/it/Bible/John/13#v34">Gv 13:34-35</a>; <a href="/it/Bible/John/15#v12">Gv 15:12</a>. </li>
  <li id="fn59"><a href="#cite59">↑</a> <i>Le parti più estreme della terra</i>: <a href="/it/Bible/Acts_of_the_Apostles/1#v8">At 1:8</a>. </li>
  <li id="fn60"><a href="#cite60">↑</a> <i>Ultimo avvertimento, istruzione</i>: <a href="/it/Bible/Matthew/26#v31">Mt 26:31-32</a>; <a href="/it/Bible/Mark/14#v27">Mc 14:27-28</a>. </li>
  <li id="fn61"><a href="#cite61">↑</a> <i>Le pecore saranno disperse</i>: <a href="/it/Bible/Zechariah/13#v7">Zc 13:7</a>. </li>
  <li id="fn62"><a href="#cite62">↑</a> <i>Andrò in Galilea</i>: <a href="/it/Bible/Matthew/28#v7">Mt 28:7,10</a>; <a href="/it/Bible/Mark/16#v7">Mc 16:7</a>; <a href="/it/Bible/John/21#v1">Gv 21:1</a>. </li>
  <li id="fn63"><a href="#cite63">↑</a> <i>Il vanto di Pietro</i>: <a href="/it/Bible/Matthew/26#v33">Mt 26:33,35</a>; <a href="/it/Bible/Mark/14#v29">Mc 14:29,31</a>; <a href="/it/Bible/Luke/22#v33">Lc 22:33</a>; <a href="/it/Bible/John/13#v37">Gv 13:37</a>. </li>
  <li id="fn64"><a href="#cite64">↑</a> <i>Preannuncia il rinnegamento di Pietro</i>: <a href="/it/Bible/Matthew/26#v34">Mt 26:34</a>; <a href="/it/Bible/Mark/14#v30">Mc 14:30</a>; <a href="/it/Bible/Luke/22#v34">Lc 22:34</a>; <a href="/it/Bible/John/13#v38">Gv 13:38</a>. </li>
  <li id="fn65"><a href="#cite65">↑</a> <i>Rafforza i fratelli</i>: <a href="/it/Bible/Luke/22#v32b">Lc 22:32b</a>. </li>
  <li id="fn66"><a href="#cite66">↑</a> <i>Promessa: risorgere il terzo giorno</i>: <a href="/it/Bible/Matthew/16#v21">Mt 16:21</a>; <a href="/it/Bible/Matthew/17#v23a">Mt 17:23a</a>; <a href="/it/Bible/Matthew/20#v19">Mt 20:19</a>; <a href="/it/Bible/Matthew/27#v63">Mt 27:63</a>; <a href="/it/Bible/Mark/8#v31">Mc 8:31</a>; <a href="/it/Bible/Mark/9#v31">Mc 9:31</a>; <a href="/it/Bible/Mark/10#v34">Mc 10:34</a>; <a href="/it/Bible/Luke/9#v22">Lc 9:22</a>; <a href="/it/Bible/Luke/18#v33">Lc 18:33</a>; <a href="/it/Bible/Luke/24#v7">Lc 24:7,36</a>; <a href="/it/Bible/John/20#v9">Gv 20:9</a>. </li>
  <li id="fn67"><a href="#cite67">↑</a> <i>Trattieni una stagione</i>: <a href="/it/Bible/John/16#v16">Gv 16:16-22</a>. </li>
  <li id="fn68"><a href="#cite68">↑</a> <i>Prego per la vostra forza</i>: <a href="/it/Bible/Luke/22#v32a">Lc 22:32a</a>. </li>
  <li id="fn69"><a href="#cite69">↑</a> <i>Amatevi gli uni gli altri come io vi amo</i>: <a href="/it/Bible/John/13#v34">Gv 13:34-35</a>; <a href="/it/Bible/John/15#v12">Gv 15:12,17</a>. </li>
  <li id="fn70"><a href="#cite70">↑</a> <i>Cantate un inno e andatevene</i>: <a href="/it/Bible/Mark/14#v26">Mc 14:26</a>. </li>
</ol>
</div>
