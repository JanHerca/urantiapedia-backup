<!--
title: FASCICOLO 165. L’INIZIO DELLA MISSIONE IN PEREA
description: 
published: true
date: 2022-8-9T11:58:41Z
tags: 
editor: ckeditor
dateCreated: 2022-8-9T11:58:41Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/The_Urantia_Book/164">Fascicolo 164. Alla festa della Dedicazione</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/The_Urantia_Book/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/The_Urantia_Book/166">Fascicolo 166. L’ultima visita alla Perea del nord</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>165:0.1</small></sup>  MARTEDÌ 3 gennaio dell’anno 30 d.C., Abner, il vecchio capo dei dodici apostoli di Giovanni il Battista, un nazireo ed un tempo capo della scuola nazirea di Engaddi, ora capo dei settanta messaggeri del regno, convocò i suoi associati e diede loro le istruzioni finali prima di mandarli in missione in tutte le città ed i villaggi della Perea. Questa missione in Perea proseguì per quasi tre mesi e fu l’ultimo ministero del Maestro. Dopo questi lavori Gesù andò direttamente a Gerusalemme per passare attraverso le sue esperienze finali nella carne. I settanta, supportati dalle attività periodiche di Gesù e dei dodici apostoli, lavorarono nelle seguenti città e cittadine e in una cinquantina di altri villaggi: Zafon, Gadara, Macad, Arbela, Rama, Edrei, Bosora, Caspin, Mispa, Gerasa, Ragaba, Succot, Amatus, Adam, Penuel, Capitolia, Dion, Hatita, Gadda, Filadelfia, Jogbea, Galaad, Bet-Nimrà, Tiro, Elealà, Livia, Chesbon, Callirroe, Bet-Peor, Sittim, Sibma, Medeba, Bet-Meon, Areopoli ed Aroer.</p>
<p id="p0_2"><sup><small>165:0.2</small></sup>  Durante tutto questo giro della Perea il corpo delle donne, ora di sessantadue membri, si addossò la maggior parte del lavoro di curare gli ammalati. Questo fu il periodo finale dello sviluppo degli aspetti spirituali più elevati del vangelo del regno, e di conseguenza non fu compiuto alcun miracolo. In nessun’altra parte della Palestina gli apostoli e i discepoli di Gesù lavorarono così a fondo, e in nessun’altra regione l’insegnamento del Maestro fu accettato così generalmente dalle classi migliori di cittadini.</p>
<p id="p0_3"><sup><small>165:0.3</small></sup>  La Perea in questo periodo era popolata quasi ugualmente da Gentili e da Ebrei; in genere gli Ebrei erano stati trasferiti da queste regioni durante l’epoca di Giuda Maccabeo. La Perea era la più bella e pittoresca provincia di tutta la Palestina. Gli Ebrei la chiamavano generalmente “il paese al di là del Giordano”</p>
<p id="p0_4"><sup><small>165:0.4</small></sup>  Per tutto questo periodo Gesù divise il suo tempo tra il campo di Pella e gli spostamenti con i dodici per assistere i settanta nelle varie città dove essi insegnavano e predicavano. Seguendo le istruzioni di Abner, i settanta battezzavano tutti i credenti, sebbene Gesù non li avesse incaricati di farlo.</p>
<h2 id="p1" class="toc-header"> <a href="#p1" class="toc-anchor">¶</a> 1. AL CAMPO DI PELLA </h2>
<p id="p1_1"><sup><small>165:1.1</small></sup>  A metà gennaio più di milleduecento persone erano riunite a Pella, e Gesù istruiva questa moltitudine almeno una volta il giorno quando risiedeva al campo, parlando di solito alle nove di mattina se non era ostacolato dalla pioggia. Pietro e gli altri apostoli insegnavano ogni pomeriggio<sup id="cite1"><a href="#fn1">[1]</a></sup>. Gesù riservava la sera per le sessioni abituali di domande e risposte con i dodici ed altri discepoli avanzati. I gruppi serali erano di circa cinquanta persone.</p>
<p id="p1_2"><sup><small>165:1.2</small></sup>  A metà marzo, al momento in cui Gesù cominciò il suo viaggio verso Gerusalemme, più di quattromila persone componevano il vasto uditorio che ascoltava Gesù o Pietro predicare tutte le mattine. Il Maestro scelse di terminare la sua opera sulla terra quando l’interesse per il suo messaggio aveva raggiunto un punto elevato, il punto più alto raggiunto in questa seconda fase del progresso del regno, o fase senza miracoli. Mentre i componenti i tre quarti della moltitudine erano dei cercatori di verità, era anche presente un gran numero di Farisei provenienti da Gerusalemme e da altre parti, così come numerosi increduli e cavillatori.</p>
<p id="p1_3"><sup><small>165:1.3</small></sup>  Gesù e i dodici apostoli dedicarono molto del loro tempo alla moltitudine riunita al campo di Pella. I dodici prestarono poca o nessuna attenzione al lavoro al campo; essi si limitarono ad uscire con Gesù per visitare di tanto in tanto gli associati di Abner. Abner conosceva molto bene il distretto della Perea, poiché questo era il territorio in cui il suo precedente maestro, Giovanni il Battista, aveva svolto la maggior parte della sua opera. Dopo aver iniziato la missione in Perea, Abner e i settanta non tornarono mai più al campo di Pella.</p>
<h2 id="p2" class="toc-header"> <a href="#p2" class="toc-anchor">¶</a> 2. IL SERMONE SUL BUON PASTORE </h2>
<p id="p2_1"><sup><small>165:2.1</small></sup>  Un gruppo di più di trecento abitanti di Gerusalemme, Farisei ed altri, seguì Gesù verso il nord a Pella quando egli fuggì in fretta dalla giurisdizione dei dirigenti ebrei alla fine della festa della Dedicazione. E fu in presenza di questi insegnanti e capi ebrei, così come dei dodici apostoli, che Gesù predicò il sermone sul “Buon pastore”. Dopo mezz’ora di discussioni informali, parlando ad un gruppo di un centinaio di persone, Gesù disse:</p>
<p id="p2_2"><sup><small>165:2.2</small></sup>  “Questa sera ho parecchie cose da dirvi, e poiché molti di voi sono miei discepoli ed alcuni di voi miei acerrimi nemici, presenterò il mio insegnamento in forma di parabola, in modo che ciascuno di voi possa prendere per sé ciò che trova accoglienza nel suo cuore.</p>
<p id="p2_3"><sup><small>165:2.3</small></sup>  “Questa sera, qui davanti a me, ci sono degli uomini disposti a morire per me e per questo vangelo del regno, e alcuni di loro si sacrificheranno così negli anni futuri; e qui vi sono anche alcuni di voi, schiavi della tradizione, che mi hanno seguito da Gerusalemme e che, con i loro capi ottenebrati ed illusi, cercano di uccidere il Figlio dell’Uomo. La vita che io vivo ora nella carne giudicherà le due categorie, i veri pastori ed i falsi pastori<sup id="cite2"><a href="#fn2">[2]</a></sup>. Se il falso pastore fosse cieco, non sarebbe colpevole di peccato; ma voi sostenete di vedere, professate di essere i maestri d’Israele; perciò il vostro peccato rimane su di voi.</p>
<p id="p2_4"><sup><small>165:2.4</small></sup>  “Il vero pastore riunisce il suo gregge nell’ovile per la notte nei momenti di pericolo<sup id="cite3"><a href="#fn3">[3]</a></sup>. E quando si fa giorno entra nell’ovile per la porta, e quando chiama, le pecore conoscono la sua voce. Ogni pastore che entra nell’ovile in qualsiasi altro modo se non per la porta è un ladro e un predone<sup id="cite4"><a href="#fn4">[4]</a></sup>. Il vero pastore entra nell’ovile dopo che il guardiano gli ha aperto la porta, e le sue pecore, conoscendo la sua voce, escono al suo richiamo; e quando quelle sue si sono riunite, il vero pastore va davanti a loro; egli va in testa e le pecore lo seguono. Le sue pecore lo seguono perché conoscono la sua voce; non seguiranno uno straniero. Esse fuggiranno dallo straniero perché non conoscono la sua voce<sup id="cite5"><a href="#fn5">[5]</a></sup>. Questa folla che è riunita qui presso di noi è simile a delle pecore senza un pastore, ma quando noi le parliamo, essa conosce la voce del pastore e ci segue; o almeno lo fanno coloro che hanno fame di verità e sete di rettitudine. Alcuni di voi non appartengono al mio ovile; voi non conoscete la mia voce e non mi seguite. E poiché voi siete dei falsi pastori, le pecore non conoscono la vostra voce e non vi seguiranno.”</p>
<p id="p2_5"><sup><small>165:2.5</small></sup>  E quando Gesù ebbe raccontato questa parabola, nessuno gli pose domande. Dopo qualche momento egli riprese a parlare e proseguì analizzando la parabola:</p>
<p id="p2_6"><sup><small>165:2.6</small></sup>  “Voi che vorreste essere i pastori ausiliari delle greggi di mio Padre dovete non solo essere dei capi degni, ma dovete anche <i>nutrire</i> il gregge con del buon cibo; voi non siete veri pastori se non conducete le vostre greggi in pascoli verdi e ad acque tranquille<sup id="cite6"><a href="#fn6">[6]</a></sup>.</p>
<p id="p2_7"><sup><small>165:2.7</small></sup>  “Ed ora, per tema che alcuni di voi comprendano troppo facilmente questa parabola, dichiarerò che io sono la porta dell’ovile del Padre e allo stesso tempo il vero pastore delle greggi di mio Padre<sup id="cite7"><a href="#fn7">[7]</a></sup>. Ogni pastore che cerca di entrare nell’ovile senza di me non ci riuscirà, e le pecore non ascolteranno la sua voce. Io, con coloro che lavorano con me, sono la porta. Ogni anima che entra nella via eterna mediante i mezzi che ho creato e ordinato sarà salvata e potrà proseguire verso il raggiungimento dei pascoli eterni del Paradiso.</p>
<p id="p2_8"><sup><small>165:2.8</small></sup>  “Ma io sono anche il vero pastore che è disposto pure ad offrire la sua vita per le pecore<sup id="cite8"><a href="#fn8">[8]</a></sup>. Il ladro penetra nell’ovile solo per rubare, uccidere e distruggere; ma io sono venuto affinché voi tutti possiate avere la vita, ed averla più abbondantemente. Il mercenario, quando giunge un pericolo, fuggirà e lascerà che le pecore siano disperse e uccise; ma il vero pastore non fuggirà quando arriva il lupo; egli proteggerà il suo gregge e, se necessario, darà la sua vita per le sue pecore. In verità, in verità vi dico, amici e nemici, io sono il vero pastore; io conosco i miei ed i miei conoscono me. Io non fuggirò di fronte al pericolo. Terminerò questo servizio di completamento della volontà di mio Padre e non abbandonerò il gregge che il Padre ha affidato alla mia custodia.</p>
<p id="p2_9"><sup><small>165:2.9</small></sup>  “Ma io ho molte altre pecore che non sono di questo ovile, e queste parole sono valide non soltanto per questo mondo<sup id="cite9"><a href="#fn9">[9]</a></sup>. Queste altre pecore ascoltano e conoscono anch’esse la mia voce, ed io ho promesso a mio Padre che esse saranno tutte riunite in un solo ovile, in una sola fraternità dei figli di Dio. Ed allora voi conoscerete tutti la voce di un solo pastore, del vero pastore, e riconoscerete tutti la paternità di Dio.</p>
<p id="p2_10"><sup><small>165:2.10</small></sup>  “E così saprete perché il Padre mi ama ed ha messo tutte le sue greggi di questo dominio nelle mie mani affinché le custodisca; questo perché il Padre sa che io non vacillerò nella salvaguardia dell’ovile, che non abbandonerò le mie pecore e che, se sarà necessario, non esiterò a donare la mia vita al servizio delle sue molteplici greggi<sup id="cite10"><a href="#fn10">[10]</a></sup>. Ma ricordatevi, se io abbandono la mia vita, la riprenderò. Nessun uomo né nessun’altra creatura possono togliermi la vita. Io ho il diritto e il potere di donare la mia vita, ed ho lo stesso potere e lo stesso diritto di riprenderla. Voi non potete comprendere questo, ma io ho ricevuto tale autorità da mio Padre ancora prima che questo mondo fosse.”</p>
<p id="p2_11"><sup><small>165:2.11</small></sup>  Quando udirono queste parole, i suoi apostoli furono confusi, i suoi discepoli stupefatti, mentre i Farisei di Gerusalemme e dei dintorni si allontanarono nella notte dicendo: “O è matto o è posseduto da un demone<sup id="cite11"><a href="#fn11">[11]</a></sup>.” Ma alcuni insegnanti di Gerusalemme dicevano anche: “Egli parla come uno che ha autorità; d’altronde, chi ha mai visto uno posseduto da un demone aprire gli occhi di un uomo nato cieco e compiere tutte le cose meravigliose che quest’uomo ha compiuto?”</p>
<p id="p2_12"><sup><small>165:2.12</small></sup>  L’indomani circa la metà di questi insegnanti ebrei professarono di credere in Gesù, e l’altra metà ritornò sgomenta a Gerusalemme a casa propria<sup id="cite12"><a href="#fn12">[12]</a></sup>.</p>
<h2 id="p3" class="toc-header"> <a href="#p3" class="toc-anchor">¶</a> 3. IL SERMONE DEL SABATO A PELLA </h2>
<p id="p3_1"><sup><small>165:3.1</small></sup>  Alla fine di gennaio le moltitudini del sabato pomeriggio contavano quasi tremila persone<sup id="cite13"><a href="#fn13">[13]</a></sup>. Sabato 28 gennaio Gesù pronunciò il memorabile sermone su “Fiducia e preparazione spirituale”. Dopo alcune osservazioni preliminari di Simon Pietro, il Maestro disse:</p>
<p id="p3_2"><sup><small>165:3.2</small></sup>  “Ciò che ho detto molte volte ai miei apostoli e ai miei discepoli ora lo dichiaro a questa folla: guardatevi dal lievito dei Farisei che è l’ipocrisia, nata dal pregiudizio e nutrita nella schiavitù della tradizione, sebbene molti di questi Farisei siano onesti di cuore ed alcuni di loro si trovino qui come miei discepoli<sup id="cite14"><a href="#fn14">[14]</a></sup><sup id="cite15"><a href="#fn15">[15]</a></sup>. Fra poco comprenderete tutti il mio insegnamento, perché ora non c’è niente di segreto che non sarà rivelato<sup id="cite16"><a href="#fn16">[16]</a></sup>. Ciò che vi è ora nascosto sarà fatto conoscere a tutti quando il Figlio dell’Uomo avrà completato la sua missione sulla terra e nella carne.</p>
<p id="p3_3"><sup><small>165:3.3</small></sup>  “Presto, molto presto, le cose che i nostri nemici progettano ora in segreto e nell’oscurità saranno portate alla luce e proclamate dai tetti delle case<sup id="cite17"><a href="#fn17">[17]</a></sup>. Ma io vi dico, amici miei, quando essi cercheranno di distruggere il Figlio dell’Uomo non abbiate paura di loro<sup id="cite18"><a href="#fn18">[18]</a></sup>. Non temete coloro che, pur essendo capaci di uccidere il corpo, non hanno poi più alcun potere su di voi<sup id="cite19"><a href="#fn19">[19]</a></sup>. Io vi esorto a non temere nessuno, né in cielo né in terra, ma di godere nella conoscenza di Colui che ha il potere di liberarvi da ogni iniquità e di presentarvi irreprensibili davanti al tribunale di un universo.</p>
<p id="p3_4"><sup><small>165:3.4</small></sup>  “Non si vendono cinque passeri per due soldi? E tuttavia, quando questi uccelli volano in cerca di cibo, nessuno di loro esiste all’insaputa del Padre, sorgente di tutta la vita. Per i guardiani serafici i capelli stessi della vostra testa sono contati<sup id="cite20"><a href="#fn20">[20]</a></sup>. E se tutto ciò è vero, perché dovreste vivere nel timore delle numerose inezie che insorgono nella vostra vita quotidiana? Io vi dico: non temete; voi avete ben più valore di molti passeri.</p>
<p id="p3_5"><sup><small>165:3.5</small></sup>  “Tutti quelli tra di voi che hanno avuto il coraggio di confessare la loro fede nel mio vangelo davanti agli uomini io li riconoscerò subito davanti agli angeli del cielo; ma chiunque avrà coscientemente negato la verità dei miei insegnamenti davanti agli uomini sarà rinnegato dal suo guardiano del destino anche davanti agli angeli del cielo<sup id="cite21"><a href="#fn21">[21]</a></sup>.</p>
<p id="p3_6"><sup><small>165:3.6</small></sup>  “Dite ciò che volete sul Figlio dell’Uomo, e ciò sarà perdonato; ma chiunque osa bestemmiare contro Dio non troverà perdono<sup id="cite22"><a href="#fn22">[22]</a></sup>. Quando gli uomini giungono al punto di attribuire coscientemente gli atti di Dio alle forze del male, tali ribelli deliberati non troveranno perdono per i loro peccati.</p>
<p id="p3_7"><sup><small>165:3.7</small></sup>  “E quando i nostri nemici vi porteranno davanti ai dirigenti delle sinagoghe e davanti alle altre elevate autorità, non preoccupatevi di ciò che dovreste dire e non inquietativi per come dovreste rispondere alle loro domande, perché lo spirito che dimora in voi v’insegnerà certamente in quel preciso momento ciò che dovreste dire in onore del vangelo del regno<sup id="cite23"><a href="#fn23">[23]</a></sup>.</p>
<p id="p3_8"><sup><small>165:3.8</small></sup>  “Per quanto tempo indulgerete nella valle della decisione? Perché vi fermate tra due opinioni? Perché un Ebreo o un Gentile dovrebbe esitare ad accettare la buona novella che egli è un figlio del Dio eterno? Quanto tempo vi ci vorrà per persuadervi ad entrare gioiosamente nella vostra eredità spirituale? Io sono venuto in questo mondo per rivelarvi il Padre e per condurvi al Padre<sup id="cite24"><a href="#fn24">[24]</a></sup><sup id="cite25"><a href="#fn25">[25]</a></sup>. Io ho fatto la prima cosa, ma la seconda non posso farla senza il vostro consenso; il Padre non obbliga mai nessuno ad entrare nel regno. L’invito è sempre stato e sarà sempre: chiunque lo voglia, venga e partecipi liberamente dell’acqua della vita<sup id="cite26"><a href="#fn26">[26]</a></sup>.”</p>
<p id="p3_9"><sup><small>165:3.9</small></sup>  Quando Gesù ebbe finito di parlare, molti andarono a farsi battezzare dagli apostoli nel Giordano, mentre egli ascoltava le domande di coloro che erano rimasti<sup id="cite27"><a href="#fn27">[27]</a></sup>.</p>
<h2 id="p4" class="toc-header"> <a href="#p4" class="toc-anchor">¶</a> 4. LA DIVISIONE DELL’EREDITÀ </h2>
<p id="p4_1"><sup><small>165:4.1</small></sup>  Mentre gli apostoli battezzavano i credenti, il Maestro parlava a coloro che aspettavano. Ed un giovane uomo gli disse: “Maestro, mio padre è morto lasciando molti beni a me e a mio fratello, ma mio fratello rifiuta di darmi ciò che è mio. Vuoi tu, allora, chiedere a mio fratello di dividere questa eredità con me?” Gesù s’indignò un po’ che questo giovane di mente materiale portasse in discussione una simile questione d’affari, ma approfittò dell’occasione per impartire ulteriori insegnamenti. Disse Gesù: “Uomo, chi mi ha incaricato come vostro divisore? Dove hai preso l’idea che io presti attenzione agli affari materiali di questo mondo?” E poi, rivolgendosi a tutti coloro che erano vicino a lui, disse: “Fate attenzione e guardatevi dalla cupidigia; la vita di un uomo non consiste nell’abbondanza delle cose che possiede. La felicità non deriva dal potere delle proprietà e la gioia non proviene dalle ricchezze. La ricchezza, in se stessa, non è una maledizione, ma l’amore per le ricchezze molte volte porta ad una tale devozione per le cose di questo mondo che l’anima diviene cieca alle splendide attrattive delle realtà spirituali del regno di Dio sulla terra e alle gioie della vita eterna in cielo<sup id="cite28"><a href="#fn28">[28]</a></sup>.</p>
<p id="p4_2"><sup><small>165:4.2</small></sup>  “Lasciate che vi racconti la storia di un uomo ricco le cui terre producevano abbondanti raccolti, e quando fu diventato molto ricco, egli si mise a ragionare tra sé e sé dicendo: ‘Che cosa farò di tutte le mie ricchezze? Possiedo ora così tanto che non ho posto per immagazzinare la mia ricchezza.’ Dopo che ebbe meditato sul suo problema disse: ‘Farò questo; demolirò i miei granai e ne costruirò di più grandi, e così avrò spazio sufficiente in cui immagazzinare i miei frutti ed i miei beni. Allora potrò dire alla mia anima: anima, hai molti beni di riserva per molti anni; prendine ora a tuo piacere; mangia, bevi e sii felice, perché sei ricca e i tuoi beni sono aumentati.’<sup id="cite29"><a href="#fn29">[29]</a></sup></p>
<p id="p4_3"><sup><small>165:4.3</small></sup>  “Ma questo uomo ricco era anche insensato. Provvedendo alle necessità materiali della sua mente e del suo corpo egli aveva dimenticato di accumulare dei tesori in cielo per la soddisfazione dello spirito e la salvezza dell’anima. Ed inoltre non avrebbe goduto del piacere di consumare le sue ricchezze accumulate, perché quella notte stessa la sua anima gli fu richiesta. Quella notte vennero i briganti che penetrarono nella sua casa e lo uccisero, e dopo aver saccheggiato i suoi granai bruciarono ciò che restava. Quanto ai beni che sfuggirono ai ladri, i suoi eredi si misero a litigare tra di loro. Quest’uomo aveva ammassato dei tesori per se stesso sulla terra, ma non era ricco verso Dio<sup id="cite30"><a href="#fn30">[30]</a></sup>.”</p>
<p id="p4_4"><sup><small>165:4.4</small></sup>  Gesù si comportò così con il giovane uomo e la sua eredità perché sapeva che il suo problema era la cupidigia. Anche se questo non fosse stato il caso, il Maestro non avrebbe interferito, perché non s’immischiava mai negli affari temporali anche dei suoi apostoli, e tanto meno in quelli dei suoi discepoli.</p>
<p id="p4_5"><sup><small>165:4.5</small></sup>  Quando Gesù ebbe terminato la sua storia, un altro uomo si alzò e gli chiese: “Maestro, so che i tuoi apostoli hanno venduto tutti i loro beni terreni per seguirti, e che essi hanno ogni cosa in comune come fanno gli Esseni, ma vorresti che tutti noi che siamo tuoi discepoli facessimo altrettanto? È peccato possedere una ricchezza onesta?” E Gesù rispose a questa domanda: “Amico mio, non è peccato avere una ricchezza onorevole; ma è peccato se converti la ricchezza di beni materiali in <i>tesori</i> che possono assorbire il tuo interesse e stornare la tua affezione dalla devozione agli scopi spirituali del regno<sup id="cite31"><a href="#fn31">[31]</a></sup>. Non c’è peccato a possedere dei beni onesti sulla terra, purché il vostro <i>tesoro</i> sia in cielo, perché dov’è il vostro tesoro là sarà anche il vostro cuore<sup id="cite32"><a href="#fn32">[32]</a></sup>. C’è una grande differenza tra la ricchezza che conduce alla cupidigia e all’egoismo e quella che è posseduta e dispensata nello spirito di gestione da coloro che hanno un’abbondanza di questi beni del mondo, e che contribuiscono così generosamente al sostentamento di coloro che consacrano tutte le loro energie all’opera del regno. Molti di voi che siete qui privi di denaro siete nutriti ed alloggiati nel vicino villaggio di tende perché uomini e donne abbondanti di mezzi hanno dato dei fondi al vostro ospite, Davide Zebedeo, a tale scopo.</p>
<p id="p4_6"><sup><small>165:4.6</small></sup>  “Ma non dimenticate mai che, dopotutto, la ricchezza non è duratura. L’amore per le ricchezze troppo spesso offusca, ed anche distrugge, la visione spirituale. Non mancate di riconoscere il pericolo che la ricchezza divenga, non il vostro servo, ma il vostro padrone.”</p>
<p id="p4_7"><sup><small>165:4.7</small></sup>  Gesù non insegnò né incoraggiò l’imprevidenza, l’ozio, l’indifferenza a provvedere alle necessità materiali della propria famiglia, o di dipendere da elemosine. Ma insegnò che ciò che è materiale e temporale deve essere subordinato al benessere dell’anima e al progresso della natura spirituale nel regno dei cieli.</p>
<p id="p4_8"><sup><small>165:4.8</small></sup>  Poi, mentre la gente scendeva verso il fiume per assistere ai battesimi, il primo uomo venne in privato da Gesù per parlare della sua eredità, perché riteneva che Gesù l’avesse trattato duramente; e dopo che il Maestro l’ebbe ascoltato di nuovo, replicò: “Figlio mio, perché tralasci l’opportunità di nutrirti del pane della vita in un giorno come questo per indulgere alla tua inclinazione alla cupidigia? Non sai che le leggi ebraiche sull’eredità saranno applicate con giustizia se andrai a portare la tua lagnanza al tribunale della sinagoga? Non vedi che la mia opera consiste nell’assicurarmi che tu conosca la tua eredità celeste? Non hai letto nella Scrittura: ‘C’è colui che diventa ricco per la sua prudenza e per la grande parsimonia, e questa è la parte della sua ricompensa, poiché egli dice: ‘ho trovato la tranquillità ed ora potrò mangiare continuamente dei mie beni, non sapendo egli ancora ciò che il tempo gli porterà ed anche che dovrà lasciare tutte queste cose agli altri quando morirà.’ Non hai letto il comandamento: ‘Tu non sarai bramoso<sup id="cite33"><a href="#fn33">[33]</a></sup>.’ Ed anche: ‘Essi hanno mangiato e si sono saziati e sono diventati grassi, e poi si sono rivolti ad altri dei<sup id="cite34"><a href="#fn34">[34]</a></sup><sup id="cite35"><a href="#fn35">[35]</a></sup>.’ Hai letto nei Salmi che ‘il Signore detesta i bramosi’ e che ‘il poco che possiede un uomo retto vale di più delle ricchezze di molti malvagi<sup id="cite36"><a href="#fn36">[36]</a></sup><sup id="cite37"><a href="#fn37">[37]</a></sup>.’ ‘Se la tua ricchezza aumenta, non attaccare il tuo cuore ad essa.’ Hai letto dove Geremia dice: ‘Che il ricco non si glorifichi nelle sue ricchezze’; ed Ezechiele espresse la verità quando disse: ‘Con la loro bocca fanno mostra d’amore, ma il loro cuore è attaccato ai loro profitti egoisti<sup id="cite38"><a href="#fn38">[38]</a></sup><sup id="cite39"><a href="#fn39">[39]</a></sup><sup id="cite40"><a href="#fn40">[40]</a></sup>.’ ”</p>
<p id="p4_9"><sup><small>165:4.9</small></sup>  Gesù congedò il giovane uomo, dicendogli: “Figlio mio, quale profitto avrai se conquisterai il mondo intero e perderai la tua anima?”<sup id="cite41"><a href="#fn41">[41]</a></sup></p>
<p id="p4_10"><sup><small>165:4.10</small></sup>  Ad un altro che stava vicino e che chiese a Gesù come sarebbe stato trattato il ricco nel giorno del giudizio, egli rispose: “Io non sono venuto a giudicare né il ricco né il povero, ma la vita che gli uomini vivono li giudicherà tutti. Per quanto concerne il giudizio del ricco, tutti coloro che hanno acquisito una grande ricchezza dovranno rispondere ad almeno tre domande, e queste domande sono:</p>
<p id="p4_11"><sup><small>165:4.11</small></sup>  “1. Quanta ricchezza hai accumulato?</p>
<p id="p4_12"><sup><small>165:4.12</small></sup>  “2. Come hai acquisito questa ricchezza?</p>
<p id="p4_13"><sup><small>165:4.13</small></sup>  “3. Come hai impiegato la tua ricchezza?”</p>
<p id="p4_14"><sup><small>165:4.14</small></sup>  Poi Gesù si ritirò nella sua tenda per riposarsi un po’ prima del pasto della sera. Quando gli apostoli ebbero finito di battezzare, tornarono anch’essi e avrebbero voluto parlare con lui della ricchezza sulla terra e del tesoro in cielo, ma egli dormiva.</p>
<h2 id="p5" class="toc-header"> <a href="#p5" class="toc-anchor">¶</a> 5. DISCORSI AGLI APOSTOLI SULLA RICCHEZZA </h2>
<p id="p5_1"><sup><small>165:5.1</small></sup>  Quella sera dopo la cena, quando Gesù e i dodici si riunirono per la loro conferenza quotidiana, Andrea chiese: “Maestro, mentre noi battezzavamo i credenti, tu hai detto molte parole alla moltitudine che indugiava e che noi non abbiamo ascoltato. Vorresti ripetere queste parole per il nostro beneficio?” E in risposta alla richiesta di Andrea, Gesù disse:</p>
<p id="p5_2"><sup><small>165:5.2</small></sup>  “Sì, Andrea, vi parlerò di queste materie della ricchezza e dei mezzi di sostentamento, ma le mie parole a voi, gli apostoli, dovranno essere un po’ differenti da quelle dette ai discepoli e alla moltitudine, poiché voi avete lasciato ogni cosa, non solo per seguirmi, ma per essere ordinati ambasciatori del regno. Voi avete già avuto parecchi anni d’esperienza e sapete che il Padre, il cui regno proclamate, non vi abbandonerà. Voi avete consacrato la vostra vita al ministero del regno; perciò non siate inquieti o preoccupati per le cose della vita temporale, per ciò che mangerete, né per il vostro corpo o per ciò che indosserete<sup id="cite42"><a href="#fn42">[42]</a></sup>. Il benessere dell’anima vale più del cibo e della bevanda; il progresso nello spirito trascende di molto il bisogno di vestirsi. Quando siete tentati di dubitare della sicurezza del vostro pane quotidiano, considerate i corvi; essi non seminano né raccolgono, non hanno né magazzini né granai, eppure il Padre provvede il cibo per ciascuno di loro che lo cerca<sup id="cite43"><a href="#fn43">[43]</a></sup>. Quanto più valore avete voi di molti uccelli! Inoltre, ogni vostra ansietà o dubbio inquietante non possono fare nulla per soddisfare i vostri bisogni materiali. Chi di voi con la sua ansietà può aggiungere un palmo di mano alla sua statura o un giorno alla sua vita? Poiché tali materie non sono nelle vostre mani, perché pensate con preoccupazione a tutti questi problemi?</p>
<p id="p5_3"><sup><small>165:5.3</small></sup>  “Considerate i gigli, come crescono; essi non lavorano né filano, e tuttavia io vi dico che nemmeno Salomone, in tutta la sua gloria, è stato abbigliato come uno di loro. Se Dio riveste così l’erba del campo, che oggi vive e domani viene tagliata e gettata nel fuoco, quanto meglio vestirà voi, gli ambasciatori del regno celeste. O voi di poca fede! Mentre vi consacrate di tutto cuore alla proclamazione del vangelo del regno non dovreste avere delle menti dubbiose sul mantenimento di voi stessi o delle famiglie che avete abbandonato<sup id="cite44"><a href="#fn44">[44]</a></sup>. Se donate veramente la vostra vita al vangelo, voi vivrete per mezzo del vangelo. Se siete soltanto dei discepoli credenti, dovete guadagnare il vostro pane e contribuire al mantenimento di tutti coloro che insegnano e predicano e guariscono. Se siete preoccupati per il cibo e l’acqua, in che cosa siete diversi dalle nazioni del mondo che cercano così assiduamente queste necessità? Consacratevi al vostro lavoro, con la convinzione che il Padre ed io sappiamo entrambi che avete bisogno di tutte queste cose<sup id="cite45"><a href="#fn45">[45]</a></sup>. Lasciate che vi assicuri, una volta per tutte, che se voi dedicate la vostra vita all’opera del regno, tutti i vostri bisogni reali saranno soddisfatti<sup id="cite46"><a href="#fn46">[46]</a></sup>. Cercate la cosa più grande, e troverete quella minore contenuta in essa; chiedete le cose celesti, e le cose terrene vi saranno incluse. L’ombra segue certamente la sostanza.</p>
<p id="p5_4"><sup><small>165:5.4</small></sup>  “Voi siete solo un piccolo gruppo, ma se avete fede, se non vacillerete nella paura, io dichiaro che è grande piacere di mio Padre darvi questo regno. Voi avete ammassato i vostri tesori dove il denaro non diventa vecchio, dove nessun ladro può rubarlo, e dove nessuna tarma può distruggerlo. Come ho detto al popolo, dov’è il vostro tesoro, là sarà anche il vostro cuore<sup id="cite47"><a href="#fn47">[47]</a></sup>.</p>
<p id="p5_5"><sup><small>165:5.5</small></sup>  “Ma nell’opera che ci attende nell’immediato, e in quella che resterà per voi dopo che io andrò al Padre, voi sarete severamente messi alla prova. Dovrete stare tutti in guardia contro la paura e i dubbi. Che ciascuno di voi si rimbocchi le maniche nella propria mente e tenga la sua lampada accesa. Comportatevi come degli uomini che stanno aspettando che il loro padrone torni dalla festa di matrimonio, affinché, quando arriva e bussa, possiate aprirgli prontamente. Tali servi vigilanti saranno benedetti dal padrone che li troverà fedeli in questa importante occasione. Allora il padrone farà sedere i suoi servi mentre lui stesso li serve. In verità, in verità vi dico che una crisi è imminente nella vostra vita, ed è necessario che vegliate e siate pronti.</p>
<p id="p5_6"><sup><small>165:5.6</small></sup>  “Voi comprendete bene che nessun uomo lascerebbe che un ladro penetrasse nella sua casa se sapesse in quale ora il ladro verrà. Vegliate anche su voi stessi, perché nel momento che meno sospettate e nella maniera che non immaginate il Figlio dell’Uomo se ne andrà<sup id="cite48"><a href="#fn48">[48]</a></sup><sup id="cite49"><a href="#fn49">[49]</a></sup>.”</p>
<p id="p5_7"><sup><small>165:5.7</small></sup>  Per alcuni minuti i dodici rimasero seduti in silenzio. Essi avevano già ascoltato in precedenza alcuni di questi avvertimenti, ma non nel contesto presentato loro in questo momento.</p>
<h2 id="p6" class="toc-header"> <a href="#p6" class="toc-anchor">¶</a> 6. LA RISPOSTA ALLA DOMANDA DI PIETRO </h2>
<p id="p6_1"><sup><small>165:6.1</small></sup>  Mentre erano seduti a riflettere, Simon Pietro chiese: “Racconti questa parabola per noi, tuoi apostoli, o è destinata a tutti i discepoli? E Gesù rispose:<sup id="cite50"><a href="#fn50">[50]</a></sup></p>
<p id="p6_2"><sup><small>165:6.2</small></sup>  “Nell’ora della prova si rivela l’anima di un uomo; la prova svela ciò che realmente c’è nel cuore. Quando il servo è fidato e provato, allora il padrone della casa può inserire tale servo nella sua famiglia e fidarsi senza pericolo di questo fedele intendente per badare che i suoi figli siano allevati e nutriti<sup id="cite51"><a href="#fn51">[51]</a></sup>. Similmente io saprò presto a chi posso affidare il benessere dei miei figli dopo che sarò tornato al Padre. Come il padrone della casa affiderà al servo fedele e provato gli affari della sua famiglia, così io eleverò coloro che sopporteranno le prove di quest’ora negli affari del mio regno.</p>
<p id="p6_3"><sup><small>165:6.3</small></sup>  “Ma se il servo è indolente e comincia a dire in cuor suo ‘il mio padrone tarda a tornare’, e comincia a maltrattare i suoi compagni servi e a mangiare e bere con gli ubriaconi, allora il padrone di quel servo giungerà in un momento in cui egli non lo aspetterà, e trovandolo infedele lo caccerà via in disgrazia<sup id="cite52"><a href="#fn52">[52]</a></sup>. Perciò voi farete bene a prepararvi per il giorno in cui sarete visitati improvvisamente ed in maniera inattesa. Ricordatevi che vi è stato dato molto; quindi vi sarà chiesto molto. Terribili prove si stanno avvicinando per voi. Io ho un battesimo a cui devo sottopormi, e vigilerò fino a che ciò non sia compiuto. Voi predicate pace in terra, ma la mia missione non porterà la pace negli affari materiali degli uomini — non per il momento almeno<sup id="cite53"><a href="#fn53">[53]</a></sup>. La divisione può essere il solo risultato quando due membri di una famiglia credono in me e tre membri respingono questo vangelo. Amici, parenti e persone care sono destinate a mettersi gli uni contro gli altri a causa del vangelo che predicate. È vero, ognuno di questi credenti avrà una pace grande e duratura nel suo cuore, ma la pace sulla terra non verrà fino a che tutti non saranno disposti a credere e ad entrare nella loro gloriosa eredità di filiazione con Dio. Ciononostante, andate in tutto il mondo a proclamare questo vangelo a tutte le nazioni, ad ogni uomo, donna e bambino<sup id="cite54"><a href="#fn54">[54]</a></sup>.”</p>
<p id="p6_4"><sup><small>165:6.4</small></sup>  E così terminò un giorno di sabato pieno ed intenso. L’indomani Gesù e i dodici partirono per le città della Perea settentrionale per visitare i settanta che stavano lavorando in queste regioni sotto la supervisione di Abner.</p>
<br/>
<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/The_Urantia_Book/164">Fascicolo 164. Alla festa della Dedicazione</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/The_Urantia_Book/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/The_Urantia_Book/166">Fascicolo 166. L’ultima visita alla Perea del nord</a></td>
      </tr>
    </tbody>
  </table>
</figure>
<h2>Riferimenti</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Insegnamento quotidiano</i>: <a href="/it/Bible/John/10#v41">Gv 10:41</a>. </li>
  <li id="fn2"><a href="#cite2">↑</a> <i>Falsi pastori</i>: <a href="/it/Bible/Ezekiel/34#v2">Ez 34:2-10</a>; <a href="/it/Bible/John/9#v41">Gv 9:41</a>. </li>
  <li id="fn3"><a href="#cite3">↑</a> <i>Veri pastori</i>: <a href="/it/Bible/John/10#v1">Gv 10:1-5</a>. </li>
  <li id="fn4"><a href="#cite4">↑</a> <i>Ladri e rapinatori</i>: <a href="/it/Bible/John/10#v8a">Gv 10:8a</a>. </li>
  <li id="fn5"><a href="#cite5">↑</a> <i>Non conoscere la voce</i>: <a href="/it/Bible/John/10#v8b">Gv 10:8b</a>. </li>
  <li id="fn6"><a href="#cite6">↑</a> <i>Pascoli verdi</i>: <a href="/it/Bible/Psalms/23#v2">Sal 23:2</a>. </li>
  <li id="fn7"><a href="#cite7">↑</a> <i>Gesù la «porta»</i>: <a href="/it/Bible/John/10#v7">Gv 10:7-9</a>. </li>
  <li id="fn8"><a href="#cite8">↑</a> <i>Gesù il vero pastore</i>: <a href="/it/Bible/Ezekiel/34#v11">Ez 34:11-16</a>; <a href="/it/Bible/John/10#v10">Gv 10:10-15</a>. </li>
  <li id="fn9"><a href="#cite9">↑</a> <i>Altre pecore ho</i>: <a href="/it/Bible/John/10#v16">Gv 10:16</a>; <a href="/it/Bible/John/11#v52">Gv 11:52</a>. </li>
  <li id="fn10"><a href="#cite10">↑</a> <i>Pastore disposto a morire</i>: <a href="/it/Bible/John/10#v17">Gv 10:17-18</a>. </li>
  <li id="fn11"><a href="#cite11">↑</a> <i>Divisione sul dire</i>: <a href="/it/Bible/John/10#v19">Gv 10:19-21</a>. </li>
  <li id="fn12"><a href="#cite12">↑</a> <i>Molti credettero</i>: <a href="/it/Bible/John/10#v42">Gv 10:42</a>. </li>
  <li id="fn13"><a href="#cite13">↑</a> <i>Raduno di folle</i>: <a href="/it/Bible/Luke/12#v1a">Lc 12:1a</a>. </li>
  <li id="fn14"><a href="#cite14">↑</a> <i>Guardatevi dal lievito dei farisei</i>: <a href="/it/Bible/Matthew/16#v6">Mt 16:6,11-12</a>; <a href="/it/Bible/Mark/8#v15">Mc 8:15</a>; <a href="/it/Bible/Luke/12#v1">Lc 12:1</a>. </li>
  <li id="fn15"><a href="#cite15">↑</a> <i>Il lievito dei farisei</i>: <a href="/it/Bible/Luke/12#v1b">Lc 12:1b-2</a>. </li>
  <li id="fn16"><a href="#cite16">↑</a> <i>Presto niente di nascosto</i>: <a href="/it/Bible/Matthew/10#v26">Mt 10:26-27</a>; <a href="/it/Bible/Mark/4#v22">Mc 4:22</a>. </li>
  <li id="fn17"><a href="#cite17">↑</a> <i>Proclamare dai tetti</i>: <a href="/it/Bible/Luke/12#v3">Lc 12:3</a>. </li>
  <li id="fn18"><a href="#cite18">↑</a> <i>Di chi temere</i>: <a href="/it/Bible/Jude/1#v24">Gd 1:24</a>. </li>
  <li id="fn19"><a href="#cite19">↑</a> <i>Non temere gli assassini del corpo</i>: <a href="/it/Bible/Matthew/10#v28">Mt 10:28</a>; <a href="/it/Bible/Luke/12#v4">Lc 12:4-5</a>; <a href="/it/Bible/1_Peter/3#v14">1 Pt 3:14</a>. </li>
  <li id="fn20"><a href="#cite20">↑</a> <i>Cadono i passeri, i tuoi capelli sono contati</i>: <a href="/it/Bible/Matthew/10#v29">Mt 10:29-31</a>; <a href="/it/Bible/Luke/12#v6">Lc 12:6-7</a>. </li>
  <li id="fn21"><a href="#cite21">↑</a> <i>Confessami davanti agli uomini</i>: <a href="/it/Bible/Matthew/10#v32">Mt 10:32-33</a>; <a href="/it/Bible/Luke/12#v8">Lc 12:8-9</a>. </li>
  <li id="fn22"><a href="#cite22">↑</a> <i>Peccato imperdonabile</i>: <a href="/it/Bible/Matthew/12#v31">Mt 12:31-32</a>; <a href="/it/Bible/Luke/12#v10">Lc 12:10</a>. </li>
  <li id="fn23"><a href="#cite23">↑</a> <i>Lo spirito darà risposte</i>: <a href="/it/Bible/Matthew/10#v16">Mt 10:16-20</a>; <a href="/it/Bible/Mark/13#v9">Mc 13:9-11</a>; <a href="/it/Bible/Luke/12#v11">Lc 12:11-12</a>; <a href="/it/Bible/Luke/21#v13">Lc 21:13-15</a>. </li>
  <li id="fn24"><a href="#cite24">↑</a> <i>Eredità spirituale</i>: <a href="/it/Bible/Acts_of_the_Apostles/20#v32">At 20:32</a>; <a href="/it/Bible/Acts_of_the_Apostles/26#v18">At 26:18</a>; <a href="/it/Bible/Colossians/3#v24">Col 3:24</a>; <a href="/it/Bible/1_Peter/1#v3">1 Pt 1:3-4</a>. </li>
  <li id="fn25"><a href="#cite25">↑</a> <i>Sono venuto a rivelare il Padre</i>: <a href="/it/Bible/Matthew/5#v45">Mt 5:45-48</a>; <a href="/it/Bible/Matthew/6#v1">Mt 6:1,4,6</a>; <a href="/it/Bible/Matthew/11#v25">Mt 11:25-27</a>; <a href="/it/Bible/Mark/11#v25">Mc 11:25-26</a>; <a href="/it/Bible/Luke/6#v35">Lc 6:35-36</a>; <a href="/it/Bible/Luke/10#v22">Lc 10:22</a>; <a href="/it/Bible/John/1#v18">Gv 1:18</a>; <a href="/it/Bible/John/3#v31">Gv 3:31-34</a>; <a href="/it/Bible/John/4#v21">Gv 4:21-24</a>; <a href="/it/Bible/John/6#v45">Gv 6:45-46</a>; <a href="/it/Bible/John/14#v6">Gv 14:6-11,20</a>; <a href="/it/Bible/John/15#v15">Gv 15:15</a>; <a href="/it/Bible/John/16#v25">Gv 16:25</a>; <a href="/it/Bible/John/17#v8">Gv 17:8,25-26</a>. </li>
  <li id="fn26"><a href="#cite26">↑</a> <i>Chiunque voglia può venire</i>: <a href="/it/Bible/Psalms/50#v15">Sal 50:15</a>; <a href="/it/Bible/Joel/2#v32">Gl 2:32</a>; <a href="/it/Bible/Zechariah/13#v9">Zc 13:9</a>; <a href="/it/Bible/Matthew/7#v24">Mt 7:24</a>; <a href="/it/Bible/Matthew/10#v32">Mt 10:32-33</a>; <a href="/it/Bible/Matthew/12#v50">Mt 12:50</a>; <a href="/it/Bible/Matthew/16#v24">Mt 16:24-25</a>; <a href="/it/Bible/Mark/3#v35">Mc 3:35</a>; <a href="/it/Bible/Mark/8#v34">Mc 8:34-35</a>; <a href="/it/Bible/Luke/6#v47">Lc 6:47</a>; <a href="/it/Bible/Luke/9#v23">Lc 9:23-24</a>; <a href="/it/Bible/Luke/12#v8">Lc 12:8</a>; <a href="/it/Bible/John/3#v15">Gv 3:15-16</a>; <a href="/it/Bible/John/4#v13">Gv 4:13-14</a>; <a href="/it/Bible/John/11#v25">Gv 11:25-26</a>; <a href="/it/Bible/John/12#v46">Gv 12:46</a>; <a href="/it/Bible/Acts_of_the_Apostles/2#v21">At 2:21</a>; <a href="/it/Bible/Acts_of_the_Apostles/10#v42">At 10:42-43</a>; <a href="/it/Bible/Acts_of_the_Apostles/13#v26">At 13:26</a>; <a href="/it/Bible/Romans/9#v33">Ro 9:33</a>; <a href="/it/Bible/Romans/10#v13">Ro 10:13</a>; <a href="/it/Bible/1_John/2#v23">1 Gv 2:23</a>; <a href="/it/Bible/1_John/4#v15">1 Gv 4:15</a>; <a href="/it/Bible/1_John/5#v1">1 Gv 5:1</a>; <a href="/it/Bible/Revelation/22#v17b">Ap 22:17b</a>. </li>
  <li id="fn27"><a href="#cite27">↑</a> <i>Molti credettero</i>: <a href="/it/Bible/John/10#v42">Gv 10:42</a>. </li>
  <li id="fn28"><a href="#cite28">↑</a> <i>Amore per le cose materiali</i>: <a href="/it/Bible/Luke/12#v13">Lc 12:13-15</a>. </li>
  <li id="fn29"><a href="#cite29">↑</a> <i>Parabola dell'uomo ricco</i>: <a href="/it/Bible/Luke/12#v16">Lc 12:16-19</a>. </li>
  <li id="fn30"><a href="#cite30">↑</a> <i>Nessuna ricchezza in cielo</i>: <a href="/it/Bible/Sirach/11#v18">Sir 11:18-20</a>; <a href="/it/Bible/Luke/12#v20">Lc 12:20-21</a>. </li>
  <li id="fn31"><a href="#cite31">↑</a> <i>Pericolo delle ricchezze</i>: <a href="/it/Bible/Matthew/19#v23">Mt 19:23-24</a>; <a href="/it/Bible/Mark/10#v23">Mc 10:23-25</a>; <a href="/it/Bible/Luke/18#v24">Lc 18:24-25</a>. </li>
  <li id="fn32"><a href="#cite32">↑</a> <i>Tesoro in cielo</i>: <a href="/it/Bible/Matthew/6#v19">Mt 6:19-21</a>; <a href="/it/Bible/Luke/12#v33">Lc 12:33-34</a>. </li>
  <li id="fn33"><a href="#cite33">↑</a> <i>Il guadagno illecito</i>: <a href="/it/Bible/Proverbs/13#v7">Pr 13:7-8</a>; <a href="/it/Bible/Sirach/11#v18">Sir 11:18-19</a>. </li>
  <li id="fn34"><a href="#cite34">↑</a> <i>Non desiderare</i>: <a href="/it/Bible/Exodus/20#v17">Es 20:17</a>; <a href="/it/Bible/Deuteronomy/5#v21">Dt 5:21</a>; <a href="/it/Bible/Romans/7#v7">Ro 7:7</a>. </li>
  <li id="fn35"><a href="#cite35">↑</a> <i>Hanno mangiato e si sono ingrassati</i>: <a href="/it/Bible/Deuteronomy/31#v20">Dt 31:20</a>; <a href="/it/Bible/Deuteronomy/32#v15">Dt 32:15-17</a>. </li>
  <li id="fn36"><a href="#cite36">↑</a> <i>Il Signore aborrisce i bramosi</i>: <a href="/it/Bible/Psalms/10#v3">Sal 10:3</a>. </li>
  <li id="fn37"><a href="#cite37">↑</a> <i>Poco di più giusto</i>: <a href="/it/Bible/Psalms/37#v16">Sal 37:16</a>. </li>
  <li id="fn38"><a href="#cite38">↑</a> <i>Se le ricchezze crescono, non mettere il cuore</i>: <a href="/it/Bible/Psalms/62#v10">Sal 62:10</a>. </li>
  <li id="fn39"><a href="#cite39">↑</a> <i>Non gloriarti delle ricchezze</i>: <a href="/it/Bible/Jeremiah/9#v23">Ger 9:23</a>. </li>
  <li id="fn40"><a href="#cite40">↑</a> <i>Le bocche fanno mostra di amore</i>: <a href="/it/Bible/Ezekiel/33#v31">Ez 33:31</a>. </li>
  <li id="fn41"><a href="#cite41">↑</a> <i>Che se guadagna il mondo, perde l'anima?</i>: <a href="/it/Bible/Matthew/16#v26">Mt 16:26</a>; <a href="/it/Bible/Mark/8#v36">Mc 8:36</a>; <a href="/it/Bible/Luke/9#v25">Lc 9:25</a>. </li>
  <li id="fn42"><a href="#cite42">↑</a> <i>Non essere in ansia per le cose</i>: <a href="/it/Bible/Matthew/6#v31">Mt 6:31</a>. </li>
  <li id="fn43"><a href="#cite43">↑</a> <i>Dio provvede</i>: <a href="/it/Bible/Matthew/6#v25">Mt 6:25-27</a>; <a href="/it/Bible/Luke/12#v22">Lc 12:22-26</a>. </li>
  <li id="fn44"><a href="#cite44">↑</a> <i>Voi di poca fede</i>: <a href="/it/Bible/Matthew/6#v28">Mt 6:28-30</a>; <a href="/it/Bible/Matthew/8#v26">Mt 8:26</a>; <a href="/it/Bible/Matthew/14#v31">Mt 14:31</a>; <a href="/it/Bible/Matthew/16#v8">Mt 16:8</a>; <a href="/it/Bible/Luke/12#v27">Lc 12:27-28</a>. </li>
  <li id="fn45"><a href="#cite45">↑</a> <i>Il Padre provvede ai bisogni</i>: <a href="/it/Bible/Matthew/6#v31">Mt 6:31-32</a>; <a href="/it/Bible/Luke/12#v29">Lc 12:29-30</a>. </li>
  <li id="fn46"><a href="#cite46">↑</a> <i>I veri bisogni sono soddisfatti</i>: <a href="/it/Bible/Matthew/6#v33">Mt 6:33-34</a>; <a href="/it/Bible/Luke/12#v31">Lc 12:31</a>. </li>
  <li id="fn47"><a href="#cite47">↑</a> <i>Il cuore segue il tesoro</i>: <a href="/it/Bible/Matthew/6#v19">Mt 6:19-21</a>; <a href="/it/Bible/Luke/12#v32">Lc 12:32-34</a>. </li>
  <li id="fn48"><a href="#cite48">↑</a> <i>Quando meno te lo aspetti</i>: <a href="/it/Bible/Matthew/24#v43">Mt 24:43-44</a>; <a href="/it/Bible/Luke/12#v39">Lc 12:39-40</a>. </li>
  <li id="fn49"><a href="#cite49">↑</a> <i>Parabola: ritorno dalla festa di nozze</i>: <a href="/it/Bible/Matthew/24#v42">Mt 24:42</a>; <a href="/it/Bible/Luke/12#v35">Lc 12:35-38</a>. </li>
  <li id="fn50"><a href="#cite50">↑</a> <i>A chi è la parabola?</i>: <a href="/it/Bible/Luke/12#v41">Lc 12:41</a>. </li>
  <li id="fn51"><a href="#cite51">↑</a> <i>Servo fidato</i>: <a href="/it/Bible/Matthew/24#v45">Mt 24:45-47</a>; <a href="/it/Bible/Luke/12#v42">Lc 12:42-44</a>. </li>
  <li id="fn52"><a href="#cite52">↑</a> <i>Servo pigro</i>: <a href="/it/Bible/Matthew/24#v48">Mt 24:48-51</a>; <a href="/it/Bible/Luke/12#v45">Lc 12:45-46</a>. </li>
  <li id="fn53"><a href="#cite53">↑</a> <i>Nessuna pace</i>: <a href="/it/Bible/Luke/12#v48a">Lc 12:48a-53</a>. </li>
  <li id="fn54"><a href="#cite54">↑</a> <i>Grande Commissione</i>: <a href="/it/Bible/Matthew/24#v14">Mt 24:14</a>; <a href="/it/Bible/Matthew/28#v19">Mt 28:19-20a</a>; <a href="/it/Bible/Mark/13#v10">Mc 13:10</a>; <a href="/it/Bible/Mark/16#v15">Mc 16:15</a>; <a href="/it/Bible/Luke/24#v47">Lc 24:47</a>; <a href="/it/Bible/John/17#v18">Gv 17:18</a>; <a href="/it/Bible/Acts_of_the_Apostles/1#v8b">At 1:8b</a>. </li>
</ol>
</div>
