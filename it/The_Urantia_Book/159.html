<!--
title: FASCICOLO 159. IL GIRO DELLA DECAPOLI
description: 
published: true
date: 2022-8-9T11:58:41Z
tags: 
editor: ckeditor
dateCreated: 2022-8-9T11:58:41Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/The_Urantia_Book/158">Fascicolo 158. Il monte della trasfigurazione</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/The_Urantia_Book/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/The_Urantia_Book/160">Fascicolo 160. Rodano di Alessandria</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>159:0.1</small></sup>  QUANDO Gesù e i dodici arrivarono al Parco di Magadan, trovarono ad attenderli un gruppo di circa cento evangelisti e discepoli, compreso il corpo delle donne, i quali si prepararono subito ad iniziare il giro d’insegnamento e di predicazione nelle città della Decapoli.</p>
<p id="p0_2"><sup><small>159:0.2</small></sup>  Questo giovedì mattina 18 agosto il Maestro riunì i suoi discepoli e ordinò che ciascuno degli apostoli si associasse con uno dei dodici evangelisti, e che con altri evangelisti andassero in dodici gruppi a lavorare nelle città e nei villaggi della Decapoli. Al corpo delle donne e ad altri discepoli egli ordinò di rimanere con lui. Gesù concesse quattro settimane per questo giro, dando istruzioni ai suoi discepoli di ritornare a Magadan non più tardi di venerdì 16 settembre. Egli promise di far loro visita spesso durante questo periodo. Nel corso di questo mese i dodici gruppi lavorarono a Gerasa, Gamala, Hippos, Zafon, Gadara, Abila, Edrei, Filadelfia, Chesbon, Dion, Scitopoli e in molte altre città. Durante questo giro non avvenne alcun miracolo di guarigione o altro avvenimento straordinario.</p>
<h2 id="p1" class="toc-header"> <a href="#p1" class="toc-anchor">¶</a> 1. IL SERMONE SUL PERDONO </h2>
<p id="p1_1"><sup><small>159:1.1</small></sup>  Una sera ad Hippos, in risposta alla domanda di un discepolo, Gesù insegnò la lezione sul perdono. Il Maestro disse:</p>
<p id="p1_2"><sup><small>159:1.2</small></sup>  “Se un uomo di buon cuore ha cento pecore ed una di loro si perde, non abbandona subito le novantanove per andare in cerca di quella che si è perduta? E se è un buon pastore, non proseguirà la sua ricerca della pecora smarrita fino a che non l’avrà trovata? E poi, quando il pastore ha trovato la sua pecora perduta, la carica sulle sue spalle e, andando a casa contento, grida ai suoi amici e vicini: ‘Gioite con me, perché ho trovato la mia pecora che si era perduta.’ Io dichiaro che c’è più gioia in cielo per un peccatore che si pente che per novantanove giusti che non hanno bisogno di pentirsi. Ciononostante, è volontà di mio Padre che è nei cieli che nessuno di questi piccoli si perda, e ancor meno che essi periscano. Nella vostra religione Dio può ricevere dei peccatori che si pentono; nel vangelo del regno il Padre va alla loro ricerca prima ancora che essi abbiano seriamente pensato di pentirsi.<sup id="cite1"><a href="#fn1">[1]</a></sup></p>
<p id="p1_3"><sup><small>159:1.3</small></sup>  “Il Padre che è nei cieli ama i suoi figli, e perciò voi dovreste imparare ad amarvi gli uni con gli altri. Il Padre che è nei cieli perdona i vostri peccati; perciò voi dovreste imparare a perdonarvi gli uni con gli altri. Se tuo fratello pecca contro di te, va da lui e con tatto e pazienza mostragli il suo errore. E fa tutto ciò tra te e lui soltanto. Se egli ti ascolterà, allora avrai conquistato tuo fratello. Ma se tuo fratello non vuole ascoltarti, se persiste nell’errore, torna da lui portando con te uno o due amici comuni, affinché tu possa così avere due o tre testimoni che confermino la tua testimonianza e provino il fatto che tu hai agito con giustizia e misericordia con tuo fratello che ti ha offeso<sup id="cite2"><a href="#fn2">[2]</a></sup>. Ora, se egli rifiuta di ascoltare i tuoi fratelli, tu puoi raccontare tutta la storia alla congregazione, e poi, se rifiuta di ascoltare la fraternità, che essa prenda le misure che giudicherà sagge; che un tale membro indisciplinato divenga un proscritto del regno<sup id="cite3"><a href="#fn3">[3]</a></sup>. Anche se voi non potete pretendere di giudicare l’anima dei vostri simili, ed anche se non potete perdonare i peccati o presumere di usurpare altrimenti le prerogative dei supervisori delle schiere celesti, allo stesso tempo vi è stato affidato il mantenimento dell’ordine temporale del regno sulla terra. Anche se non potete immischiarvi nei decreti divini concernenti la vita eterna, voi determinerete le linee di condotta che concernono il benessere temporale della fraternità sulla terra. E così, in tutte queste materie connesse con la disciplina della fraternità, tutto ciò che decreterete sulla terra sarà riconosciuto in cielo. Sebbene non possiate determinare il destino eterno dell’individuo, voi potete legiferare riguardo alla condotta del gruppo, perché, dove due o tre di voi sono d’accordo su qualunque di queste cose e si rivolgono a me, ciò vi sarà concesso se la vostra supplica non è incompatibile con la volontà di mio Padre che è nei cieli<sup id="cite4"><a href="#fn4">[4]</a></sup>. E tutto ciò è sempre vero, perché, dove due o tre credenti sono riuniti, là sono io in mezzo a loro.”</p>
<figure id="Figure_159_1_3" class="image urantiapedia">
<img src="/image/The_Urantia_Book/Jesus_life/paintings/Two_or_Three_Gathered_in_my_Name.jpg">
<figcaption>
<em>Due o tre riuniti nel mio nome</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_Two_or_Three_Gathered_in_my_Name_(Deux_ou_trois_personnes_assemblées_en_mon_nom)_-_James_Tissot.jpg" target="_blank">Wikimedia</a>
</figcaption>
</figure>
<p id="p1_4"><sup><small>159:1.4</small></sup>  Simon Pietro era l’apostolo responsabile di quelli che operavano ad Hippos, e quando sentì Gesù parlare così, chiese: “Signore, quante volte mio fratello peccherà contro di me ed io lo perdonerò? Fino a sette volte?” E Gesù rispose a Pietro: “Non solo sette volte ma anche settantasette volte<sup id="cite5"><a href="#fn5">[5]</a></sup>. Perciò il regno dei cieli può essere paragonato ad un re che ordinò la verifica contabile dei suoi intendenti. E quando s’iniziò questo esame dei conti, fu condotto davanti a lui uno dei suoi principali dipendenti che confessò di dovere al suo re diecimila talenti. Ora questo funzionario della corte reale addusse a giustificazione che aveva avuto dei guai e che non aveva di che pagare quanto doveva. Così il re ordinò di confiscare le sue proprietà e che i suoi figli fossero venduti per pagare il suo debito. Quando questo capo intendente udì questo duro decreto, cadde faccia a terra davanti al re e lo implorò di avere misericordia e di concedergli una dilazione, dicendo: ‘Signore, abbi un po’ più di pazienza con me e ti pagherò tutto.’ E quando il re guardò questo servitore negligente e la sua famiglia, fu mosso a compassione. Ordinò che fosse rilasciato e che il suo debito fosse interamente condonato<sup id="cite6"><a href="#fn6">[6]</a></sup>.</p>
<p id="p1_5"><sup><small>159:1.5</small></sup>  “E questo capo intendente, avendo così ricevuto misericordia e perdono da parte del re, ritornò ai suoi affari, e trovato uno dei suoi intendenti subordinati che gli doveva la modesta somma di cento denari, lo assalì e prendendolo per la gola disse: ‘Pagami tutto quello che mi devi.’ Allora questo collega intendente cadde faccia a terra davanti al capo intendente e supplicandolo disse: ‘Abbi solo pazienza con me e sarò presto in grado di pagarti.’ Ma il capo intendente non volle mostrare misericordia verso il suo compagno intendente e lo fece invece mettere in prigione fino a che non avesse pagato il suo debito. Quando i suoi colleghi servitori videro ciò che era successo, furono talmente indignati che andarono a riferirlo al re, loro signore e padrone. Quando il re seppe quello che aveva fatto il suo capo intendente, chiamò quest’uomo ingrato ed inesorabile davanti a lui e disse: ‘Tu sei un intendente malvagio e indegno. Quando hai chiesto compassione io ti ho generosamente condonato tutto il tuo debito. Perché non hai anche tu mostrato misericordia verso il tuo compagno intendente, come io ho mostrato misericordia con te?’ Ed il re era talmente adirato che consegnò il suo ingrato capo intendente ai carcerieri perché lo trattenessero fino a che non avesse pagato tutto il suo debito<sup id="cite7"><a href="#fn7">[7]</a></sup>. Allo stesso modo mio Padre celeste mostrerà la più abbondante misericordia verso coloro che mostrano generosamente misericordia verso il loro prossimo<sup id="cite8"><a href="#fn8">[8]</a></sup>. Come potete avvicinarvi a Dio chiedendo considerazione per le vostre mancanze quando voi siete soliti punire i vostri fratelli perché colpevoli di queste stesse fragilità umane? Io dico a voi tutti: avete ricevuto generosamente le buone cose del regno; date dunque generosamente ai vostri simili sulla terra<sup id="cite9"><a href="#fn9">[9]</a></sup>.”</p>
<p id="p1_6"><sup><small>159:1.6</small></sup>  Così Gesù insegnò i pericoli ed illustrò l’iniquità del giudizio personale sui propri simili. La disciplina deve essere mantenuta, la giustizia deve essere amministrata, ma in tutte queste materie la saggezza della fratellanza dovrebbe prevalere. Gesù conferì autorità legislativa e giudiziaria al <i>gruppo,</i> non all’<i>individuo.</i> Anche questo conferimento d’autorità al gruppo non deve essere esercitato come autorità personale. C’è sempre il pericolo che il verdetto di un individuo possa essere falsato dal pregiudizio o distorto dalla passione. Il giudizio di gruppo ha più probabilità di allontanare i pericoli e di eliminare l’iniquità dei pregiudizi personali. Gesù cercò sempre di ridurre al minimo gli elementi d’ingiustizia, di rappresaglia e di vendetta.</p>
<p id="p1_7"><sup><small>159:1.7</small></sup>  [L’uso del termine settantasette per illustrare la misericordia e la tolleranza fu tratto dal passo delle Scritture che si riferisce all’esultanza di Lamec per le armi metalliche di suo figlio Tubal-Caino, il quale, comparando questi strumenti superiori con quelli dei suoi nemici, esclamò: “Se Caino, senza un’arma in mano, fu vendicato sette volte, io sarò ora vendicato settantasette volte.”]<sup id="cite10"><a href="#fn10">[10]</a></sup></p>
<h2 id="p2" class="toc-header"> <a href="#p2" class="toc-anchor">¶</a> 2. IL PREDICATORE STRANIERO </h2>
<p id="p2_1"><sup><small>159:2.1</small></sup>  Gesù andò a Gamala per visitare Giovanni e quelli che lavoravano con lui in quel luogo. Quella sera, dopo la sessione di domande e risposte, Giovanni disse a Gesù: “Maestro, ieri sono andato ad Astarot a vedere un uomo che stava insegnando in nome tuo e che sosteneva anche di essere capace di cacciare i demoni. Ora questo individuo non era mai stato con noi, né ci segue; perciò gli ho proibito di fare tali cose<sup id="cite11"><a href="#fn11">[11]</a></sup>.” Allora Gesù disse: “Non proibirglielo. Non percepisci che questo vangelo del regno sarà presto proclamato in tutto il mondo? Come puoi sperare che tutti quelli che crederanno nel vangelo saranno sottomessi alle tue direttive? Rallegrati che il nostro insegnamento abbia già cominciato a manifestarsi fuori dei confini della nostra influenza personale. Non vedi, Giovanni, che quelli che professano di fare grandi opere in nome mio finiranno per sostenere la nostra causa? Essi certamente non saranno impazienti di parlare male di me. Figlio mio, in questioni di questo genere sarebbe meglio per te pensare che chi non è contro di noi è con noi<sup id="cite12"><a href="#fn12">[12]</a></sup>. Nelle generazioni future molti che non sono del tutto degni faranno molte cose strane in mio nome, ma io non glielo impedirò. Io ti dico che, anche quando una coppa d’acqua fresca viene data ad un’anima assetata, i messaggeri del Padre registreranno sempre un tale servizio d’amore<sup id="cite13"><a href="#fn13">[13]</a></sup>.”</p>
<p id="p2_2"><sup><small>159:2.2</small></sup>  Questo insegnamento lasciò Giovanni molto perplesso. Egli non aveva sentito il Maestro dire: “Chi non è con me è contro di me”? Ed egli non percepì che in questo caso Gesù si riferiva alla relazione personale dell’uomo con gli insegnamenti spirituali del regno, mentre nell’altro caso faceva riferimento alle vaste relazioni sociali esterne tra credenti, concernenti le questioni di controllo amministrativo e la giurisdizione di un gruppo di credenti sul lavoro di altri gruppi che avrebbero alla fine costituito la futura fratellanza mondiale<sup id="cite14"><a href="#fn14">[14]</a></sup>.</p>
<p id="p2_3"><sup><small>159:2.3</small></sup>  Giovanni raccontò spesso questa esperienza in connessione con le sue attività successive a favore del regno. Tuttavia gli apostoli se la presero molte volte con coloro che osavano insegnare in nome del Maestro. A loro sembrò sempre fuori luogo che coloro che non si erano mai seduti ai piedi di Gesù osassero insegnare in nome suo.</p>
<p id="p2_4"><sup><small>159:2.4</small></sup>  Quest’uomo al quale Giovanni proibì d’insegnare e di operare in nome di Gesù non dette ascolto all’ingiunzione dell’apostolo. Egli proseguì nei suoi sforzi e mise insieme un gruppo considerevole di credenti a Kanata prima di andare in Mesopotamia. Quest’uomo, di nome Aden, era stato portato a credere in Gesù dalla testimonianza del demente che Gesù guarì vicino a Keresa, e che credette con tanta sicurezza che i supposti spiriti cattivi che il Maestro cacciò fuori da lui entrarono nel branco di porci e li spinsero oltre la rupe verso la loro distruzione.<sup id="cite15"><a href="#fn15">[15]</a></sup></p>
<h2 id="p3" class="toc-header"> <a href="#p3" class="toc-anchor">¶</a> 3. ISTRUZIONI PER GLI INSEGNANTI ED I CREDENTI </h2>
<p id="p3_1"><sup><small>159:3.1</small></sup>  Ad Edrei, dove lavoravano Tommaso ed i suoi associati, Gesù passò un giorno e una notte, e nel corso della discussione della sera espresse i princìpi che avrebbero dovuto guidare quelli che predicavano la verità e animare tutti coloro che insegnavano il vangelo del regno. Riassunto e riesposto in linguaggio moderno, l’insegnamento di Gesù fu:</p>
<p id="p3_2"><sup><small>159:3.2</small></sup>  Rispettate sempre la personalità dell’uomo. Una causa giusta non dovrebbe mai essere promossa con la forza; le vittorie spirituali possono essere conseguite soltanto con il potere spirituale. Questa ingiunzione contro l’impiego d’influenze materiali si riferisce sia alla forza psichica che alla forza fisica. Non si devono impiegare né argomenti opprimenti né superiorità mentale per costringere gli uomini e le donne ad entrare nel regno. La mente umana non deve essere oppressa dal semplice peso della logica o intimidita da un’eloquenza acuta. Anche se l’emozione, come fattore nelle decisioni umane, non può essere interamente eliminata, non dovrebbe esservi fatto appello direttamente negli insegnamenti di coloro che vorrebbero far progredire la causa del regno. Fate i vostri appelli direttamente allo spirito divino che risiede nella mente degli uomini. Non fate appello alla paura, alla pietà o al semplice sentimento. Appellandovi agli uomini, siate equi; controllatevi ed esibite un debito riserbo; mostrate il dovuto rispetto per la personalità dei vostri allievi. Ricordatevi che io ho detto: “Ecco, io sto alla porta e busso, e se qualcuno mi aprirà, io entrerò<sup id="cite16"><a href="#fn16">[16]</a></sup>.”</p>
<p id="p3_3"><sup><small>159:3.3</small></sup>  Nel condurre gli uomini nel regno, non diminuite o distruggete il loro autorispetto. Mentre l’eccessivo rispetto di se stessi può distruggere l’umiltà appropriata e finire in orgoglio, in vanità e in arroganza, la perdita del rispetto di sé porta spesso alla paralisi della volontà. Questo vangelo si propone di ristabilire il rispetto di se stessi in coloro che l’hanno perduto e di frenarlo in coloro che ce l’hanno. Non commettete l’errore di condannare soltanto ciò che vi è di cattivo nella vita dei vostri allievi; ricordatevi anche di accordare un generoso riconoscimento alle cose più degne di lode nella loro vita. Non dimenticate che nulla mi fermerà dal ristabilire il rispetto di sé in coloro che l’hanno perduto e che desiderano realmente riacquistarlo.</p>
<p id="p3_4"><sup><small>159:3.4</small></sup>  State attenti a non ferire l’autorispetto delle anime esitanti e timorose. Non siate sarcastici nei confronti dei miei fratelli dalla mente semplice. Non siate cinici con i miei figli dominati dalla paura. L’ozio distrugge il rispetto di sé; dunque, raccomandate ai vostri fratelli di occuparsi sempre attivamente dei compiti che hanno scelto, e fate ogni sforzo per procurare del lavoro a coloro che sono senza impiego.</p>
<p id="p3_5"><sup><small>159:3.5</small></sup>  Non fate mai ricorso a tattiche indegne come quella di cercare di spaventare gli uomini e le donne per portarli nel regno. Un padre amorevole non spaventa i suoi figli perché obbediscano alle sue giuste richieste.</p>
<p id="p3_6"><sup><small>159:3.6</small></sup>  Prima o poi i figli del regno comprenderanno che le forti sensazioni emotive non sono l’equivalente delle direttive dello spirito divino. Essere fortemente ed insolitamente spinti a fare qualcosa o ad andare in un certo luogo non significa necessariamente che tali impulsi siano le direttive dello spirito interiore.</p>
<p id="p3_7"><sup><small>159:3.7</small></sup>  Preavvertite tutti i credenti riguardo alla zona di conflitto che deve essere attraversata da tutti coloro che passano dalla vita qual è vissuta nella carne alla vita più elevata qual è vissuta nello spirito. Per coloro che vivono interamente in uno dei due regni c’è poco conflitto o confusione, ma tutti sono destinati a sperimentare maggiore o minore incertezza durante i periodi di transizione tra i due livelli di vita. Entrando nel regno, voi non potete sfuggire alle sue responsabilità né eludere i suoi obblighi, ma ricordate: il giogo del vangelo è facile da portare ed il fardello della verità è leggero<sup id="cite17"><a href="#fn17">[17]</a></sup>.</p>
<p id="p3_8"><sup><small>159:3.8</small></sup>  Il mondo è pieno di anime affamate che soffrono la fame alla presenza stessa del pane della vita; gli uomini muoiono cercando lo stesso Dio che vive in loro. Gli uomini cercano i tesori del regno con cuore bramoso e passo affaticato quando sono tutti a portata immediata della fede vivente. La fede è per la religione ciò che le vele sono per una nave; essa è un supplemento di potere, non un ulteriore fardello della vita. C’è una sola lotta per coloro che entrano nel regno, ed è di combattere la buona battaglia della fede<sup id="cite18"><a href="#fn18">[18]</a></sup>. Il credente ha soltanto una battaglia da fare, ed è contro il dubbio — il non credere<sup id="cite19"><a href="#fn19">[19]</a></sup>.</p>
<p id="p3_9"><sup><small>159:3.9</small></sup>  Predicando il vangelo del regno, voi insegnate semplicemente l’amicizia con Dio. E questa comunione farà appello sia agli uomini che alle donne, in quanto tutti vi troveranno ciò che soddisfa maggiormente i desideri e gli ideali che li caratterizzano. Dite ai miei figli che io sono non solo sensibile ai loro sentimenti e paziente con le loro debolezze, ma che sono anche implacabile con il peccato ed intollerante dell’iniquità. Io sono certamente mite ed umile nella presenza di mio Padre, ma sono egualmente ed implacabilmente inesorabile dove c’è una malvagità deliberata ed una ribellione colpevole contro la volontà di mio Padre che è nei cieli.</p>
<p id="p3_10"><sup><small>159:3.10</small></sup>  Non dipingete il vostro maestro come un uomo triste<sup id="cite20"><a href="#fn20">[20]</a></sup>. Le generazioni future conosceranno anche lo splendore della nostra gioia, l’allegria della nostra buona volontà e l’ispirazione del nostro buon umore. Noi proclamiamo un messaggio di buone novelle che è contagioso nel suo potere trasformatore. La nostra religione palpita di nuova vita e di nuovi significati. Coloro che accettano questo insegnamento sono pieni di gioia e nel loro cuore sono costretti a gioire eternamente. Una felicità crescente è sempre l’esperienza di tutti coloro che sono sicuri di Dio.</p>
<p id="p3_11"><sup><small>159:3.11</small></sup>  Insegnate a tutti i credenti di evitare di appoggiarsi sui sostegni insicuri della falsa compassione. Voi non potete sviluppare un carattere forte dall’indulgenza all’autocompassione; sforzatevi onestamente di evitare l’influenza ingannatrice della semplice comunione nella miseria. Estendete la simpatia ai valorosi e ai coraggiosi, senza accordare troppa pietà a quelle anime codarde che affrontano solo con indifferenza le prove della vita. Non offrite consolazione a coloro che rinunciano davanti agli ostacoli senza lottare. Non simpatizzate con i vostri simili soltanto per ricevere in cambio la loro simpatia.</p>
<p id="p3_12"><sup><small>159:3.12</small></sup>  Una volta che i miei figli divengono autocoscienti della certezza della presenza divina, una tale fede espanderà la loro mente, nobiliterà l’anima, fortificherà la personalità, accrescerà la felicità, aumenterà la percezione spirituale ed eleverà il potere di amare e di essere amati.</p>
<p id="p3_13"><sup><small>159:3.13</small></sup>  Insegnate a tutti i credenti che coloro che entrano nel regno non sono con ciò resi immuni dagli accidenti del tempo né dalle catastrofi ordinarie della natura. La credenza al vangelo non impedirà di avere dei problemi, ma assicurerà che <i>non avrete paura</i> quando le difficoltà vi assaliranno. Se osate credere in me e continuate a seguirmi con tutto il cuore, sarete certissimi che così facendo entrerete nel sentiero sicuro che porta alle difficoltà. Io non vi prometto di liberarvi dalle acque dell’avversità, ma prometto di attraversarle tutte con voi.</p>
<p id="p3_14"><sup><small>159:3.14</small></sup>  E Gesù insegnò molte altre cose a questo gruppo di credenti prima che si preparassero ad andare a dormire. E coloro che ascoltarono queste parole le custodirono nel loro cuore e le ripeterono spesso per l’edificazione degli apostoli e dei discepoli che non erano presenti quando furono pronunciate.</p>
<h2 id="p4" class="toc-header"> <a href="#p4" class="toc-anchor">¶</a> 4. IL COLLOQUIO CON NATANAELE </h2>
<p id="p4_1"><sup><small>159:4.1</small></sup>  Poi Gesù andò ad Abila, dove lavoravano Natanaele ed i suoi associati. Natanaele era molto turbato da certe dichiarazioni di Gesù che sembravano ledere l’autorità delle Scritture ebraiche riconosciute. Di conseguenza quella sera, dopo il consueto periodo di domande e risposte, Natanaele condusse Gesù lontano dagli altri e chiese: “Maestro, hai abbastanza fiducia in me da farmi conoscere la verità sulle Scritture? Io osservo che tu c’insegni soltanto una parte degli scritti sacri — la migliore secondo me — e ne deduco che tu respingi gli insegnamenti dei rabbini riguardanti il fatto che le parole della legge sono le parole stesse di Dio, essendo state con Dio nel cielo ancora prima dei tempi di Abramo e di Mosè. Qual è la verità sulle Scritture?” Quando Gesù ebbe ascoltato la domanda del suo disorientato apostolo, rispose:</p>
<p id="p4_2"><sup><small>159:4.2</small></sup>  “Natanaele, tu hai giudicato bene; io non considero le Scritture alla stregua dei rabbini. Parlerò con te di questa materia a condizione che tu non riferisca queste cose ai tuoi fratelli, che non sono tutti preparati a ricevere questo insegnamento. Le parole della legge di Mosè e gli insegnamenti delle Scritture non esistevano prima di Abramo. Soltanto in tempi recenti le Scritture sono state riunite nella forma in cui le abbiamo ora. Sebbene esse contengano il meglio dei pensieri e delle aspirazioni più elevate del popolo ebreo, contengono anche molte cose che sono lontane dal rappresentare il carattere e gli insegnamenti del Padre che è nei cieli; per questo io devo scegliere tra i migliori insegnamenti quelle verità che sono da raggranellare per il vangelo del regno.</p>
<p id="p4_3"><sup><small>159:4.3</small></sup>  “Questi scritti sono opera di uomini, alcuni di essi sono uomini santi, altri non così santi. Gli insegnamenti di questi libri rappresentano il punto di vista e il grado d’illuminazione dei tempi in cui hanno avuto origine. Come rivelazione della verità, gli ultimi sono più attendibili dei primi. Le Scritture sono erronee ed interamente di origine umana, ma attenzione, esse costituiscono la migliore raccolta di saggezza religiosa e di verità spirituale che si possa trovare oggi in tutto il mondo.</p>
<p id="p4_4"><sup><small>159:4.4</small></sup>  “Molti di questi libri non sono stati scritti dalle persone di cui portano il nome, ma ciò non infirma in alcun modo il valore delle verità che contengono. Se la storia di Giona non fosse un fatto, ed anche se Giona non fosse mai vissuto, le profonde verità di questo racconto, l’amore di Dio per Ninive e per i cosiddetti pagani, non sarebbero meno preziosi agli occhi di tutti coloro che amano i loro simili. Le Scritture sono sacre perché presentano i pensieri e gli atti di uomini che cercavano Dio e che hanno lasciato in questi scritti la registrazione dei loro concetti più elevati della rettitudine, della verità e della santità. Le Scritture contengono molte, moltissime cose vere, ma alla luce del vostro attuale insegnamento voi sapete che questi scritti contengono anche molte cose che presentano in modo falsato il Padre che è nei cieli, il Dio amorevole che io sono venuto a rivelare a tutti i mondi.</p>
<p id="p4_5"><sup><small>159:4.5</small></sup>  “Natanaele, non permettere a te stesso per un solo istante di credere al racconto delle Scritture che dice che il Dio d’amore ordinò ai tuoi antenati di andare in battaglia per massacrare tutti i loro nemici — uomini, donne e bambini<sup id="cite21"><a href="#fn21">[21]</a></sup>. Questi racconti sono parole di uomini, di uomini non proprio santi, e non sono la parola di Dio. Le Scritture hanno sempre riflettuto, e rifletteranno sempre, lo status intellettuale, morale e spirituale di coloro che le hanno create. Non hai notato che i concetti di Yahweh crescono in bellezza ed in gloria via via che le scritture dei profeti procedono da Samuele ad Isaia? E ti dovresti ricordare che le Scritture sono destinate all’istruzione religiosa e alla guida spirituale. Esse non sono opera di storici o di filosofi.</p>
<p id="p4_6"><sup><small>159:4.6</small></sup>  “La cosa più deplorevole non è soltanto questa idea errata della perfezione assoluta del contenuto delle Scritture e dell’infallibilità dei loro insegnamenti, ma piuttosto la confusione dovuta all’errata interpretazione di questi scritti sacri da parte degli Scribi e dei Farisei di Gerusalemme schiavi della tradizione<sup id="cite22"><a href="#fn22">[22]</a></sup>. Ed ora essi utilizzeranno sia la dottrina dell’ispirazione delle Scritture che le loro false interpretazioni delle stesse nel loro sforzo risoluto di opporsi a questi nuovi insegnamenti del vangelo del regno. Natanaele, non dimenticare mai che il Padre non limita la rivelazione della verità ad una sola generazione o ad un solo popolo. Molti sinceri cercatori della verità sono stati, e continueranno ad essere, confusi e scoraggiati da queste dottrine della perfezione delle Scritture.</p>
<p id="p4_7"><sup><small>159:4.7</small></sup>  “L’autorità della verità è lo spirito stesso che impregna le sue manifestazioni viventi, e non le parole morte degli uomini meno illuminati e ritenuti ispirati di un’altra generazione. Ed anche se questi uomini santi di un tempo hanno vissuto delle vite ispirate e ripiene di spirito, ciò non significa che le loro parole siano altrettanto spiritualmente ispirate. Oggi noi non facciamo alcuna trascrizione degli insegnamenti di questo vangelo del regno per timore che, dopo la mia partenza, non vi dividiate rapidamente in vari gruppi che si contendono la verità a causa della diversità della vostra interpretazione dei miei insegnamenti. Per questa generazione è meglio che noi <i>viviamo</i> queste verità evitando di metterle per iscritto.</p>
<p id="p4_8"><sup><small>159:4.8</small></sup>  “Prendi bene nota delle mie parole, Natanaele; niente di ciò che la natura umana ha toccato può essere considerato infallibile. Attraverso la mente dell’uomo la verità divina può brillare veramente, ma sempre con una purezza relativa e una divinità parziale. La creatura può anelare all’infallibilità, ma solo i Creatori la posseggono.</p>
<p id="p4_9"><sup><small>159:4.9</small></sup>  “Ma il più grande errore dell’insegnamento sulle Scritture è la dottrina che le presenta come dei libri sigillati di mistero e di saggezza che soltanto le menti sapienti della nazione osano interpretare. Le rivelazioni della verità divina non sono sigillate che per l’ignoranza umana, la bigotteria e la gretta intolleranza. La luce delle Scritture è solo indebolita dal pregiudizio ed oscurata dalla superstizione. Una falsa paura della sacralità ha impedito alla religione di essere salvaguardata dal senso comune. La paura dell’autorità degli scritti sacri del passato impedisce efficacemente alle anime oneste di oggi di accettare la nuova luce del vangelo, la luce che questi stessi uomini che conoscevano Dio di una generazione precedente desideravano così intensamente vedere.</p>
<p id="p4_10"><sup><small>159:4.10</small></sup>  “Ma l’aspetto peggiore di tutto ciò è il fatto che taluni insegnanti della santità di questo tradizionalismo conoscono questa stessa verità. Essi comprendono più o meno pienamente questi limiti delle Scritture, ma sono dei codardi morali, intellettualmente disonesti. Essi conoscono la verità riguardo agli scritti sacri, ma preferiscono nascondere al popolo tali fatti inquietanti. E così pervertono e distorcono le Scritture, facendone una guida per i dettagli servili della vita quotidiana ed un’autorità nelle cose non spirituali, invece di fare appello agli scritti sacri in quanto deposito della saggezza morale, dell’ispirazione religiosa e dell’insegnamento spirituale degli uomini che conoscevano Dio delle generazioni precedenti.”</p>
<p id="p4_11"><sup><small>159:4.11</small></sup>  Natanaele fu illuminato, e sconvolto, dalle dichiarazioni del Maestro. Egli meditò a lungo questo colloquio nel profondo della sua anima, ma non raccontò a nessuno di questo incontro fino a dopo l’ascensione di Gesù; ed anche allora egli ebbe timore di rivelare il racconto completo dell’istruzione del Maestro.</p>
<h2 id="p5" class="toc-header"> <a href="#p5" class="toc-anchor">¶</a> 5. LA NATURA POSITIVA DELLA RELIGIONE DI GESÙ </h2>
<p id="p5_1"><sup><small>159:5.1</small></sup>  A Filadelfia, dove stava lavorando Giacomo, Gesù istruì i discepoli sulla natura positiva del vangelo del regno. Quando nel corso delle sue osservazioni egli indicò che alcune parti delle Scritture contenevano più verità di altre e raccomandò ai suoi ascoltatori di nutrire la loro anima con il meglio del cibo spirituale, Giacomo interruppe il Maestro chiedendo: “Maestro, avresti la bontà di suggerirci come possiamo scegliere i passaggi migliori dalle Scritture per la nostra edificazione personale?” E Gesù rispose: “Sì, Giacomo, quando leggi le Scritture cerca quegli insegnamenti eternamente veri e divinamente belli, quali:</p>
<p id="p5_2"><sup><small>159:5.2</small></sup>  “Crea in me un cuore puro, o Signore.<sup id="cite23"><a href="#fn23">[23]</a></sup></p>
<p id="p5_3"><sup><small>159:5.3</small></sup>  “Il Signore è il mio pastore; non mancherò di nulla.<sup id="cite24"><a href="#fn24">[24]</a></sup></p>
<p id="p5_4"><sup><small>159:5.4</small></sup>  “Dovresti amare il prossimo tuo come te stesso.<sup id="cite25"><a href="#fn25">[25]</a></sup></p>
<p id="p5_5"><sup><small>159:5.5</small></sup>  “Perché io, il Signore Dio tuo, terrò la tua mano destra dicendo: non aver paura; io ti aiuterò.<sup id="cite26"><a href="#fn26">[26]</a></sup></p>
<p id="p5_6"><sup><small>159:5.6</small></sup>  “Né le nazioni impareranno più a fare la guerra.”<sup id="cite27"><a href="#fn27">[27]</a></sup></p>
<p id="p5_7"><sup><small>159:5.7</small></sup>  Ciò è indicativo della maniera in cui Gesù, giorno dopo giorno, si appropriava della crema delle Scritture ebraiche per istruire i suoi discepoli e per includerla negli insegnamenti del nuovo vangelo del regno. Altre religioni avevano sostenuto l’idea della vicinanza di Dio all’uomo, ma Gesù presentò l’attenzione di Dio per l’uomo come simile alla sollecitudine di un padre amorevole per il benessere dei suoi figli che dipendono da lui, e fece poi di questo insegnamento la pietra angolare della sua religione. E così la dottrina della paternità di Dio rese imperativa la pratica della fratellanza degli uomini. L’adorazione di Dio e il servizio degli uomini divennero la somma e la sostanza della sua religione. Gesù prese il meglio della religione ebraica e lo trasferì in una degna collocazione nei nuovi insegnamenti del vangelo del regno.</p>
<p id="p5_8"><sup><small>159:5.8</small></sup>  Gesù introdusse lo spirito d’azione positiva nelle dottrine passive della religione ebraica<sup id="cite28"><a href="#fn28">[28]</a></sup>. In luogo di una sottomissione negativa alle esigenze cerimoniali, Gesù prescrisse di fare positivamente ciò che la sua nuova religione richiedeva a coloro che l’accettavano. La religione di Gesù non consisteva semplicemente nel <i>credere,</i> ma nel <i>fare</i> realmente quelle cose che il vangelo richiedeva. Egli non insegnava che l’essenza della sua religione consisteva nel servizio sociale, ma piuttosto che il servizio sociale era uno degli effetti certi del possesso dello spirito della vera religione.</p>
<p id="p5_9"><sup><small>159:5.9</small></sup>  Gesù non esitò ad appropriarsi della metà migliore di una Scrittura ripudiando la parte meno importante. La sua grande esortazione: “Ama il prossimo tuo come te stesso”, la prese dalla Scrittura che dice: “Non ti vendicherai contro i figli del tuo popolo, ma amerai il prossimo tuo come te stesso<sup id="cite29"><a href="#fn29">[29]</a></sup><sup id="cite30"><a href="#fn30">[30]</a></sup>.” Gesù si appropriò della parte positiva di questa Scrittura e rifiutò la parte negativa. Egli si oppose anche alla non resistenza negativa o puramente passiva. Egli disse: “Quando un nemico ti colpisce su una guancia, non restare zitto e passivo, ma con atteggiamento positivo porgigli l’altra; cioè, fai attivamente del tuo meglio per portare tuo fratello che è nell’errore dai cattivi sentieri nelle vie migliori del retto vivere<sup id="cite31"><a href="#fn31">[31]</a></sup>.” Gesù chiese ai suoi discepoli di reagire positivamente e dinamicamente ad ogni situazione della vita. Il fatto di porgere l’altra guancia, o qualunque atto che può simboleggiarlo, richiede iniziativa, necessita di un’espressione vigorosa, attiva e coraggiosa della personalità del credente.</p>
<p id="p5_10"><sup><small>159:5.10</small></sup>  Gesù non sosteneva la pratica di una sottomissione negativa agli oltraggi di coloro che potevano cercare intenzionalmente di approfittare dei praticanti la non resistenza al male, ma piuttosto che i suoi discepoli fossero saggi e vigilanti nella reazione rapida e positiva del bene verso il male al fine di poter effettivamente trionfare sul male con il bene<sup id="cite32"><a href="#fn32">[32]</a></sup>. Non dimenticate che il vero bene è invariabilmente più potente del male più cattivo. Il Maestro insegnò un modello positivo di rettitudine: “Chiunque desidera essere mio discepolo non si curi di se stesso ed assuma la piena misura delle sue responsabilità quotidiane per seguirmi<sup id="cite33"><a href="#fn33">[33]</a></sup>.” E ne diede l’esempio egli stesso “andando in giro facendo del bene”<sup id="cite34"><a href="#fn34">[34]</a></sup>. Questo aspetto del vangelo fu bene illustrato da molte parabole che egli raccontò più tardi ai suoi discepoli. Egli non esortò mai i suoi discepoli a sopportare pazientemente i loro obblighi, ma piuttosto a vivere con energia ed entusiasmo la piena misura delle loro responsabilità umane e dei loro privilegi divini nel regno di Dio.</p>
<p id="p5_11"><sup><small>159:5.11</small></sup>  Quando Gesù insegnò ai suoi apostoli che offrissero anche la tunica se avessero ingiustamente tolto loro il mantello, non si riferiva tanto ad una letterale seconda veste, quanto all’idea di fare qualcosa di <i>positivo</i> per salvare il malfattore, invece del vecchio consiglio di rivalersi — “occhio per occhio” e così via<sup id="cite35"><a href="#fn35">[35]</a></sup><sup id="cite36"><a href="#fn36">[36]</a></sup>. Gesù aborriva l’idea sia della rappresaglia che di divenire soltanto un sofferente passivo o una vittima dell’ingiustizia. In questa occasione egli insegnò loro le tre maniere di lottare contro il male e di resistergli:</p>
<p id="p5_12"><sup><small>159:5.12</small></sup>  1. Rendere il male per il male — il metodo positivo ma ingiusto.</p>
<p id="p5_13"><sup><small>159:5.13</small></sup>  2. Sopportare il male senza lamentarsi né resistere — il metodo puramente negativo.</p>
<p id="p5_14"><sup><small>159:5.14</small></sup>  3. Rendere il bene per il male, affermare la propria volontà in modo da dominare la situazione, da trionfare sul male con il bene — il metodo positivo e giusto.</p>
<p id="p5_15"><sup><small>159:5.15</small></sup>  Uno degli apostoli chiese una volta: “Maestro, che cosa dovrei fare se uno straniero mi obbligasse a portare il suo bagaglio per un miglio?” Gesù rispose: “Non sederti e non desiderare di riposarti mentre rimproveri sottovoce lo straniero. La rettitudine non scaturisce da questi atteggiamenti passivi. Se non riesci a pensare a nulla di più efficacemente positivo da fare, puoi almeno portare il bagaglio per un secondo miglio. Ciò metterà certamente in difficoltà lo straniero ingiusto ed empio.”<sup id="cite37"><a href="#fn37">[37]</a></sup></p>
<p id="p5_16"><sup><small>159:5.16</small></sup>  Gli Ebrei avevano sentito parlare di un Dio che avrebbe perdonato i peccatori che si pentono e cercato di dimenticare i loro misfatti, ma mai prima della venuta di Gesù gli uomini avevano sentito parlare di un Dio che andava alla ricerca delle pecore smarrite, che prendeva l’iniziativa di cercare i peccatori e che gioiva quando li trovava disposti a ritornare alla casa del Padre<sup id="cite38"><a href="#fn38">[38]</a></sup><sup id="cite39"><a href="#fn39">[39]</a></sup><sup id="cite40"><a href="#fn40">[40]</a></sup>. Questa nota positiva della religione di Gesù si estendeva anche alle sue preghiere. Egli trasformò la regola d’oro negativa in un’esortazione positiva di equità umana<sup id="cite41"><a href="#fn41">[41]</a></sup><sup id="cite42"><a href="#fn42">[42]</a></sup>.</p>
<p id="p5_17"><sup><small>159:5.17</small></sup>  In tutto il suo insegnamento Gesù eliminò immancabilmente i dettagli che distraevano. Rifuggì dal linguaggio fiorito ed evitò le immagini puramente poetiche del gioco di parole. Egli poneva generalmente grandi significati in piccole espressioni. A titolo esemplificativo, Gesù capovolse i significati correnti di molti termini quali sale, lievito, pesca e bambini. Egli impiegò molto efficacemente l’antitesi, paragonando il minuscolo all’infinito e così via. Le sue raffigurazioni erano sorprendenti, come “il cieco che conduce il cieco”<sup id="cite43"><a href="#fn43">[43]</a></sup>. Ma la forza più grande che si trova nel suo insegnamento illustrativo era la sua naturalezza. Gesù portò la filosofia della religione dal cielo sulla terra. Delineò i bisogni elementari dell’anima da una nuova prospettiva e con una nuova donazione di affetto.</p>
<h2 id="p6" class="toc-header"> <a href="#p6" class="toc-anchor">¶</a> 6. IL RITORNO A MAGADAN </h2>
<p id="p6_1"><sup><small>159:6.1</small></sup>  La missione di quattro settimane nella Decapoli ebbe un successo moderato. Centinaia di anime furono accolte nel regno, e gli apostoli e gli evangelisti acquisirono un’esperienza preziosa portando avanti la loro opera senza l’ispirazione della presenza personale immediata di Gesù.</p>
<p id="p6_2"><sup><small>159:6.2</small></sup>  Venerdì 16 settembre l’intero corpo di operatori si riunì al Parco di Magadan come precedentemente convenuto. Nel giorno di sabato ci fu un consiglio di più di cento credenti in cui furono studiati a fondo i piani futuri per estendere l’opera del regno. I messaggeri di Davide erano presenti e fecero dei rapporti sulla situazione dei credenti in Giudea, in Samaria, in Galilea e nei distretti limitrofi.</p>
<p id="p6_3"><sup><small>159:6.3</small></sup>  In quest’epoca pochi discepoli di Gesù apprezzavano pienamente il grande valore dei servizi del corpo dei messaggeri. I messaggeri non solo mantenevano i credenti di tutta la Palestina in contatto l’uno con l’altro e con Gesù e gli apostoli, ma durante questi giorni difficili servivano anche da raccoglitori di fondi, non solo per il sostentamento di Gesù e dei suoi associati, ma anche per il supporto delle famiglie dei dodici apostoli e dei dodici evangelisti.</p>
<p id="p6_4"><sup><small>159:6.4</small></sup>  In questo periodo Abner spostò la sua base d’operazioni da Hebron a Betlemme, e quest’ultimo luogo era anche il quartier generale in Giudea per i messaggeri di Davide. Davide manteneva un servizio di collegamento notturno di messaggeri tra Gerusalemme e Betsaida. Questi corrieri partivano da Gerusalemme ogni sera, dandosi il cambio a Sicar e a Scitopoli, e arrivavano a Betsaida il mattino successivo all’ora di colazione.</p>
<p id="p6_5"><sup><small>159:6.5</small></sup>  Gesù e i suoi associati si prepararono ora a prendersi una settimana di riposo prima di affrontare l’ultima fase della loro opera a favore del regno. Questo fu il loro ultimo periodo di riposo, poiché la missione in Perea divenne una campagna di predicazione e d’insegnamento che si estese fino al momento del loro arrivo a Gerusalemme e dell’attuazione degli episodi finali della carriera terrena di Gesù.</p>
<br/>
<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/The_Urantia_Book/158">Fascicolo 158. Il monte della trasfigurazione</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/The_Urantia_Book/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/The_Urantia_Book/160">Fascicolo 160. Rodano di Alessandria</a></td>
      </tr>
    </tbody>
  </table>
</figure>
<h2>Riferimenti</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Parabola della pecora smarrita</i>: <a href="/it/Bible/Matthew/18#v12">Mt 18:12-14</a>; <a href="/it/Bible/Luke/15#v3">Lc 15:3-7</a>. </li>
  <li id="fn2"><a href="#cite2">↑</a> <i>Processo di riconciliazione</i>: <a href="/it/Bible/Matthew/18#v15">Mt 18:15-17</a>. </li>
  <li id="fn3"><a href="#cite3">↑</a> <i>Gli uomini hanno autorità secolare</i>: <a href="/it/Bible/Matthew/18#v18">Mt 18:18</a>. </li>
  <li id="fn4"><a href="#cite4">↑</a> <i>Accordo sulle richieste</i>: <a href="/it/Bible/Matthew/18#v19">Mt 18:19-20</a>. </li>
  <li id="fn5"><a href="#cite5">↑</a> <i>Perdonare settanta volte sette</i>: <a href="/it/Bible/Matthew/18#v21">Mt 18:21-22</a>; <a href="/it/Bible/Luke/17#v3">Lc 17:3-4</a>. </li>
  <li id="fn6"><a href="#cite6">↑</a> <i>Parabola del debitore</i>: <a href="/it/Bible/Matthew/18#v23">Mt 18:23-27</a>. </li>
  <li id="fn7"><a href="#cite7">↑</a> <i>Parabola del debitore (continuazione)</i>: <a href="/it/Bible/Matthew/18#v28">Mt 18:28-34</a>. </li>
  <li id="fn8"><a href="#cite8">↑</a> <i>La misericordia di Dio verso i misericordiosi</i>: <a href="/it/Bible/Matthew/5#v7">Mt 5:7</a>; <a href="/it/Bible/Matthew/6#v14">Mt 6:14-15</a>; <a href="/it/Bible/Matthew/18#v35">Mt 18:35</a>; <a href="/it/Bible/Luke/6#v36">Lc 6:36</a>. </li>
  <li id="fn9"><a href="#cite9">↑</a> <i>Gratuitamente ricevuto bene, gratuitamente dare</i>: <a href="/it/Bible/Matthew/10#v8b">Mt 10:8b</a>. </li>
  <li id="fn10"><a href="#cite10">↑</a> <i>Settanta volte sette</i>: <a href="/it/Bible/Genesis/4#v24">Gn 4:24</a>. </li>
  <li id="fn11"><a href="#cite11">↑</a> <i>Lo strano predicatore</i>: <a href="/it/Bible/Mark/9#v38">Mc 9:38-41</a>; <a href="/it/Bible/Luke/9#v49">Lc 9:49-50</a>. </li>
  <li id="fn12"><a href="#cite12">↑</a> <i>Chi non è contro di noi è per noi</i>: <a href="/it/Bible/Mark/9#v40">Mc 9:40</a>; <a href="/it/Bible/Luke/9#v50">Lc 9:50</a>. </li>
  <li id="fn13"><a href="#cite13">↑</a> <i>Coppa d'acqua fredda all'anima assetata</i>: <a href="/it/Bible/Matthew/10#v42">Mt 10:42</a>; <a href="/it/Bible/Mark/9#v41">Mc 9:41</a>. </li>
  <li id="fn14"><a href="#cite14">↑</a> <i>Chi non è con me, è contro di me</i>: <a href="/it/Bible/Matthew/12#v30a">Mt 12:30a</a>; <a href="/it/Bible/Luke/11#v23a">Lc 11:23a</a>. </li>
  <li id="fn15"><a href="#cite15">↑</a> <i>Fonte del vangelo del predicatore</i>: <a href="/it/Bible/Matthew/8#v28">Mt 8:28-32</a>; <a href="/it/Bible/Mark/5#v1">Mc 5:1-13</a>; <a href="/it/Bible/Luke/8#v26">Lc 8:26-33</a>. </li>
  <li id="fn16"><a href="#cite16">↑</a> <i>Gesù bussa e gli uomini aprono</i>: <a href="/it/Bible/Revelation/3#v20">Ap 3:20</a>. </li>
  <li id="fn17"><a href="#cite17">↑</a> <i>Il mio giogo è facile, il mio fardello leggero</i>: <a href="/it/Bible/Matthew/11#v30">Mt 11:30</a>. </li>
  <li id="fn18"><a href="#cite18">↑</a> <i>Combatti il buon combattimento della fede</i>: <a href="/it/Bible/1_Timothy/6#v12">1 Tm 6:12</a>; <a href="/it/Bible/2_Timothy/4#v7">2 Tm 4:7</a>. </li>
  <li id="fn19"><a href="#cite19">↑</a> <i>Combatti contro l'incredulità</i>: <a href="/it/Bible/Mark/9#v24">Mc 9:24</a>. </li>
  <li id="fn20"><a href="#cite20">↑</a> <i>Gesù non è un uomo di dolore</i>: <a href="/it/Bible/Isaiah/53#v3">Is 53:3</a>. </li>
  <li id="fn21"><a href="#cite21">↑</a> <i>Dio non ha detto «uccidi tutti i nemici»</i>: <a href="/it/Bible/Deuteronomy/13#v15">Dt 13:15-17</a>; <a href="/it/Bible/Deuteronomy/20#v16">Dt 20:16-18</a>; <a href="/it/Bible/Joshua/6#v17">Gs 6:17-21</a>; <a href="/it/Bible/1_Samuel/15#v3">1 Sam 15:3</a>. </li>
  <li id="fn22"><a href="#cite22">↑</a> <i>La Scrittura non è infallibile</i>: <a href="/it/Bible/Proverbs/30#v5">Pr 30:5-6</a>; <a href="/it/Bible/Deuteronomy/4#v2">Dt 4:2</a>; <a href="/it/Bible/Deuteronomy/12#v32">Dt 12:32</a>; <a href="/it/Bible/Galatians/1#v6">Gal 1:6-9</a>; <a href="/it/Bible/2_Timothy/3#v16">2 Tm 3:16</a>; <a href="/it/Bible/Revelation/22#v18">Ap 22:18-19</a>. </li>
  <li id="fn23"><a href="#cite23">↑</a> <i>Crea in me un cuore puro</i>: <a href="/it/Bible/Psalms/51#v10">Sal 51:10</a>. </li>
  <li id="fn24"><a href="#cite24">↑</a> <i>Il Signore è il mio pastore</i>: <a href="/it/Bible/Psalms/23#v1">Sal 23:1</a>. </li>
  <li id="fn25"><a href="#cite25">↑</a> <i>Ama il prossimo come te stesso</i>: <a href="/it/Bible/Leviticus/19#v18">Lv 19:18,34</a>; <a href="/it/Bible/Matthew/5#v43">Mt 5:43-44</a>; <a href="/it/Bible/Matthew/19#v19b">Mt 19:19b</a>; <a href="/it/Bible/Matthew/22#v39">Mt 22:39</a>; <a href="/it/Bible/Mark/12#v31">Mc 12:31,33</a>; <a href="/it/Bible/Luke/10#v27">Lc 10:27</a>; <a href="/it/Bible/Romans/13#v9b">Ro 13:9b</a>; <a href="/it/Bible/Galatians/5#v14">Gal 5:14</a>; <a href="/it/Bible/James/2#v8">Gc 2:8</a>. </li>
  <li id="fn26"><a href="#cite26">↑</a> <i>Non temere, io ti aiuterò</i>: <a href="/it/Bible/Isaiah/41#v13">Is 41:13</a>. </li>
  <li id="fn27"><a href="#cite27">↑</a> <i>Le nazioni non imparano più la guerra</i>: <a href="/it/Bible/Isaiah/2#v4">Is 2:4</a>; <a href="/it/Bible/Micah/4#v3">Mi 4:3</a>. </li>
  <li id="fn28"><a href="#cite28">↑</a> <i>Gesù ha insegnato l'azione positiva</i>: <a href="/it/Bible/Matthew/7#v20">Mt 7:20-21</a>; <a href="/it/Bible/Matthew/12#v50">Mt 12:50</a>; <a href="/it/Bible/Mark/3#v35">Mc 3:35</a>; <a href="/it/Bible/Luke/8#v21">Lc 8:21</a>; <a href="/it/Bible/Luke/11#v28">Lc 11:28</a>; <a href="/it/Bible/John/7#v17">Gv 7:17</a>; <a href="/it/Bible/John/15#v14">Gv 15:14</a>; <a href="/it/Bible/Acts_of_the_Apostles/26#v20">At 26:20</a>; <a href="/it/Bible/James/1#v22">Gc 1:22-25</a>; <a href="/it/Bible/James/2#v17">Gc 2:17-18</a>; <a href="/it/Bible/1_John/3#v18">1 Gv 3:18</a>. </li>
  <li id="fn29"><a href="#cite29">↑</a> <i>Ama il prossimo come te stesso</i>: <a href="/it/Bible/Leviticus/19#v18">Lv 19:18,34</a>; <a href="/it/Bible/Matthew/5#v43">Mt 5:43-44</a>; <a href="/it/Bible/Matthew/19#v19b">Mt 19:19b</a>; <a href="/it/Bible/Matthew/22#v39">Mt 22:39</a>; <a href="/it/Bible/Mark/12#v31">Mc 12:31,33</a>; <a href="/it/Bible/Luke/10#v27">Lc 10:27</a>; <a href="/it/Bible/Romans/13#v9b">Ro 13:9b</a>; <a href="/it/Bible/Galatians/5#v14">Gal 5:14</a>; <a href="/it/Bible/James/2#v8">Gc 2:8</a>. </li>
  <li id="fn30"><a href="#cite30">↑</a> <i>Non vendicarti</i>: <a href="/it/Bible/Leviticus/19#v18">Lv 19:18</a>. </li>
  <li id="fn31"><a href="#cite31">↑</a> <i>Porgi l'altra guancia</i>: <a href="/it/Bible/Matthew/5#v39">Mt 5:39</a>; <a href="/it/Bible/Luke/6#v29a">Lc 6:29a</a>. </li>
  <li id="fn32"><a href="#cite32">↑</a> <i>Vincere il male con il bene</i>: <a href="/it/Bible/Romans/12#v21">Ro 12:21</a>. </li>
  <li id="fn33"><a href="#cite33">↑</a> <i>Prendete le responsabilità e seguitemi</i>: <a href="/it/Bible/Matthew/10#v38">Mt 10:38</a>; <a href="/it/Bible/Matthew/16#v24">Mt 16:24</a>; <a href="/it/Bible/Mark/8#v34">Mc 8:34</a>; <a href="/it/Bible/Mark/10#v21">Mc 10:21</a>; <a href="/it/Bible/Luke/9#v23">Lc 9:23-26</a>; <a href="/it/Bible/Luke/14#v27">Lc 14:27</a>. </li>
  <li id="fn34"><a href="#cite34">↑</a> <i>Gesù andava facendo del bene</i>: <a href="/it/Bible/Acts_of_the_Apostles/10#v38">At 10:38</a>. </li>
  <li id="fn35"><a href="#cite35">↑</a> <i>Dare l'altra veste</i>: <a href="/it/Bible/Matthew/5#v40">Mt 5:40</a>; <a href="/it/Bible/Luke/6#v29">Lc 6:29</a>. </li>
  <li id="fn36"><a href="#cite36">↑</a> <i>Occhio per occhio</i>: <a href="/it/Bible/Exodus/21#v24">Es 21:24</a>; <a href="/it/Bible/Leviticus/24#v20">Lv 24:20</a>; <a href="/it/Bible/Deuteronomy/19#v21">Dt 19:21</a>. </li>
  <li id="fn37"><a href="#cite37">↑</a> <i>Fai il secondo miglio</i>: <a href="/it/Bible/Matthew/5#v41">Mt 5:41</a>. </li>
  <li id="fn38"><a href="#cite38">↑</a> <i>Pentiti per il perdono (Vecchio Testamento)</i>: <a href="/it/Bible/1_Kings/8#v46">1 Re 8:46-48</a>; <a href="/it/Bible/2_Chronicles/6#v38">2 Cr 6:38-39</a>; <a href="/it/Bible/Nehemiah/1#v9">Neh 1:9</a>; <a href="/it/Bible/Jeremiah/35#v15">Ger 35:15</a>; <a href="/it/Bible/Jeremiah/36#v3">Ger 36:3</a>; <a href="/it/Bible/Deuteronomy/30#v2">Dt 30:2-3</a>; <a href="/it/Bible/1_Samuel/7#v3">1 Sam 7:3</a>. </li>
  <li id="fn39"><a href="#cite39">↑</a> <i>Dio cerca i peccatori</i>: <a href="/it/Bible/Matthew/18#v11">Mt 18:11-14</a>; <a href="/it/Bible/Luke/15#v3">Lc 15:3-10</a>; <a href="/it/Bible/Luke/19#v10">Lc 19:10</a>. </li>
  <li id="fn40"><a href="#cite40">↑</a> <i>Si rallegra al loro ritorno</i>: <a href="/it/Bible/Luke/15#v11">Lc 15:11-32</a>. </li>
  <li id="fn41"><a href="#cite41">↑</a> <i>Regola d'oro negativa</i>: <a href="/it/Bible/Tobit/4#v15">Tb 4:15</a>. </li>
  <li id="fn42"><a href="#cite42">↑</a> <i>Ammonizione positiva regola d'oro</i>: <a href="/it/Bible/Matthew/5#v38">Mt 5:38-48</a>; <a href="/it/Bible/Matthew/7#v12">Mt 7:12</a>; <a href="/it/Bible/Luke/6#v27">Lc 6:27-38</a>. </li>
  <li id="fn43"><a href="#cite43">↑</a> <i>Il cieco che guida il cieco</i>: <a href="/it/Bible/Matthew/15#v14">Mt 15:14</a>; <a href="/it/Bible/Luke/6#v39">Lc 6:39</a>. </li>
</ol>
</div>
