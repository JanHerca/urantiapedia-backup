<!--
title: FASCICOLO 179. L’ULTIMA CENA
description: 
published: true
date: 2022-8-9T11:58:41Z
tags: 
editor: ckeditor
dateCreated: 2022-8-9T11:58:41Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/The_Urantia_Book/178">Fascicolo 178. L’ultimo giorno al campo</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/The_Urantia_Book/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/The_Urantia_Book/180">Fascicolo 180. Il discorso di addio</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>179:0.1</small></sup>  DURANTE il pomeriggio di questo giovedì, quando Filippo ricordò al Maestro che la Pasqua si avvicinava e s’informò sui suoi piani per celebrarla, pensava alla cena di Pasqua che doveva essere consumata la sera del giorno dopo, venerdì. Era costume cominciare i preparativi per la celebrazione della Pasqua non più tardi di mezzogiorno del giorno precedente. E poiché gli Ebrei contavano i giorni a partire dal tramonto, ciò significava che la cena del sabato di Pasqua doveva essere consumata il venerdì sera, poco prima di mezzanotte.</p>
<p id="p0_2"><sup><small>179:0.2</small></sup>  Gli apostoli, quindi, non riuscivano a comprendere pienamente l’annuncio del Maestro che avrebbero celebrato la Pasqua un giorno prima. Essi pensarono, almeno alcuni di loro, che egli sapesse che sarebbe stato arrestato prima del momento della cena di Pasqua di venerdì sera e che li avesse perciò riuniti per una cena speciale questo giovedì sera. Altri pensarono che questa fosse semplicemente un’occasione particolare che precedeva la celebrazione regolare della Pasqua.</p>
<p id="p0_3"><sup><small>179:0.3</small></sup>  Gli apostoli sapevano che Gesù aveva celebrato altre Pasque senza l’agnello; e sapevano che non partecipava personalmente ad alcun servizio sacrificale del sistema ebraico. Egli aveva mangiato molte volte l’agnello pasquale come invitato, ma quando era ospite non era mai servito agnello. Non sarebbe stata una grande sorpresa per gli apostoli aver visto omesso l’agnello anche la sera di Pasqua, e poiché questa cena aveva luogo un giorno prima, essi non pensarono nulla per la sua mancanza.</p>
<p id="p0_4"><sup><small>179:0.4</small></sup>  Dopo aver ricevuto i saluti di benvenuto dal padre e dalla madre di Giovanni Marco, gli apostoli salirono immediatamente nella sala al piano superiore mentre Gesù si attardava a parlare con i familiari di Marco.</p>
<p id="p0_5"><sup><small>179:0.5</small></sup>  Era stato convenuto in anticipo che il Maestro avrebbe celebrato questa festa da solo con i suoi dodici apostoli; perciò non era previsto alcun servitore per servirli.</p>
<h2 id="p1" class="toc-header"> <a href="#p1" class="toc-anchor">¶</a> 1. IL DESIDERIO DI ESSERE PREFERITO </h2>
<p id="p1_1"><sup><small>179:1.1</small></sup>  Quando gli apostoli furono condotti al piano superiore da Giovanni Marco, videro una vasta e comoda sala, completamente preparata per la cena, ed osservarono che il pane, il vino, l’acqua e le erbe erano tutti pronti ad un’estremità della tavola. Salvo che all’estremità su cui stava il pane e il vino, questa lunga tavola era circondata da tredici divani per stendersi, esattamente come sarebbe stata preparata per la celebrazione della Pasqua in una famiglia ebrea benestante.</p>
<p id="p1_2"><sup><small>179:1.2</small></sup>  Mentre i dodici entravano in questa sala, notarono vicino alla porta le brocche d’acqua, le bacinelle e gli asciugamani per il lavaggio dei loro piedi impolverati; e poiché non era stato previsto alcun servitore per svolgere questo servizio, gli apostoli cominciarono a guardarsi l’uno l’altro non appena Giovanni Marco li ebbe lasciati, e ciascuno cominciò a pensare tra sé: Chi laverà i nostri piedi? E ciascuno pensò anche che non sarebbe stato lui che avrebbe svolto questo ruolo evidente di servitore degli altri.</p>
<p id="p1_3"><sup><small>179:1.3</small></sup>  Mentre essi stavano là, riflettendo in cuor loro, diedero uno sguardo alla sistemazione dei posti a tavola, e notarono il divano più elevato dell’ospite d’onore con un divano alla destra e undici disposti attorno alla tavola, che terminavano di fronte a questo secondo seggio d’onore posto alla destra dell’ospite.</p>
<p id="p1_4"><sup><small>179:1.4</small></sup>  Essi aspettarono per qualche momento l’arrivo del Maestro, ma erano incerti se sedersi o aspettare la sua venuta e contare su di lui per l’assegnazione dei loro posti. Mentre esitavano, Giuda avanzò verso il posto d’onore alla sinistra dell’ospite, e significò che intendeva sdraiarvisi come ospite preferito. Questo atto di Giuda provocò immediatamente un’accesa disputa tra gli altri apostoli. Giuda aveva appena preso possesso del seggio d’onore che Giovanni Zebedeo rivendicò l’altro seggio preferito, quello alla destra dell’ospite. Simon Pietro si arrabbiò talmente per questa pretesa di Giuda e di Giovanni di scegliere i posti che, sotto gli sguardi degli altri apostoli irritati, camminò deciso attorno alla tavola e prese posto sul divano meno importante, alla fine dell’ordine di posti ed esattamente di fronte a quello scelto da Giovanni Zebedeo. Poiché altri avevano occupato i posti più alti, Pietro pensò di scegliere il più basso, e fece questo non solo per protestare contro l’orgoglio indecoroso dei suoi fratelli, ma con la speranza che Gesù, quando fosse venuto e l’avesse visto nel posto di minor onore, l’avrebbe chiamato ad un posto più alto, spostando così uno che aveva preteso di onorarsi da solo.<sup id="cite1"><a href="#fn1">[1]</a></sup></p>
<p id="p1_5"><sup><small>179:1.5</small></sup>  Con le posizioni più importanti e più umili così occupate, gli altri apostoli scelsero i loro posti, chi vicino a Giuda e chi vicino a Pietro, fino a che furono tutti accomodati. Essi erano seduti su questi divani attorno alla tavola a forma di U nell’ordine seguente: alla destra del Maestro, Giovanni; alla sinistra, Giuda, Simone Zelota, Matteo, Giacomo Zebedeo, Andrea, i gemelli Alfeo, Filippo, Natanaele, Tommaso e Simon Pietro.</p>
<p id="p1_6"><sup><small>179:1.6</small></sup>  Essi sono riuniti per celebrare, almeno in spirito, un’istituzione che datava da prima di Mosè e che si riferiva ai tempi in cui i loro padri erano schiavi in Egitto. Questa cena è il loro ultimo incontro con Gesù, ed anche in tale quadro solenne, per la condotta di Giuda, gli apostoli sono portati ancora una volta a cedere alla loro vecchia predilezione per gli onori, la preferenza e l’esaltazione personale.</p>
<p id="p1_7"><sup><small>179:1.7</small></sup>  Essi erano ancora impegnati in vocianti, irate recriminazioni quando il Maestro apparve sul vano della porta, dove esitò un istante, mentre un’espressione di disappunto appariva lentamente sul suo viso. Senza commenti egli andò al suo posto e non mutò la disposizione in cui essi si erano messi a sedere<sup id="cite2"><a href="#fn2">[2]</a></sup>.</p>
<p id="p1_8"><sup><small>179:1.8</small></sup>  Erano ora pronti ad iniziare la cena, salvo che i loro piedi non erano ancora lavati e che non erano affatto di buonumore. Quando arrivò il Maestro essi si stavano ancora rimproverando l’un l’altro senza tanti complimenti, per non parlare dei pensieri di alcuni di loro che avevano sufficiente controllo emotivo per astenersi dall’esprimere apertamente i loro sentimenti.</p>
<h2 id="p2" class="toc-header"> <a href="#p2" class="toc-anchor">¶</a> 2. L’INIZIO DELLA CENA </h2>
<p id="p2_1"><sup><small>179:2.1</small></sup>  Per alcuni istanti dopo che il Maestro ebbe preso posto non fu detta una parola. Gesù passò il suo sguardo su tutti loro e, mitigando la tensione con un sorriso, disse: “Ho desiderato grandemente mangiare questa Pasqua con voi. Volevo mangiare con voi ancora una volta prima di soffrire, e sapendo che è giunta la mia ora ho disposto di cenare con voi questa sera, perché, per quanto concerne domani, siamo tutti nelle mani del Padre, la cui volontà io sono venuto ad eseguire. Io non mangerò nuovamente con voi fino a che non sederete con me nel regno che mio Padre mi darà quando avrò compiuto ciò per cui mi ha mandato in questo mondo<sup id="cite3"><a href="#fn3">[3]</a></sup>.”</p>
<figure id="Figure_179_2_1" class="image urantiapedia">
<img src="/image/The_Urantia_Book/Jesus_life/paintings/The_Last_Supper_2.jpg">
<figcaption>
James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Last_Supper_(La_Cène_légale)_-_James_Tissot.jpg" target="_blank">Wikimedia</a>
</figcaption>
</figure>
<p id="p2_2"><sup><small>179:2.2</small></sup>  Dopo che il vino e l’acqua furono stati mescolati, essi portarono la coppa a Gesù, il quale, quando l’ebbe ricevuta dalle mani di Taddeo, la tenne mentre rendeva grazie. E quando ebbe finito di rendere grazie, disse: “Prendete questa coppa e dividetela tra di voi e, quando ne berrete, realizzate che io non berrò ancora con voi il frutto della vite, poiché questa è la nostra ultima cena. Quando sederemo di nuovo in questo modo, sarà nel regno futuro<sup id="cite4"><a href="#fn4">[4]</a></sup>.”</p>
<p id="p2_3"><sup><small>179:2.3</small></sup>  Gesù cominciò a parlare così ai suoi apostoli perché sapeva che la sua ora era giunta. Egli comprendeva che era arrivato il momento in cui doveva ritornare dal Padre, e che la sua opera sulla terra era quasi terminata<sup id="cite5"><a href="#fn5">[5]</a></sup>. Il Maestro sapeva che aveva rivelato sulla terra l’amore del Padre, che aveva proclamato la sua misericordia all’umanità e che aveva completato ciò per cui era venuto nel mondo, fino a ricevere tutto il potere e l’autorità nel cielo e sulla terra. Similmente egli sapeva che Giuda Iscariota aveva deciso pienamente di consegnarlo quella sera nelle mani dei suoi nemici. Egli realizzava perfettamente che questo tradimento era opera di Giuda, ma che esso faceva piacere anche a Lucifero, a Satana e a Caligastia, il principe delle tenebre<sup id="cite6"><a href="#fn6">[6]</a></sup>. Ma egli non temeva nessuno di coloro che cercavano la sua sconfitta spirituale, non più di quanto temeva coloro che cercavano di attuare la sua morte fisica. Il Maestro aveva una sola preoccupazione, ed era per la sicurezza e la salvezza dei suoi discepoli scelti. E così, con la piena conoscenza che il Padre aveva posto ogni cosa sotto la sua autorità, il Maestro si preparò ora a porre in atto la parabola dell’amore fraterno.</p>
<h2 id="p3" class="toc-header"> <a href="#p3" class="toc-anchor">¶</a> 3. IL LAVAGGIO DEI PIEDI DEGLI APOSTOLI </h2>
<p id="p3_1"><sup><small>179:3.1</small></sup>  Dopo aver bevuto la prima coppa della Pasqua, era costume ebraico che l’ospite si alzasse da tavola e si lavasse le mani. Più avanti nel corso del pasto e dopo la seconda coppa, si alzavano similmente tutti gli invitati e si lavavano le mani. Poiché gli apostoli sapevano che il loro Maestro non osservava mai questi riti di lavaggio cerimoniale delle mani, erano molto curiosi di sapere che cosa intendeva fare quando, dopo che ebbero tutti bevuto da questa prima coppa, egli si alzò da tavola e si diresse in silenzio verso la porta presso la quale erano stati posti le brocche d’acqua, le bacinelle e gli asciugamani. E la loro curiosità si mutò in stupore quando videro il Maestro togliersi la sopravveste, cingersi di un asciugamano e cominciare a versare dell’acqua in una delle bacinelle per i piedi. Immaginate la meraviglia di questi dodici uomini, che avevano appena rifiutato di lavarsi l’un l’altro i piedi, e che si erano impegnati in tali indecorose dispute suoi posti d’onore a tavola, quando lo videro avviarsi attorno all’estremità non occupata della tavola verso il posto più basso del banchetto, dove stava Simon Pietro, e, inginocchiatosi nell’atteggiamento di un servo, prepararsi a lavare i piedi di Simone. Come il Maestro s’inginocchiò, tutti i dodici si alzarono in piedi come un solo uomo; anche il traditore Giuda dimenticò per un momento la sua infamia al punto di alzarsi con i suoi compagni apostoli in questa espressione di sorpresa, di rispetto e di profondo stupore.<sup id="cite7"><a href="#fn7">[7]</a></sup></p>
<figure id="Figure_179_3_1" class="image urantiapedia">
<img src="/image/The_Urantia_Book/Jesus_life/paintings/The_Washing_of_the_Feet.jpg">
<figcaption>
<em>La lavanda dei piedi</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Washing_of_the_Feet_(Le_lavement_des_pieds)_-_James_Tissot.jpg" target="_blank">Wikimedia</a>
</figcaption>
</figure>
<p id="p3_2"><sup><small>179:3.2</small></sup>  Simon Pietro stava là, guardando il viso rivolto in su del suo Maestro. Gesù non disse nulla; non era necessario che parlasse. Il suo atteggiamento rivelava chiaramente che aveva intenzione di lavare i piedi di Simon Pietro. Nonostante le sue debolezze umane, Pietro amava il Maestro. Questo pescatore galileo fu il primo essere umano a credere con tutto il cuore nella divinità di Gesù e a fare piena e pubblica confessione di questa credenza<sup id="cite8"><a href="#fn8">[8]</a></sup>. E Pietro da allora non aveva mai più realmente dubitato della natura divina del Maestro. Poiché Pietro riveriva ed onorava in tal modo Gesù nel suo cuore, non c’era da stupirsi che la sua anima si risentisse all’idea che Gesù fosse inginocchiato là davanti a lui nell’atteggiamento di un comune servitore e si proponesse di lavare i suoi piedi come avrebbe fatto uno schiavo. Quando Pietro subito dopo si riprese a sufficienza per rivolgersi al Maestro, espresse i sentimenti affettuosi di tutti i suoi compagni apostoli.</p>
<p id="p3_3"><sup><small>179:3.3</small></sup>  Dopo i pochi istanti di questo grande imbarazzo, Pietro disse: “Maestro, hai veramente intenzione di lavarmi i piedi?” Ed allora, guardando in viso Pietro, Gesù disse: “Tu puoi non comprendere pienamente ciò che sto per fare, ma in seguito conoscerai il significato di tutte queste cose.” Allora Simon Pietro, tirando un lungo respiro, disse: “Maestro, tu non laverai mai i miei piedi!” E ciascuno degli apostoli manifestò con un cenno del capo la loro approvazione alla ferma dichiarazione di Pietro di rifiuto a consentire a Gesù di umiliarsi in questo modo davanti a loro<sup id="cite9"><a href="#fn9">[9]</a></sup>.</p>
<p id="p3_4"><sup><small>179:3.4</small></sup>  Il drammatico appello di questa scena insolita toccò inizialmente anche il cuore di Giuda Iscariota; ma quando il suo vanitoso intelletto giudicò lo spettacolo, concluse che questo gesto di umiltà era semplicemente un ulteriore episodio che provava definitivamente che Gesù non sarebbe mai stato qualificato per essere il liberatore d’Israele, e che lui non aveva commesso alcun errore nel decidere di abbandonare la causa del Maestro.</p>
<p id="p3_5"><sup><small>179:3.5</small></sup>  Mentre stavano tutti là stupefatti col fiato sospeso, Gesù disse: “Pietro, io dichiaro che, se non lavo i tuoi piedi, tu non parteciperai con me a quello che sto per compiere.” Quando Pietro udì questa dichiarazione, unita al fatto che Gesù continuava a rimanere là inginocchiato ai suoi piedi, egli prese una di quelle decisioni di cieco consenso in adesione al desiderio di colui che rispettava ed amava. Quando Simon Pietro cominciò a rendersi conto che era attribuito a questo progettato atto di servizio un significato che determinava il proprio futuro legame con l’opera del Maestro, egli non solo si rassegnò all’idea di permettere a Gesù di lavargli i piedi ma, nella sua caratteristica ed impetuosa maniera, disse: “Allora, Maestro, non lavarmi soltanto i piedi ma anche le mani e la testa<sup id="cite10"><a href="#fn10">[10]</a></sup>.”</p>
<p id="p3_6"><sup><small>179:3.6</small></sup>  Mentre il Maestro si accingeva ad iniziare il lavaggio dei piedi di Pietro, disse: “Colui che è già puro ha bisogno soltanto di avere lavati i suoi piedi. Voi che sedete con me questa sera siete puri — ma non tutti. Ma la polvere dei vostri piedi avrebbe dovuto essere lavata prima che vi sedeste a tavola con me. Inoltre, vorrei compiere questo servizio per voi come una parabola per illustrare il significato di un nuovo comandamento che presto vi darò<sup id="cite11"><a href="#fn11">[11]</a></sup>.”</p>
<p id="p3_7"><sup><small>179:3.7</small></sup>  Allo stesso modo il Maestro fece il giro della tavola, in silenzio, lavando i piedi dei suoi dodici apostoli, senza escludere Giuda. Quando ebbe finito di lavare i piedi dei dodici, Gesù indossò la sua sopravveste, ritornò al suo posto di ospite, e dopo aver guardato gli apostoli sconcertati, disse:<sup id="cite12"><a href="#fn12">[12]</a></sup></p>
<p id="p3_8"><sup><small>179:3.8</small></sup>  “Comprendete veramente ciò che vi ho fatto? Voi mi chiamate Maestro, e dite bene, perché lo sono. Se dunque il Maestro ha lavato i vostri piedi, come mai voi non eravate disposti a lavarvi i piedi l’un l’altro? Quale lezione dovreste imparare da questa parabola in cui il Maestro svolge così volentieri quel servizio che i suoi fratelli non hanno voluto fare l’uno per l’altro? In verità, in verità vi dico: un servo non è più grande del suo padrone; né colui che è mandato è più grande di colui che lo manda<sup id="cite13"><a href="#fn13">[13]</a></sup>. Voi avete visto il modo di servire nella mia vita tra di voi, e benedetti sono coloro che avranno la grazia ed il coraggio di servire così. Ma perché siete così lenti a capire che il segreto della grandezza del regno spirituale non è simile ai metodi di potere del mondo materiale?<sup id="cite14"><a href="#fn14">[14]</a></sup></p>
<p id="p3_9"><sup><small>179:3.9</small></sup>  “Quando sono entrato in questa sala stasera, non eravate contenti di rifiutare orgogliosamente di lavarvi i piedi l’un l’altro, ma dovevate anche abbassarvi a disputare tra di voi su chi avrebbe avuto i posti d’onore alla mia tavola<sup id="cite15"><a href="#fn15">[15]</a></sup>. Questi onori li cercano i Farisei e i figli di questo mondo, ma non dovrebbe essere così tra gli ambasciatori del regno celeste. Non sapete che non ci può essere alcun posto di preferenza alla mia tavola? Non comprendete che io amo ciascuno di voi quanto gli altri? Non sapete che il posto più vicino a me, secondo come gli uomini considerano tali onori, può non significare nulla riguardo alla vostra posizione nel regno dei cieli? Voi sapete che i re dei Gentili hanno la sovranità sui loro sudditi, e che coloro che esercitano questa autorità sono talvolta chiamati benefattori. Ma non sarà così nel regno dei cieli. Colui che vuole essere grande tra di voi, che divenga il più piccolo, e colui che vuole essere capo, che divenga come uno che serve<sup id="cite16"><a href="#fn16">[16]</a></sup>. Chi è più grande, colui che siede a tavola o colui che serve? Non si considera comunemente che chi siede a tavola sia il più grande? Ma voi osserverete che io sono tra di voi come uno che serve. Se voi siete intenzionati a divenire dei servitori con me nel compimento della volontà del Padre, nel regno futuro sederete con me in potenza, continuando a fare la volontà del Padre nella gloria futura<sup id="cite17"><a href="#fn17">[17]</a></sup>.”</p>
<p id="p3_10"><sup><small>179:3.10</small></sup>  Quando Gesù ebbe finito di parlare, i gemelli Alfeo portarono il pane ed il vino, con le erbe amare e la pasta di frutta secca, per la successiva portata dell’Ultima Cena.</p>
<h2 id="p4" class="toc-header"> <a href="#p4" class="toc-anchor">¶</a> 4. LE ULTIME PAROLE AL TRADITORE </h2>
<p id="p4_1"><sup><small>179:4.1</small></sup>  Per alcuni minuti gli apostoli mangiarono in silenzio, ma sotto l’influenza del buonumore del Maestro si misero presto a conversare, ed il pasto proseguì come se niente d’insolito avesse interferito nella buona disposizione e nell’armonia sociale di questa occasione straordinaria. Dopo un po’, verso la metà di questa seconda portata del pasto, Gesù, passando il suo sguardo su di loro, disse: “Vi ho detto quanto desideravo molto fare questa cena con voi, e sapendo come le forze maligne delle tenebre hanno cospirato per provocare la morte del Figlio dell’Uomo, ho deciso di mangiare questa cena con voi in questa stanza segreta un giorno in anticipo sulla Pasqua, poiché domani sera a quest’ora io non sarò con voi. Vi ho detto ripetutamente che devo tornare dal Padre. Adesso la mia ora è venuta, ma non era necessario che uno di voi mi tradisse per consegnarmi nelle mani dei miei nemici<sup id="cite18"><a href="#fn18">[18]</a></sup>.”</p>
<p id="p4_2"><sup><small>179:4.2</small></sup>  Quando i dodici udirono ciò, essendo già stati privati di molta della loro arroganza e fiducia in se stessi dalla parabola del lavaggio dei piedi e dal successivo discorso del Maestro, cominciarono a guardarsi l’un l’altro mentre in tono sorpreso chiedevano con esitazione: “Sono io?” E quando essi ebbero tutti posto la stessa domanda, Gesù disse: “Anche se è necessario che io ritorni dal Padre, non c’era bisogno che uno di voi divenisse un traditore per compiere la volontà del Padre. Questa è la maturazione del male nascosto nel cuore di uno che non è riuscito ad amare la verità con tutta la sua anima<sup id="cite19"><a href="#fn19">[19]</a></sup><sup id="cite20"><a href="#fn20">[20]</a></sup>. Quanto è ingannevole l’orgoglio intellettuale che precede la rovina spirituale! Il mio amico di lunga data, che sta ora mangiando il mio pane, sarà pronto a tradirmi, anche mentre intinge la sua mano con me nel piatto.”<sup id="cite21"><a href="#fn21">[21]</a></sup></p>
<p id="p4_3"><sup><small>179:4.3</small></sup>  Quando Gesù ebbe parlato in questo modo, tutti loro cominciarono a chiedere di nuovo: “Sono io?” E quando Giuda, seduto alla sinistra del suo Maestro, chiese di nuovo: “Sono io?” Gesù, intingendo il pane nel piatto di erbe, lo porse a Giuda dicendo: “Tu l’hai detto.” Ma gli altri non udirono Gesù parlare a Giuda<sup id="cite22"><a href="#fn22">[22]</a></sup>. Giovanni, che era sdraiato alla destra di Gesù, si sporse e chiese al Maestro: “Chi è? Noi vorremmo sapere chi è che si è mostrato infedele al suo impegno.” Gesù rispose: “Ve l’ho già detto, è colui al quale ho dato il pezzo di pane intinto.” Ma era così naturale per l’ospite dare un pezzo di pane intinto a chi sedeva alla sua sinistra che nessuno di loro vi aveva prestato attenzione, benché il Maestro avesse parlato così chiaramente. Ma Giuda fu dolorosamente cosciente del significato delle parole del Maestro associate al suo atto, e temé che i suoi compagni si rendessero ora similmente conto che il traditore era lui.</p>
<figure id="Figure_179_4_3" class="image urantiapedia">
<img src="/image/The_Urantia_Book/Jesus_life/paintings/The_Last_Supper.jpg">
<figcaption>
James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Last_Supper_Judas_Dipping_his_Hand_in_the_Dish_(La_Céne._Judas_met_la_main_dans_le_plat)_-_James_Tissot_(cropped).jpg" target="_blank">Wikimedia</a>
</figcaption>
</figure>
<p id="p4_4"><sup><small>179:4.4</small></sup>  Pietro era estremamente turbato da ciò che era stato detto, e sporgendosi sulla tavola disse a Giovanni: “Chiedigli chi è, o se te l’ha rivelato, dimmi chi è il traditore<sup id="cite23"><a href="#fn23">[23]</a></sup>.”</p>
<p id="p4_5"><sup><small>179:4.5</small></sup>  Gesù mise fine al loro mormorio dicendo: “Sono addolorato che questa cattiva azione si sia verificata ed ho sperato fino a questo momento che il potere della verità potesse trionfare sull’inganno del male, ma tali vittorie non si conquistano senza la fede di un sincero amore della verità. Io non avrei voluto dirvi queste cose a questa nostra ultima cena, ma desidero avvertirvi di questi dispiaceri e prepararvi così a ciò che ci aspetta. Vi ho parlato di ciò perché desidero che ricordiate, dopo che me ne sarò andato, che conoscevo tutti questi perfidi complotti e che vi ho preavvertiti che sarei stato tradito. E faccio tutto ciò solo perché possiate essere fortificati in vista delle tentazioni e delle prove imminenti<sup id="cite24"><a href="#fn24">[24]</a></sup>.”</p>
<p id="p4_6"><sup><small>179:4.6</small></sup>  Dopo aver parlato così, Gesù si piegò verso Giuda e disse: “Ciò che hai deciso di fare, fallo subito<sup id="cite25"><a href="#fn25">[25]</a></sup>.” E quando Giuda udì queste parole, si alzò da tavola e lasciò in fretta la sala, uscendo nella notte per fare quello che aveva deciso di compiere. Quando gli altri apostoli videro Giuda uscire in fretta dopo che Gesù gli aveva parlato, pensarono che fosse andato a prendere dell’altro cibo per la cena o a fare qualche altra commissione per il Maestro, poiché supponevano che egli portasse ancora la borsa.</p>
<figure id="Figure_179_4_6" class="image urantiapedia">
<img src="/image/The_Urantia_Book/Jesus_life/paintings/Judas_Leaves_the_Cenacle.jpg">
<figcaption>
<em>Giuda lascia il Cenacolo</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_Judas_Leaves_the_Cenacle_(Judas_quitte_le_Cénacle)_-_James_Tissot.jpg" target="_blank">Wikimedia</a>
</figcaption>
</figure>
<p id="p4_7"><sup><small>179:4.7</small></sup>  Gesù sapeva che oramai non c’era più nulla da fare per impedire a Giuda di tradire. Egli aveva cominciato con dodici apostoli — ora ne aveva undici. Egli aveva scelto sei di questi apostoli, e benché Giuda fosse tra quelli nominati dai suoi apostoli scelti per primi, il Maestro l’aveva accettato e, fino a questo stesso momento, aveva fatto tutto il possibile per santificarlo e salvarlo, proprio come aveva lavorato per la pace e la salvezza degli altri.</p>
<p id="p4_8"><sup><small>179:4.8</small></sup>  Questa cena, con i suoi episodi di affetto ed i toni mitigati, fu l’ultimo appello di Gesù al disertore Giuda, ma non servì a nulla. Una volta che l’amore è veramente morto, l’avvertimento, anche quando è dato con il massimo tatto e trasmesso nello spirito più amichevole, di regola intensifica solo l’odio ed accende la cattiva determinazione a portare a compimento i propri progetti egoisti.</p>
<h2 id="p5" class="toc-header"> <a href="#p5" class="toc-anchor">¶</a> 5. L’ISTITUZIONE DELLA CENA DEL RICORDO </h2>
<p id="p5_1"><sup><small>179:5.1</small></sup>  Quando essi portarono a Gesù la terza coppa di vino, la “coppa della benedizione”, egli si alzò dal divano e, prendendo la coppa nelle sue mani, la benedisse dicendo: “Prendete questa coppa e bevetene tutti<sup id="cite26"><a href="#fn26">[26]</a></sup>. Questa sarà la coppa del mio ricordo. Questa è la coppa della benedizione di una nuova dispensazione di grazia e di verità. Essa sarà per voi il simbolo dell’effusione e del ministero dello Spirito della Verità divino. Ed io non berrò nuovamente questa coppa con voi fino a quando non ne berrò nella nuova forma con voi nel regno eterno del Padre.”</p>
<p id="p5_2"><sup><small>179:5.2</small></sup>  Gli apostoli intuirono tutti che qualcosa di straordinario stava per accadere mentre bevevano da questa coppa di benedizione con profondo rispetto ed in perfetto silenzio. La vecchia Pasqua commemorava l’emersione dei loro padri da uno stato di schiavitù razziale alla libertà individuale. Ora il Maestro stava istituendo una nuova cena del ricordo come simbolo della nuova dispensazione in cui l’individuo asservito emerge dalla schiavitù del cerimonialismo e dell’egoismo alla gioia spirituale della fratellanza e della comunione dei figli del Dio vivente liberati dalla fede.</p>
<p id="p5_3"><sup><small>179:5.3</small></sup>  Quando essi ebbero finito di bere questa nuova coppa del ricordo, il Maestro prese il pane e, dopo aver reso grazie, lo ruppe in pezzi e, ordinando loro di passarselo, disse: “Prendete questo pane del ricordo e mangiatelo. Vi ho detto che io sono il pane della vita<sup id="cite27"><a href="#fn27">[27]</a></sup>. E questo pane della vita è la vita congiunta del Padre e del Figlio in un solo dono. La parola del Padre, qual è rivelata nel Figlio, è in verità il pane di vita<sup id="cite28"><a href="#fn28">[28]</a></sup>.” Quando essi si furono distribuiti il pane del ricordo, il simbolo della parola vivente della verità incarnata nelle sembianze della carne mortale, si sedettero tutti di nuovo.</p>
<figure id="Figure_179_5_3" class="image urantiapedia">
<img src="/image/The_Urantia_Book/Jesus_life/paintings/The_Communion_of_the_Apostles.jpg">
<figcaption>
<em>La Comunione degli Apostoli</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Communion_of_the_Apostles_(La_communion_des_apôtres)_-_James_Tissot.jpg" target="_blank">Wikimedia</a>
</figcaption>
</figure>
<p id="p5_4"><sup><small>179:5.4</small></sup>  Istituendo questa cena del ricordo, il Maestro, com’era sempre sua abitudine, fece ricorso a parabole e a simboli. Egli impiegò dei simboli perché voleva insegnare certe grandi verità spirituali in maniera tale da rendere difficile ai suoi successori attribuire delle interpretazioni precise e dei significati definiti alle sue parole. In questo modo egli cercò d’impedire alle generazioni successive di cristallizzare il suo insegnamento e di legare i suoi significati spirituali alle catene morte delle tradizioni e dei dogmi. Stabilendo l’unica cerimonia, o sacramento, associata all’intera missione della sua vita, Gesù ebbe molta cura di <i>suggerire</i> i suoi significati piuttosto che impegnarsi in <i>definizioni precise.</i> Egli non desiderava distruggere il concetto individuale di comunione divina stabilendo una forma precisa; né desiderava limitare l’immaginazione spirituale del credente comprimendola formalmente. Egli cercava piuttosto di rendere libera l’anima umana rinata sulle ali gioiose di una libertà spirituale nuova e vivente.</p>
<p id="p5_5"><sup><small>179:5.5</small></sup>  Nonostante lo sforzo del Maestro d’istituire così questo nuovo sacramento del ricordo, coloro che vennero dopo di lui nei secoli successivi badarono a che il suo espresso desiderio fosse efficacemente contrastato, riducendo il suo semplice simbolismo spirituale di quell’ultima sera nella carne a delle interpretazioni rigorose e sottoponendolo alla precisione quasi matematica di una formula fissa. Di tutti gli insegnamenti di Gesù, nessuno è divenuto più standardizzato dalla tradizione.</p>
<p id="p5_6"><sup><small>179:5.6</small></sup>  Questa cena del ricordo, quando vi partecipano coloro che credono nel Figlio e che conoscono Dio, non ha bisogno di essere associata ad alcun simbolismo di puerili errate interpretazioni umane sul significato della presenza divina, perché in tutte queste occasioni il Maestro è <i>realmente presente.</i> La cena del ricordo è l’incontro simbolico del credente con Micael. Quando voi divenite in tal modo coscienti in spirito, il Figlio è effettivamente presente, ed il suo spirito fraternizza con il frammento interiore di suo Padre.</p>
<p id="p5_7"><sup><small>179:5.7</small></sup>  Dopo che essi ebbero meditato per alcuni istanti, Gesù proseguì a dire: “Quando farete queste cose, ricordatevi della vita che ho vissuto sulla terra tra di voi e rallegratevi che io stia continuando a vivere sulla terra con voi e a servire tramite voi. Come individui, non litigate tra di voi su chi sarà il più grande. Siate tutti come fratelli. E quando il regno crescerà al punto da inglobare grandi gruppi di credenti, astenetevi similmente dal lottare per la grandezza o dal cercare degli onori tra questi gruppi<sup id="cite29"><a href="#fn29">[29]</a></sup>.”</p>
<p id="p5_8"><sup><small>179:5.8</small></sup>  E questo grandioso avvenimento ebbe luogo nella sala al piano superiore di un amico. Non vi fu alcuna forma sacra o consacrazione cerimoniale concernenti la cena o la casa. La cena del ricordo fu istituita senza approvazione ecclesiastica.</p>
<p id="p5_9"><sup><small>179:5.9</small></sup>  Dopo che Gesù ebbe istituito così la cena del ricordo, disse agli apostoli: “Tutte le volte che farete questo, fatelo in memoria di me. E quando vi ricorderete di me, riandate prima alla mia vita nella carne, ricordatevi che sono stato un tempo con voi, e poi, per mezzo della fede, discernete che cenerete tutti un giorno con me nel regno eterno del Padre. Questa è la nuova Pasqua che lascio a voi, il ricordo stesso della mia vita di conferimento, la parola di vita eterna e del mio amore per voi, l’effusione del mio Spirito della Verità su tutta la carne<sup id="cite30"><a href="#fn30">[30]</a></sup>.”</p>
<p id="p5_10"><sup><small>179:5.10</small></sup>  E poi essi terminarono questa celebrazione dell’antica ma incruenta Pasqua, in connessione con l’inaugurazione della nuova cena del ricordo, cantando tutti insieme il Salmo centodiciotto<sup id="cite31"><a href="#fn31">[31]</a></sup>.</p>
<br/>
<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/it/The_Urantia_Book/178">Fascicolo 178. L’ultimo giorno al campo</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/it/The_Urantia_Book/Index">Indice</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/it/The_Urantia_Book/180">Fascicolo 180. Il discorso di addio</a></td>
      </tr>
    </tbody>
  </table>
</figure>
<h2>Riferimenti</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Gli apostoli discutono sugli onori</i>: <a href="/it/Bible/Luke/9#v46">Lc 9:46</a>; <a href="/it/Bible/Luke/22#v24">Lc 22:24</a>. </li>
  <li id="fn2"><a href="#cite2">↑</a> <i>Gesù entra e si siede</i>: <a href="/it/Bible/Matthew/26#v20">Mt 26:20</a>; <a href="/it/Bible/Mark/14#v17">Mc 14:17</a>; <a href="/it/Bible/Luke/22#v14">Lc 22:14</a>. </li>
  <li id="fn3"><a href="#cite3">↑</a> <i>Gesù parla della fine</i>: <a href="/it/Bible/Luke/22#v15">Lc 22:15-16</a>. </li>
  <li id="fn4"><a href="#cite4">↑</a> <i>Il primo calice</i>: <a href="/it/Bible/Luke/22#v17">Lc 22:17-18</a>.  <i>Il secondo calice</i>: <a href="/it/Bible/Matthew/26#v29">Mt 26:29</a>; <a href="/it/Bible/Mark/14#v25">Mc 14:25</a>; <a href="/it/Bible/Luke/22#v20">Lc 22:20</a>. </li>
  <li id="fn5"><a href="#cite5">↑</a> <i>Gesù sapeva che il lavoro era finito</i>: <a href="/it/Bible/John/13#v1">Gv 13:1-3</a>. </li>
  <li id="fn6"><a href="#cite6">↑</a> <i>Il tradimento piacque ai malvagi</i>: <a href="/it/Bible/Ephesians/6#v12">Ef 6:12</a>. </li>
  <li id="fn7"><a href="#cite7">↑</a> <i>Gesù si prepara a lavare i piedi</i>: <a href="/it/Bible/John/13#v4">Gv 13:4-5a</a>. </li>
  <li id="fn8"><a href="#cite8">↑</a> <i>Pietro primo «credente»</i>: <a href="/it/Bible/Matthew/16#v15">Mt 16:15-16</a>; <a href="/it/Bible/Mark/8#v29">Mc 8:29</a>; <a href="/it/Bible/Luke/9#v20">Lc 9:20</a>. </li>
  <li id="fn9"><a href="#cite9">↑</a> <i>Pietro si oppone al lavaggio</i>: <a href="/it/Bible/John/13#v6">Gv 13:6-8a</a>. </li>
  <li id="fn10"><a href="#cite10">↑</a> <i>Pietro è d'accordo</i>: <a href="/it/Bible/John/13#v8b">Gv 13:8b-9</a>. </li>
  <li id="fn11"><a href="#cite11">↑</a> <i>Lavaggio dei piedi di Pietro</i>: <a href="/it/Bible/John/13#v10">Gv 13:10-11</a>. </li>
  <li id="fn12"><a href="#cite12">↑</a> <i>Lavare i piedi agli apostoli</i>: <a href="/it/Bible/John/13#v12a">Gv 13:12a</a>. </li>
  <li id="fn13"><a href="#cite13">↑</a> <i>Servitevi a vicenda</i>: <a href="/it/Bible/John/13#v12b">Gv 13:12b-17</a>. </li>
  <li id="fn14"><a href="#cite14">↑</a> <i>Discorso sul padrone e sul servo</i>: <a href="/it/Bible/Matthew/10#v24">Mt 10:24</a>; <a href="/it/Bible/Luke/22#v27a">Lc 22:27a</a>; <a href="/it/Bible/John/15#v20">Gv 15:20</a>. </li>
  <li id="fn15"><a href="#cite15">↑</a> <i>Gesù sapeva della disputa sugli onori</i>: <a href="/it/Bible/Luke/22#v24">Lc 22:24</a>. </li>
  <li id="fn16"><a href="#cite16">↑</a> <i>Importanza del servizio</i>: <a href="/it/Bible/Mark/10#v42">Mc 10:42-45</a>; <a href="/it/Bible/Luke/22#v25">Lc 22:25-27</a>. </li>
  <li id="fn17"><a href="#cite17">↑</a> <i>Ricompensa per il servizio</i>: <a href="/it/Bible/Luke/22#v28">Lc 22:28-30</a>. </li>
  <li id="fn18"><a href="#cite18">↑</a> <i>Annuncia il tradimento in sospeso</i>: <a href="/it/Bible/Matthew/26#v21">Mt 26:21</a>; <a href="/it/Bible/Mark/14#v18">Mc 14:18</a>; <a href="/it/Bible/John/13#v21">Gv 13:21</a>. </li>
  <li id="fn19"><a href="#cite19">↑</a> <i>«Sono io?»</i>: <a href="/it/Bible/Matthew/26#v22">Mt 26:22</a>; <a href="/it/Bible/Mark/14#v19">Mc 14:19</a>; <a href="/it/Bible/Luke/22#v23">Lc 22:23</a>; <a href="/it/Bible/John/13#v22">Gv 13:22</a>. </li>
  <li id="fn20"><a href="#cite20">↑</a> <i>Traditore non necessario</i>: <a href="/it/Bible/Matthew/26#v24">Mt 26:24</a>; <a href="/it/Bible/Mark/14#v21">Mc 14:21</a>; <a href="/it/Bible/Luke/22#v21">Lc 22:21-22</a>. </li>
  <li id="fn21"><a href="#cite21">↑</a> <i>Tradito da un amico</i>: <a href="/it/Bible/Matthew/26#v23">Mt 26:23</a>; <a href="/it/Bible/Mark/14#v18b">Mc 14:18b,20</a>. </li>
  <li id="fn22"><a href="#cite22">↑</a> <i>Gesù dà un «sop» a Giuda</i>: <a href="/it/Bible/Matthew/26#v25">Mt 26:25</a>; <a href="/it/Bible/John/13#v25">Gv 13:25-26</a>. </li>
  <li id="fn23"><a href="#cite23">↑</a> <i>Pietro chiede a Giovanni chi è il traditore</i>: <a href="/it/Bible/John/13#v23">Gv 13:23-24</a>. </li>
  <li id="fn24"><a href="#cite24">↑</a> <i>Gesù rivela il futuro</i>: <a href="/it/Bible/John/13#v19">Gv 13:19</a>. </li>
  <li id="fn25"><a href="#cite25">↑</a> <i>Gesù congeda Giuda</i>: <a href="/it/Bible/John/13#v 27b">Gv 13: 27b-30</a>. </li>
  <li id="fn26"><a href="#cite26">↑</a> <i>Coppa di benedizione</i>: <a href="/it/Bible/Matthew/26#v27">Mt 26:27-29</a>; <a href="/it/Bible/Mark/14#v23">Mc 14:23-25</a>; <a href="/it/Bible/Luke/22#v20">Lc 22:20</a>; <a href="/it/Bible/1_Corinthians/11#v25">1 Cor 11:25-26</a>. </li>
  <li id="fn27"><a href="#cite27">↑</a> <i>Gesù è pane di vita</i>: <a href="/it/Bible/John/6#v35">Gv 6:35,48</a>. </li>
  <li id="fn28"><a href="#cite28">↑</a> <i>Pane di vita</i>: <a href="/it/Bible/Matthew/26#v26">Mt 26:26</a>; <a href="/it/Bible/Mark/14#v22">Mc 14:22</a>; <a href="/it/Bible/Luke/22#v19">Lc 22:19</a>; <a href="/it/Bible/1_Corinthians/11#v22b">1 Cor 11:22b-24</a>. </li>
  <li id="fn29"><a href="#cite29">↑</a> <i>Ricordare la vita di Gesù</i>: <a href="/it/Bible/Luke/22#v19c">Lc 22:19c</a>; <a href="/it/Bible/1_Corinthians/11#v24c">1 Cor 11:24c,25c</a>. </li>
  <li id="fn30"><a href="#cite30">↑</a> <i>Cena del ricordo</i>: <a href="/it/Bible/Luke/22#v19c">Lc 22:19c</a>; <a href="/it/Bible/1_Corinthians/11#v24">1 Cor 11:24-26</a>. </li>
  <li id="fn31"><a href="#cite31">↑</a> <i>Terminare cantando un inno (Salmo 118)</i>: <a href="/it/Bible/Psalms/118#v1">Sal 118:1-29</a>; <a href="/it/Bible/Matthew/26#v30a">Mt 26:30a</a>; <a href="/it/Bible/Mark/14#v26a">Mc 14:26a</a>. </li>
</ol>
</div>
