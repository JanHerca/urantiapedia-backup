<!--
title: איגרת יוחנן הראשונה - פֶּרֶק 3
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/1_John/2">איגרת יוחנן הראשונה - פֶּרֶק 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/1_John/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/1_John/4">איגרת יוחנן הראשונה - פֶּרֶק 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ראו מה־גדלה אהבת האב אשר נתן לנו להקרא בני האלהים ובניו אנחנו על־כן העולם איננו ידע אתנו יען כי־אותו לא ידע׃ </p>
<p id="v2"><sup><small>2</small></sup>  ידידי עתה בנים לאלהים אנחנו ועוד לא נגלה מה־נהיה אבל ידענו כי בהגלותו נהיה דמים־לו כי נראהו כמו שהוא׃ </p>
<p id="v3"><sup><small>3</small></sup>  וכל־אשר לו התקוה הזאת יטהר את־עצמו כאשר טהור גם־הוא׃ </p>
<p id="v4"><sup><small>4</small></sup>  כל־חטא פשע בתורה הוא והחטא פשיעה בתורה׃ </p>
<p id="v5"><sup><small>5</small></sup>  וידעתם כי הוא נגלה לשאת את־חטאינו ובו אין חטא׃ </p>
<p id="v6"><sup><small>6</small></sup>  כל־העמד בו לא יחטא כל־החוטא לא ראהו אף־לא ידעו׃ </p>
<p id="v7"><sup><small>7</small></sup>  בני אל־יתעה אתכם איש העשה צדקה צדיק הוא כאשר הוא צדיק׃ </p>
<p id="v8"><sup><small>8</small></sup>  והחטא מן־השטן הוא כי השטן ראשון לחטאים ובעבור זאת נגלה בן־האלהים להפר את־פעלות השטן׃ </p>
<p id="v9"><sup><small>9</small></sup>  כל־הנולד מאלהים לא יחטא כי זרעו בו ישאר ולא יוכל לחטא כי מאלהים נולד׃ </p>
<p id="v10"><sup><small>10</small></sup>  ובזאת נודעו בני האלהים ובני השטן כל־איש אשר לא־יעשה צדקה איננו מאלהים וכן כל־אשר לא־יאהב את־אחיו׃ </p>
<p id="v11"><sup><small>11</small></sup>  כי זאת השמועה אשר שמעתם מראש לאהבה איש את־רעהו׃ </p>
<p id="v12"><sup><small>12</small></sup>  לא כקין אשר היה מן־הרע והרג את־אחיו ומדוע הרגו יען כי־מעשיו היו רעים ומעשי אחיו מעשי־צדק׃ </p>
<p id="v13"><sup><small>13</small></sup>  אל־תתמהו אחי אם־ישנא אתכם העולם׃ </p>
<p id="v14"><sup><small>14</small></sup>  אנחנו ידענו כי עברנו מן־המות אל־החיים באשר אהבנו את־אחינו איש אשר לא־יאהב ישאר במות׃ </p>
<p id="v15"><sup><small>15</small></sup>  כל־השנא את אחיו רצח הוא וידעתם כי כל־רצח לא יתקימו־בו חיי עולם׃ </p>
<p id="v16"><sup><small>16</small></sup>  בזאת ידענו את־האהבה כי הוא נתן את־נפשו בעדנו גם־אנחנו חיבים לתת את־נפשתינו בעד אחינו׃ </p>
<p id="v17"><sup><small>17</small></sup>  ואיש אשר־לו נכסי העולם הזה והוא ראה את־אחיו חסר־לחם וקפץ את־רחמיו ממנו איך תעמד־בו אהבת אלהים׃ </p>
<p id="v18"><sup><small>18</small></sup>  בני אל־נא נאהב במלין ובלשון כי אם־בפעל ובאמת׃ </p>
<p id="v19"><sup><small>19</small></sup>  ובזאת נדעה כי מן־האמת אנחנו ולפניו נשקיט את־לבותינו׃ </p>
<p id="v20"><sup><small>20</small></sup>  כי אם־לבנו ירשיע אתנו האלהים נשגב הוא מלבנו וידע את־כל׃ </p>
<p id="v21"><sup><small>21</small></sup>  ידידי אם־לבנו לא־ירשיענו עז לנו באלהים׃ </p>
<p id="v22"><sup><small>22</small></sup>  וכל־אשר נשאל מאתו ינתן־לנו כי־נשמר את־מצותיו ונעשה את־הישר בעיניו׃ </p>
<p id="v23"><sup><small>23</small></sup>  וזאת מצותו להאמין בשם־בנו ישוע המשיח ולאהבה איש את־רעהו כאשר צונו׃ </p>
<p id="v24"><sup><small>24</small></sup>  והשמר את־מצותיו יקום בו והוא בו ובזאת נדע כי־הוא שכן בנו ברוח אשר־נתן לנו׃ </p>
