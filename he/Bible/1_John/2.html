<!--
title: איגרת יוחנן הראשונה - פֶּרֶק 2
description: 
published: true
date: 2023-11-8T20:31:8Z
tags: bible, bible—1 john
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_John/1">
          <span class="mdi mdi-arrow-left-drop-circle"></span><span class="pl-2">איגרת יוחנן הראשונה - פֶּרֶק 1</span>
        </a>
        </td>
        <td>
        <a href="/he/Bible/1_John/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_John/3">
          <span class="pr-2">איגרת יוחנן הראשונה - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  בני הנני כתב אליכם את־הדברים האלה לבלתי תחטאו ואם־יחטא איש יש־לנו לפני אבינו מליץ ישוע המשיח הצדיק׃ </p>
<p id="v2"><sup><small>2</small></sup>  והוא כפרה על־חטאתינו ולא על־חטאתינו בלבד כי גם־על־חטאת כל־העולם׃ </p>
<p id="v3"><sup><small>3</small></sup>  ובזאת נדע כי הכרנו אותו אם־נשמר את־מצותיו׃ </p>
<p id="v4"><sup><small>4</small></sup>  האמר הכרתיו ואת־מצותיו לא ישמר דבר שקר הוא והאמת אין בו׃ </p>
<p id="v5"><sup><small>5</small></sup>  אבל השמר את־דברו בו נשלמה באמת אהבת אלהים ובזאת נדע כי־בו אנחנו׃ </p>
<p id="v6"><sup><small>6</small></sup>  האמר שהוא עמד בו כאשר התהלך הוא כן יתהלך׃ </p>
<p id="v7"><sup><small>7</small></sup>  אחי לא מצוה חדשה כתב אני לכם כי אם־מצוה ישנה אשר היתה לכם מראש והמצוה הישנה היא הדבר אשר שמעתם׃ </p>
<p id="v8"><sup><small>8</small></sup>  ועוד מצוה חדשה אני כתב לכם והיא נאמנה גם־בו גם־בכם מפני שהחשך עבר והאור האמתי כבר זרח׃ </p>
<p id="v9"><sup><small>9</small></sup>  האומר באור אני והוא שנא את־אחיו עודנו בחשך׃ </p>
<p id="v10"><sup><small>10</small></sup>  האהב את־אחיו עמד באור ומכשול אין בו׃ </p>
<p id="v11"><sup><small>11</small></sup>  והשנא את־אחיו בחשך הוא ובחשך יתהלך ולא ידע אנה הוא הלך כי החשך עור את־עיניו׃ </p>
<p id="v12"><sup><small>12</small></sup>  הנני כתב אליכם הבנים יען כי־נסלחו לכם חטאתיכם למען שמו׃ </p>
<p id="v13"><sup><small>13</small></sup>  כתב אני אליכם האבות יען כי הכרתם את אשר־מראש כתב אני אליכם הבחורים יען כי התגברתם על־הרע כתבתי אליכם הילדים יען כי־הכרתם את־האב׃ </p>
<p id="v14"><sup><small>14</small></sup>  כתבתי אליכם האבות יען כי הכרתם את אשר־מראש כתבתי אליכם הבחורים יען כי־חזקתם ודבר האלהים שכן בקרבכם והתגברתם על־הרע׃ </p>
<p id="v15"><sup><small>15</small></sup>  אל תאהבו את־העולם ואת־דברי העולם איש כי־יאהב את־העולם אין־בו אהבת האב׃ </p>
<p id="v16"><sup><small>16</small></sup>  כי כל אשר בעולם חשק הבשר ותאות העינים וגאות הנכסים לא מן־אבינו הוא כי אם־מן־העולם׃ </p>
<p id="v17"><sup><small>17</small></sup>  והעולם עבור יעבר עם־תאותיו והעשה רצון אלהים יעמד לעד׃ </p>
<p id="v18"><sup><small>18</small></sup>  ילדי הנה השעה האחרונה באה וכאשר שמעתם שיבא שטן המשיח כן עתה רבו שטני המשיח ובזאת נדע שהיא השעה האחרונה׃ </p>
<p id="v19"><sup><small>19</small></sup>  מקרבנו יצאו אבל לא־מאתנו היו כי לו היו מאתנו כי אז היו עמדים עמנו אך יצאו למען יודע כי לא כלם מאתנו המה׃ </p>
<p id="v20"><sup><small>20</small></sup>  ואתם לכם המשחה מאת הקדוש וידעתם הכל׃ </p>
<p id="v21"><sup><small>21</small></sup>  לא כתבתי אליכם מפני שלא־ידעתם את־האמת כי־ידעתם אתה וידעתם שכל־דבר שקר לא מן־האמת הוא׃ </p>
<p id="v22"><sup><small>22</small></sup>  מי הוא הדבר שקר כי אם־המכחש בישוע לאמר לא המשיח הוא זה הוא שוטן המשיח המכחש באב ובבן׃ </p>
<p id="v23"><sup><small>23</small></sup>  כל־המכחש בבן גם־האב אין־לו והמודה בבן לו גם־האב׃ </p>
<p id="v24"><sup><small>24</small></sup>  ואתם יקם־נא בכם הדבר אשר שמעתם מראש ואם־יקום בכם אשר שמעתם מראש גם־אתם תקומו בבן ובאב׃ </p>
<p id="v25"><sup><small>25</small></sup>  וההבטחה אשר הבטיחנו היא חיי העולמים׃ </p>
<p id="v26"><sup><small>26</small></sup>  זאת כתבתי אליכם מפני המתעים אתכם׃ </p>
<p id="v27"><sup><small>27</small></sup>  ואתם המשחה אשר קבלתם מאתו עמדת בכם ולא תצטרכו לאיש שילמד אתכם כי אם־כאשר תלמדכם המשחה לכל־דבר הוא האמת ולא שקר וכאשר למדה אתכם כן תעמדו בו׃ </p>
<p id="v28"><sup><small>28</small></sup>  ועתה בנים עמדו בו למען יאמץ לבנו בהראותו ולא־נבוש מפניו בבואו׃ </p>
<p id="v29"><sup><small>29</small></sup>  אם־ידעתם כי־צדיק הוא דעו־נא כי כל־עשה צדקה נולד ממנו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_John/1">
          <span class="mdi mdi-arrow-left-drop-circle"></span><span class="pl-2">איגרת יוחנן הראשונה - פֶּרֶק 1</span>
        </a>
        </td>
        <td>
        <a href="/he/Bible/1_John/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_John/3">
          <span class="pr-2">איגרת יוחנן הראשונה - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
