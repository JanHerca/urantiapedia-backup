<!--
title: איגרת יוחנן הראשונה - פֶּרֶק 4
description: 
published: true
date: 2023-11-8T20:31:8Z
tags: bible, bible—1 john
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_John/3">
          <span class="mdi mdi-arrow-left-drop-circle"></span><span class="pl-2">איגרת יוחנן הראשונה - פֶּרֶק 3</span>
        </a>
        </td>
        <td>
        <a href="/he/Bible/1_John/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_John/5">
          <span class="pr-2">איגרת יוחנן הראשונה - פֶּרֶק 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ידידי אל־תאמינו לכל־רוח כי אם־בחנו הרוחות אם־מאלהים המה כי נביאי שקר רבים באו לעולם׃ </p>
<p id="v2"><sup><small>2</small></sup>  בזאת תכירו את־רוח אלהים כל־רוח המודה בישוע המשיח הבא בבשר מאלהים הוא׃ </p>
<p id="v3"><sup><small>3</small></sup>  וכל־רוח אשר איננו מודה בישוע (המשיח הבא בבשר) לא מאלהים הוא וזה הוא רוח שוטן המשיח אשר שמעתם כי־יבא ועתה הנה־הוא בעולם׃ </p>
<p id="v4"><sup><small>4</small></sup>  אתם הבנים מאלהים אתם ונצחתם אתם כי־אשר בכם גדול הוא מאשר בעולם׃ </p>
<p id="v5"><sup><small>5</small></sup>  המה מן־העולם על־כן מהעולם ידברו והעולם ישמע אליהם׃ </p>
<p id="v6"><sup><small>6</small></sup>  ואנחנו מאלהים היודע את־האלהים ישמע אלינו ואשר איננו מאלהים לא ישמע אלינו בזאת נכיר את־רוח האמת ואת־רוח התועה׃ </p>
<p id="v7"><sup><small>7</small></sup>  ידידי נאהב־נא איש את־רעהו כי האהבה מאלהים היא וכל־אשר יאהב נולד מאלהים וידע את האלהים׃ </p>
<p id="v8"><sup><small>8</small></sup>  ואשר איננו אהב לא ידע את־האלהים כי האלהים הוא אהבה׃ </p>
<p id="v9"><sup><small>9</small></sup>  בזאת נראתה אהבת האלהים לנו אשר־שלח האלהים את־בנו את־יחידו לעולם למען נחיה על־ידו׃ </p>
<p id="v10"><sup><small>10</small></sup>  זאת היא האהבה לא שאנחנו אהבנו את־האלהים כי אם־הוא אהב אותנו וישלח את־בנו לכפרה על־חטאתינו׃ </p>
<p id="v11"><sup><small>11</small></sup>  ידידי אם־ככה אהב אתנו האלהים גם־אנחנו חיבים לאהבה איש את־רעהו׃ </p>
<p id="v12"><sup><small>12</small></sup>  את־האלהים לא־ראה איש מעולם ואם־נאהב איש את־רעהו האלהים יעמד בקרבנו ואהבתו נשלמה־בנו׃ </p>
<p id="v13"><sup><small>13</small></sup>  בזאת נדע אשר־בו נשכן והוא בנו כי־נתן לנו מרוחו׃ </p>
<p id="v14"><sup><small>14</small></sup>  ואנחנו חזינו ונעידה כי האב שלח את־הבן מושיע העולם׃ </p>
<p id="v15"><sup><small>15</small></sup>  כל־המודה כי ישוע הוא בן־האלהים האלהים שכן בו והוא באלהים׃ </p>
<p id="v16"><sup><small>16</small></sup>  ואנחנו ידענו ונאמן באהבה אשר אלהים אהב אתנו האלהים הוא אהבה והעמד באהבה עמד באלהים והאלהים עמד בו׃ </p>
<p id="v17"><sup><small>17</small></sup>  ובזאת נשלמה־בנו האהבה בהיות לנו פתחון פה ליום הדין כי כמהו כן גם־אנחנו בעולם הזה׃ </p>
<p id="v18"><sup><small>18</small></sup>  אין פחד לאהבה כי האהבה השלמה תגרש את־הפחד כי הפחד הוא פחד מן־הענש והמפחד איננו שלם באהבה׃ </p>
<p id="v19"><sup><small>19</small></sup>  אנחנו אהבים אתו כי הוא קדם לאהבה אתנו׃ </p>
<p id="v20"><sup><small>20</small></sup>  כי־יאמר איש אהב אני את־האלהים והוא שנא את־אחיו שקר הוא מדבר כי אשר לא יאהב את־אחיו אשר הוא ראה איככה יוכל לאהב את־האלהים אשר הוא איננו ראה אתו׃ </p>
<p id="v21"><sup><small>21</small></sup>  וזאת המצוה מאתו לנו כי האהב את־האלהים יאהב גם־את־אחיו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_John/3">
          <span class="mdi mdi-arrow-left-drop-circle"></span><span class="pl-2">איגרת יוחנן הראשונה - פֶּרֶק 3</span>
        </a>
        </td>
        <td>
        <a href="/he/Bible/1_John/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_John/5">
          <span class="pr-2">איגרת יוחנן הראשונה - פֶּרֶק 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
