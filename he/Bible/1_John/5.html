<!--
title: איגרת יוחנן הראשונה - פֶּרֶק 5
description: 
published: true
date: 2022-10-6T10:37:18Z
tags: bible, bible—1 john
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/1_John/4">איגרת יוחנן הראשונה - פֶּרֶק 4</a></td>
        <td><a href="/he/Bible/1_John/Index">אינדקס</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  כל־המאמין כי ישוע הוא המשיח הוא נולד מאלהים וכל־האהב את־מולידו יאהב גם את־הנולד מאתו׃ </p>
<p id="v2"><sup><small>2</small></sup>  בזאת נדע כי נאהב את־בני האלהים באהבתנו את־האלהים ובשמרנו את־מצותיו׃ </p>
<p id="v3"><sup><small>3</small></sup>  כי זאת אהבת אלהים אשר נשמר את־מצותיו ומצותיו בלתי קשות הנה׃ </p>
<p id="v4"><sup><small>4</small></sup>  כי־כל הנולד מאת האלהים מנצח את־העולם ואמונתנו היא הנצחון המנצח את־העולם׃ </p>
<p id="v5"><sup><small>5</small></sup>  מי המנצח את־העולם כי אם־המאמין בישוע שהוא בן־האלהים׃ </p>
<p id="v6"><sup><small>6</small></sup>  זה הוא אשר־בא במים ובדם (וברוח) ישוע המשיח לא במים בלבד כי אם־במים ובדם והרוח הוא המעיד כי הרוח הוא האמת׃ </p>
<p id="v7"><sup><small>7</small></sup>  כי שלשה המעידים בשמים האב הדבר ורוח הקדש ושלשתם אחד המה׃ </p>
<p id="v8"><sup><small>8</small></sup>  ושלשה המה המעידים בארץ הרוח המים והדם ושלשתם עדות אחת׃ </p>
<p id="v9"><sup><small>9</small></sup>  הן־נקבל עדות בני אדם ועדות האלהים הלא גדולה ממנה כי זאת היא עדות האלהים אשר העיד על־בנו׃ </p>
<p id="v10"><sup><small>10</small></sup>  המאמין בבן־האלהים יש־לו עדות בנפשו ואשר לא יאמין לאלהים לכזב שמהו יען לא־האמין בעדות אשר העיד האלהים על־בנו׃ </p>
<p id="v11"><sup><small>11</small></sup>  וזאת היא העדות כי חיי עולם נתן לנו האלהים והחיים האלה בבנו המה׃ </p>
<p id="v12"><sup><small>12</small></sup>  אשר יש־לו הבן יש־לו החיים ואשר אין־לו בן־האלהים אין לו החיים׃ </p>
<p id="v13"><sup><small>13</small></sup>  זאת כתבתי אליכם למען תדעון שחיי עולם לכם המאמינים בשם בן־האלהים׃ </p>
<p id="v14"><sup><small>14</small></sup>  ובטחוננו בו שאם־נשאל דבר כרצונו ישמע בקולנו׃ </p>
<p id="v15"><sup><small>15</small></sup>  ולפי שידעים אנחנו כי ישמע בקולנו לכל־אשר נשאל נדע גם־זאת כי הוא ממלא משאלותינו׃ </p>
<p id="v16"><sup><small>16</small></sup>  איש כי־יראה את־אחיו חוטא חטאת אשר איננה למות שאל ישאל בעדו ויתן־לו חיים לכל־אשר חטאו ולא למות הן־יש חטא מות על־זה לא אמר לשאול בעדו׃ </p>
<p id="v17"><sup><small>17</small></sup>  כל־מעשה עול חטא היא ויש חטאת אשר איננה למות׃ </p>
<p id="v18"><sup><small>18</small></sup>  ידענו כי כל־הנולד מאת האלהים לא יחטא כי אשר ילד מאת האלהים ישמר את־נפשו והרע לא־יגע בו׃ </p>
<p id="v19"><sup><small>19</small></sup>  ידענו כי מאלהים אנחנו וכל־העולם ברע הוא׃ </p>
<p id="v20"><sup><small>20</small></sup>  וידענו כי בא בן־אלהים ויתן־לנו בינה לדעת את־האמתי ובאמתי אנחנו בבנו ישוע המשיח זה הוא האל האמתי וחיי העולמים׃ </p>
<p id="v21"><sup><small>21</small></sup>  בני השמרו לכם מן־האלילים אמן׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/1_John/4">איגרת יוחנן הראשונה - פֶּרֶק 4</a></td>
        <td><a href="/he/Bible/1_John/Index">אינדקס</a></td>
        <td> </td>
      </tr>
    </tbody>
  </table>
</figure>
