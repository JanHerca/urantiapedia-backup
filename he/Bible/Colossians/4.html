<!--
title: האיגרת אל הקולוסים - פֶּרֶק 4
description: 
published: true
date: 2022-10-6T10:37:18Z
tags: bible, bible—colossians
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Colossians/3">האיגרת אל הקולוסים - פֶּרֶק 3</a></td>
        <td><a href="/he/Bible/Colossians/Index">אינדקס</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  אתם האדנים תנו לעבדיכם הישר והשוה ודעו כי גם־אתם יש־לכם אדון בשמים׃ </p>
<p id="v2"><sup><small>2</small></sup>  התמידו בתפלה ושקדו־בה בתודה׃ </p>
<p id="v3"><sup><small>3</small></sup>  והתפללו גם־בעדנו למען יפתח־לנו האלהים את־שער הדבור לחות את־סוד המשיח אשר בעבורו אסור אנכי׃ </p>
<p id="v4"><sup><small>4</small></sup>  למען אשר־אגלה אתו כמשפט עלי לחות׃ </p>
<p id="v5"><sup><small>5</small></sup>  התנהגו בחכמה עם־אתם שבחוץ והוקירו את־השעה׃ </p>
<p id="v6"><sup><small>6</small></sup>  דבריכם יהיו נעימים בכל־עת וממלחים במלח למען תדעו להשיב דבר לכל־אדם׃ </p>
<p id="v7"><sup><small>7</small></sup>  על־אדותי יספר לכם הכל טוכיקוס האח החביב והמשרת הנאמן ועבד עמיתי באדון׃ <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  אשר לזאת שלחתיהו אליכם למען ידע את־דבריכם וינחם את־לבבכם׃ </p>
<p id="v9"><sup><small>9</small></sup>  עם־אוניסימוס האח הנאמן והחביב אשר־הוא מכם המה יודיעו אתכם את־כל־דברינו פה׃ </p>
<p id="v10"><sup><small>10</small></sup>  ארסטרכוס העצור עמי יחד שאל לשלומכם ומרקוס בן־אחות בר־נבא אשר צויתם עליו אם־יבוא אליכם תקבלהו׃ <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  וישוע הנקרא יוסטוס אשר הם מן־המולים המה לבדם מן־העזרים למלכות האלהים היו־לי לנחמה׃ <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  אפפרס אשר־הוא מכם שאל לשלומכם עבד המשיח המתגושש בעדכם בתפלתיו בכל־עת למען תעמדו שלמים ומלאים דעת לכל־חפץ אלהים׃ </p>
<p id="v13"><sup><small>13</small></sup>  כי מעיד אני עליו כי קנאה גדולה הוא מקנא לכם ולאנשי לודקיא ולאנשי הירפוליס׃ </p>
<p id="v14"><sup><small>14</small></sup>  לוקס הרופא החביב ודימס שאלים לשלומכם׃ </p>
<p id="v15"><sup><small>15</small></sup>  שאלו לשלום האחים אשר בלודקיא ולשלום נומפס והקהלה אשר בביתו׃ </p>
<p id="v16"><sup><small>16</small></sup>  ואחרי אשר נקראה האגרת הזאת אצלכם ראו שתקרא גם־בקהל לודקיים ואת־אשר ללודקיא תקראוה גם־אתם׃ </p>
<p id="v17"><sup><small>17</small></sup>  ואמרו אל־ארכפוס שית לבך לעבודה אשר קבלתה באדון למען תמלאנה׃ </p>
<p id="v18"><sup><small>18</small></sup>  שאל לשלומכם בכתב ידי אני פולוס זכרו את־מוסרי החסד עמכם אמן׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Colossians/3">האיגרת אל הקולוסים - פֶּרֶק 3</a></td>
        <td><a href="/he/Bible/Colossians/Index">אינדקס</a></td>
        <td> </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 4:7,9 <i>נקרא "אח" ו"אחות"</i>: <a href="/he/The_Urantia_Book/194#p4_7">או 194:4.7</a>. </li>
  <li id="fn2"><a href="#cite2">↑</a> 4:10 <i>מרקוס</i>: <a href="/he/The_Urantia_Book/132#p4_7">או 132:4.7</a>. </li>
  <li id="fn3"><a href="#cite3">↑</a> 4:11 <i>יוסטוס</i>: <a href="/he/The_Urantia_Book/133#p3_5">או 133:3.5</a>. </li>
</ol>
</div>
