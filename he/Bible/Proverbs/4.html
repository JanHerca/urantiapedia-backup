<!--
title: משלי - פֶּרֶק 4
description: 
published: true
date: 2023-11-8T20:31:8Z
tags: bible, bible—proverbs
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/3">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 3</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Proverbs/5">
          <span class="pr-2">משלי - פֶּרֶק 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  שׁמעו בנים מוסר אב והקשׁיבו לדעת בינה׃ </p>
<p id="v2"><sup><small>2</small></sup>  כי לקח טוב נתתי לכם תורתי אל־תעזבו׃ </p>
<p id="v3"><sup><small>3</small></sup>  כי־בן הייתי לאבי רך ויחיד לפני אמי׃ </p>
<p id="v4"><sup><small>4</small></sup>  וירני ויאמר לי יתמך־דברי לבך שׁמר מצותי וחיה׃ </p>
<p id="v5"><sup><small>5</small></sup>  קנה חכמה קנה בינה אל־תשׁכח ואל־תט מאמרי־פי׃ </p>
<p id="v6"><sup><small>6</small></sup>  אל־תעזבה ותשׁמרך אהבה ותצרך׃ </p>
<p id="v7"><sup><small>7</small></sup>  ראשׁית חכמה קנה חכמה ובכל־קנינך קנה בינה׃ <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  סלסלה ותרוממך תכבדך כי תחבקנה׃ </p>
<p id="v9"><sup><small>9</small></sup>  תתן לראשׁך לוית־חן עטרת תפארת תמגנך׃ </p>
<p id="v10"><sup><small>10</small></sup>  שׁמע בני וקח אמרי וירבו לך שׁנות חיים׃ <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  בדרך חכמה הרתיך הדרכתיך במעגלי־ישׁר׃ </p>
<p id="v12"><sup><small>12</small></sup>  בלכתך לא־יצר צעדך ואם־תרוץ לא תכשׁל׃ </p>
<p id="v13"><sup><small>13</small></sup>  החזק במוסר אל־תרף נצרה כי־היא חייך׃ </p>
<p id="v14"><sup><small>14</small></sup>  בארח רשׁעים אל־תבא ואל־תאשׁר בדרך רעים׃ </p>
<p id="v15"><sup><small>15</small></sup>  פרעהו אל־תעבר־בו שׂטה מעליו ועבור׃ </p>
<p id="v16"><sup><small>16</small></sup>  כי לא ישׁנו אם־לא ירעו ונגזלה שׁנתם אם־לא יכשׁולו׃ </p>
<p id="v17"><sup><small>17</small></sup>  כי לחמו לחם רשׁע ויין חמסים ישׁתו׃ </p>
<p id="v18"><sup><small>18</small></sup>  וארח צדיקים כאור נגה הולך ואור עד־נכון היום׃ <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  דרך רשׁעים כאפלה לא ידעו במה יכשׁלו׃ </p>
<p id="v20"><sup><small>20</small></sup>  בני לדברי הקשׁיבה לאמרי הט־אזנך׃ </p>
<p id="v21"><sup><small>21</small></sup>  אל־יליזו מעיניך שׁמרם בתוך לבבך׃ </p>
<p id="v22"><sup><small>22</small></sup>  כי־חיים הם למצאיהם ולכל־בשׂרו מרפא׃ </p>
<p id="v23"><sup><small>23</small></sup>  מכל־משׁמר נצר לבך כי־ממנו תוצאות חיים׃ </p>
<p id="v24"><sup><small>24</small></sup>  הסר ממך עקשׁות פה ולזות שׂפתים הרחק ממך׃ </p>
<p id="v25"><sup><small>25</small></sup>  עיניך לנכח יביטו ועפעפיך יישׁרו נגדך׃ </p>
<p id="v26"><sup><small>26</small></sup>  פלס מעגל רגלך וכל־דרכיך יכנו׃ </p>
<p id="v27"><sup><small>27</small></sup>  אל־תט־ימין ושׂמאול הסר רגלך מרע׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/3">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 3</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Proverbs/5">
          <span class="pr-2">משלי - פֶּרֶק 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 4:7-8 <i>חוכמה היא הדבר העיקרי</i>: <a href="/he/The_Urantia_Book/133#p9_3">או 133:9.3</a>. </li>
  <li id="fn2"><a href="#cite2">↑</a> 4:10-20 <i>הוראת בנים</i>: <a href="/he/The_Urantia_Book/95#p4_2">או 95:4.2</a>. </li>
  <li id="fn3"><a href="#cite3">↑</a> 4:18 <i>נתיב של סתם הוא אור זוהר</i>: <a href="/he/The_Urantia_Book/131#p2_11">או 131:2.11</a>. </li>
</ol>
</div>
