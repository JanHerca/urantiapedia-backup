<!--
title: משלי - פֶּרֶק 31
description: 
published: true
date: 2023-11-8T20:31:8Z
tags: bible, bible—proverbs
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/30">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 30</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  דברי למואל מלך משׂא אשׁר־יסרתו אמו׃ </p>
<p id="v2"><sup><small>2</small></sup>  מה־ברי ומה־בר־בטני ומה בר־נדרי׃ </p>
<p id="v3"><sup><small>3</small></sup>  אל־תתן לנשׁים חילך ודרכיך למחות מלכין׃ </p>
<p id="v4"><sup><small>4</small></sup>  אל למלכים למואל אל למלכים שׁתו־יין ולרוזנים או שׁכר׃ </p>
<p id="v5"><sup><small>5</small></sup>  פן־ישׁתה וישׁכח מחקק וישׁנה דין כל־בני־עני׃ </p>
<p id="v6"><sup><small>6</small></sup>  תנו־שׁכר לאובד ויין למרי נפשׁ׃ </p>
<p id="v7"><sup><small>7</small></sup>  ישׁתה וישׁכח רישׁו ועמלו לא יזכר־עוד׃ </p>
<p id="v8"><sup><small>8</small></sup>  פתח־פיך לאלם אל־דין כל־בני חלוף׃ </p>
<p id="v9"><sup><small>9</small></sup>  פתח־פיך שׁפט־צדק ודין עני ואביון׃ </p>
<p id="v10"><sup><small>10</small></sup>  אשׁת־חיל מי ימצא ורחק מפנינים מכרה׃ </p>
<p id="v11"><sup><small>11</small></sup>  בטח בה לב בעלה ושׁלל לא יחסר׃ </p>
<p id="v12"><sup><small>12</small></sup>  גמלתהו טוב ולא־רע כל ימי חייה׃ </p>
<p id="v13"><sup><small>13</small></sup>  דרשׁה צמר ופשׁתים ותעשׂ בחפץ כפיה׃ </p>
<p id="v14"><sup><small>14</small></sup>  היתה כאניות סוחר ממרחק תביא לחמה׃ </p>
<p id="v15"><sup><small>15</small></sup>  ותקם בעוד לילה ותתן טרף לביתה וחק לנערתיה׃ </p>
<p id="v16"><sup><small>16</small></sup>  זממה שׂדה ותקחהו מפרי כפיה נטע כרם׃ </p>
<p id="v17"><sup><small>17</small></sup>  חגרה בעוז מתניה ותאמץ זרעותיה׃ </p>
<p id="v18"><sup><small>18</small></sup>  טעמה כי־טוב סחרה לא־יכבה בליל נרה׃ </p>
<p id="v19"><sup><small>19</small></sup>  ידיה שׁלחה בכישׁור וכפיה תמכו פלך׃ </p>
<p id="v20"><sup><small>20</small></sup>  כפה פרשׂה לעני וידיה שׁלחה לאביון׃ </p>
<p id="v21"><sup><small>21</small></sup>  לא־תירא לביתה משׁלג כי כל־ביתה לבשׁ שׁנים׃ </p>
<p id="v22"><sup><small>22</small></sup>  מרבדים עשׂתה־לה שׁשׁ וארגמן לבושׁה׃ </p>
<p id="v23"><sup><small>23</small></sup>  נודע בשׁערים בעלה בשׁבתו עם־זקני־ארץ׃ </p>
<p id="v24"><sup><small>24</small></sup>  סדין עשׂתה ותמכר וחגור נתנה לכנעני׃ </p>
<p id="v25"><sup><small>25</small></sup>  עז־והדר לבושׁה ותשׂחק ליום אחרון׃ </p>
<p id="v26"><sup><small>26</small></sup>  פיה פתחה בחכמה ותורת־חסד על־לשׁונה׃ </p>
<p id="v27"><sup><small>27</small></sup>  צופיה הליכות ביתה ולחם עצלות לא תאכל׃ </p>
<p id="v28"><sup><small>28</small></sup>  קמו בניה ויאשׁרוה בעלה ויהללה׃ </p>
<p id="v29"><sup><small>29</small></sup>  רבות בנות עשׂו חיל ואת עלית על־כלנה׃ </p>
<p id="v30"><sup><small>30</small></sup>  שׁקר החן והבל היפי אשׁה יראת־יהוה היא תתהלל׃ </p>
<p id="v31"><sup><small>31</small></sup>  תנו־לה מפרי ידיה ויהללוה בשׁערים מעשׂיה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/30">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 30</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
