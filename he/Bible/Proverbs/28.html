<!--
title: משלי - פֶּרֶק 28
description: 
published: true
date: 2022-10-6T10:37:18Z
tags: bible, bible—proverbs
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Proverbs/27">משלי - פֶּרֶק 27</a></td>
        <td><a href="/he/Bible/Proverbs/Index">אינדקס</a></td>
        <td><a href="/he/Bible/Proverbs/29">משלי - פֶּרֶק 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  נסו ואין־רדף רשׁע וצדיקים ככפיר יבטח׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  בפשׁע ארץ רבים שׂריה ובאדם מבין ידע כן יאריך׃ </p>
<p id="v3"><sup><small>3</small></sup>  גבר רשׁ ועשׁק דלים מטר סחף ואין לחם׃ </p>
<p id="v4"><sup><small>4</small></sup>  עזבי תורה יהללו רשׁע ושׁמרי תורה יתגרו בם׃ </p>
<p id="v5"><sup><small>5</small></sup>  אנשׁי־רע לא־יבינו משׁפט ומבקשׁי יהוה יבינו כל׃ </p>
<p id="v6"><sup><small>6</small></sup>  טוב־רשׁ הולך בתמו מעקשׁ דרכים והוא עשׁיר׃ </p>
<p id="v7"><sup><small>7</small></sup>  נוצר תורה בן מבין ורעה זוללים יכלים אביו׃ </p>
<p id="v8"><sup><small>8</small></sup>  מרבה הונו בנשׁך ובתרבית לחונן דלים יקבצנו׃ </p>
<p id="v9"><sup><small>9</small></sup>  מסיר אזנו משׁמע תורה גם־תפלתו תועבה׃ <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  משׁגה ישׁרים בדרך רע בשׁחותו הוא־יפול ותמימים ינחלו־טוב׃ </p>
<p id="v11"><sup><small>11</small></sup>  חכם בעיניו אישׁ עשׁיר ודל מבין יחקרנו׃ </p>
<p id="v12"><sup><small>12</small></sup>  בעלץ צדיקים רבה תפארת ובקום רשׁעים יחפשׂ אדם׃ </p>
<p id="v13"><sup><small>13</small></sup>  מכסה פשׁעיו לא יצליח ומודה ועזב ירחם׃ <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  אשׁרי אדם מפחד תמיד ומקשׁה לבו יפול ברעה׃ </p>
<p id="v15"><sup><small>15</small></sup>  ארי־נהם ודב שׁוקק משׁל רשׁע על עם־דל׃ </p>
<p id="v16"><sup><small>16</small></sup>  נגיד חסר תבונות ורב מעשׁקות שׂנאי בצע יאריך ימים׃ </p>
<p id="v17"><sup><small>17</small></sup>  אדם עשׁק בדם־נפשׁ עד־בור ינוס אל־יתמכו־בו׃ </p>
<p id="v18"><sup><small>18</small></sup>  הולך תמים יושׁע ונעקשׁ דרכים יפול באחת׃ </p>
<p id="v19"><sup><small>19</small></sup>  עבד אדמתו ישׂבע־לחם ומרדף רקים ישׂבע־רישׁ׃ </p>
<p id="v20"><sup><small>20</small></sup>  אישׁ אמונות רב־ברכות ואץ להעשׁיר לא ינקה׃ </p>
<p id="v21"><sup><small>21</small></sup>  הכר־פנים לא־טוב ועל־פת־לחם יפשׁע־גבר׃ </p>
<p id="v22"><sup><small>22</small></sup>  נבהל להון אישׁ רע עין ולא־ידע כי־חסר יבאנו׃ <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  מוכיח אדם אחרי חן ימצא ממחליק לשׁון׃ </p>
<p id="v24"><sup><small>24</small></sup>  גוזל אביו ואמו ואמר אין־פשׁע חבר הוא לאישׁ משׁחית׃ </p>
<p id="v25"><sup><small>25</small></sup>  רחב־נפשׁ יגרה מדון ובוטח על־יהוה ידשׁן׃ </p>
<p id="v26"><sup><small>26</small></sup>  בוטח בלבו הוא כסיל והולך בחכמה הוא ימלט׃ </p>
<p id="v27"><sup><small>27</small></sup>  נותן לרשׁ אין מחסור ומעלים עיניו רב־מארות׃ </p>
<p id="v28"><sup><small>28</small></sup>  בקום רשׁעים יסתר אדם ובאבדם ירבו צדיקים׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Proverbs/27">משלי - פֶּרֶק 27</a></td>
        <td><a href="/he/Bible/Proverbs/Index">אינדקס</a></td>
        <td><a href="/he/Bible/Proverbs/29">משלי - פֶּרֶק 29</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 28:1 <i>רשעים בורחים כשאף אחד לא רודף</i>: <a href="/he/The_Urantia_Book/149#p5_3">או 149:5.3</a>. </li>
  <li id="fn2"><a href="#cite2">↑</a> 28:9 <i>הפכה אוזן לתועבה</i>: <a href="/he/The_Urantia_Book/146#p2_3">או 146:2.3</a>. </li>
  <li id="fn3"><a href="#cite3">↑</a> 28:13 <i>אם מודים על חטאים, נסלח להם</i>: <a href="/he/The_Urantia_Book/156#p2_7">או 156:2.7</a>. </li>
  <li id="fn4"><a href="#cite4">↑</a> 28:22 <i>עין הרע</i>: <a href="/he/The_Urantia_Book/87#p5_4">או 87:5.4</a>. </li>
</ol>
</div>
