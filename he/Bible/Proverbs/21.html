<!--
title: משלי - פֶּרֶק 21
description: 
published: true
date: 2023-11-8T20:31:8Z
tags: bible, bible—proverbs
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/20">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 20</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Proverbs/22">
          <span class="pr-2">משלי - פֶּרֶק 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  פלגי־מים לב־מלך ביד־יהוה על־כל־אשׁר יחפץ יטנו׃ </p>
<p id="v2"><sup><small>2</small></sup>  כל־דרך־אישׁ ישׁר בעיניו ותכן לבות יהוה׃ </p>
<p id="v3"><sup><small>3</small></sup>  עשׂה צדקה ומשׁפט נבחר ליהוה מזבח׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  רום־עינים ורחב־לב נר רשׁעים חטאת׃ </p>
<p id="v5"><sup><small>5</small></sup>  מחשׁבות חרוץ אך־למותר וכל־אץ אך־למחסור׃ </p>
<p id="v6"><sup><small>6</small></sup>  פעל אוצרות בלשׁון שׁקר הבל נדף מבקשׁי־מות׃ </p>
<p id="v7"><sup><small>7</small></sup>  שׁד־רשׁעים יגורם כי מאנו לעשׂות משׁפט׃ </p>
<p id="v8"><sup><small>8</small></sup>  הפכפך דרך אישׁ וזר וזך ישׁר פעלו׃ </p>
<p id="v9"><sup><small>9</small></sup>  טוב לשׁבת על־פנת־גג מאשׁת מדינים ובית חבר׃ </p>
<p id="v10"><sup><small>10</small></sup>  נפשׁ רשׁע אותה־רע לא־יחן בעיניו רעהו׃ </p>
<p id="v11"><sup><small>11</small></sup>  בענשׁ־לץ יחכם־פתי ובהשׂכיל לחכם יקח־דעת׃ </p>
<p id="v12"><sup><small>12</small></sup>  משׂכיל צדיק לבית רשׁע מסלף רשׁעים לרע׃ </p>
<p id="v13"><sup><small>13</small></sup>  אטם אזנו מזעקת־דל גם־הוא יקרא ולא יענה׃ <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  מתן בסתר יכפה־אף ושׁחד בחק חמה עזה׃ </p>
<p id="v15"><sup><small>15</small></sup>  שׂמחה לצדיק עשׂות משׁפט ומחתה לפעלי און׃ </p>
<p id="v16"><sup><small>16</small></sup>  אדם תועה מדרך השׂכל בקהל רפאים ינוח׃ </p>
<p id="v17"><sup><small>17</small></sup>  אישׁ מחסור אהב שׂמחה אהב יין־ושׁמן לא יעשׁיר׃ </p>
<p id="v18"><sup><small>18</small></sup>  כפר לצדיק רשׁע ותחת ישׁרים בוגד׃ </p>
<p id="v19"><sup><small>19</small></sup>  טוב שׁבת בארץ־מדבר מאשׁת מדונים וכעס׃ </p>
<p id="v20"><sup><small>20</small></sup>  אוצר נחמד ושׁמן בנוה חכם וכסיל אדם יבלענו׃ </p>
<p id="v21"><sup><small>21</small></sup>  רדף צדקה וחסד ימצא חיים צדקה וכבוד׃ </p>
<p id="v22"><sup><small>22</small></sup>  עיר גברים עלה חכם וירד עז מבטחה׃ </p>
<p id="v23"><sup><small>23</small></sup>  שׁמר פיו ולשׁונו שׁמר מצרות נפשׁו׃ <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  זד יהיר לץ שׁמו עושׂה בעברת זדון׃ </p>
<p id="v25"><sup><small>25</small></sup>  תאות עצל תמיתנו כי־מאנו ידיו לעשׂות׃ </p>
<p id="v26"><sup><small>26</small></sup>  כל־היום התאוה תאוה וצדיק יתן ולא יחשׂך׃ </p>
<p id="v27"><sup><small>27</small></sup>  זבח רשׁעים תועבה אף כי־בזמה יביאנו׃ </p>
<p id="v28"><sup><small>28</small></sup>  עד־כזבים יאבד ואישׁ שׁומע לנצח ידבר׃ </p>
<p id="v29"><sup><small>29</small></sup>  העז אישׁ רשׁע בפניו וישׁר הוא יכין דרכיו׃ </p>
<p id="v30"><sup><small>30</small></sup>  אין חכמה ואין תבונה ואין עצה לנגד יהוה׃ </p>
<p id="v31"><sup><small>31</small></sup>  סוס מוכן ליום מלחמה וליהוה התשׁועה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/20">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 20</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Proverbs/22">
          <span class="pr-2">משלי - פֶּרֶק 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 21:3 <i>אלוהים רוצה ציות, לא הקרבה</i>: <a href="/he/The_Urantia_Book/192#p2_11">או 192:2.11</a>. </li>
  <li id="fn2"><a href="#cite2">↑</a> 21:13 <i>אנשים חייבים לשמוע זעקות של עניים</i>: <a href="/he/The_Urantia_Book/146#p2_6">או 146:2.6</a>. </li>
  <li id="fn3"><a href="#cite3">↑</a> 21:23 <i>לשון שליטה</i>: <a href="/he/The_Urantia_Book/28#p6_20">או 28:6.20</a>. </li>
</ol>
</div>
