<!--
title: משלי - פֶּרֶק 20
description: 
published: true
date: 2022-10-6T10:37:18Z
tags: bible, bible—proverbs
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Proverbs/19">משלי - פֶּרֶק 19</a></td>
        <td><a href="/he/Bible/Proverbs/Index">אינדקס</a></td>
        <td><a href="/he/Bible/Proverbs/21">משלי - פֶּרֶק 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  לץ היין המה שׁכר וכל־שׁגה בו לא יחכם׃ <sup id="cite4"><a href="#fn4">[4]</a></sup></p>
<p id="v2"><sup><small>2</small></sup>  נהם ככפיר אימת מלך מתעברו חוטא נפשׁו׃ </p>
<p id="v3"><sup><small>3</small></sup>  כבוד לאישׁ שׁבת מריב וכל־אויל יתגלע׃ </p>
<p id="v4"><sup><small>4</small></sup>  מחרף עצל לא־יחרשׁ ישׁאל בקציר ואין׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  מים עמקים עצה בלב־אישׁ ואישׁ תבונה ידלנה׃ </p>
<p id="v6"><sup><small>6</small></sup>  רב־אדם יקרא אישׁ חסדו ואישׁ אמונים מי ימצא׃ </p>
<p id="v7"><sup><small>7</small></sup>  מתהלך בתמו צדיק אשׁרי בניו אחריו׃ </p>
<p id="v8"><sup><small>8</small></sup>  מלך יושׁב על־כסא־דין מזרה בעיניו כל־רע׃ </p>
<p id="v9"><sup><small>9</small></sup>  מי־יאמר זכיתי לבי טהרתי מחטאתי׃ </p>
<p id="v10"><sup><small>10</small></sup>  אבן ואבן איפה ואיפה תועבת יהוה גם־שׁניהם׃ </p>
<p id="v11"><sup><small>11</small></sup>  גם במעלליו יתנכר־נער אם־זך ואם־ישׁר פעלו׃ </p>
<p id="v12"><sup><small>12</small></sup>  אזן שׁמעת ועין ראה יהוה עשׂה גם־שׁניהם׃ </p>
<p id="v13"><sup><small>13</small></sup>  אל־תאהב שׁנה פן־תורשׁ פקח עיניך שׂבע־לחם׃ </p>
<p id="v14"><sup><small>14</small></sup>  רע רע יאמר הקונה ואזל לו אז יתהלל׃ </p>
<p id="v15"><sup><small>15</small></sup>  ישׁ זהב ורב־פנינים וכלי יקר שׂפתי־דעת׃ </p>
<p id="v16"><sup><small>16</small></sup>  לקח־בגדו כי־ערב זר ובעד נכרים חבלהו׃ </p>
<p id="v17"><sup><small>17</small></sup>  ערב לאישׁ לחם שׁקר ואחר ימלא־פיהו חצץ׃ </p>
<p id="v18"><sup><small>18</small></sup>  מחשׁבות בעצה תכון ובתחבלות עשׂה מלחמה׃ </p>
<p id="v19"><sup><small>19</small></sup>  גולה־סוד הולך רכיל ולפתה שׂפתיו לא תתערב׃ </p>
<p id="v20"><sup><small>20</small></sup>  מקלל אביו ואמו ידעך נרו באישׁון חשׁך׃ </p>
<p id="v21"><sup><small>21</small></sup>  נחלה מבחלת בראשׁנה ואחריתה לא תברך׃ </p>
<p id="v22"><sup><small>22</small></sup>  אל־תאמר אשׁלמה־רע קוה ליהוה וישׁע לך׃ <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  תועבת יהוה אבן ואבן ומאזני מרמה לא־טוב׃ </p>
<p id="v24"><sup><small>24</small></sup>  מיהוה מצעדי־גבר ואדם מה־יבין דרכו׃ </p>
<p id="v25"><sup><small>25</small></sup>  מוקשׁ אדם ילע קדשׁ ואחר נדרים לבקר׃ </p>
<p id="v26"><sup><small>26</small></sup>  מזרה רשׁעים מלך חכם וישׁב עליהם אופן׃ </p>
<p id="v27"><sup><small>27</small></sup>  נר יהוה נשׁמת אדם חפשׂ כל־חדרי־בטן׃ <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  חסד ואמת יצרו־מלך וסעד בחסד כסאו׃ </p>
<p id="v29"><sup><small>29</small></sup>  תפארת בחורים כחם והדר זקנים שׂיבה׃ </p>
<p id="v30"><sup><small>30</small></sup>  חברות פצע תמריק ברע ומכות חדרי־בטן׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Proverbs/19">משלי - פֶּרֶק 19</a></td>
        <td><a href="/he/Bible/Proverbs/Index">אינדקס</a></td>
        <td><a href="/he/Bible/Proverbs/21">משלי - פֶּרֶק 21</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 20:4 <i>אם לא עובדים, לא אוכלים</i>: <a href="/he/The_Urantia_Book/69#p2_5">או 69:2.5</a>. </li>
  <li id="fn2"><a href="#cite2">↑</a> 20:22 <i>מזהיר מפני תגמול</i>: <a href="/he/The_Urantia_Book/140#p8_5">או 140:8.5</a>. </li>
  <li id="fn3"><a href="#cite3">↑</a> 20:27 <i>רוח האדם היא נר האדון</i>: <a href="/he/The_Urantia_Book/149#p5_2">או 149:5.2</a>. </li>
  <li id="fn4"><a href="#cite4">↑</a> 20 <i>מתוך ספר חכמה</i>: <a href="/he/The_Urantia_Book/95#p4_5">או 95:4.5</a>. </li>
</ol>
</div>
