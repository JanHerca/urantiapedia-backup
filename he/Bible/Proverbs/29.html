<!--
title: משלי - פֶּרֶק 29
description: 
published: true
date: 2022-10-6T10:37:18Z
tags: bible, bible—proverbs
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Proverbs/28">משלי - פֶּרֶק 28</a></td>
        <td><a href="/he/Bible/Proverbs/Index">אינדקס</a></td>
        <td><a href="/he/Bible/Proverbs/30">משלי - פֶּרֶק 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  אישׁ תוכחות מקשׁה־ערף פתע ישׁבר ואין מרפא׃ </p>
<p id="v2"><sup><small>2</small></sup>  ברבות צדיקים ישׂמח העם ובמשׁל רשׁע יאנח עם׃ </p>
<p id="v3"><sup><small>3</small></sup>  אישׁ־אהב חכמה ישׂמח אביו ורעה זונות יאבד־הון׃ </p>
<p id="v4"><sup><small>4</small></sup>  מלך במשׁפט יעמיד ארץ ואישׁ תרומות יהרסנה׃ </p>
<p id="v5"><sup><small>5</small></sup>  גבר מחליק על־רעהו רשׁת פורשׂ על־פעמיו׃ </p>
<p id="v6"><sup><small>6</small></sup>  בפשׁע אישׁ רע מוקשׁ וצדיק ירון ושׂמח׃ </p>
<p id="v7"><sup><small>7</small></sup>  ידע צדיק דין דלים רשׁע לא־יבין דעת׃ </p>
<p id="v8"><sup><small>8</small></sup>  אנשׁי לצון יפיחו קריה וחכמים ישׁיבו אף׃ </p>
<p id="v9"><sup><small>9</small></sup>  אישׁ־חכם נשׁפט את־אישׁ אויל ורגז ושׂחק ואין נחת׃ </p>
<p id="v10"><sup><small>10</small></sup>  אנשׁי דמים ישׂנאו־תם וישׁרים יבקשׁו נפשׁו׃ </p>
<p id="v11"><sup><small>11</small></sup>  כל־רוחו יוציא כסיל וחכם באחור ישׁבחנה׃ </p>
<p id="v12"><sup><small>12</small></sup>  משׁל מקשׁיב על־דבר־שׁקר כל־משׁרתיו רשׁעים׃ </p>
<p id="v13"><sup><small>13</small></sup>  רשׁ ואישׁ תככים נפגשׁו מאיר־עיני שׁניהם יהוה׃ </p>
<p id="v14"><sup><small>14</small></sup>  מלך שׁופט באמת דלים כסאו לעד יכון׃ </p>
<p id="v15"><sup><small>15</small></sup>  שׁבט ותוכחת יתן חכמה ונער משׁלח מבישׁ אמו׃ </p>
<p id="v16"><sup><small>16</small></sup>  ברבות רשׁעים ירבה־פשׁע וצדיקים במפלתם יראו׃ </p>
<p id="v17"><sup><small>17</small></sup>  יסר בנך ויניחך ויתן מעדנים לנפשׁך׃ </p>
<p id="v18"><sup><small>18</small></sup>  באין חזון יפרע עם ושׁמר תורה אשׁרהו׃ </p>
<p id="v19"><sup><small>19</small></sup>  בדברים לא־יוסר עבד כי־יבין ואין מענה׃ </p>
<p id="v20"><sup><small>20</small></sup>  חזית אישׁ אץ בדבריו תקוה לכסיל ממנו׃ </p>
<p id="v21"><sup><small>21</small></sup>  מפנק מנער עבדו ואחריתו יהיה מנון׃ </p>
<p id="v22"><sup><small>22</small></sup>  אישׁ־אף יגרה מדון ובעל חמה רב־פשׁע׃ <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  גאות אדם תשׁפילנו ושׁפל־רוח יתמך כבוד׃ </p>
<p id="v24"><sup><small>24</small></sup>  חולק עם־גנב שׂונא נפשׁו אלה ישׁמע ולא יגיד׃ </p>
<p id="v25"><sup><small>25</small></sup>  חרדת אדם יתן מוקשׁ ובוטח ביהוה ישׂגב׃ </p>
<p id="v26"><sup><small>26</small></sup>  רבים מבקשׁים פני־מושׁל ומיהוה משׁפט־אישׁ׃ </p>
<p id="v27"><sup><small>27</small></sup>  תועבת צדיקים אישׁ עול ותועבת רשׁע ישׁר־דרך׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Proverbs/28">משלי - פֶּרֶק 28</a></td>
        <td><a href="/he/Bible/Proverbs/Index">אינדקס</a></td>
        <td><a href="/he/Bible/Proverbs/30">משלי - פֶּרֶק 30</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 29:22 <i>גברים כועסים מעוררים סכסוכים</i>: <a href="/he/The_Urantia_Book/149#p4_2">או 149:4.2</a>. </li>
</ol>
</div>
