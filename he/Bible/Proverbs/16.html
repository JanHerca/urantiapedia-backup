<!--
title: משלי - פֶּרֶק 16
description: 
published: true
date: 2023-11-8T20:31:8Z
tags: bible, bible—proverbs
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/15">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 15</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Proverbs/17">
          <span class="pr-2">משלי - פֶּרֶק 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  לאדם מערכי־לב ומיהוה מענה לשׁון׃ </p>
<p id="v2"><sup><small>2</small></sup>  כל־דרכי־אישׁ זך בעיניו ותכן רוחות יהוה׃ </p>
<p id="v3"><sup><small>3</small></sup>  גל אל־יהוה מעשׂיך ויכנו מחשׁבתיך׃ </p>
<p id="v4"><sup><small>4</small></sup>  כל פעל יהוה למענהו וגם־רשׁע ליום רעה׃ </p>
<p id="v5"><sup><small>5</small></sup>  תועבת יהוה כל־גבה־לב יד ליד לא ינקה׃ </p>
<p id="v6"><sup><small>6</small></sup>  בחסד ואמת יכפר עון וביראת יהוה סור מרע׃ </p>
<p id="v7"><sup><small>7</small></sup>  ברצות יהוה דרכי־אישׁ גם־אויביו ישׁלם אתו׃ </p>
<p id="v8"><sup><small>8</small></sup>  טוב־מעט בצדקה מרב תבואות בלא משׁפט׃ <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  לב אדם יחשׁב דרכו ויהוה יכין צעדו׃ </p>
<p id="v10"><sup><small>10</small></sup>  קסם על־שׂפתי־מלך במשׁפט לא ימעל־פיו׃ </p>
<p id="v11"><sup><small>11</small></sup>  פלס ומאזני משׁפט ליהוה מעשׂהו כל־אבני־כיס׃ </p>
<p id="v12"><sup><small>12</small></sup>  תועבת מלכים עשׂות רשׁע כי בצדקה יכון כסא׃ </p>
<p id="v13"><sup><small>13</small></sup>  רצון מלכים שׂפתי־צדק ודבר ישׁרים יאהב׃ </p>
<p id="v14"><sup><small>14</small></sup>  חמת־מלך מלאכי־מות ואישׁ חכם יכפרנה׃ </p>
<p id="v15"><sup><small>15</small></sup>  באור־פני־מלך חיים ורצונו כעב מלקושׁ׃ </p>
<p id="v16"><sup><small>16</small></sup>  קנה־חכמה מה־טוב מחרוץ וקנות בינה נבחר מכסף׃ </p>
<p id="v17"><sup><small>17</small></sup>  מסלת ישׁרים סור מרע שׁמר נפשׁו נצר דרכו׃ </p>
<p id="v18"><sup><small>18</small></sup>  לפני־שׁבר גאון ולפני כשׁלון גבה רוח׃ <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  טוב שׁפל־רוח את־עניים מחלק שׁלל את־גאים׃ </p>
<p id="v20"><sup><small>20</small></sup>  משׂכיל על־דבר ימצא־טוב ובוטח ביהוה אשׁריו׃ </p>
<p id="v21"><sup><small>21</small></sup>  לחכם־לב יקרא נבון ומתק שׂפתים יסיף לקח׃ </p>
<p id="v22"><sup><small>22</small></sup>  מקור חיים שׂכל בעליו ומוסר אולים אולת׃ </p>
<p id="v23"><sup><small>23</small></sup>  לב חכם ישׂכיל פיהו ועל־שׂפתיו יסיף לקח׃ </p>
<p id="v24"><sup><small>24</small></sup>  צוף־דבשׁ אמרי־נעם מתוק לנפשׁ ומרפא לעצם׃ </p>
<p id="v25"><sup><small>25</small></sup>  ישׁ דרך ישׁר לפני־אישׁ ואחריתה דרכי־מות׃ <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  נפשׁ עמל עמלה לו כי־אכף עליו פיהו׃ </p>
<p id="v27"><sup><small>27</small></sup>  אישׁ בליעל כרה רעה ועל־שׂפתיו כאשׁ צרבת׃ </p>
<p id="v28"><sup><small>28</small></sup>  אישׁ תהפכות ישׁלח מדון ונרגן מפריד אלוף׃ </p>
<p id="v29"><sup><small>29</small></sup>  אישׁ חמס יפתה רעהו והוליכו בדרך לא־טוב׃ </p>
<p id="v30"><sup><small>30</small></sup>  עצה עיניו לחשׁב תהפכות קרץ שׂפתיו כלה רעה׃ </p>
<p id="v31"><sup><small>31</small></sup>  עטרת תפארת שׂיבה בדרך צדקה תמצא׃ </p>
<p id="v32"><sup><small>32</small></sup>  טוב ארך אפים מגבור ומשׁל ברוחו מלכד עיר׃ <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  בחיק יוטל את־הגורל ומיהוה כל־משׁפטו׃ <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/15">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 15</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Proverbs/17">
          <span class="pr-2">משלי - פֶּרֶק 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 16:8 <i>מוטב מעט עם צדקה</i>: <a href="/he/The_Urantia_Book/149#p5_2">או 149:5.2</a>. </li>
  <li id="fn2"><a href="#cite2">↑</a> 16:18 <i>גאווה הולכת לפני נפילה</i>: <a href="/he/The_Urantia_Book/111#p6_10">או 111:6.10</a>.  <i>גאווה הולכת לפני הרס</i>: <a href="/he/The_Urantia_Book/131#p2_6">או 131:2.6</a>. </li>
  <li id="fn3"><a href="#cite3">↑</a> 16:25 <i>דרך שנראית נכונה</i>: <a href="/he/The_Urantia_Book/139#p12_5">או 139:12.5</a>. </li>
  <li id="fn4"><a href="#cite4">↑</a> 16:32 <i># 1 לוקח עיר</i>: <a href="/he/The_Urantia_Book/28#p6_20">או 28:6.20</a>.  <i>מי ששולט ברוח שלו, אדיר</i>: <a href="/he/The_Urantia_Book/131#p2_6">או 131:2.6</a>.  <i>מי ששולט בעצמו הוא גדול</i>: <a href="/he/The_Urantia_Book/143#p2_3">או 143:2.3</a>. </li>
  <li id="fn5"><a href="#cite5">↑</a> 16:33 <i>אלוהים כמוציא</i>: <a href="/he/The_Urantia_Book/2#p1_2">או 2:1.2</a>. </li>
</ol>
</div>
