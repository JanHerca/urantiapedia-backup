<!--
title: משלי - פֶּרֶק 9
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Proverbs/8">משלי - פֶּרֶק 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Proverbs/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Proverbs/10">משלי - פֶּרֶק 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  חכמות בנתה ביתה חצבה עמודיה שׁבעה׃ </p>
<p id="v2"><sup><small>2</small></sup>  טבחה טבחה מסכה יינה אף ערכה שׁלחנה׃ </p>
<p id="v3"><sup><small>3</small></sup>  שׁלחה נערתיה תקרא על־גפי מרמי קרת׃ </p>
<p id="v4"><sup><small>4</small></sup>  מי־פתי יסר הנה חסר־לב אמרה לו׃ </p>
<p id="v5"><sup><small>5</small></sup>  לכו לחמו בלחמי ושׁתו ביין מסכתי׃ </p>
<p id="v6"><sup><small>6</small></sup>  עזבו פתאים וחיו ואשׁרו בדרך בינה׃ </p>
<p id="v7"><sup><small>7</small></sup>  יסר לץ לקח לו קלון ומוכיח לרשׁע מומו׃ </p>
<p id="v8"><sup><small>8</small></sup>  אל־תוכח לץ פן־ישׂנאך הוכח לחכם ויאהבך׃ </p>
<p id="v9"><sup><small>9</small></sup>  תן לחכם ויחכם־עוד הודע לצדיק ויוסף לקח׃ </p>
<p id="v10"><sup><small>10</small></sup>  תחלת חכמה יראת יהוה ודעת קדשׁים בינה׃ <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  כי־בי ירבו ימיך ויוסיפו לך שׁנות חיים׃ </p>
<p id="v12"><sup><small>12</small></sup>  אם־חכמת חכמת לך ולצת לבדך תשׂא׃ </p>
<p id="v13"><sup><small>13</small></sup>  אשׁת כסילות המיה פתיות ובל־ידעה מה׃ </p>
<p id="v14"><sup><small>14</small></sup>  וישׁבה לפתח ביתה על־כסא מרמי קרת׃ </p>
<p id="v15"><sup><small>15</small></sup>  לקרא לעברי־דרך המישׁרים ארחותם׃ </p>
<p id="v16"><sup><small>16</small></sup>  מי־פתי יסר הנה וחסר־לב ואמרה לו׃ </p>
<p id="v17"><sup><small>17</small></sup>  מים־גנובים ימתקו ולחם סתרים ינעם׃ </p>
<p id="v18"><sup><small>18</small></sup>  ולא־ידע כי־רפאים שׁם בעמקי שׁאול קראיה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 9:10 <i>יראת האדון, מתחילה חוכמה</i>: <a href="/he/The_Urantia_Book/131#p2_6">או 131:2.6</a>.  <i>יראת אלוהים מתחילה חוכמה</i>: <a href="/he/The_Urantia_Book/68#p3_3">או 68:3.3</a>. </li>
</ol>
</div>
