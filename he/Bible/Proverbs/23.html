<!--
title: משלי - פֶּרֶק 23
description: 
published: true
date: 2023-11-8T20:31:8Z
tags: bible, bible—proverbs
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/22">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 22</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Proverbs/24">
          <span class="pr-2">משלי - פֶּרֶק 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  כי־תשׁב ללחום את־מושׁל בין תבין את־אשׁר לפניך׃ <sup id="cite5"><a href="#fn5">[5]</a></sup></p>
<p id="v2"><sup><small>2</small></sup>  ושׂמת שׂכין בלעך אם־בעל נפשׁ אתה׃ </p>
<p id="v3"><sup><small>3</small></sup>  אל־תתאו למטעמותיו והוא לחם כזבים׃ </p>
<p id="v4"><sup><small>4</small></sup>  אל־תיגע להעשׁיר מבינתך חדל׃ </p>
<p id="v5"><sup><small>5</small></sup>  התעוף עיניך בו ואיננו כי עשׂה יעשׂה־לו כנפים כנשׁר ועיף השׁמים׃ <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  אל־תלחם את־לחם רע עין ואל־תתאו למטעמתיו׃ <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  כי כמו־שׁער בנפשׁו כן־הוא אכל ושׁתה יאמר לך ולבו בל־עמך׃ <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  פתך־אכלת תקיאנה ושׁחת דבריך הנעימים׃ </p>
<p id="v9"><sup><small>9</small></sup>  באזני כסיל אל־תדבר כי־יבוז לשׂכל מליך׃ </p>
<p id="v10"><sup><small>10</small></sup>  אל־תסג גבול עולם ובשׂדי יתומים אל־תבא׃ <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  כי־גאלם חזק הוא־יריב את־ריבם אתך׃ </p>
<p id="v12"><sup><small>12</small></sup>  הביאה למוסר לבך ואזנך לאמרי־דעת׃ </p>
<p id="v13"><sup><small>13</small></sup>  אל־תמנע מנער מוסר כי־תכנו בשׁבט לא ימות׃ </p>
<p id="v14"><sup><small>14</small></sup>  אתה בשׁבט תכנו ונפשׁו משׁאול תציל׃ </p>
<p id="v15"><sup><small>15</small></sup>  בני אם־חכם לבך ישׂמח לבי גם־אני׃ </p>
<p id="v16"><sup><small>16</small></sup>  ותעלזנה כליותי בדבר שׂפתיך מישׁרים׃ </p>
<p id="v17"><sup><small>17</small></sup>  אל־יקנא לבך בחטאים כי אם־ביראת־יהוה כל־היום׃ </p>
<p id="v18"><sup><small>18</small></sup>  כי אם־ישׁ אחרית ותקותך לא תכרת׃ </p>
<p id="v19"><sup><small>19</small></sup>  שׁמע־אתה בני וחכם ואשׁר בדרך לבך׃ </p>
<p id="v20"><sup><small>20</small></sup>  אל־תהי בסבאי־יין בזללי בשׂר למו׃ </p>
<p id="v21"><sup><small>21</small></sup>  כי־סבא וזולל יורשׁ וקרעים תלבישׁ נומה׃ </p>
<p id="v22"><sup><small>22</small></sup>  שׁמע לאביך זה ילדך ואל־תבוז כי־זקנה אמך׃ </p>
<p id="v23"><sup><small>23</small></sup>  אמת קנה ואל־תמכר חכמה ומוסר ובינה׃ </p>
<p id="v24"><sup><small>24</small></sup>  גול יגול אבי צדיק יולד חכם וישׂמח בו׃ </p>
<p id="v25"><sup><small>25</small></sup>  ישׂמח־אביך ואמך ותגל יולדתך׃ </p>
<p id="v26"><sup><small>26</small></sup>  תנה־בני לבך לי ועיניך דרכי תרצנה׃ </p>
<p id="v27"><sup><small>27</small></sup>  כי־שׁוחה עמקה זונה ובאר צרה נכריה׃ </p>
<p id="v28"><sup><small>28</small></sup>  אף־היא כחתף תארב ובוגדים באדם תוסף׃ </p>
<p id="v29"><sup><small>29</small></sup>  למי אוי למי אבוי למי מדונים למי שׂיח למי פצעים חנם למי חכללות עינים׃ </p>
<p id="v30"><sup><small>30</small></sup>  למאחרים על־היין לבאים לחקר ממסך׃ </p>
<p id="v31"><sup><small>31</small></sup>  אל־תרא יין כי יתאדם כי־יתן בכיס עינו יתהלך במישׁרים׃ </p>
<p id="v32"><sup><small>32</small></sup>  אחריתו כנחשׁ ישׁך וכצפעני יפרשׁ׃ </p>
<p id="v33"><sup><small>33</small></sup>  עיניך יראו זרות ולבך ידבר תהפכות׃ </p>
<p id="v34"><sup><small>34</small></sup>  והיית כשׁכב בלב־ים וכשׁכב בראשׁ חבל׃ </p>
<p id="v35"><sup><small>35</small></sup>  הכוני בל־חליתי הלמוני בל־ידעתי מתי אקיץ אוסיף אבקשׁנו עוד׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/22">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 22</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Proverbs/24">
          <span class="pr-2">משלי - פֶּרֶק 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 23:5 <i>עושר לוקח כנפיים ועף</i>: <a href="/he/The_Urantia_Book/95#p4_3">או 95:4.3</a>. </li>
  <li id="fn2"><a href="#cite2">↑</a> 23:6 <i>עין הרע</i>: <a href="/he/The_Urantia_Book/87#p5_4">או 87:5.4</a>. </li>
  <li id="fn3"><a href="#cite3">↑</a> 23:7 <i>האדם הוא מה שהוא חושב</i>: <a href="/he/The_Urantia_Book/131#p2_8">או 131:2.8</a>. </li>
  <li id="fn4"><a href="#cite4">↑</a> 23:10 <i>כבוד לציוני דרך</i>: <a href="/he/The_Urantia_Book/69#p9_13">או 69:9.13</a>. </li>
  <li id="fn5"><a href="#cite5">↑</a> 23 <i>מתוך ספר חכמה</i>: <a href="/he/The_Urantia_Book/95#p4_5">או 95:4.5</a>. </li>
</ol>
</div>
