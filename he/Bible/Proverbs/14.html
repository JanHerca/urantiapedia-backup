<!--
title: משלי - פֶּרֶק 14
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Proverbs/13">משלי - פֶּרֶק 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Proverbs/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Proverbs/15">משלי - פֶּרֶק 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  חכמות נשׁים בנתה ביתה ואולת בידיה תהרסנו׃ </p>
<p id="v2"><sup><small>2</small></sup>  הולך בישׁרו ירא יהוה ונלוז דרכיו בוזהו׃ </p>
<p id="v3"><sup><small>3</small></sup>  בפי־אויל חטר גאוה ושׂפתי חכמים תשׁמורם׃ </p>
<p id="v4"><sup><small>4</small></sup>  באין אלפים אבוס בר ורב־תבואות בכח שׁור׃ </p>
<p id="v5"><sup><small>5</small></sup>  עד אמונים לא יכזב ויפיח כזבים עד שׁקר׃ </p>
<p id="v6"><sup><small>6</small></sup>  בקשׁ־לץ חכמה ואין ודעת לנבון נקל׃ </p>
<p id="v7"><sup><small>7</small></sup>  לך מנגד לאישׁ כסיל ובל־ידעת שׂפתי־דעת׃ </p>
<p id="v8"><sup><small>8</small></sup>  חכמת ערום הבין דרכו ואולת כסילים מרמה׃ </p>
<p id="v9"><sup><small>9</small></sup>  אולים יליץ אשׁם ובין ישׁרים רצון׃ </p>
<p id="v10"><sup><small>10</small></sup>  לב יודע מרת נפשׁו ובשׂמחתו לא־יתערב זר׃ </p>
<p id="v11"><sup><small>11</small></sup>  בית רשׁעים ישׁמד ואהל ישׁרים יפריח׃ </p>
<p id="v12"><sup><small>12</small></sup>  ישׁ דרך ישׁר לפני־אישׁ ואחריתה דרכי־מות׃ <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  גם־בשׂחוק יכאב־לב ואחריתה שׂמחה תוגה׃ </p>
<p id="v14"><sup><small>14</small></sup>  מדרכיו ישׂבע סוג לב ומעליו אישׁ טוב׃ <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  פתי יאמין לכל־דבר וערום יבין לאשׁרו׃ </p>
<p id="v16"><sup><small>16</small></sup>  חכם ירא וסר מרע וכסיל מתעבר ובוטח׃ </p>
<p id="v17"><sup><small>17</small></sup>  קצר־אפים יעשׂה אולת ואישׁ מזמות ישׂנא׃ </p>
<p id="v18"><sup><small>18</small></sup>  נחלו פתאים אולת וערומים יכתרו דעת׃ </p>
<p id="v19"><sup><small>19</small></sup>  שׁחו רעים לפני טובים ורשׁעים על־שׁערי צדיק׃ </p>
<p id="v20"><sup><small>20</small></sup>  גם־לרעהו ישׂנא רשׁ ואהבי עשׁיר רבים׃ </p>
<p id="v21"><sup><small>21</small></sup>  בז־לרעהו חוטא ומחונן עניים אשׁריו׃ </p>
<p id="v22"><sup><small>22</small></sup>  הלוא־יתעו חרשׁי רע וחסד ואמת חרשׁי טוב׃ </p>
<p id="v23"><sup><small>23</small></sup>  בכל־עצב יהיה מותר ודבר־שׂפתים אך־למחסור׃ </p>
<p id="v24"><sup><small>24</small></sup>  עטרת חכמים עשׁרם אולת כסילים אולת׃ </p>
<p id="v25"><sup><small>25</small></sup>  מציל נפשׁות עד אמת ויפח כזבים מרמה׃ </p>
<p id="v26"><sup><small>26</small></sup>  ביראת יהוה מבטח־עז ולבניו יהיה מחסה׃ </p>
<p id="v27"><sup><small>27</small></sup>  יראת יהוה מקור חיים לסור ממקשׁי מות׃ </p>
<p id="v28"><sup><small>28</small></sup>  ברב־עם הדרת־מלך ובאפס לאם מחתת רזון׃ </p>
<p id="v29"><sup><small>29</small></sup>  ארך אפים רב־תבונה וקצר־רוח מרים אולת׃ <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  חיי בשׂרים לב מרפא ורקב עצמות קנאה׃ </p>
<p id="v31"><sup><small>31</small></sup>  עשׁק־דל חרף עשׂהו ומכבדו חנן אביון׃ </p>
<p id="v32"><sup><small>32</small></sup>  ברעתו ידחה רשׁע וחסה במותו צדיק׃ </p>
<p id="v33"><sup><small>33</small></sup>  בלב נבון תנוח חכמה ובקרב כסילים תודע׃ </p>
<p id="v34"><sup><small>34</small></sup>  צדקה תרומם־גוי וחסד לאמים חטאת׃ </p>
<p id="v35"><sup><small>35</small></sup>  רצון־מלך לעבד משׂכיל ועברתו תהיה מבישׁ׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 14:12 <i>דרך שנראית נכונה</i>: <a href="/he/The_Urantia_Book/139#p12_5">או 139:12.5</a>.  <i>מסתיים לא להצדיק פירושו</i>: <a href="/he/The_Urantia_Book/75#p4_6">או 75:4.6</a>. </li>
  <li id="fn2"><a href="#cite2">↑</a> 14:14 <i>איש טוב מרוצה מעצמו</i>: <a href="/he/The_Urantia_Book/149#p5_2">או 149:5.2</a>. </li>
  <li id="fn3"><a href="#cite3">↑</a> 14:29a <i>איטי של זעם, מבין</i>: <a href="/he/The_Urantia_Book/149#p4_2">או 149:4.2</a>. </li>
  <li id="fn4"><a href="#cite4">↑</a> 14:29b <i>מזג נמהר/איוולת</i>: <a href="/he/The_Urantia_Book/149#p4_2">או 149:4.2</a>. </li>
</ol>
</div>
