<!--
title: משלי - פֶּרֶק 1
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Proverbs/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Proverbs/2">משלי - פֶּרֶק 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  משׁלי שׁלמה בן־דוד מלך ישׂראל׃ </p>
<p id="v2"><sup><small>2</small></sup>  לדעת חכמה ומוסר להבין אמרי בינה׃ </p>
<p id="v3"><sup><small>3</small></sup>  לקחת מוסר השׂכל צדק ומשׁפט ומישׁרים׃ </p>
<p id="v4"><sup><small>4</small></sup>  לתת לפתאים ערמה לנער דעת ומזמה׃ </p>
<p id="v5"><sup><small>5</small></sup>  ישׁמע חכם ויוסף לקח ונבון תחבלות יקנה׃ </p>
<p id="v6"><sup><small>6</small></sup>  להבין משׁל ומליצה דברי חכמים וחידתם׃ </p>
<p id="v7"><sup><small>7</small></sup>  יראת יהוה ראשׁית דעת חכמה ומוסר אוילים בזו׃ <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  שׁמע בני מוסר אביך ואל־תטשׁ תורת אמך׃ <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  כי לוית חן הם לראשׁך וענקים לגרגרתיך׃ </p>
<p id="v10"><sup><small>10</small></sup>  בני אם־יפתוך חטאים אל־תבא׃ </p>
<p id="v11"><sup><small>11</small></sup>  אם־יאמרו לכה אתנו נארבה לדם נצפנה לנקי חנם׃ </p>
<p id="v12"><sup><small>12</small></sup>  נבלעם כשׁאול חיים ותמימים כיורדי בור׃ </p>
<p id="v13"><sup><small>13</small></sup>  כל־הון יקר נמצא נמלא בתינו שׁלל׃ </p>
<p id="v14"><sup><small>14</small></sup>  גורלך תפיל בתוכנו כיס אחד יהיה לכלנו׃ </p>
<p id="v15"><sup><small>15</small></sup>  בני אל־תלך בדרך אתם מנע רגלך מנתיבתם׃ </p>
<p id="v16"><sup><small>16</small></sup>  כי רגליהם לרע ירוצו וימהרו לשׁפך־דם׃ </p>
<p id="v17"><sup><small>17</small></sup>  כי־חנם מזרה הרשׁת בעיני כל־בעל כנף׃ </p>
<p id="v18"><sup><small>18</small></sup>  והם לדמם יארבו יצפנו לנפשׁתם׃ </p>
<p id="v19"><sup><small>19</small></sup>  כן ארחות כל־בצע בצע את־נפשׁ בעליו יקח׃ </p>
<p id="v20"><sup><small>20</small></sup>  חכמות בחוץ תרנה ברחבות תתן קולה׃ </p>
<p id="v21"><sup><small>21</small></sup>  בראשׁ המיות תקרא בפתחי שׁערים בעיר אמריה תאמר׃ </p>
<p id="v22"><sup><small>22</small></sup>  עד־מתי פתים תאהבו פתי ולצים לצון חמדו להם וכסילים ישׂנאו־דעת׃ </p>
<p id="v23"><sup><small>23</small></sup>  תשׁובו לתוכחתי הנה אביעה לכם רוחי אודיעה דברי אתכם׃ <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  יען קראתי ותמאנו נטיתי ידי ואין מקשׁיב׃ <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  ותפרעו כל־עצתי ותוכחתי לא אביתם׃ </p>
<p id="v26"><sup><small>26</small></sup>  גם־אני באידכם אשׂחק אלעג בבא פחדכם׃ </p>
<p id="v27"><sup><small>27</small></sup>  בבא כשׁאוה פחדכם ואידכם כסופה יאתה בבא עליכם צרה וצוקה׃ </p>
<p id="v28"><sup><small>28</small></sup>  אז יקראנני ולא אענה ישׁחרנני ולא ימצאנני׃ </p>
<p id="v29"><sup><small>29</small></sup>  תחת כי־שׂנאו דעת ויראת יהוה לא בחרו׃ </p>
<p id="v30"><sup><small>30</small></sup>  לא־אבו לעצתי נאצו כל־תוכחתי׃ </p>
<p id="v31"><sup><small>31</small></sup>  ויאכלו מפרי דרכם וממעצתיהם ישׂבעו׃ </p>
<p id="v32"><sup><small>32</small></sup>  כי משׁובת פתים תהרגם ושׁלות כסילים תאבדם׃ </p>
<p id="v33"><sup><small>33</small></sup>  ושׁמע לי ישׁכן־בטח ושׁאנן מפחד רעה׃ <sup id="cite5"><a href="#fn5">[5]</a></sup></p>
<h2>הפניות</h2>
<div>
<ol>
  <li id="fn1"><a href="#cite1">↑</a> 1:7 <i>יראת אלוהים מתחילה חוכמה</i>: <a href="/he/The_Urantia_Book/68#p3_3">או 68:3.3</a>.  <i>יראת אלוהים מתחילה חוכמה</i>: <a href="/he/The_Urantia_Book/149#p6_5">או 149:6.5</a>.  <i>יראת האדון, מתחילה חוכמה</i>: <a href="/he/The_Urantia_Book/131#p2_6">או 131:2.6</a>.  <i>משמעויות של פחד</i>: <a href="/he/The_Urantia_Book/149#p6_3">או 149:6.3</a>. </li>
  <li id="fn2"><a href="#cite2">↑</a> 1:8-16 <i>הוראת בנים</i>: <a href="/he/The_Urantia_Book/95#p4_2">או 95:4.2</a>. </li>
  <li id="fn3"><a href="#cite3">↑</a> 1:23 <i>רוח הקודש</i>: <a href="/he/The_Urantia_Book/34#p4_1">או 34:4.1</a>.  <i>רוח אלוהים (רוח הקודש)</i>: <a href="/he/The_Urantia_Book/8#p5_5">או 8:5.5</a>.  <i>רוח באדם (רוח הקודש)</i>: <a href="/he/The_Urantia_Book/103#p1_6">או 103:1.6</a>.  <i>רוח אלוהים (רוח הקודש)</i>: <a href="/he/The_Urantia_Book/8#p5_3">או 8:5.3</a>. </li>
  <li id="fn4"><a href="#cite4">↑</a> 1:24-28 <i>השפעת דחיית אלוהים</i>: <a href="/he/The_Urantia_Book/146#p2_5">או 146:2.5</a>. </li>
  <li id="fn5"><a href="#cite5">↑</a> 1:33 <i>נשמר מפחד</i>: <a href="/he/The_Urantia_Book/95#p4_3">או 95:4.3</a>. </li>
</ol>
</div>
