<!--
title: משלי - פֶּרֶק 10
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Proverbs/9">משלי - פֶּרֶק 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Proverbs/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Proverbs/11">משלי - פֶּרֶק 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  משׁלי שׁלמה בן חכם ישׂמח־אב ובן כסיל תוגת אמו׃ </p>
<p id="v2"><sup><small>2</small></sup>  לא־יועילו אוצרות רשׁע וצדקה תציל ממות׃ </p>
<p id="v3"><sup><small>3</small></sup>  לא־ירעיב יהוה נפשׁ צדיק והות רשׁעים יהדף׃ </p>
<p id="v4"><sup><small>4</small></sup>  ראשׁ עשׂה כף־רמיה ויד חרוצים תעשׁיר׃ </p>
<p id="v5"><sup><small>5</small></sup>  אגר בקיץ בן משׂכיל נרדם בקציר בן מבישׁ׃ </p>
<p id="v6"><sup><small>6</small></sup>  ברכות לראשׁ צדיק ופי רשׁעים יכסה חמס׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  זכר צדיק לברכה ושׁם רשׁעים ירקב׃ </p>
<p id="v8"><sup><small>8</small></sup>  חכם־לב יקח מצות ואויל שׂפתים ילבט׃ </p>
<p id="v9"><sup><small>9</small></sup>  הולך בתם ילך בטח ומעקשׁ דרכיו יודע׃ </p>
<p id="v10"><sup><small>10</small></sup>  קרץ עין יתן עצבת ואויל שׂפתים ילבט׃ </p>
<p id="v11"><sup><small>11</small></sup>  מקור חיים פי צדיק ופי רשׁעים יכסה חמס׃ </p>
<p id="v12"><sup><small>12</small></sup>  שׂנאה תעורר מדנים ועל כל־פשׁעים תכסה אהבה׃ </p>
<p id="v13"><sup><small>13</small></sup>  בשׂפתי נבון תמצא חכמה ושׁבט לגו חסר־לב׃ </p>
<p id="v14"><sup><small>14</small></sup>  חכמים יצפנו־דעת ופי־אויל מחתה קרבה׃ </p>
<p id="v15"><sup><small>15</small></sup>  הון עשׁיר קרית עזו מחתת דלים רישׁם׃ </p>
<p id="v16"><sup><small>16</small></sup>  פעלת צדיק לחיים תבואת רשׁע לחטאת׃ </p>
<p id="v17"><sup><small>17</small></sup>  ארח לחיים שׁומר מוסר ועוזב תוכחת מתעה׃ </p>
<p id="v18"><sup><small>18</small></sup>  מכסה שׂנאה שׂפתי־שׁקר ומוצא דבה הוא כסיל׃ </p>
<p id="v19"><sup><small>19</small></sup>  ברב דברים לא יחדל־פשׁע וחשׂך שׂפתיו משׂכיל׃ </p>
<p id="v20"><sup><small>20</small></sup>  כסף נבחר לשׁון צדיק לב רשׁעים כמעט׃ </p>
<p id="v21"><sup><small>21</small></sup>  שׂפתי צדיק ירעו רבים ואוילים בחסר־לב ימותו׃ </p>
<p id="v22"><sup><small>22</small></sup>  ברכת יהוה היא תעשׁיר ולא־יוסף עצב עמה׃ </p>
<p id="v23"><sup><small>23</small></sup>  כשׂחוק לכסיל עשׂות זמה וחכמה לאישׁ תבונה׃ </p>
<p id="v24"><sup><small>24</small></sup>  מגורת רשׁע היא תבואנו ותאות צדיקים יתן׃ </p>
<p id="v25"><sup><small>25</small></sup>  כעבור סופה ואין רשׁע וצדיק יסוד עולם׃ </p>
<p id="v26"><sup><small>26</small></sup>  כחמץ לשׁנים וכעשׁן לעינים כן העצל לשׁלחיו׃ </p>
<p id="v27"><sup><small>27</small></sup>  יראת יהוה תוסיף ימים ושׁנות רשׁעים תקצרנה׃ </p>
<p id="v28"><sup><small>28</small></sup>  תוחלת צדיקים שׂמחה ותקות רשׁעים תאבד׃ </p>
<p id="v29"><sup><small>29</small></sup>  מעוז לתם דרך יהוה ומחתה לפעלי און׃ </p>
<p id="v30"><sup><small>30</small></sup>  צדיק לעולם בל־ימוט ורשׁעים לא ישׁכנו־ארץ׃ </p>
<p id="v31"><sup><small>31</small></sup>  פי־צדיק ינוב חכמה ולשׁון תהפכות תכרת׃ </p>
<p id="v32"><sup><small>32</small></sup>  שׂפתי צדיק ידעון רצון ופי רשׁעים תהפכות׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 10:6 <i>איוב: אלוהים יברך נאמנים</i>: <a href="/he/The_Urantia_Book/148#p6_2">או 148:6.2</a>. </li>
</ol>
</div>
