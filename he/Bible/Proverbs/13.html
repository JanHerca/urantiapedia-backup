<!--
title: משלי - פֶּרֶק 13
description: 
published: true
date: 2022-10-6T10:37:18Z
tags: bible, bible—proverbs
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Proverbs/12">משלי - פֶּרֶק 12</a></td>
        <td><a href="/he/Bible/Proverbs/Index">אינדקס</a></td>
        <td><a href="/he/Bible/Proverbs/14">משלי - פֶּרֶק 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  בן חכם מוסר אב ולץ לא־שׁמע גערה׃ </p>
<p id="v2"><sup><small>2</small></sup>  מפרי פי־אישׁ יאכל טוב ונפשׁ בגדים חמס׃ </p>
<p id="v3"><sup><small>3</small></sup>  נצר פיו שׁמר נפשׁו פשׂק שׂפתיו מחתה־לו׃ </p>
<p id="v4"><sup><small>4</small></sup>  מתאוה ואין נפשׁו עצל ונפשׁ חרצים תדשׁן׃ </p>
<p id="v5"><sup><small>5</small></sup>  דבר־שׁקר ישׂנא צדיק ורשׁע יבאישׁ ויחפיר׃ </p>
<p id="v6"><sup><small>6</small></sup>  צדקה תצר תם־דרך ורשׁעה תסלף חטאת׃ </p>
<p id="v7"><sup><small>7</small></sup>  ישׁ מתעשׁר ואין כל מתרושׁשׁ והון רב׃ <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  כפר נפשׁ־אישׁ עשׁרו ורשׁ לא־שׁמע גערה׃ </p>
<p id="v9"><sup><small>9</small></sup>  אור־צדיקים ישׂמח ונר רשׁעים ידעך׃ </p>
<p id="v10"><sup><small>10</small></sup>  רק־בזדון יתן מצה ואת־נועצים חכמה׃ </p>
<p id="v11"><sup><small>11</small></sup>  הון מהבל ימעט וקבץ על־יד ירבה׃ </p>
<p id="v12"><sup><small>12</small></sup>  תוחלת ממשׁכה מחלה־לב ועץ חיים תאוה באה׃ </p>
<p id="v13"><sup><small>13</small></sup>  בז לדבר יחבל לו וירא מצוה הוא ישׁלם׃ </p>
<p id="v14"><sup><small>14</small></sup>  תורת חכם מקור חיים לסור ממקשׁי מות׃ </p>
<p id="v15"><sup><small>15</small></sup>  שׂכל־טוב יתן־חן ודרך בגדים איתן׃ <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  כל־ערום יעשׂה בדעת וכסיל יפרשׂ אולת׃ </p>
<p id="v17"><sup><small>17</small></sup>  מלאך רשׁע יפל ברע וציר אמונים מרפא׃ </p>
<p id="v18"><sup><small>18</small></sup>  רישׁ וקלון פורע מוסר ושׁומר תוכחת יכבד׃ </p>
<p id="v19"><sup><small>19</small></sup>  תאוה נהיה תערב לנפשׁ ותועבת כסילים סור מרע׃ </p>
<p id="v20"><sup><small>20</small></sup>  הלוך את־חכמים וחכם ורעה כסילים ירוע׃ </p>
<p id="v21"><sup><small>21</small></sup>  חטאים תרדף רעה ואת־צדיקים ישׁלם־טוב׃ </p>
<p id="v22"><sup><small>22</small></sup>  טוב ינחיל בני־בנים וצפון לצדיק חיל חוטא׃ </p>
<p id="v23"><sup><small>23</small></sup>  רב־אכל ניר ראשׁים וישׁ נספה בלא משׁפט׃ </p>
<p id="v24"><sup><small>24</small></sup>  חושׂך שׁבטו שׂונא בנו ואהבו שׁחרו מוסר׃ </p>
<p id="v25"><sup><small>25</small></sup>  צדיק אכל לשׂבע נפשׁו ובטן רשׁעים תחסר׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Proverbs/12">משלי - פֶּרֶק 12</a></td>
        <td><a href="/he/Bible/Proverbs/Index">אינדקס</a></td>
        <td><a href="/he/Bible/Proverbs/14">משלי - פֶּרֶק 14</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 13:7-8 <i>רווח שגוי</i>: <a href="/he/The_Urantia_Book/165#p4_8">או 165:4.8</a>. </li>
  <li id="fn2"><a href="#cite2">↑</a> 13:15 <i>דרכו של העובר</i>: <a href="/he/The_Urantia_Book/75#p6_3">או 75:6.3</a>.  <i>דרך התוקפן קשה</i>: <a href="/he/The_Urantia_Book/53#p9_8">או 53:9.8</a>. </li>
</ol>
</div>
