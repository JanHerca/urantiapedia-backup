<!--
title: משלי - פֶּרֶק 18
description: 
published: true
date: 2022-10-6T10:37:18Z
tags: bible, bible—proverbs
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Proverbs/17">משלי - פֶּרֶק 17</a></td>
        <td><a href="/he/Bible/Proverbs/Index">אינדקס</a></td>
        <td><a href="/he/Bible/Proverbs/19">משלי - פֶּרֶק 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  לתאוה יבקשׁ נפרד בכל־תושׁיה יתגלע׃ </p>
<p id="v2"><sup><small>2</small></sup>  לא־יחפץ כסיל בתבונה כי אם־בהתגלות לבו׃ </p>
<p id="v3"><sup><small>3</small></sup>  בבוא־רשׁע בא גם־בוז ועם־קלון חרפה׃ </p>
<p id="v4"><sup><small>4</small></sup>  מים עמקים דברי פי־אישׁ נחל נבע מקור חכמה׃ </p>
<p id="v5"><sup><small>5</small></sup>  שׂאת פני־רשׁע לא־טוב להטות צדיק במשׁפט׃ </p>
<p id="v6"><sup><small>6</small></sup>  שׂפתי כסיל יבאו בריב ופיו למהלמות יקרא׃ </p>
<p id="v7"><sup><small>7</small></sup>  פי־כסיל מחתה־לו ושׂפתיו מוקשׁ נפשׁו׃ </p>
<p id="v8"><sup><small>8</small></sup>  דברי נרגן כמתלהמים והם ירדו חדרי־בטן׃ </p>
<p id="v9"><sup><small>9</small></sup>  גם מתרפה במלאכתו אח הוא לבעל משׁחית׃ </p>
<p id="v10"><sup><small>10</small></sup>  מגדל־עז שׁם יהוה בו־ירוץ צדיק ונשׂגב׃ </p>
<p id="v11"><sup><small>11</small></sup>  הון עשׁיר קרית עזו וכחומה נשׂגבה במשׂכיתו׃ </p>
<p id="v12"><sup><small>12</small></sup>  לפני־שׁבר יגבה לב־אישׁ ולפני כבוד ענוה׃ </p>
<p id="v13"><sup><small>13</small></sup>  משׁיב דבר בטרם ישׁמע אולת היא־לו וכלמה׃ </p>
<p id="v14"><sup><small>14</small></sup>  רוח־אישׁ יכלכל מחלהו ורוח נכאה מי ישׂאנה׃ </p>
<p id="v15"><sup><small>15</small></sup>  לב נבון יקנה־דעת ואזן חכמים תבקשׁ־דעת׃ </p>
<p id="v16"><sup><small>16</small></sup>  מתן אדם ירחיב לו ולפני גדלים ינחנו׃ <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  צדיק הראשׁון בריבו יבא־רעהו וחקרו׃ </p>
<p id="v18"><sup><small>18</small></sup>  מדינים ישׁבית הגורל ובין עצומים יפריד׃ </p>
<p id="v19"><sup><small>19</small></sup>  אח נפשׁע מקרית־עז ומדונים כבריח ארמון׃ </p>
<p id="v20"><sup><small>20</small></sup>  מפרי פי־אישׁ תשׂבע בטנו תבואת שׂפתיו ישׂבע׃ </p>
<p id="v21"><sup><small>21</small></sup>  מות וחיים ביד־לשׁון ואהביה יאכל פריה׃ </p>
<p id="v22"><sup><small>22</small></sup>  מצא אשׁה מצא טוב ויפק רצון מיהוה׃ </p>
<p id="v23"><sup><small>23</small></sup>  תחנונים ידבר־רשׁ ועשׁיר יענה עזות׃ </p>
<p id="v24"><sup><small>24</small></sup>  אישׁ רעים להתרעע וישׁ אהב דבק מאח׃ <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Proverbs/17">משלי - פֶּרֶק 17</a></td>
        <td><a href="/he/Bible/Proverbs/Index">אינדקס</a></td>
        <td><a href="/he/Bible/Proverbs/19">משלי - פֶּרֶק 19</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 18:16 <i>המתנה של אחד מפנה מקום</i>: <a href="/he/The_Urantia_Book/133#p6_2">או 133:6.2</a>. </li>
  <li id="fn2"><a href="#cite2">↑</a> 18:24 <i>מי שרוצה חברים חייב להיות אחד</i>: <a href="/he/The_Urantia_Book/130#p7_2">או 130:7.2</a>.  <i>אם יש לך חברים, תהיה ידידותי</i>: <a href="/he/The_Urantia_Book/193#p3_2">או 193:3.2</a>. </li>
</ol>
</div>
