<!--
title: משלי - פֶּרֶק 5
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Proverbs/4">משלי - פֶּרֶק 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Proverbs/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Proverbs/6">משלי - פֶּרֶק 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  בני לחכמתי הקשׁיבה לתבונתי הט־אזנך׃ </p>
<p id="v2"><sup><small>2</small></sup>  לשׁמר מזמות ודעת שׂפתיך ינצרו׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  כי נפת תטפנה שׂפתי זרה וחלק משׁמן חכה׃ </p>
<p id="v4"><sup><small>4</small></sup>  ואחריתה מרה כלענה חדה כחרב פיות׃ </p>
<p id="v5"><sup><small>5</small></sup>  רגליה ירדות מות שׁאול צעדיה יתמכו׃ </p>
<p id="v6"><sup><small>6</small></sup>  ארח חיים פן־תפלס נעו מעגלתיה לא תדע׃ </p>
<p id="v7"><sup><small>7</small></sup>  ועתה בנים שׁמעו־לי ואל־תסורו מאמרי־פי׃ </p>
<p id="v8"><sup><small>8</small></sup>  הרחק מעליה דרכך ואל־תקרב אל־פתח ביתה׃ </p>
<p id="v9"><sup><small>9</small></sup>  פן־תתן לאחרים הודך ושׁנתיך לאכזרי׃ </p>
<p id="v10"><sup><small>10</small></sup>  פן־ישׂבעו זרים כחך ועצביך בבית נכרי׃ </p>
<p id="v11"><sup><small>11</small></sup>  ונהמת באחריתך בכלות בשׂרך ושׁארך׃ </p>
<p id="v12"><sup><small>12</small></sup>  ואמרת איך שׂנאתי מוסר ותוכחת נאץ לבי׃ </p>
<p id="v13"><sup><small>13</small></sup>  ולא־שׁמעתי בקול מורי ולמלמדי לא־הטיתי אזני׃ </p>
<p id="v14"><sup><small>14</small></sup>  כמעט הייתי בכל־רע בתוך קהל ועדה׃ </p>
<p id="v15"><sup><small>15</small></sup>  שׁתה־מים מבורך ונזלים מתוך בארך׃ </p>
<p id="v16"><sup><small>16</small></sup>  יפוצו מעינתיך חוצה ברחבות פלגי־מים׃ </p>
<p id="v17"><sup><small>17</small></sup>  יהיו־לך לבדך ואין לזרים אתך׃ </p>
<p id="v18"><sup><small>18</small></sup>  יהי־מקורך ברוך ושׂמח מאשׁת נעורך׃ </p>
<p id="v19"><sup><small>19</small></sup>  אילת אהבים ויעלת־חן דדיה ירוך בכל־עת באהבתה תשׁגה תמיד׃ </p>
<p id="v20"><sup><small>20</small></sup>  ולמה תשׁגה בני בזרה ותחבק חק נכריה׃ </p>
<p id="v21"><sup><small>21</small></sup>  כי נכח עיני יהוה דרכי־אישׁ וכל־מעגלתיו מפלס׃ </p>
<p id="v22"><sup><small>22</small></sup>  עוונותיו ילכדנו את־הרשׁע ובחבלי חטאתו יתמך׃ </p>
<p id="v23"><sup><small>23</small></sup>  הוא ימות באין מוסר וברב אולתו ישׁגה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:2 <i>הוראת בנים</i>: <a href="/he/The_Urantia_Book/95#p4_2">או 95:4.2</a>. </li>
</ol>
</div>
