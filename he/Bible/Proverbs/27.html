<!--
title: משלי - פֶּרֶק 27
description: 
published: true
date: 2023-11-8T20:31:8Z
tags: bible, bible—proverbs
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/26">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 26</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Proverbs/28">
          <span class="pr-2">משלי - פֶּרֶק 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  אל־תתהלל ביום מחר כי לא־תדע מה־ילד יום׃ </p>
<p id="v2"><sup><small>2</small></sup>  יהללך זר ולא־פיך נכרי ואל־שׂפתיך׃ </p>
<p id="v3"><sup><small>3</small></sup>  כבד־אבן ונטל החול וכעס אויל כבד משׁניהם׃ </p>
<p id="v4"><sup><small>4</small></sup>  אכזריות חמה ושׁטף אף ומי יעמד לפני קנאה׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  טובה תוכחת מגלה מאהבה מסתרת׃ </p>
<p id="v6"><sup><small>6</small></sup>  נאמנים פצעי אוהב ונעתרות נשׁיקות שׂונא׃ </p>
<p id="v7"><sup><small>7</small></sup>  נפשׁ שׂבעה תבוס נפת ונפשׁ רעבה כל־מר מתוק׃ </p>
<p id="v8"><sup><small>8</small></sup>  כצפור נודדת מן־קנה כן־אישׁ נודד ממקומו׃ </p>
<p id="v9"><sup><small>9</small></sup>  שׁמן וקטרת ישׂמח־לב ומתק רעהו מעצת־נפשׁ׃ </p>
<p id="v10"><sup><small>10</small></sup>  רעך ורעה אביך אל־תעזב ובית אחיך אל־תבוא ביום אידך טוב שׁכן קרוב מאח רחוק׃ <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  חכם בני ושׂמח לבי ואשׁיבה חרפי דבר׃ </p>
<p id="v12"><sup><small>12</small></sup>  ערום ראה רעה נסתר פתאים עברו נענשׁו׃ </p>
<p id="v13"><sup><small>13</small></sup>  קח־בגדו כי־ערב זר ובעד נכריה חבלהו׃ </p>
<p id="v14"><sup><small>14</small></sup>  מברך רעהו בקול גדול בבקר השׁכים קללה תחשׁב לו׃ </p>
<p id="v15"><sup><small>15</small></sup>  דלף טורד ביום סגריר ואשׁת מדונים נשׁתוה׃ </p>
<p id="v16"><sup><small>16</small></sup>  צפניה צפן־רוח ושׁמן ימינו יקרא׃ </p>
<p id="v17"><sup><small>17</small></sup>  ברזל בברזל יחד ואישׁ יחד פני־רעהו׃ </p>
<p id="v18"><sup><small>18</small></sup>  נצר תאנה יאכל פריה ושׁמר אדניו יכבד׃ </p>
<p id="v19"><sup><small>19</small></sup>  כמים הפנים לפנים כן לב־האדם לאדם׃ </p>
<p id="v20"><sup><small>20</small></sup>  שׁאול ואבדה לא תשׂבענה ועיני האדם לא תשׂבענה׃ </p>
<p id="v21"><sup><small>21</small></sup>  מצרף לכסף וכור לזהב ואישׁ לפי מהללו׃ </p>
<p id="v22"><sup><small>22</small></sup>  אם תכתושׁ־את־האויל במכתשׁ בתוך הריפות בעלי לא־תסור מעליו אולתו׃ </p>
<p id="v23"><sup><small>23</small></sup>  ידע תדע פני צאנך שׁית לבך לעדרים׃ </p>
<p id="v24"><sup><small>24</small></sup>  כי לא לעולם חסן ואם־נזר לדור דור׃ </p>
<p id="v25"><sup><small>25</small></sup>  גלה חציר ונראה־דשׁא ונאספו עשׂבות הרים׃ </p>
<p id="v26"><sup><small>26</small></sup>  כבשׂים ללבושׁך ומחיר שׂדה עתודים׃ </p>
<p id="v27"><sup><small>27</small></sup>  ודי חלב עזים ללחמך ללחם ביתך וחיים לנערותיך׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/26">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 26</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Proverbs/28">
          <span class="pr-2">משלי - פֶּרֶק 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 27:4 <i>זעם הוא אכזרי, מקומם</i>: <a href="/he/The_Urantia_Book/149#p4_2">או 149:4.2</a>. </li>
  <li id="fn2"><a href="#cite2">↑</a> 27:10 <i>חברים ותיקים וחדשים</i>: <a href="/he/The_Urantia_Book/147#p7_3">או 147:7.3</a>. </li>
</ol>
</div>
