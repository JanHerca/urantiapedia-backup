<!--
title: משלי - פֶּרֶק 3
description: 
published: true
date: 2022-10-6T10:37:18Z
tags: bible, bible—proverbs
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Proverbs/2">משלי - פֶּרֶק 2</a></td>
        <td><a href="/he/Bible/Proverbs/Index">אינדקס</a></td>
        <td><a href="/he/Bible/Proverbs/4">משלי - פֶּרֶק 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  בני תורתי אל־תשׁכח ומצותי יצר לבך׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  כי ארך ימים ושׁנות חיים ושׁלום יוסיפו לך׃ </p>
<p id="v3"><sup><small>3</small></sup>  חסד ואמת אל־יעזבך קשׁרם על־גרגרותיך כתבם על־לוח לבך׃ </p>
<p id="v4"><sup><small>4</small></sup>  ומצא־חן ושׂכל־טוב בעיני אלהים ואדם׃ </p>
<p id="v5"><sup><small>5</small></sup>  בטח אל־יהוה בכל־לבך ואל־בינתך אל־תשׁען׃ <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  בכל־דרכיך דעהו והוא יישׁר ארחתיך׃ </p>
<p id="v7"><sup><small>7</small></sup>  אל־תהי חכם בעיניך ירא את־יהוה וסור מרע׃ </p>
<p id="v8"><sup><small>8</small></sup>  רפאות תהי לשׁרך ושׁקוי לעצמותיך׃ </p>
<p id="v9"><sup><small>9</small></sup>  כבד את־יהוה מהונך ומראשׁית כל־תבואתך׃ </p>
<p id="v10"><sup><small>10</small></sup>  וימלאו אסמיך שׂבע ותירושׁ יקביך יפרצו׃ </p>
<p id="v11"><sup><small>11</small></sup>  מוסר יהוה בני אל־תמאס ואל־תקץ בתוכחתו׃ <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  כי את אשׁר יאהב יהוה יוכיח וכאב את־בן ירצה׃ <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  אשׁרי אדם מצא חכמה ואדם יפיק תבונה׃ </p>
<p id="v14"><sup><small>14</small></sup>  כי טוב סחרה מסחר־כסף ומחרוץ תבואתה׃ </p>
<p id="v15"><sup><small>15</small></sup>  יקרה היא מפניים וכל־חפציך לא ישׁוו־בה׃ </p>
<p id="v16"><sup><small>16</small></sup>  ארך ימים בימינה בשׂמאולה עשׁר וכבוד׃ </p>
<p id="v17"><sup><small>17</small></sup>  דרכיה דרכי־נעם וכל־נתיבותיה שׁלום׃ </p>
<p id="v18"><sup><small>18</small></sup>  עץ־חיים היא למחזיקים בה ותמכיה מאשׁר׃ </p>
<p id="v19"><sup><small>19</small></sup>  יהוה בחכמה יסד־ארץ כונן שׁמים בתבונה׃ </p>
<p id="v20"><sup><small>20</small></sup>  בדעתו תהומות נבקעו ושׁחקים ירעפו־טל׃ </p>
<p id="v21"><sup><small>21</small></sup>  בני אל־ילזו מעיניך נצר תשׁיה ומזמה׃ </p>
<p id="v22"><sup><small>22</small></sup>  ויהיו חיים לנפשׁך וחן לגרגרתיך׃ </p>
<p id="v23"><sup><small>23</small></sup>  אז תלך לבטח דרכך ורגלך לא תגוף׃ </p>
<p id="v24"><sup><small>24</small></sup>  אם־תשׁכב לא־תפחד ושׁכבת וערבה שׁנתך׃ </p>
<p id="v25"><sup><small>25</small></sup>  אל־תירא מפחד פתאם ומשׁאת רשׁעים כי תבא׃ </p>
<p id="v26"><sup><small>26</small></sup>  כי־יהוה יהיה בכסלך ושׁמר רגלך מלכד׃ </p>
<p id="v27"><sup><small>27</small></sup>  אל־תמנע־טוב מבעליו בהיות לאל ידיך לעשׂות׃ </p>
<p id="v28"><sup><small>28</small></sup>  אל־תאמר לרעיך לך ושׁוב ומחר אתן וישׁ אתך׃ </p>
<p id="v29"><sup><small>29</small></sup>  אל־תחרשׁ על־רעך רעה והוא־יושׁב לבטח אתך׃ </p>
<p id="v30"><sup><small>30</small></sup>  אל־תרוב עם־אדם חנם אם־לא גמלך רעה׃ <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  אל־תקנא באישׁ חמס ואל־תבחר בכל־דרכיו׃ </p>
<p id="v32"><sup><small>32</small></sup>  כי תועבת יהוה נלוז ואת־ישׁרים סודו׃ </p>
<p id="v33"><sup><small>33</small></sup>  מארת יהוה בבית רשׁע ונוה צדיקים יברך׃ <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  אם־ללצים הוא־יליץ ולעניים יתן־חן׃ </p>
<p id="v35"><sup><small>35</small></sup>  כבוד חכמים ינחלו וכסילים מרים קלון׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Proverbs/2">משלי - פֶּרֶק 2</a></td>
        <td><a href="/he/Bible/Proverbs/Index">אינדקס</a></td>
        <td><a href="/he/Bible/Proverbs/4">משלי - פֶּרֶק 4</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:1-2 <i>הוראת בנים</i>: <a href="/he/The_Urantia_Book/95#p4_2">או 95:4.2</a>. </li>
  <li id="fn2"><a href="#cite2">↑</a> 3:5-6 <i>בטח באלוהים בכל לבבך</i>: <a href="/he/The_Urantia_Book/131#p2_8">או 131:2.8</a>. </li>
  <li id="fn3"><a href="#cite3">↑</a> 3:11-12 <i>מתעב לא יסורים</i>: <a href="/he/The_Urantia_Book/148#p5_5">או 148:5.5</a>. </li>
  <li id="fn4"><a href="#cite4">↑</a> 3:12 <i>מושג "אבא"</i>: <a href="/he/The_Urantia_Book/196#p0_2">או 196:0.2</a>. </li>
  <li id="fn5"><a href="#cite5">↑</a> 3:30 <i>תתאמץ לא בנשמות</i>: <a href="/he/The_Urantia_Book/181#p2_5">או 181:2.5</a>. </li>
  <li id="fn6"><a href="#cite6">↑</a> 3:33 <i>איוב: אלוהים יברך נאמנים</i>: <a href="/he/The_Urantia_Book/148#p6_2">או 148:6.2</a>. </li>
</ol>
</div>
