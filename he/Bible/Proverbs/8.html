<!--
title: משלי - פֶּרֶק 8
description: 
published: true
date: 2023-11-8T20:31:8Z
tags: bible, bible—proverbs
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/7">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 7</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Proverbs/9">
          <span class="pr-2">משלי - פֶּרֶק 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  הלא־חכמה תקרא ותבונה תתן קולה׃ </p>
<p id="v2"><sup><small>2</small></sup>  בראשׁ־מרומים עלי־דרך בית נתיבות נצבה׃ </p>
<p id="v3"><sup><small>3</small></sup>  ליד־שׁערים לפי־קרת מבוא פתחים תרנה׃ </p>
<p id="v4"><sup><small>4</small></sup>  אליכם אישׁים אקרא וקולי אל־בני אדם׃ </p>
<p id="v5"><sup><small>5</small></sup>  הבינו פתאים ערמה וכסילים הבינו לב׃ </p>
<p id="v6"><sup><small>6</small></sup>  שׁמעו כי־נגידים אדבר ומפתח שׂפתי מישׁרים׃ </p>
<p id="v7"><sup><small>7</small></sup>  כי־אמת יהגה חכי ותועבת שׂפתי רשׁע׃ </p>
<p id="v8"><sup><small>8</small></sup>  בצדק כל־אמרי־פי אין בהם נפתל ועקשׁ׃ </p>
<p id="v9"><sup><small>9</small></sup>  כלם נכחים למבין וישׁרים למצאי דעת׃ </p>
<p id="v10"><sup><small>10</small></sup>  קחו־מוסרי ואל־כסף ודעת מחרוץ נבחר׃ </p>
<p id="v11"><sup><small>11</small></sup>  כי־טובה חכמה מפנינים וכל־חפצים לא ישׁוו־בה׃ </p>
<p id="v12"><sup><small>12</small></sup>  אני־חכמה שׁכנתי ערמה ודעת מזמות אמצא׃ </p>
<p id="v13"><sup><small>13</small></sup>  יראת יהוה שׂנאת רע גאה וגאון ודרך רע ופי תהפכות שׂנאתי׃ </p>
<p id="v14"><sup><small>14</small></sup>  לי־עצה ותושׁיה אני בינה לי גבורה׃ </p>
<p id="v15"><sup><small>15</small></sup>  בי מלכים ימלכו ורוזנים יחקקו צדק׃ </p>
<p id="v16"><sup><small>16</small></sup>  בי שׂרים ישׂרו ונדיבים כל־שׁפטי צדק׃ </p>
<p id="v17"><sup><small>17</small></sup>  אני אהביה אהב ומשׁחרי ימצאנני׃ </p>
<p id="v18"><sup><small>18</small></sup>  עשׁר־וכבוד אתי הון עתק וצדקה׃ </p>
<p id="v19"><sup><small>19</small></sup>  טוב פריי מחרוץ ומפז ותבואתי מכסף נבחר׃ </p>
<p id="v20"><sup><small>20</small></sup>  בארח־צדקה אהלך בתוך נתיבות משׁפט׃ </p>
<p id="v21"><sup><small>21</small></sup>  להנחיל אהבי ישׁ ואצרתיהם אמלא׃ </p>
<p id="v22"><sup><small>22</small></sup>  יהוה קנני ראשׁית דרכו קדם מפעליו מאז׃ </p>
<p id="v23"><sup><small>23</small></sup>  מעולם נסכתי מראשׁ מקדמי־ארץ׃ </p>
<p id="v24"><sup><small>24</small></sup>  באין־תהמות חוללתי באין מעינות נכבדי־מים׃ </p>
<p id="v25"><sup><small>25</small></sup>  בטרם הרים הטבעו לפני גבעות חוללתי׃ </p>
<p id="v26"><sup><small>26</small></sup>  עד־לא עשׂה ארץ וחוצות וראשׁ עפרות תבל׃ </p>
<p id="v27"><sup><small>27</small></sup>  בהכינו שׁמים שׁם אני בחוקו חוג על־פני תהום׃ </p>
<p id="v28"><sup><small>28</small></sup>  באמצו שׁחקים ממעל בעזוז עינות תהום׃ </p>
<p id="v29"><sup><small>29</small></sup>  בשׂומו לים חקו ומים לא יעברו־פיו בחוקו מוסדי ארץ׃ </p>
<p id="v30"><sup><small>30</small></sup>  ואהיה אצלו אמון ואהיה שׁעשׁעים יום יום משׂחקת לפניו בכל־עת׃ </p>
<p id="v31"><sup><small>31</small></sup>  משׂחקת בתבל ארצו ושׁעשׁעי את־בני אדם׃ <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  ועתה בנים שׁמעו־לי ואשׁרי דרכי ישׁמרו׃ </p>
<p id="v33"><sup><small>33</small></sup>  שׁמעו מוסר וחכמו ואל־תפרעו׃ </p>
<p id="v34"><sup><small>34</small></sup>  אשׁרי אדם שׁמע לי לשׁקד על־דלתתי יום יום לשׁמר מזוזת פתחי׃ </p>
<p id="v35"><sup><small>35</small></sup>  כי מצאי מצאי חיים ויפק רצון מיהוה׃ </p>
<p id="v36"><sup><small>36</small></sup>  וחטאי חמס נפשׁו כל־משׂנאי אהבו מות׃ <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/7">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 7</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Proverbs/9">
          <span class="pr-2">משלי - פֶּרֶק 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 8:31 <i>הוא מתענג על ילדיו</i>: <a href="/he/The_Urantia_Book/1#p5_4">או 1:5.4</a>. </li>
  <li id="fn2"><a href="#cite2">↑</a> 8:36 <i>חטא נגד אלוהים, עוול בנפשו</i>: <a href="/he/The_Urantia_Book/131#p2_8">או 131:2.8</a>. </li>
</ol>
</div>
