<!--
title: משלי - פֶּרֶק 2
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Proverbs/1">משלי - פֶּרֶק 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Proverbs/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Proverbs/3">משלי - פֶּרֶק 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  בני אם־תקח אמרי ומצותי תצפן אתך׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  להקשׁיב לחכמה אזנך תטה לבך לתבונה׃ </p>
<p id="v3"><sup><small>3</small></sup>  כי אם לבינה תקרא לתבונה תתן קולך׃ </p>
<p id="v4"><sup><small>4</small></sup>  אם־תבקשׁנה ככסף וכמטמונים תחפשׂנה׃ </p>
<p id="v5"><sup><small>5</small></sup>  אז תבין יראת יהוה ודעת אלהים תמצא׃ </p>
<p id="v6"><sup><small>6</small></sup>  כי־יהוה יתן חכמה מפיו דעת ותבונה׃ </p>
<p id="v7"><sup><small>7</small></sup>  וצפן לישׁרים תושׁיה מגן להלכי תם׃ </p>
<p id="v8"><sup><small>8</small></sup>  לנצר ארחות משׁפט ודרך חסידו ישׁמר׃ </p>
<p id="v9"><sup><small>9</small></sup>  אז תבין צדק ומשׁפט ומישׁרים כל־מעגל־טוב׃ </p>
<p id="v10"><sup><small>10</small></sup>  כי־תבוא חכמה בלבך ודעת לנפשׁך ינעם׃ </p>
<p id="v11"><sup><small>11</small></sup>  מזמה תשׁמר עליך תבונה תנצרכה׃ </p>
<p id="v12"><sup><small>12</small></sup>  להצילך מדרך רע מאישׁ מדבר תהפכות׃ <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  העזבים ארחות ישׁר ללכת בדרכי־חשׁך׃ </p>
<p id="v14"><sup><small>14</small></sup>  השׂמחים לעשׂות רע יגילו בתהפכות רע׃ </p>
<p id="v15"><sup><small>15</small></sup>  אשׁר ארחתיהם עקשׁים ונלוזים במעגלותם׃ </p>
<p id="v16"><sup><small>16</small></sup>  להצילך מאשׁה זרה מנכריה אמריה החליקה׃ </p>
<p id="v17"><sup><small>17</small></sup>  העזבת אלוף נעוריה ואת־ברית אלהיה שׁכחה׃ </p>
<p id="v18"><sup><small>18</small></sup>  כי שׁחה אל־מות ביתה ואל־רפאים מעגלתיה׃ </p>
<p id="v19"><sup><small>19</small></sup>  כל־באיה לא ישׁובון ולא־ישׂיגו ארחות חיים׃ </p>
<p id="v20"><sup><small>20</small></sup>  למען תלך בדרך טובים וארחות צדיקים תשׁמר׃ </p>
<p id="v21"><sup><small>21</small></sup>  כי־ישׁרים ישׁכנו־ארץ ותמימים יותרו בה׃ </p>
<p id="v22"><sup><small>22</small></sup>  ורשׁעים מארץ יכרתו ובוגדים יסחו ממנה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:1-2 <i>הוראת בנים</i>: <a href="/he/The_Urantia_Book/95#p4_2">או 95:4.2</a>. </li>
  <li id="fn2"><a href="#cite2">↑</a> 2:12 <i>גאולה מהרע</i>: <a href="/he/The_Urantia_Book/121#p5_11">או 121:5.11</a>. </li>
</ol>
</div>
