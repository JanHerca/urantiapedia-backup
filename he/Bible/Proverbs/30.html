<!--
title: משלי - פֶּרֶק 30
description: 
published: true
date: 2023-11-8T20:31:8Z
tags: bible, bible—proverbs
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/29">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 29</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Proverbs/31">
          <span class="pr-2">משלי - פֶּרֶק 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  דברי אגור בן־יקה המשׂא נאם הגבר לאיתיאל לאיתיאל ואכל׃ </p>
<p id="v2"><sup><small>2</small></sup>  כי בער אנכי מאישׁ ולא־בינת אדם לי׃ </p>
<p id="v3"><sup><small>3</small></sup>  ולא־למדתי חכמה ודעת קדשׁים אדע׃ </p>
<p id="v4"><sup><small>4</small></sup>  מי עלה־שׁמים וירד מי אסף־רוח בחפניו מי צרר־מים בשׂמלה מי הקים כל־אפסי־ארץ מה־שׁמו ומה־שׁם־בנו כי תדע׃ </p>
<p id="v5"><sup><small>5</small></sup>  כל־אמרת אלוה צרופה מגן הוא לחסים בו׃ <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  אל־תוסף על־דבריו פן־יוכיח בך ונכזבת׃ </p>
<p id="v7"><sup><small>7</small></sup>  שׁתים שׁאלתי מאתך אל־תמנע ממני בטרם אמות׃ </p>
<p id="v8"><sup><small>8</small></sup>  שׁוא ודבר־כזב הרחק ממני ראשׁ ועשׁר אל־תתן־לי הטריפני לחם חקי׃ </p>
<p id="v9"><sup><small>9</small></sup>  פן אשׂבע וכחשׁתי ואמרתי מי יהוה ופן־אורשׁ וגנבתי ותפשׂתי שׁם אלהי׃ </p>
<p id="v10"><sup><small>10</small></sup>  אל־תלשׁן עבד אל־אדנו פן־יקללך ואשׁמת׃ </p>
<p id="v11"><sup><small>11</small></sup>  דור אביו יקלל ואת־אמו לא יברך׃ </p>
<p id="v12"><sup><small>12</small></sup>  דור טהור בעיניו ומצאתו לא רחץ׃ </p>
<p id="v13"><sup><small>13</small></sup>  דור מה־רמו עיניו ועפעפיו ינשׂאו׃ </p>
<p id="v14"><sup><small>14</small></sup>  דור חרבות שׁניו ומאכלות מתלעתיו לאכל עניים מארץ ואביונים מאדם׃ </p>
<p id="v15"><sup><small>15</small></sup>  לעלוקה שׁתי בנות הב הב שׁלושׁ הנה לא תשׂבענה ארבע לא־אמרו הון׃ </p>
<p id="v16"><sup><small>16</small></sup>  שׁאול ועצר רחם ארץ לא־שׂבעה מים ואשׁ לא־אמרה הון׃ </p>
<p id="v17"><sup><small>17</small></sup>  עין תלעג לאב ותבוז ליקהת־אם יקרוה ערבי־נחל ויאכלוה בני־נשׁר׃ </p>
<p id="v18"><sup><small>18</small></sup>  שׁלשׁה המה נפלאו ממני וארבע לא ידעתים׃ </p>
<p id="v19"><sup><small>19</small></sup>  דרך הנשׁר בשׁמים דרך נחשׁ עלי צור דרך־אניה בלב־ים ודרך גבר בעלמה׃ </p>
<p id="v20"><sup><small>20</small></sup>  כן דרך אשׁה מנאפת אכלה ומחתה פיה ואמרה לא־פעלתי און׃ </p>
<p id="v21"><sup><small>21</small></sup>  תחת שׁלושׁ רגזה ארץ ותחת ארבע לא־תוכל שׂאת׃ </p>
<p id="v22"><sup><small>22</small></sup>  תחת־עבד כי ימלוך ונבל כי ישׂבע־לחם׃ </p>
<p id="v23"><sup><small>23</small></sup>  תחת שׂנואה כי תבעל ושׁפחה כי־תירשׁ גברתה׃ </p>
<p id="v24"><sup><small>24</small></sup>  ארבעה הם קטני־ארץ והמה חכמים מחכמים׃ </p>
<p id="v25"><sup><small>25</small></sup>  הנמלים עם לא־עז ויכינו בקיץ לחמם׃ </p>
<p id="v26"><sup><small>26</small></sup>  שׁפנים עם לא־עצום וישׂימו בסלע ביתם׃ </p>
<p id="v27"><sup><small>27</small></sup>  מלך אין לארבה ויצא חצץ כלו׃ </p>
<p id="v28"><sup><small>28</small></sup>  שׂממית בידים תתפשׂ והיא בהיכלי מלך׃ </p>
<p id="v29"><sup><small>29</small></sup>  שׁלשׁה המה מיטיבי צעד וארבעה מיטבי לכת׃ </p>
<p id="v30"><sup><small>30</small></sup>  לישׁ גבור בבהמה ולא־ישׁוב מפני־כל׃ </p>
<p id="v31"><sup><small>31</small></sup>  זרזיר מתנים או־תישׁ ומלך אלקום עמו׃ </p>
<p id="v32"><sup><small>32</small></sup>  אם־נבלת בהתנשׂא ואם־זמות יד לפה׃ </p>
<p id="v33"><sup><small>33</small></sup>  כי מיץ חלב יוציא חמאה ומיץ־אף יוציא דם ומיץ אפים יוציא ריב׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/29">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 29</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Proverbs/31">
          <span class="pr-2">משלי - פֶּרֶק 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 30:5-6 <i>כתבי הקודש לא טעו (קונטרה)</i>: <a href="/he/The_Urantia_Book/159#p4_6">או 159:4.6</a>. </li>
</ol>
</div>
