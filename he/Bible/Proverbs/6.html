<!--
title: משלי - פֶּרֶק 6
description: 
published: true
date: 2023-11-8T20:31:8Z
tags: bible, bible—proverbs
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/5">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 5</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Proverbs/7">
          <span class="pr-2">משלי - פֶּרֶק 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  בני אם־ערבת לרעך תקעת לזר כפיך׃ </p>
<p id="v2"><sup><small>2</small></sup>  נוקשׁת באמרי־פיך נלכדת באמרי־פיך׃ </p>
<p id="v3"><sup><small>3</small></sup>  עשׂה זאת אפוא בני והנצל כי באת בכף־רעך לך התרפס ורהב רעיך׃ </p>
<p id="v4"><sup><small>4</small></sup>  אל־תתן שׁנה לעיניך ותנומה לעפעפיך׃ </p>
<p id="v5"><sup><small>5</small></sup>  הנצל כצבי מיד וכצפור מיד יקושׁ׃ </p>
<p id="v6"><sup><small>6</small></sup>  לך־אל־נמלה עצל ראה דרכיה וחכם׃ </p>
<p id="v7"><sup><small>7</small></sup>  אשׁר אין־לה קצין שׁטר ומשׁל׃ </p>
<p id="v8"><sup><small>8</small></sup>  תכין בקיץ לחמה אגרה בקציר מאכלה׃ </p>
<p id="v9"><sup><small>9</small></sup>  עד־מתי עצל תשׁכב מתי תקום משׁנתך׃ </p>
<p id="v10"><sup><small>10</small></sup>  מעט שׁנות מעט תנומות מעט חבק ידים לשׁכב׃ </p>
<p id="v11"><sup><small>11</small></sup>  ובא־כמהלך ראשׁך ומחסרך כאישׁ מגן׃ </p>
<p id="v12"><sup><small>12</small></sup>  אדם בליעל אישׁ און הולך עקשׁות פה׃ </p>
<p id="v13"><sup><small>13</small></sup>  קרץ בעינו מלל ברגלו מרה באצבעתיו׃ </p>
<p id="v14"><sup><small>14</small></sup>  תהפכות בלבו חרשׁ רע בכל־עת מדנים ישׁלח׃ </p>
<p id="v15"><sup><small>15</small></sup>  על־כן פתאם יבוא אידו פתע ישׁבר ואין מרפא׃ </p>
<p id="v16"><sup><small>16</small></sup>  שׁשׁ־הנה שׂנא יהוה ושׁבע תועבות נפשׁו׃ </p>
<p id="v17"><sup><small>17</small></sup>  עינים רמות לשׁון שׁקר וידים שׁפכות דם־נקי׃ </p>
<p id="v18"><sup><small>18</small></sup>  לב חרשׁ מחשׁבות און רגלים ממהרות לרוץ לרעה׃ </p>
<p id="v19"><sup><small>19</small></sup>  יפיח כזבים עד שׁקר ומשׁלח מדנים בין אחים׃ </p>
<p id="v20"><sup><small>20</small></sup>  נצר בני מצות אביך ואל־תטשׁ תורת אמך׃ <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  קשׁרם על־לבך תמיד ענדם על־גרגרתך׃ </p>
<p id="v22"><sup><small>22</small></sup>  בהתהלכך תנחה אתך בשׁכבך תשׁמר עליך והקיצות היא תשׂיחך׃ </p>
<p id="v23"><sup><small>23</small></sup>  כי נר מצוה ותורה אור ודרך חיים תוכחות מוסר׃ </p>
<p id="v24"><sup><small>24</small></sup>  לשׁמרך מאשׁת רע מחלקת לשׁון נכריה׃ </p>
<p id="v25"><sup><small>25</small></sup>  אל־תחמד יפיה בלבבך ואל־תקחך בעפעפיה׃ </p>
<p id="v26"><sup><small>26</small></sup>  כי בעד־אשׁה זונה עד־ככר לחם ואשׁת אישׁ נפשׁ יקרה תצוד׃ </p>
<p id="v27"><sup><small>27</small></sup>  היחתה אישׁ אשׁ בחיקו ובגדיו לא תשׂרפנה׃ </p>
<p id="v28"><sup><small>28</small></sup>  אם־יהלך אישׁ על־הגחלים ורגליו לא תכוינה׃ </p>
<p id="v29"><sup><small>29</small></sup>  כן הבא אל־אשׁת רעהו לא ינקה כל־הנגע בה׃ </p>
<p id="v30"><sup><small>30</small></sup>  לא־יבוזו לגנב כי יגנוב למלא נפשׁו כי ירעב׃ </p>
<p id="v31"><sup><small>31</small></sup>  ונמצא ישׁלם שׁבעתים את־כל־הון ביתו יתן׃ </p>
<p id="v32"><sup><small>32</small></sup>  נאף אשׁה חסר־לב משׁחית נפשׁו הוא יעשׂנה׃ </p>
<p id="v33"><sup><small>33</small></sup>  נגע־וקלון ימצא וחרפתו לא תמחה׃ </p>
<p id="v34"><sup><small>34</small></sup>  כי־קנאה חמת־גבר ולא־יחמול ביום נקם׃ </p>
<p id="v35"><sup><small>35</small></sup>  לא־ישׂא פני כל־כפר ולא־יאבה כי תרבה־שׁחד׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/5">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 5</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Proverbs/7">
          <span class="pr-2">משלי - פֶּרֶק 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 6:20-21 <i>הוראת בנים</i>: <a href="/he/The_Urantia_Book/95#p4_2">או 95:4.2</a>. </li>
</ol>
</div>
