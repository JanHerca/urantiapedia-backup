<!--
title: משלי - פֶּרֶק 24
description: 
published: true
date: 2022-10-6T10:37:18Z
tags: bible, bible—proverbs
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Proverbs/23">משלי - פֶּרֶק 23</a></td>
        <td><a href="/he/Bible/Proverbs/Index">אינדקס</a></td>
        <td><a href="/he/Bible/Proverbs/25">משלי - פֶּרֶק 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  אל־תקנא באנשׁי רעה ואל־תתאו להיות אתם׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  כי־שׁד יהגה לבם ועמל שׂפתיהם תדברנה׃ </p>
<p id="v3"><sup><small>3</small></sup>  בחכמה יבנה בית ובתבונה יתכונן׃ </p>
<p id="v4"><sup><small>4</small></sup>  ובדעת חדרים ימלאו כל־הון יקר ונעים׃ </p>
<p id="v5"><sup><small>5</small></sup>  גבר־חכם בעוז ואישׁ־דעת מאמץ־כח׃ </p>
<p id="v6"><sup><small>6</small></sup>  כי בתחבלות תעשׂה־לך מלחמה ותשׁועה ברב יועץ׃ </p>
<p id="v7"><sup><small>7</small></sup>  ראמות לאויל חכמות בשׁער לא יפתח־פיהו׃ </p>
<p id="v8"><sup><small>8</small></sup>  מחשׁב להרע לו בעל־מזמות יקראו׃ </p>
<p id="v9"><sup><small>9</small></sup>  זמת אולת חטאת ותועבת לאדם לץ׃ </p>
<p id="v10"><sup><small>10</small></sup>  התרפית ביום צרה צר כחכה׃ </p>
<p id="v11"><sup><small>11</small></sup>  הצל לקחים למות ומטים להרג אם־תחשׂוך׃ </p>
<p id="v12"><sup><small>12</small></sup>  כי־תאמר הן לא־ידענו זה הלא־תכן לבות הוא־יבין ונצר נפשׁך הוא ידע והשׁיב לאדם כפעלו׃ </p>
<p id="v13"><sup><small>13</small></sup>  אכל־בני דבשׁ כי־טוב ונפת מתוק על־חכך׃ </p>
<p id="v14"><sup><small>14</small></sup>  כן דעה חכמה לנפשׁך אם־מצאת וישׁ אחרית ותקותך לא תכרת׃ </p>
<p id="v15"><sup><small>15</small></sup>  אל־תארב רשׁע לנוה צדיק אל־תשׁדד רבצו׃ </p>
<p id="v16"><sup><small>16</small></sup>  כי שׁבע יפול צדיק וקם ורשׁעים יכשׁלו ברעה׃ </p>
<p id="v17"><sup><small>17</small></sup>  בנפל אויביך אל־תשׂמח ובכשׁלו אל־יגל לבך׃ <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  פן־יראה יהוה ורע בעיניו והשׁיב מעליו אפו׃ </p>
<p id="v19"><sup><small>19</small></sup>  אל־תתחר במרעים אל־תקנא ברשׁעים׃ </p>
<p id="v20"><sup><small>20</small></sup>  כי לא־תהיה אחרית לרע נר רשׁעים ידעך׃ </p>
<p id="v21"><sup><small>21</small></sup>  ירא־את־יהוה בני ומלך עם־שׁונים אל־תתערב׃ </p>
<p id="v22"><sup><small>22</small></sup>  כי־פתאם יקום אידם ופיד שׁניהם מי יודע׃ </p>
<p id="v23"><sup><small>23</small></sup>  גם־אלה לחכמים הכר־פנים במשׁפט בל־טוב׃ </p>
<p id="v24"><sup><small>24</small></sup>  אמר לרשׁע צדיק אתה יקבהו עמים יזעמוהו לאמים׃ </p>
<p id="v25"><sup><small>25</small></sup>  ולמוכיחים ינעם ועליהם תבוא ברכת־טוב׃ </p>
<p id="v26"><sup><small>26</small></sup>  שׂפתים ישׁק משׁיב דברים נכחים׃ </p>
<p id="v27"><sup><small>27</small></sup>  הכן בחוץ מלאכתך ועתדה בשׂדה לך אחר ובנית ביתך׃ </p>
<p id="v28"><sup><small>28</small></sup>  אל־תהי עד־חנם ברעך והפתית בשׂפתיך׃ </p>
<p id="v29"><sup><small>29</small></sup>  אל־תאמר כאשׁר עשׂה־לי כן אעשׂה־לו אשׁיב לאישׁ כפעלו׃ </p>
<p id="v30"><sup><small>30</small></sup>  על־שׂדה אישׁ־עצל עברתי ועל־כרם אדם חסר־לב׃ </p>
<p id="v31"><sup><small>31</small></sup>  והנה עלה כלו קמשׂנים כסו פניו חרלים וגדר אבניו נהרסה׃ </p>
<p id="v32"><sup><small>32</small></sup>  ואחזה אנכי אשׁית לבי ראיתי לקחתי מוסר׃ </p>
<p id="v33"><sup><small>33</small></sup>  מעט שׁנות מעט תנומות מעט חבק ידים לשׁכב׃ </p>
<p id="v34"><sup><small>34</small></sup>  ובא־מתהלך רישׁך ומחסריך כאישׁ מגן׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Proverbs/23">משלי - פֶּרֶק 23</a></td>
        <td><a href="/he/Bible/Proverbs/Index">אינדקס</a></td>
        <td><a href="/he/Bible/Proverbs/25">משלי - פֶּרֶק 25</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 24:1-22 <i>מתוך ספר חכמה</i>: <a href="/he/The_Urantia_Book/95#p4_5">או 95:4.5</a>. </li>
  <li id="fn2"><a href="#cite2">↑</a> 24:17 <i>אהבת את האויבים שלך</i>: <a href="/he/The_Urantia_Book/131#p10_8">או 131:10.8</a>. </li>
</ol>
</div>
