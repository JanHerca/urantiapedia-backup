<!--
title: משלי - פֶּרֶק 25
description: 
published: true
date: 2023-11-8T20:31:8Z
tags: bible, bible—proverbs
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/24">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 24</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Proverbs/26">
          <span class="pr-2">משלי - פֶּרֶק 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  גם־אלה משׁלי שׁלמה אשׁר העתיקו אנשׁי חזקיה מלך־יהודה׃ </p>
<p id="v2"><sup><small>2</small></sup>  כבד אלהים הסתר דבר וכבד מלכים חקר דבר׃ </p>
<p id="v3"><sup><small>3</small></sup>  שׁמים לרום וארץ לעמק ולב מלכים אין חקר׃ </p>
<p id="v4"><sup><small>4</small></sup>  הגו סיגים מכסף ויצא לצרף כלי׃ </p>
<p id="v5"><sup><small>5</small></sup>  הגו רשׁע לפני־מלך ויכון בצדק כסאו׃ </p>
<p id="v6"><sup><small>6</small></sup>  אל־תתהדר לפני־מלך ובמקום גדלים אל־תעמד׃ </p>
<p id="v7"><sup><small>7</small></sup>  כי טוב אמר־לך עלה הנה מהשׁפילך לפני נדיב אשׁר ראו עיניך׃ </p>
<p id="v8"><sup><small>8</small></sup>  אל־תצא לרב מהר פן מה־תעשׂה באחריתה בהכלים אתך רעך׃ </p>
<p id="v9"><sup><small>9</small></sup>  ריבך ריב את־רעך וסוד אחר אל־תגל׃ </p>
<p id="v10"><sup><small>10</small></sup>  פן־יחסדך שׁמע ודבתך לא תשׁוב׃ </p>
<p id="v11"><sup><small>11</small></sup>  תפוחי זהב במשׂכיות כסף דבר דבר על־אפניו׃ </p>
<p id="v12"><sup><small>12</small></sup>  נזם זהב וחלי־כתם מוכיח חכם על־אזן שׁמעת׃ </p>
<p id="v13"><sup><small>13</small></sup>  כצנת־שׁלג ביום קציר ציר נאמן לשׁלחיו ונפשׁ אדניו ישׁיב׃ </p>
<p id="v14"><sup><small>14</small></sup>  נשׂיאים ורוח וגשׁם אין אישׁ מתהלל במתת־שׁקר׃ </p>
<p id="v15"><sup><small>15</small></sup>  בארך אפים יפתה קצין ולשׁון רכה תשׁבר־גרם׃ </p>
<p id="v16"><sup><small>16</small></sup>  דבשׁ מצאת אכל דיך פן־תשׂבענו והקאתו׃ </p>
<p id="v17"><sup><small>17</small></sup>  הקר רגלך מבית רעך פן־ישׂבעך ושׂנאך׃ </p>
<p id="v18"><sup><small>18</small></sup>  מפיץ וחרב וחץ שׁנון אישׁ ענה ברעהו עד שׁקר׃ </p>
<p id="v19"><sup><small>19</small></sup>  שׁן רעה ורגל מועדת מבטח בוגד ביום צרה׃ </p>
<p id="v20"><sup><small>20</small></sup>  מעדה בגד ביום קרה חמץ על־נתר ושׁר בשׁרים על לב־רע׃ </p>
<p id="v21"><sup><small>21</small></sup>  אם־רעב שׂנאך האכלהו לחם ואם־צמא השׁקהו מים׃ <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  כי גחלים אתה חתה על־ראשׁו ויהוה ישׁלם־לך׃ </p>
<p id="v23"><sup><small>23</small></sup>  רוח צפון תחולל גשׁם ופנים נזעמים לשׁון סתר׃ </p>
<p id="v24"><sup><small>24</small></sup>  טוב שׁבת על־פנת־גג מאשׁת מדונים ובית חבר׃ </p>
<p id="v25"><sup><small>25</small></sup>  מים קרים על־נפשׁ עיפה ושׁמועה טובה מארץ מרחק׃ </p>
<p id="v26"><sup><small>26</small></sup>  מעין נרפשׂ ומקור משׁחת צדיק מט לפני־רשׁע׃ </p>
<p id="v27"><sup><small>27</small></sup>  אכל דבשׁ הרבות לא־טוב וחקר כבדם כבוד׃ </p>
<p id="v28"><sup><small>28</small></sup>  עיר פרוצה אין חומה אישׁ אשׁר אין מעצר לרוחו׃ <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Proverbs/24">
          <span class="mdi mdi-arrow-left-drop-circle"></span><span class="pl-2">משלי - פֶּרֶק 24</span>
        </a>
        </td>
        <td>
        <a href="/he/Bible/Proverbs/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Proverbs/26">
          <span class="pr-2">משלי - פֶּרֶק 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 25:21 <i>אהבת את האויבים שלך</i>: <a href="/he/The_Urantia_Book/131#p10_8">או 131:10.8</a>. </li>
  <li id="fn2"><a href="#cite2">↑</a> 25:28 <i>אין שליטה על עצמי</i>: <a href="/he/The_Urantia_Book/149#p4_2">או 149:4.2</a>. </li>
</ol>
</div>
