<!--
title: איוב - פֶּרֶק 27
description: 
published: true
date: 2023-11-8T20:31:8Z
tags: bible, bible—job
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Job/26">
          <span class="mdi mdi-arrow-left-drop-circle"></span><span class="pl-2">איוב - פֶּרֶק 26</span>
        </a>
        </td>
        <td>
        <a href="/he/Bible/Job/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Job/28">
          <span class="pr-2">איוב - פֶּרֶק 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויסף איוב שׂאת משׁלו ויאמר׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  חי־אל הסיר משׁפטי ושׁדי המר נפשׁי׃ </p>
<p id="v3"><sup><small>3</small></sup>  כי־כל־עוד נשׁמתי בי ורוח אלוה באפי׃ </p>
<p id="v4"><sup><small>4</small></sup>  אם־תדברנה שׂפתי עולה ולשׁוני אם־יהגה רמיה׃ </p>
<p id="v5"><sup><small>5</small></sup>  חלילה לי אם־אצדיק אתכם עד־אגוע לא־אסיר תמתי ממני׃ </p>
<p id="v6"><sup><small>6</small></sup>  בצדקתי החזקתי ולא ארפה לא־יחרף לבבי מימי׃ </p>
<p id="v7"><sup><small>7</small></sup>  יהי כרשׁע איבי ומתקוממי כעול׃ </p>
<p id="v8"><sup><small>8</small></sup>  כי מה־תקות חנף כי יבצע כי ישׁל אלוה נפשׁו׃ </p>
<p id="v9"><sup><small>9</small></sup>  הצעקתו ישׁמע אל כי־תבוא עליו צרה׃ </p>
<p id="v10"><sup><small>10</small></sup>  אם־על־שׁדי יתענג יקרא אלוה בכל־עת׃ </p>
<p id="v11"><sup><small>11</small></sup>  אורה אתכם ביד־אל אשׁר עם־שׁדי לא אכחד׃ </p>
<p id="v12"><sup><small>12</small></sup>  הן־אתם כלכם חזיתם ולמה־זה הבל תהבלו׃ </p>
<p id="v13"><sup><small>13</small></sup>  זה חלק־אדם רשׁע עם־אל ונחלת עריצים משׁדי יקחו׃ </p>
<p id="v14"><sup><small>14</small></sup>  אם־ירבו בניו למו־חרב וצאצאיו לא ישׂבעו־לחם׃ </p>
<p id="v15"><sup><small>15</small></sup>  שׂרידו במות יקברו ואלמנתיו לא תבכינה׃ </p>
<p id="v16"><sup><small>16</small></sup>  אם־יצבר כעפר כסף וכחמר יכין מלבושׁ׃ </p>
<p id="v17"><sup><small>17</small></sup>  יכין וצדיק ילבשׁ וכסף נקי יחלק׃ </p>
<p id="v18"><sup><small>18</small></sup>  בנה כעשׁ ביתו וכסכה עשׂה נצר׃ </p>
<p id="v19"><sup><small>19</small></sup>  עשׁיר ישׁכב ולא יאסף עיניו פקח ואיננו׃ </p>
<p id="v20"><sup><small>20</small></sup>  תשׂיגהו כמים בלהות לילה גנבתו סופה׃ </p>
<p id="v21"><sup><small>21</small></sup>  ישׂאהו קדים וילך וישׂערהו ממקמו׃ </p>
<p id="v22"><sup><small>22</small></sup>  וישׁלך עליו ולא יחמל מידו ברוח יברח׃ </p>
<p id="v23"><sup><small>23</small></sup>  ישׂפק עלימו כפימו וישׁרק עליו ממקמו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Job/26">
          <span class="mdi mdi-arrow-left-drop-circle"></span><span class="pl-2">איוב - פֶּרֶק 26</span>
        </a>
        </td>
        <td>
        <a href="/he/Bible/Job/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Job/28">
          <span class="pr-2">איוב - פֶּרֶק 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 27:1--31:40 <i>נחמה של חיים עתידיים</i>: <a href="/he/The_Urantia_Book/148#p6_9">או 148:6.9</a>. </li>
</ol>
</div>
