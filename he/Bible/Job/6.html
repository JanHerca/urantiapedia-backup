<!--
title: איוב - פֶּרֶק 6
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Job/5">איוב - פֶּרֶק 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Job/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Job/7">איוב - פֶּרֶק 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויען איוב ויאמר׃ </p>
<p id="v2"><sup><small>2</small></sup>  לו שׁקול ישׁקל כעשׂי והיתי במאזנים ישׂאו־יחד׃ </p>
<p id="v3"><sup><small>3</small></sup>  כי־עתה מחול ימים יכבד על־כן דברי לעו׃ </p>
<p id="v4"><sup><small>4</small></sup>  כי חצי שׁדי עמדי אשׁר חמתם שׁתה רוחי בעותי אלוה יערכוני׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  הינהק־פרא עלי־דשׁא אם יגעה־שׁור על־בלילו׃ </p>
<p id="v6"><sup><small>6</small></sup>  היאכל תפל מבלי־מלח אם־ישׁ־טעם בריר חלמות׃ </p>
<p id="v7"><sup><small>7</small></sup>  מאנה לנגוע נפשׁי המה כדוי לחמי׃ </p>
<p id="v8"><sup><small>8</small></sup>  מי־יתן תבוא שׁאלתי ותקותי יתן אלוה׃ </p>
<p id="v9"><sup><small>9</small></sup>  ויאל אלוה וידכאני יתר ידו ויבצעני׃ </p>
<p id="v10"><sup><small>10</small></sup>  ותהי עוד נחמתי ואסלדה בחילה לא יחמול כי־לא כחדתי אמרי קדושׁ׃ <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  מה־כחי כי־איחל ומה־קצי כי־אאריך נפשׁי׃ </p>
<p id="v12"><sup><small>12</small></sup>  אם־כח אבנים כחי אם־בשׂרי נחושׁ׃ </p>
<p id="v13"><sup><small>13</small></sup>  האם אין עזרתי בי ותשׁיה נדחה ממני׃ </p>
<p id="v14"><sup><small>14</small></sup>  למס מרעהו חסד ויראת שׁדי יעזוב׃ </p>
<p id="v15"><sup><small>15</small></sup>  אחי בגדו כמו־נחל כאפיק נחלים יעברו׃ </p>
<p id="v16"><sup><small>16</small></sup>  הקדרים מני־קרח עלימו יתעלם־שׁלג׃ </p>
<p id="v17"><sup><small>17</small></sup>  בעת יזרבו נצמתו בחמו נדעכו ממקומם׃ </p>
<p id="v18"><sup><small>18</small></sup>  ילפתו ארחות דרכם יעלו בתהו ויאבדו׃ </p>
<p id="v19"><sup><small>19</small></sup>  הביטו ארחות תמא הליכת שׁבא קוו־למו׃ </p>
<p id="v20"><sup><small>20</small></sup>  בשׁו כי־בטח באו עדיה ויחפרו׃ </p>
<p id="v21"><sup><small>21</small></sup>  כי־עתה הייתם לא תראו חתת ותיראו׃ </p>
<p id="v22"><sup><small>22</small></sup>  הכי־אמרתי הבו לי ומכחכם שׁחדו בעדי׃ </p>
<p id="v23"><sup><small>23</small></sup>  ומלטוני מיד־צר ומיד עריצים תפדוני׃ </p>
<p id="v24"><sup><small>24</small></sup>  הורוני ואני אחרישׁ ומה־שׁגיתי הבינו לי׃ </p>
<p id="v25"><sup><small>25</small></sup>  מה־נמרצו אמרי־ישׁר ומה־יוכיח הוכח מכם׃ </p>
<p id="v26"><sup><small>26</small></sup>  הלהוכח מלים תחשׁבו ולרוח אמרי נאשׁ׃ </p>
<p id="v27"><sup><small>27</small></sup>  אף־על־יתום תפילו ותכרו על־ריעכם׃ </p>
<p id="v28"><sup><small>28</small></sup>  ועתה הואילו פנו־בי ועל־פניכם אם־אכזב׃ </p>
<p id="v29"><sup><small>29</small></sup>  שׁבו־נא אל־תהי עולה ושׁבי עוד צדקי־בה׃ </p>
<p id="v30"><sup><small>30</small></sup>  הישׁ־בלשׁוני עולה אם־חכי לא־יבין הוות׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 6:4 <i>חיצי הקב"ה</i>: <a href="/he/The_Urantia_Book/90#p3_8">או 90:3.8</a>. </li>
  <li id="fn2"><a href="#cite2">↑</a> 6:10 <i>הקדוש ברוך הוא</i>: <a href="/he/The_Urantia_Book/96#p1_9">או 96:1.9</a>. </li>
</ol>
</div>
