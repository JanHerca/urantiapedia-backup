<!--
title: איוב - פֶּרֶק 38
description: 
published: true
date: 2023-11-8T20:31:8Z
tags: bible, bible—job
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Job/37">
          <span class="mdi mdi-arrow-left-drop-circle"></span><span class="pl-2">איוב - פֶּרֶק 37</span>
        </a>
        </td>
        <td>
        <a href="/he/Bible/Job/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Job/39">
          <span class="pr-2">איוב - פֶּרֶק 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויען־יהוה את־איוב מנהסערה ויאמר׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  מי זה מחשׁיך עצה במלין בלי־דעת׃ </p>
<p id="v3"><sup><small>3</small></sup>  אזר־נא כגבר חלציך ואשׁאלך והודיעני׃ </p>
<p id="v4"><sup><small>4</small></sup>  איפה היית ביסדי־ארץ הגד אם־ידעת בינה׃ </p>
<p id="v5"><sup><small>5</small></sup>  מי־שׂם ממדיה כי תדע או מי־נטה עליה קו׃ </p>
<p id="v6"><sup><small>6</small></sup>  על־מה אדניה הטבעו או מי־ירה אבן פנתה׃ </p>
<p id="v7"><sup><small>7</small></sup>  ברן־יחד כוכבי בקר ויריעו כל־בני אלהים׃ <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  ויסך בדלתים ים בגיחו מרחם יצא׃ </p>
<p id="v9"><sup><small>9</small></sup>  בשׂומי ענן לבשׁו וערפל חתלתו׃ <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  ואשׁבר עליו חקי ואשׂים בריח ודלתים׃ </p>
<p id="v11"><sup><small>11</small></sup>  ואמר עד־פה תבוא ולא תסיף ופא־ישׁית בגאון גליך׃ </p>
<p id="v12"><sup><small>12</small></sup>  המימיך צוית בקר ידעתה שׁחר מקמו׃ </p>
<p id="v13"><sup><small>13</small></sup>  לאחז בכנפות הארץ וינערו רשׁעים ממנה׃ </p>
<p id="v14"><sup><small>14</small></sup>  תתהפך כחמר חותם ויתיצבו כמו לבושׁ׃ </p>
<p id="v15"><sup><small>15</small></sup>  וימנע מרשׁעים אורם וזרוע רמה תשׁבר׃ </p>
<p id="v16"><sup><small>16</small></sup>  הבאת עד־נבכי־ים ובחקר תהום התהלכת׃ </p>
<p id="v17"><sup><small>17</small></sup>  הנגלו לך שׁערי־מות ושׁערי צלמות תראה׃ </p>
<p id="v18"><sup><small>18</small></sup>  התבננת עד־רחבי־ארץ הגד אם־ידעת כלה׃ </p>
<p id="v19"><sup><small>19</small></sup>  אי־זה הדרך ישׁכן־אור וחשׁך אי־זה מקמו׃ </p>
<p id="v20"><sup><small>20</small></sup>  כי תקחנו אל־גבולו וכי־תבין נתיבות ביתו׃ </p>
<p id="v21"><sup><small>21</small></sup>  ידעת כי־אז תולד ומספר ימיך רבים׃ </p>
<p id="v22"><sup><small>22</small></sup>  הבאת אל־אצרות שׁלג ואצרות ברד תראה׃ </p>
<p id="v23"><sup><small>23</small></sup>  אשׁר־חשׂכתי לעת־צר ליום קרב ומלחמה׃ </p>
<p id="v24"><sup><small>24</small></sup>  אי־זה הדרך יחלק אור יפץ קדים עלי־ארץ׃ </p>
<p id="v25"><sup><small>25</small></sup>  מי־פלג לשׁטף תעלה ודרך לחזיז קלות׃ <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  להמטיר על־ארץ לא־אישׁ מדבר לא־אדם בו׃ </p>
<p id="v27"><sup><small>27</small></sup>  להשׂביע שׁאה ומשׁאה ולהצמיח מצא דשׁא׃ </p>
<p id="v28"><sup><small>28</small></sup>  הישׁ־למטר אב או מי־הוליד אגלי־טל׃ </p>
<p id="v29"><sup><small>29</small></sup>  מבטן מי יצא הקרח וכפר שׁמים מי ילדו׃ </p>
<p id="v30"><sup><small>30</small></sup>  כאבן מים יתחבאו ופני תהום יתלכדו׃ </p>
<p id="v31"><sup><small>31</small></sup>  התקשׁר מעדנות כימה או־משׁכות כסיל תפתח׃ <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  התציא מזרות בעתו ועישׁ על־בניה תנחם׃ </p>
<p id="v33"><sup><small>33</small></sup>  הידעת חקות שׁמים אם־תשׂים משׁטרו בארץ׃ </p>
<p id="v34"><sup><small>34</small></sup>  התרים לעב קולך ושׁפעת־מים תכסך׃ </p>
<p id="v35"><sup><small>35</small></sup>  התשׁלח ברקים וילכו ויאמרו לך הננו׃ </p>
<p id="v36"><sup><small>36</small></sup>  מי־שׁת בטחות חכמה או מי־נתן לשׂכוי בינה׃ </p>
<p id="v37"><sup><small>37</small></sup>  מי־יספר שׁחקים בחכמה ונבלי שׁמים מי ישׁכיב׃ </p>
<p id="v38"><sup><small>38</small></sup>  בצקת עפר למוצק ורגבים ידבקו׃ </p>
<p id="v39"><sup><small>39</small></sup>  התצוד ללביא טרף וחית כפירים תמלא׃ </p>
<p id="v40"><sup><small>40</small></sup>  כי־ישׁחו במעונות ישׁבו בסכה למו־ארב׃ </p>
<p id="v41"><sup><small>41</small></sup>  מי יכין לערב צידו כי־ילדו אל־אל ישׁועו יתעו לבלי־אכל׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Job/37">
          <span class="mdi mdi-arrow-left-drop-circle"></span><span class="pl-2">איוב - פֶּרֶק 37</span>
        </a>
        </td>
        <td>
        <a href="/he/Bible/Job/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Job/39">
          <span class="pr-2">איוב - פֶּרֶק 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 38:1 <i>דיבור ממערבולת</i>: <a href="/he/The_Urantia_Book/148#p6_10">או 148:6.10</a>. </li>
  <li id="fn2"><a href="#cite2">↑</a> 38:1-39:30 <i>אלוהים כשולט</i>: <a href="/he/The_Urantia_Book/0#p2_9">או 0:2.9</a>. </li>
  <li id="fn3"><a href="#cite3">↑</a> 38:7 <i>בנים הכריזו שמחה</i>: <a href="/he/The_Urantia_Book/7#p6_1">או 7:6.1</a>.  <i>מלאכים לא "בני אלוהים"</i>: <a href="/he/The_Urantia_Book/167#p7_2">או 167:7.2</a>. </li>
  <li id="fn4"><a href="#cite4">↑</a> 38:9-11 <i>גופי כבידה כהים</i>: <a href="/he/The_Urantia_Book/14#p1_7">או 14:1.7</a>. </li>
  <li id="fn5"><a href="#cite5">↑</a> 38:25 <i>דרך לברק</i>: <a href="/he/The_Urantia_Book/3#p2_4">או 3:2.4</a>. </li>
  <li id="fn6"><a href="#cite6">↑</a> 38:31-33 <i>מקורבינו זרועי הכוכבים</i>: <a href="/he/The_Urantia_Book/41#p3_1">או 41:3.1</a>. </li>
</ol>
</div>
