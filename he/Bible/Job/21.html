<!--
title: איוב - פֶּרֶק 21
description: 
published: true
date: 2023-11-8T20:31:8Z
tags: bible, bible—job
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Job/20">
          <span class="mdi mdi-arrow-left-drop-circle"></span><span class="pl-2">איוב - פֶּרֶק 20</span>
        </a>
        </td>
        <td>
        <a href="/he/Bible/Job/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Job/22">
          <span class="pr-2">איוב - פֶּרֶק 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויען איוב ויאמר׃ </p>
<p id="v2"><sup><small>2</small></sup>  שׁמעו שׁמוע מלתי ותהי־זאת תנחומתיכם׃ </p>
<p id="v3"><sup><small>3</small></sup>  שׂאוני ואנכי אדבר ואחר דברי תלעיג׃ </p>
<p id="v4"><sup><small>4</small></sup>  האנכי לאדם שׂיחי ואם־מדוע לא־תקצר רוחי׃ </p>
<p id="v5"><sup><small>5</small></sup>  פנו־אלי והשׁמו ושׂימו יד על־פה׃ </p>
<p id="v6"><sup><small>6</small></sup>  ואם־זכרתי ונבהלתי ואחז בשׂרי פלצות׃ </p>
<p id="v7"><sup><small>7</small></sup>  מדוע רשׁעים יחיו עתקו גם־גברו חיל׃ </p>
<p id="v8"><sup><small>8</small></sup>  זרעם נכון לפניהם עמם וצאצאיהם לעיניהם׃ </p>
<p id="v9"><sup><small>9</small></sup>  בתיהם שׁלום מפחד ולא שׁבט אלוה עליהם׃ <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  שׁורו עבר ולא יגעל תפלט פרתו ולא תשׁכל׃ </p>
<p id="v11"><sup><small>11</small></sup>  ישׁלחו כצאן עויליהם וילדיהם ירקדון׃ </p>
<p id="v12"><sup><small>12</small></sup>  ישׂאו כתף וכנור וישׂמחו לקול עוגב׃ </p>
<p id="v13"><sup><small>13</small></sup>  יבלו בטוב ימיהם וברגע שׁאול יחתו׃ </p>
<p id="v14"><sup><small>14</small></sup>  ויאמרו לאל סור ממנו ודעת דרכיך לא חפצנו׃ </p>
<p id="v15"><sup><small>15</small></sup>  מה־שׁדי כי־נעבדנו ומה־נועיל כי נפגע־בו׃ </p>
<p id="v16"><sup><small>16</small></sup>  הן לא בידם טובם עצת רשׁעים רחקה מני׃ <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  כמה נר־רשׁעים ידעך ויבא עלימו אידם חבלים יחלק באפו׃ </p>
<p id="v18"><sup><small>18</small></sup>  יהיו כתבן לפני־רוח וכמץ גנבתו סופה׃ </p>
<p id="v19"><sup><small>19</small></sup>  אלוה יצפן־לבניו אונו ישׁלם אליו וידע׃ </p>
<p id="v20"><sup><small>20</small></sup>  יראו עינו כידו ומחמת שׁדי ישׁתה׃ </p>
<p id="v21"><sup><small>21</small></sup>  כי מה־חפצו בביתו אחריו ומספר חדשׁיו חצצו׃ </p>
<p id="v22"><sup><small>22</small></sup>  הלאל ילמד־דעת והוא רמים ישׁפוט׃ </p>
<p id="v23"><sup><small>23</small></sup>  זה ימות בעצם תמו כלו שׁלאנן ושׁליו׃ </p>
<p id="v24"><sup><small>24</small></sup>  עטיניו מלאו חלב ומח עצמותיו ישׁקה׃ </p>
<p id="v25"><sup><small>25</small></sup>  וזה ימות בנפשׁ מרה ולא־אכל בטובה׃ </p>
<p id="v26"><sup><small>26</small></sup>  יחד על־עפר ישׁכבו ורמה תכסה עליהם׃ </p>
<p id="v27"><sup><small>27</small></sup>  הן ידעתי מחשׁבותיכם ומזמות עלי תחמסו׃ </p>
<p id="v28"><sup><small>28</small></sup>  כי תאמרו איה בית־נדיב ואיה אהל משׁכנות רשׁעים׃ </p>
<p id="v29"><sup><small>29</small></sup>  הלא שׁאלתם עוברי דרך ואתתם לא תנכרו׃ </p>
<p id="v30"><sup><small>30</small></sup>  כי ליום איד יחשׂך רע ליום עברות יובלו׃ </p>
<p id="v31"><sup><small>31</small></sup>  מי־יגיד על־פניו דרכו והוא־עשׂה מי ישׁלם־לו׃ </p>
<p id="v32"><sup><small>32</small></sup>  והוא לקברות יובל ועל־גדישׁ ישׁקוד׃ </p>
<p id="v33"><sup><small>33</small></sup>  מתקו־לו רגבי נחל ואחריו כל־אדם ימשׁוך ולפניו אין מספר׃ </p>
<p id="v34"><sup><small>34</small></sup>  ואיך תנחמוני הבל ותשׁובתיכם נשׁאר־מעל׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Job/20">
          <span class="mdi mdi-arrow-left-drop-circle"></span><span class="pl-2">איוב - פֶּרֶק 20</span>
        </a>
        </td>
        <td>
        <a href="/he/Bible/Job/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Job/22">
          <span class="pr-2">איוב - פֶּרֶק 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 21:9 <i>נשמר מפחד</i>: <a href="/he/The_Urantia_Book/95#p4_3">או 95:4.3</a>. </li>
  <li id="fn2"><a href="#cite2">↑</a> 21:16-21 <i>איוב פונה לאלוהים</i>: <a href="/he/The_Urantia_Book/148#p6_9">או 148:6.9</a>. </li>
</ol>
</div>
