<!--
title: איוב - פֶּרֶק 19
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Job/18">איוב - פֶּרֶק 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Job/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Job/20">איוב - פֶּרֶק 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויען איוב ויאמר׃ </p>
<p id="v2"><sup><small>2</small></sup>  עד־אנה תוגיון נפשׁי ותדכאונני במלים׃ </p>
<p id="v3"><sup><small>3</small></sup>  זה עשׂר פעמים תכלימוני לא־תבשׁו תהכרו־לי׃ </p>
<p id="v4"><sup><small>4</small></sup>  ואף־אמנם שׁגיתי אתי תלין משׁוגתי׃ </p>
<p id="v5"><sup><small>5</small></sup>  אם־אמנם עלי תגדילו ותוכיחו עלי חרפתי׃ </p>
<p id="v6"><sup><small>6</small></sup>  דעו־אפו כי־אלוה עותני ומצודו עלי הקיף׃ </p>
<p id="v7"><sup><small>7</small></sup>  הן אצעק חמס ולא אענה אשׁוע ואין משׁפט׃ </p>
<p id="v8"><sup><small>8</small></sup>  ארחי גדר ולא אעבור ועל נתיבותי חשׁך ישׂים׃ </p>
<p id="v9"><sup><small>9</small></sup>  כבודי מעלי הפשׁיט ויסר עטרת ראשׁי׃ </p>
<p id="v10"><sup><small>10</small></sup>  יתצני סביב ואלך ויסע כעץ תקותי׃ </p>
<p id="v11"><sup><small>11</small></sup>  ויחר עלי אפו ויחשׁבני לו כצריו׃ </p>
<p id="v12"><sup><small>12</small></sup>  יחד יבאו גדודיו ויסלו עלי דרכם ויחנו סביב לאהלי׃ </p>
<p id="v13"><sup><small>13</small></sup>  אחי מעלי הרחיק וידעי אך־זרו ממני׃ <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  חדלו קרובי ומידעי שׁכחוני׃ </p>
<p id="v15"><sup><small>15</small></sup>  גרי ביתי ואמהתי לזר תחשׁבני נכרי הייתי בעיניהם׃ </p>
<p id="v16"><sup><small>16</small></sup>  לעבדי קראתי ולא יענה במו־פי אתחנן־לו׃ </p>
<p id="v17"><sup><small>17</small></sup>  רוחי זרה לאשׁתי וחנתי לבני בטני׃ </p>
<p id="v18"><sup><small>18</small></sup>  גם־עוילים מאסו בי אקומה וידברו־בי׃ </p>
<p id="v19"><sup><small>19</small></sup>  תעבוני כל־מתי סודי וזה־אהבתי נהפכו־בי׃ </p>
<p id="v20"><sup><small>20</small></sup>  בעורי ובבשׂרי דבקה עצמי ואתמלטה בעור שׁני׃ </p>
<p id="v21"><sup><small>21</small></sup>  חנני חנני אתם רעי כי יד־אלוה נגעה בי׃ <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  למה תרדפני כמו־אל ומבשׂרי לא תשׂבעו׃ </p>
<p id="v23"><sup><small>23</small></sup>  מי־יתן אפו ויכתבון מלי מי־יתן בספר ויחקו׃ </p>
<p id="v24"><sup><small>24</small></sup>  בעט־ברזל ועפרת לעד בצור יחצבון׃ </p>
<p id="v25"><sup><small>25</small></sup>  ואני ידעתי גאלי חי ואחרון על־עפר יקום׃ <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  ואחר עורי נקפו־זאת ומבשׂרי אחזה אלוה׃ </p>
<p id="v27"><sup><small>27</small></sup>  אשׁר אני אחזה־לי ועיני ראו ולא־זר כלו כליתי בחקי׃ </p>
<p id="v28"><sup><small>28</small></sup>  כי תאמרו מה־נרדף־לו ושׁרשׁ דבר נמצא־בי׃ </p>
<p id="v29"><sup><small>29</small></sup>  גורו לכם מפני־חרב כי־חמה עונות חרב למען תדעון שׁדין׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 19:13-19 <i>עזרה רק מאלוהים</i>: <a href="/he/The_Urantia_Book/148#p6_9">או 148:6.9</a>. </li>
  <li id="fn2"><a href="#cite2">↑</a> 19:21-26 <i>מאבק בין אמונה לספק</i>: <a href="/he/The_Urantia_Book/148#p6_9">או 148:6.9</a>. </li>
  <li id="fn3"><a href="#cite3">↑</a> 19:25 <i>My Vindicator חי</i>: <a href="/he/The_Urantia_Book/148#p6_9">או 148:6.9</a>. </li>
</ol>
</div>
