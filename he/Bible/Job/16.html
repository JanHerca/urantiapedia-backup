<!--
title: איוב - פֶּרֶק 16
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Job/15">איוב - פֶּרֶק 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Job/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Job/17">איוב - פֶּרֶק 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויען איוב ויאמר׃ </p>
<p id="v2"><sup><small>2</small></sup>  שׁמעתי כאלה רבות מנחמי עמל כלכם׃ </p>
<p id="v3"><sup><small>3</small></sup>  הקץ לדברי־רוח או מה־ימריצך כי תענה׃ </p>
<p id="v4"><sup><small>4</small></sup>  גם אנכי ככם אדברה לו־ישׁ נפשׁכם תחת נפשׁי אחבירה עליכם במלים ואניעה עליכם במו ראשׁי׃ </p>
<p id="v5"><sup><small>5</small></sup>  אאמצכם במו־פי וניד שׂפתי יחשׂך׃ </p>
<p id="v6"><sup><small>6</small></sup>  אם־אדברה לא־יחשׂך כאבי ואחדלה מה־מני יהלך׃ </p>
<p id="v7"><sup><small>7</small></sup>  אך־עתה הלאני השׁמות כל־עדתי׃ </p>
<p id="v8"><sup><small>8</small></sup>  ותקמטני לעד היה ויקם בי כחשׁי בפני יענה׃ </p>
<p id="v9"><sup><small>9</small></sup>  אפו טרף וישׂטמני חרק עלי בשׁניו צרי ילטושׁ עיניו לי׃ </p>
<p id="v10"><sup><small>10</small></sup>  פערו עלי בפיהם בחרפה הכו לחיי יחד עלי יתמלאון׃ </p>
<p id="v11"><sup><small>11</small></sup>  יסגירני אל אל עויל ועל־ידי רשׁעים ירטני׃ </p>
<p id="v12"><sup><small>12</small></sup>  שׁלו הייתי ויפרפרני ואחז בערפי ויפצפצני ויקימני לו למטרה׃ </p>
<p id="v13"><sup><small>13</small></sup>  יסבו עלי רביו יפלח כליותי ולא יחמול ישׁפך לארץ מררתי׃ </p>
<p id="v14"><sup><small>14</small></sup>  יפרצני פרץ על־פני־פרץ ירץ עלי כגבור׃ </p>
<p id="v15"><sup><small>15</small></sup>  שׂק תפרתי עלי גלדי ועללתי בעפר קרני׃ </p>
<p id="v16"><sup><small>16</small></sup>  פני חמרמרה מני־בכי ועל עפעפי צלמות׃ </p>
<p id="v17"><sup><small>17</small></sup>  על לא־חמס בכפי ותפלתי זכה׃ </p>
<p id="v18"><sup><small>18</small></sup>  ארץ אל־תכסי דמי ואל־יהי מקום לזעקתי׃ </p>
<p id="v19"><sup><small>19</small></sup>  גם־עתה הנה־בשׁמים עדי ושׂהדי במרומים׃ </p>
<p id="v20"><sup><small>20</small></sup>  מליצי רעי אל־אלוה דלפה עיני׃ </p>
<p id="v21"><sup><small>21</small></sup>  ויוכח לגבר עם־אלוה ובן־אדם לרעהו׃ </p>
<p id="v22"><sup><small>22</small></sup>  כי־שׁנות מספר יאתיו וארח לא־אשׁוב אהלך׃ </p>
