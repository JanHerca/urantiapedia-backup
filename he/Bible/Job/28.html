<!--
title: איוב - פֶּרֶק 28
description: 
published: true
date: 2023-11-8T20:31:8Z
tags: bible, bible—job
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Job/27">
          <span class="mdi mdi-arrow-left-drop-circle"></span><span class="pl-2">איוב - פֶּרֶק 27</span>
        </a>
        </td>
        <td>
        <a href="/he/Bible/Job/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Job/29">
          <span class="pr-2">איוב - פֶּרֶק 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  כי ישׁ לכסף מוצא ומקום לזהב יזקו׃ </p>
<p id="v2"><sup><small>2</small></sup>  ברזל מעפר יקח ואבן יצוק נחושׁה׃ </p>
<p id="v3"><sup><small>3</small></sup>  קץ שׂם לחשׁך ולכל־תכלית הוא חוקר אבן אפל וצלמות׃ </p>
<p id="v4"><sup><small>4</small></sup>  פרץ נחל מעם־גר הנשׁכחים מני־רגל דלו מאנושׁ נעו׃ </p>
<p id="v5"><sup><small>5</small></sup>  ארץ ממנה יצא־לחם ותחתיה נהפך כמו־אשׁ׃ </p>
<p id="v6"><sup><small>6</small></sup>  מקום־ספיר אבניה ועפרת זהב לו׃ </p>
<p id="v7"><sup><small>7</small></sup>  נתיב לא־ידעו עיט ולא שׁזפתו עין איה׃ <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  לא־הדריכהו בני־שׁחץ לא־עדה עליו שׁחל׃ </p>
<p id="v9"><sup><small>9</small></sup>  בחלמישׁ שׁלח ידו הפך משׁרשׁ הרים׃ </p>
<p id="v10"><sup><small>10</small></sup>  בצורות יארים בקע וכל־יקר ראתה עינו׃ </p>
<p id="v11"><sup><small>11</small></sup>  מבכי נהרות חבשׁ ותעלמה יצא אור׃ </p>
<p id="v12"><sup><small>12</small></sup>  והחכמה מאין תמצא ואי זה מקום בינה׃ </p>
<p id="v13"><sup><small>13</small></sup>  לא־ידע אנושׁ ערכה ולא תמצא בארץ החיים׃ </p>
<p id="v14"><sup><small>14</small></sup>  תהום אמר לא בי־היא וים אמר אין עמדי׃ </p>
<p id="v15"><sup><small>15</small></sup>  לא־יתן סגור תחתיה ולא ישׁקל כסף מחירה׃ </p>
<p id="v16"><sup><small>16</small></sup>  לא־תסלה בכתם אופיר בשׁהם יקר וספיר׃ </p>
<p id="v17"><sup><small>17</small></sup>  לא־יערכנה זהב וזכוכית ותמורתה כלי־פז׃ </p>
<p id="v18"><sup><small>18</small></sup>  ראמות וגבישׁ לא יזכר ומשׁך חכמה מפנינים׃ </p>
<p id="v19"><sup><small>19</small></sup>  לא־יערכנה פטדת־כושׁ בכתם טהור לא תסלה׃ </p>
<p id="v20"><sup><small>20</small></sup>  והחכמה מאין תבוא ואי זה מקום בינה׃ </p>
<p id="v21"><sup><small>21</small></sup>  ונעלמה מעיני כל־חי ומעוף השׁמים נסתרה׃ </p>
<p id="v22"><sup><small>22</small></sup>  אבדון ומות אמרו באזנינו שׁמענו שׁמעה׃ </p>
<p id="v23"><sup><small>23</small></sup>  אלהים הבין דרכה והוא ידע את־מקומה׃ </p>
<p id="v24"><sup><small>24</small></sup>  כי־הוא לקצות־הארץ יביט תחת כל־השׁמים יראה׃ </p>
<p id="v25"><sup><small>25</small></sup>  לעשׂות לרוח משׁקל ומים תכן במדה׃ </p>
<p id="v26"><sup><small>26</small></sup>  בעשׂתו למטר חק ודרך לחזיז קלות׃ <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  אז ראה ויספרה הכינה וגם־חקרה׃ </p>
<p id="v28"><sup><small>28</small></sup>  ויאמר לאדם הן יראת אדני היא חכמה וסור מרע בינה׃ <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Job/27">
          <span class="mdi mdi-arrow-left-drop-circle"></span><span class="pl-2">איוב - פֶּרֶק 27</span>
        </a>
        </td>
        <td>
        <a href="/he/Bible/Job/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Job/29">
          <span class="pr-2">איוב - פֶּרֶק 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 28:7 <i>עין לא ראתה, אוזן שמעה וכו'</i>: <a href="/he/The_Urantia_Book/181#p2_20">או 181:2.20</a>. </li>
  <li id="fn2"><a href="#cite2">↑</a> 28:26 <i>דרך לברק</i>: <a href="/he/The_Urantia_Book/3#p2_4">או 3:2.4</a>. </li>
  <li id="fn3"><a href="#cite3">↑</a> 28:28 <i>יראת אלוהים מתחילה חוכמה</i>: <a href="/he/The_Urantia_Book/68#p3_3">או 68:3.3</a>.  <i>פחד האדון, חוכמה</i>: <a href="/he/The_Urantia_Book/131#p2_6">או 131:2.6</a>. </li>
</ol>
</div>
