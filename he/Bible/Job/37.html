<!--
title: איוב - פֶּרֶק 37
description: 
published: true
date: 2022-10-6T10:37:18Z
tags: bible, bible—job
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Job/36">איוב - פֶּרֶק 36</a></td>
        <td><a href="/he/Bible/Job/Index">אינדקס</a></td>
        <td><a href="/he/Bible/Job/38">איוב - פֶּרֶק 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  אף־לזאת יחרד לבי ויתר ממקומו׃ </p>
<p id="v2"><sup><small>2</small></sup>  שׁמעו שׁמוע ברגז קלו והגה מפיו יצא׃ </p>
<p id="v3"><sup><small>3</small></sup>  תחת־כל־השׁמים ישׁרהו ואורו על־כנפות הארץ׃ </p>
<p id="v4"><sup><small>4</small></sup>  אחריו ישׁאג־קול ירעם בקול גאונו ולא יעקבם כי־ישׁמע קולו׃ </p>
<p id="v5"><sup><small>5</small></sup>  ירעם אל בקולו נפלאות עשׂה גדלות ולא נדע׃ </p>
<p id="v6"><sup><small>6</small></sup>  כי לשׁלג יאמר הוא ארץ וגשׁם מטר וגשׁם מטרות עזו׃ </p>
<p id="v7"><sup><small>7</small></sup>  ביד־כל־אדם יחתום לדעת כל־אנשׁי מעשׂהו׃ </p>
<p id="v8"><sup><small>8</small></sup>  ותבא חיה במו־ארב ובמעונתיה תשׁכן׃ </p>
<p id="v9"><sup><small>9</small></sup>  מן־החדר תבוא סופה וממזרים קרה׃ </p>
<p id="v10"><sup><small>10</small></sup>  מנשׁמת־אל יתן־קרח ורחב מים במוצק׃ </p>
<p id="v11"><sup><small>11</small></sup>  אף־ברי יטריח עב יפיץ ענן אורו׃ </p>
<p id="v12"><sup><small>12</small></sup>  והוא מסבות מתהפך בתחבולתו לפעלם כל אשׁר יצום על־פני תבל ארצה׃ </p>
<p id="v13"><sup><small>13</small></sup>  אם־לשׁבט אם־לארצו אם־לחסד ימצאהו׃ </p>
<p id="v14"><sup><small>14</small></sup>  האזינה זאת איוב עמד והתבונן נפלאות אל׃ </p>
<p id="v15"><sup><small>15</small></sup>  התדע בשׂום־אלוה עליהם והופיע אור עננו׃ </p>
<p id="v16"><sup><small>16</small></sup>  התדע על־מפלשׂי־עב מפלאות תמים דעים׃ <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  אשׁר־בגדיך חמים בהשׁקט ארץ מדרום׃ </p>
<p id="v18"><sup><small>18</small></sup>  תרקיע עמו לשׁחקים חזקים כראי מוצק׃ </p>
<p id="v19"><sup><small>19</small></sup>  הודיענו מה־נאמר לו לא־נערך מפני־חשׁך׃ </p>
<p id="v20"><sup><small>20</small></sup>  היספר־לו כי אדבר אם־אמר אישׁ כי יבלע׃ </p>
<p id="v21"><sup><small>21</small></sup>  ועתה לא ראו אור בהיר הוא בשׁחקים ורוח עברה ותטהרם׃ </p>
<p id="v22"><sup><small>22</small></sup>  מצפון זהב יאתה על־אלוה נורא הוד׃ </p>
<p id="v23"><sup><small>23</small></sup>  שׁדי לא־מצאנהו שׂגיא־כח ומשׁפט ורב־צדקה לא יענה׃ <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  לכן יראוהו אנשׁים לא־יראה כל־חכמי־לב׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Job/36">איוב - פֶּרֶק 36</a></td>
        <td><a href="/he/Bible/Job/Index">אינדקס</a></td>
        <td><a href="/he/Bible/Job/38">איוב - פֶּרֶק 38</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 37:16 <i># 1 מושלם בידע</i>: <a href="/he/The_Urantia_Book/3#p3_1">או 3:3.1</a>.  <i>מי שמאזן את העננים</i>: <a href="/he/The_Urantia_Book/3#p3_1">או 3:3.1</a>. </li>
  <li id="fn2"><a href="#cite2">↑</a> 37:23 <i>חלק 1: לגעת באינסוף</i>: <a href="/he/The_Urantia_Book/2#p1_1">או 2:1.1</a>.  <i>כוחו של אלוהים</i>: <a href="/he/The_Urantia_Book/1#p1_4">או 1:1.4</a>.  <i>חלק 3: לגעת בכול יכול</i>: <a href="/he/The_Urantia_Book/96#p6_4">או 96:6.4</a>.  <i>הכוח</i>: <a href="/he/The_Urantia_Book/131#p10_6">או 131:10.6</a>.  <i>כל יכול</i>: <a href="/he/The_Urantia_Book/142#p3_7">או 142:3.7</a>.  <i>אלוהי הכוח, השיפוט,</i>: <a href="/he/The_Urantia_Book/96#p6_3">או 96:6.3</a>.  <i>אלוהים הוא כל כוח</i>: <a href="/he/The_Urantia_Book/131#p10_3">או 131:10.3</a>. </li>
</ol>
</div>
