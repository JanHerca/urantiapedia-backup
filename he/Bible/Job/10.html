<!--
title: איוב - פֶּרֶק 10
description: 
published: true
date: 2023-11-8T20:31:8Z
tags: bible, bible—job
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Job/9">
          <span class="mdi mdi-arrow-left-drop-circle"></span><span class="pl-2">איוב - פֶּרֶק 9</span>
        </a>
        </td>
        <td>
        <a href="/he/Bible/Job/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Job/11">
          <span class="pr-2">איוב - פֶּרֶק 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  נקטה נפשׁי בחיי אעזבה עלי שׂיחי אדברה במר נפשׁי׃ </p>
<p id="v2"><sup><small>2</small></sup>  אמר אל־אלוה אל־תרשׁיעני הודיעני על מה־תריבני׃ </p>
<p id="v3"><sup><small>3</small></sup>  הטוב לך כי־תעשׁק כי־תמאס יגיע כפיך ועל־עצת רשׁעים הופעת׃ </p>
<p id="v4"><sup><small>4</small></sup>  העיני בשׂר לך אם־כראות אנושׁ תראה׃ </p>
<p id="v5"><sup><small>5</small></sup>  הכימי אנושׁ ימיך אם־שׁנותיך כימי גבר׃ </p>
<p id="v6"><sup><small>6</small></sup>  כי־תבקשׁ לעוני ולחטאתי תדרושׁ׃ </p>
<p id="v7"><sup><small>7</small></sup>  על־דעתך כי־לא ארשׁע ואין מידך מציל׃ </p>
<p id="v8"><sup><small>8</small></sup>  ידיך עצבוני ויעשׂוני יחד סביב ותבלעני׃ </p>
<p id="v9"><sup><small>9</small></sup>  זכר־נא כי־כחמר עשׂיתני ואל־עפר תשׁיבני׃ </p>
<p id="v10"><sup><small>10</small></sup>  הלא כחלב תתיכני וכגבנה תקפיאני׃ </p>
<p id="v11"><sup><small>11</small></sup>  עור ובשׂר תלבישׁני ובעצמות וגידים תסככני׃ </p>
<p id="v12"><sup><small>12</small></sup>  חיים וחסד עשׂית עמדי ופקדתך שׁמרה רוחי׃ </p>
<p id="v13"><sup><small>13</small></sup>  ואלה צפנת בלבבך ידעתי כי־זאת עמך׃ </p>
<p id="v14"><sup><small>14</small></sup>  אם־חטאתי ושׁמרתני ומעוני לא תנקני׃ </p>
<p id="v15"><sup><small>15</small></sup>  אם־רשׁעתי אללי לי וצדקתי לא־אשׂא ראשׁי שׂבע קלון וראה עניי׃ </p>
<p id="v16"><sup><small>16</small></sup>  ויגאה כשׁחל תצודני ותשׁב תתפלא־בי׃ </p>
<p id="v17"><sup><small>17</small></sup>  תחדשׁ עדיך נגדי ותרב כעשׂך עמדי חליפות וצבא עמי׃ </p>
<p id="v18"><sup><small>18</small></sup>  ולמה מרחם הצאתני אגוע ועין לא־תראני׃ </p>
<p id="v19"><sup><small>19</small></sup>  כאשׁר לא־הייתי אהיה מבטן לקבר אובל׃ </p>
<p id="v20"><sup><small>20</small></sup>  הלא־מעט ימי יחדל ישׁית ממני ואבליגה מעט׃ </p>
<p id="v21"><sup><small>21</small></sup>  בטרם אלך ולא אשׁוב אל־ארץ חשׁך וצלמות׃ </p>
<p id="v22"><sup><small>22</small></sup>  ארץ עיפתה כמו אפל צלמות ולא סדרים ותפע כמו־אפל׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Job/9">
          <span class="mdi mdi-arrow-left-drop-circle"></span><span class="pl-2">איוב - פֶּרֶק 9</span>
        </a>
        </td>
        <td>
        <a href="/he/Bible/Job/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Job/11">
          <span class="pr-2">איוב - פֶּרֶק 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
