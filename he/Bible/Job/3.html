<!--
title: איוב - פֶּרֶק 3
description: 
published: true
date: 2023-11-8T20:31:8Z
tags: bible, bible—job
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Job/2">
          <span class="mdi mdi-arrow-left-drop-circle"></span><span class="pl-2">איוב - פֶּרֶק 2</span>
        </a>
        </td>
        <td>
        <a href="/he/Bible/Job/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Job/4">
          <span class="pr-2">איוב - פֶּרֶק 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  אחרי־כן פתח איוב את־פיהו ויקלל את־יומו׃ </p>
<p id="v2"><sup><small>2</small></sup>  ויען איוב ויאמר׃ </p>
<p id="v3"><sup><small>3</small></sup>  יאבד יום אולד בו והלילה אמר הרה גבר׃ </p>
<p id="v4"><sup><small>4</small></sup>  היום ההוא יהי חשׁך אל־ידרשׁהו אלוה ממעל ואל־תופע עליו נהרה׃ </p>
<p id="v5"><sup><small>5</small></sup>  יגאלהו חשׁך וצלמות תשׁכן־עליו עננה יבעתהו כמרירי יום׃ </p>
<p id="v6"><sup><small>6</small></sup>  הלילה ההוא יקחהו אפל אל־יחד בימי שׁנה במספר ירחים אל־יבא׃ </p>
<p id="v7"><sup><small>7</small></sup>  הנה הלילה ההוא יהי גלמוד אל־תבא רננה בו׃ </p>
<p id="v8"><sup><small>8</small></sup>  יקבהו אררי־יום העתידים ערר לויתן׃ </p>
<p id="v9"><sup><small>9</small></sup>  יחשׁכו כוכבי נשׁפו יקו־לאור ואין ואל־יראה בעפעפי־שׁחר׃ </p>
<p id="v10"><sup><small>10</small></sup>  כי לא סגר דלתי בטני ויסתר עמל מעיני׃ </p>
<p id="v11"><sup><small>11</small></sup>  למה לא מרחם אמות מבטן יצאתי ואגוע׃ <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  מדוע קדמוני ברכים ומה־שׁדים כי אינק׃ </p>
<p id="v13"><sup><small>13</small></sup>  כי־עתה שׁכבתי ואשׁקוט ישׁנתי אז ינוח לי׃ </p>
<p id="v14"><sup><small>14</small></sup>  עם־מלכים ויעצי ארץ הבנים חרבות למו׃ </p>
<p id="v15"><sup><small>15</small></sup>  או עם־שׂרים זהב להם הממלאים בתיהם כסף׃ </p>
<p id="v16"><sup><small>16</small></sup>  או כנפל טמון לא אהיה כעללים לא־ראו אור׃ </p>
<p id="v17"><sup><small>17</small></sup>  שׁם רשׁעים חדלו רגז ושׁם ינוחו יגיעי כח׃ </p>
<p id="v18"><sup><small>18</small></sup>  יחד אסירים שׁאננו לא שׁמעו קול נגשׂ׃ </p>
<p id="v19"><sup><small>19</small></sup>  קטן וגדול שׁם הוא ועבד חפשׁי מאדניו׃ </p>
<p id="v20"><sup><small>20</small></sup>  למה יתן לעמל אור וחיים למרי נפשׁ׃ </p>
<p id="v21"><sup><small>21</small></sup>  המחכים למות ואיננו ויחפרהו ממטמונים׃ </p>
<p id="v22"><sup><small>22</small></sup>  השׂמחים אלי־גיל ישׂישׂו כי ימצאו־קבר׃ </p>
<p id="v23"><sup><small>23</small></sup>  לגבר אשׁר־דרכו נסתרה ויסך אלוה בעדו׃ </p>
<p id="v24"><sup><small>24</small></sup>  כי־לפני לחמי אנחתי תבא ויתכו כמים שׁאגתי׃ </p>
<p id="v25"><sup><small>25</small></sup>  כי פחד פחדתי ויאתיני ואשׁר יגרתי יבא לי׃ </p>
<p id="v26"><sup><small>26</small></sup>  לא שׁלותי ולא שׁקטתי ולא־נחתי ויבא רגז׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Job/2">
          <span class="mdi mdi-arrow-left-drop-circle"></span><span class="pl-2">איוב - פֶּרֶק 2</span>
        </a>
        </td>
        <td>
        <a href="/he/Bible/Job/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Job/4">
          <span class="pr-2">איוב - פֶּרֶק 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:11 <i>לוותר על הרוח</i>: <a href="/he/The_Urantia_Book/86#p5_2">או 86:5.2</a>. </li>
</ol>
</div>
