<!--
title: איוב - פֶּרֶק 35
description: 
published: true
date: 2022-10-6T10:37:18Z
tags: bible, bible—job
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Job/34">איוב - פֶּרֶק 34</a></td>
        <td><a href="/he/Bible/Job/Index">אינדקס</a></td>
        <td><a href="/he/Bible/Job/36">איוב - פֶּרֶק 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויען אליהו ויאמר׃ </p>
<p id="v2"><sup><small>2</small></sup>  הזאת חשׁבת למשׁפט אמרת צדקי מאל׃ </p>
<p id="v3"><sup><small>3</small></sup>  כי־תאמר מה־יסכן־לך מה־אעיל מחטאתי׃ </p>
<p id="v4"><sup><small>4</small></sup>  אני אשׁיבך מלין ואת־רעיך עמך׃ </p>
<p id="v5"><sup><small>5</small></sup>  הבט שׁמים וראה ושׁור שׁחקים גבהו ממך׃ </p>
<p id="v6"><sup><small>6</small></sup>  אם־חטאת מה־תפעל־בו ורבו פשׁעיך מה־תעשׂה־לו׃ </p>
<p id="v7"><sup><small>7</small></sup>  אם־צדקת מה־תתן־לו או מה־מידך יקח׃ </p>
<p id="v8"><sup><small>8</small></sup>  לאישׁ־כמוך רשׁעך ולבן־אדם צדקתך׃ </p>
<p id="v9"><sup><small>9</small></sup>  מרב עשׁוקים יזעיקו ישׁועו מזרוע רבים׃ </p>
<p id="v10"><sup><small>10</small></sup>  ולא־אמר איה אלוה עשׂי נתן זמרות בלילה׃ </p>
<p id="v11"><sup><small>11</small></sup>  מלפנו מבהמות ארץ ומעוף השׁמים יחכמנו׃ </p>
<p id="v12"><sup><small>12</small></sup>  שׁם יצעקו ולא יענה מפני גאון רעים׃ </p>
<p id="v13"><sup><small>13</small></sup>  אך־שׁוא לא־ישׁמע אל ושׁדי לא ישׁורנה׃ </p>
<p id="v14"><sup><small>14</small></sup>  אף כי־תאמר לא תשׁורנו דין לפניו ותחולל לו׃ </p>
<p id="v15"><sup><small>15</small></sup>  ועתה כי־אין פקד אפו ולא־ידע בפשׁ מאד׃ </p>
<p id="v16"><sup><small>16</small></sup>  ואיוב הבל יפצה־פיהו בבלי־דעת מלין יכבר׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Job/34">איוב - פֶּרֶק 34</a></td>
        <td><a href="/he/Bible/Job/Index">אינדקס</a></td>
        <td><a href="/he/Bible/Job/36">איוב - פֶּרֶק 36</a></td>
      </tr>
    </tbody>
  </table>
</figure>
