<!--
title: איוב - פֶּרֶק 30
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Job/29">איוב - פֶּרֶק 29</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Job/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Job/31">איוב - פֶּרֶק 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ועתה שׂחקו עלי צעירים ממני לימים אשׁר־מאסתי אבותם לשׁית עם־כלבי צאני׃ </p>
<p id="v2"><sup><small>2</small></sup>  גם־כח ידיהם למה לי עלימו אבד כלח׃ </p>
<p id="v3"><sup><small>3</small></sup>  בחסר ובכפן גלמוד הערקים ציה אמשׁ שׁואה ומשׁאה׃ </p>
<p id="v4"><sup><small>4</small></sup>  הקטפים מלוח עלי־שׂיח ושׁרשׁ רתמים לחמם׃ </p>
<p id="v5"><sup><small>5</small></sup>  מן־גו יגרשׁו יריעו עלימו כגנב׃ </p>
<p id="v6"><sup><small>6</small></sup>  בערוץ נחלים לשׁכן חרי עפר וכפים׃ </p>
<p id="v7"><sup><small>7</small></sup>  בין־שׂיחים ינהקו תחת חרול יספחו׃ </p>
<p id="v8"><sup><small>8</small></sup>  בני־נבל גם־בני בלי־שׁם נכאו מן־הארץ׃ </p>
<p id="v9"><sup><small>9</small></sup>  ועתה נגינתם הייתי ואהי להם למלה׃ </p>
<p id="v10"><sup><small>10</small></sup>  תעבוני רחקו מני ומפני לא־חשׂכו רק׃ </p>
<p id="v11"><sup><small>11</small></sup>  כי־יתרו פתח ויענני ורסן מפני שׁלחו׃ </p>
<p id="v12"><sup><small>12</small></sup>  על־ימין פרחח יקומו רגלי שׁלחו ויסלו עלי ארחות אידם׃ </p>
<p id="v13"><sup><small>13</small></sup>  נתסו נתיבתי להותי יעילו לא עזר למו׃ </p>
<p id="v14"><sup><small>14</small></sup>  כפרץ רחב יאתיו תחת שׁאה התגלגלו׃ </p>
<p id="v15"><sup><small>15</small></sup>  ההפך עלי בלהות תרדף כרוח נדבתי וכעב עברה ישׁעתי׃ </p>
<p id="v16"><sup><small>16</small></sup>  ועתה עלי תשׁתפך נפשׁי יאחזוני ימי־עני׃ </p>
<p id="v17"><sup><small>17</small></sup>  לילה עצמי נקר מעלי וערקי לא ישׁכבון׃ </p>
<p id="v18"><sup><small>18</small></sup>  ברב־כח יתחפשׂ לבושׁי כפי כתנתי יאזרני׃ </p>
<p id="v19"><sup><small>19</small></sup>  הרני לחמר ואתמשׁל כעפר ואפר׃ </p>
<p id="v20"><sup><small>20</small></sup>  אשׁוע אליך ולא תענני עמדתי ותתבנן בי׃ </p>
<p id="v21"><sup><small>21</small></sup>  תהפך לאכזר לי בעצם ידך תשׂטמני׃ </p>
<p id="v22"><sup><small>22</small></sup>  תשׂאני אל־רוח תרכיבני ותמגגני תשׁוה׃ </p>
<p id="v23"><sup><small>23</small></sup>  כי־ידעתי מות תשׁיבני ובית מועד לכל־חי׃ </p>
<p id="v24"><sup><small>24</small></sup>  אך לא־בעי ישׁלח־יד אם־בפידו להן שׁוע׃ </p>
<p id="v25"><sup><small>25</small></sup>  אם־לא בכיתי לקשׁה־יום עגמה נפשׁי לאביון׃ </p>
<p id="v26"><sup><small>26</small></sup>  כי טוב קויתי ויבא רע ואיחלה לאור ויבא אפל׃ </p>
<p id="v27"><sup><small>27</small></sup>  מעי רתחו ולא־דמו קדמני ימי־עני׃ </p>
<p id="v28"><sup><small>28</small></sup>  קדר הלכתי בלא חמה קמתי בקהל אשׁוע׃ </p>
<p id="v29"><sup><small>29</small></sup>  אח הייתי לתנים ורע לבנות יענה׃ </p>
<p id="v30"><sup><small>30</small></sup>  עורי שׁחר מעלי ועצמי־חרה מני־חרב׃ </p>
<p id="v31"><sup><small>31</small></sup>  ויהי לאבל כנרי ועגבי לקול בכים׃ </p>
