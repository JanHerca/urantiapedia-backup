<!--
title: איוב - פֶּרֶק 5
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Job/4">איוב - פֶּרֶק 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Job/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Job/6">איוב - פֶּרֶק 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  קרא־נא הישׁ עונך ואל־מי מקדשׁים תפנה׃ </p>
<p id="v2"><sup><small>2</small></sup>  כי־לאויל יהרג־כעשׂ ופתה תמית קנאה׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  אני־ראיתי אויל משׁרישׁ ואקוב נוהו פתאם׃ </p>
<p id="v4"><sup><small>4</small></sup>  ירחקו בניו מישׁע וידכאו בשׁער ואין מציל׃ </p>
<p id="v5"><sup><small>5</small></sup>  אשׁר קצירו רעב יאכל ואל־מצנים יקחהו ושׁאף צמים חילם׃ </p>
<p id="v6"><sup><small>6</small></sup>  כי לא־יצא מעפר און ומאדמה לא־יצמח עמל׃ <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  כי־אדם לעמל יולד ובני־רשׁף יגביהו עוף׃ </p>
<p id="v8"><sup><small>8</small></sup>  אולם אני אדרשׁ אל־אל ואל־אלהים אשׂים דברתי׃ </p>
<p id="v9"><sup><small>9</small></sup>  עשׂה גדלות ואין חקר נפלאות עד־אין מספר׃ <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  הנתן מטר על־פני־ארץ ושׁלח מים על־פני חוצות׃ </p>
<p id="v11"><sup><small>11</small></sup>  לשׂום שׁפלים למרום וקדרים שׂגבו ישׁע׃ </p>
<p id="v12"><sup><small>12</small></sup>  מפר מחשׁבות ערומים ולא־תעשׂינה ידיהם תושׁיה׃ <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  לכד חכמים בערמם ועצת נפתלים נמהרה׃ </p>
<p id="v14"><sup><small>14</small></sup>  יומם יפגשׁו־חשׁך וכלילה ימשׁשׁו בצהרים׃ </p>
<p id="v15"><sup><small>15</small></sup>  וישׁע מחרב מפיהם ומיד חזק אביון׃ </p>
<p id="v16"><sup><small>16</small></sup>  ותהי לדל תקוה ועלתה קפצה פיה׃ </p>
<p id="v17"><sup><small>17</small></sup>  הנה אשׁרי אנושׁ יוכחנו אלוה ומוסר שׁדי אל־תמאס׃ <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  כי הוא יכאיב ויחבשׁ ימחץ וידו תרפינה׃ </p>
<p id="v19"><sup><small>19</small></sup>  בשׁשׁ צרות יצילך ובשׁבע לא־יגע בך רע׃ <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  ברעב פדך ממות ובמלחמה מידי חרב׃ </p>
<p id="v21"><sup><small>21</small></sup>  בשׁוט לשׁון תחבא ולא־תירא משׁד כי יבוא׃ </p>
<p id="v22"><sup><small>22</small></sup>  לשׁד ולכפן תשׂחק ומחית הארץ אל־תירא׃ </p>
<p id="v23"><sup><small>23</small></sup>  כי עם־אבני השׂדה בריתך וחית השׂדה השׁלמה־לך׃ </p>
<p id="v24"><sup><small>24</small></sup>  וידעת כי־שׁלום אהלך ופקדת נוך ולא תחטא׃ </p>
<p id="v25"><sup><small>25</small></sup>  וידעת כי־רב זרעך וצאצאיך כעשׂב הארץ׃ </p>
<p id="v26"><sup><small>26</small></sup>  תבוא בכלח אלי־קבר כעלות גדישׁ בעתו׃ </p>
<p id="v27"><sup><small>27</small></sup>  הנה־זאת חקרנוה כן־היא שׁמענה ואתה דע־לך׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:2 <i>זעם הורג אדם טיפש</i>: <a href="/he/The_Urantia_Book/149#p4_2">או 149:4.2</a>. </li>
  <li id="fn2"><a href="#cite2">↑</a> 5:6 <i>חלק ב': סבל לא מעפר</i>: <a href="/he/The_Urantia_Book/148#p5_5">או 148:5.5</a>. </li>
  <li id="fn3"><a href="#cite3">↑</a> 5:9 <i>פלאים ללא מספר</i>: <a href="/he/The_Urantia_Book/2#p1_1">או 2:1.1</a>. </li>
  <li id="fn4"><a href="#cite4">↑</a> 5:12-13 <i>מאכזב מכשירים של ערמומי</i>: <a href="/he/The_Urantia_Book/96#p7_6">או 96:7.6</a>. </li>
  <li id="fn5"><a href="#cite5">↑</a> 5:17-18 <i>חלק 1: תיקון בסבל</i>: <a href="/he/The_Urantia_Book/148#p5_5">או 148:5.5</a>. </li>
  <li id="fn6"><a href="#cite6">↑</a> 5:19 <i>גאולה מהרע</i>: <a href="/he/The_Urantia_Book/121#p5_11">או 121:5.11</a>. </li>
</ol>
</div>
