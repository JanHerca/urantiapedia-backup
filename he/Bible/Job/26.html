<!--
title: איוב - פֶּרֶק 26
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Job/25">איוב - פֶּרֶק 25</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Job/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Job/27">איוב - פֶּרֶק 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויען איוב ויאמר׃ </p>
<p id="v2"><sup><small>2</small></sup>  מה־עזרת ללא־כח הושׁעת זרוע לא־עז׃ </p>
<p id="v3"><sup><small>3</small></sup>  מה־יעצת ללא חכמה ותושׁיה לרב הודעת׃ </p>
<p id="v4"><sup><small>4</small></sup>  את־מי הגדת מלין ונשׁמת־מי יצאה ממך׃ </p>
<p id="v5"><sup><small>5</small></sup>  הרפאים יחוללו מתחת מים ושׁכניהם׃ </p>
<p id="v6"><sup><small>6</small></sup>  ערום שׁאול נגדו ואין כסות לאבדון׃ </p>
<p id="v7"><sup><small>7</small></sup>  נטה צפון על־תהו תלה ארץ על־בלי־מה׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  צרר־מים בעביו ולא־נבקע ענן תחתם׃ </p>
<p id="v9"><sup><small>9</small></sup>  מאחז פני־כסה פרשׁז עליו עננו׃ </p>
<p id="v10"><sup><small>10</small></sup>  חק־חג על־פני־מים עד־תכלית אור עם־חשׁך׃ </p>
<p id="v11"><sup><small>11</small></sup>  עמודי שׁמים ירופפו ויתמהו מגערתו׃ </p>
<p id="v12"><sup><small>12</small></sup>  בכחו רגע הים ובתובנתו מחץ רהב׃ </p>
<p id="v13"><sup><small>13</small></sup>  ברוחו שׁמים שׁפרה חללה ידו נחשׁ בריח׃ </p>
<p id="v14"><sup><small>14</small></sup>  הן־אלה קצות דרכו ומה־שׁמץ דבר נשׁמע־בו ורעם גבורתו מי יתבונן׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 26:7 <i>יציבות בתוך חוסר יציבות</i>: <a href="/he/The_Urantia_Book/4#p1_5">או 4:1.5</a>.  <i>Power Center</i>: <a href="/he/The_Urantia_Book/41#p1_5">או 41:1.5</a>.  <i>אלוהים שומר על כולם</i>: <a href="/he/The_Urantia_Book/4#p1_6">או 4:1.6</a>. </li>
  <li id="fn2"><a href="#cite2">↑</a> 26:7-14 <i>יצירה פיזית</i>: <a href="/he/The_Urantia_Book/29#p0_1">או 29:0.1</a>. </li>
</ol>
</div>
