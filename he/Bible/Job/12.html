<!--
title: איוב - פֶּרֶק 12
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Job/11">איוב - פֶּרֶק 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Job/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Job/13">איוב - פֶּרֶק 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויען איוב ויאמר׃ </p>
<p id="v2"><sup><small>2</small></sup>  אמנם כי אתם־עם ועמכם תמות חכמה׃ </p>
<p id="v3"><sup><small>3</small></sup>  גם־לי לבב כמוכם לא־נפל אנכי מכם ואת־מי־אין כמו־אלה׃ </p>
<p id="v4"><sup><small>4</small></sup>  שׂחק לרעהו אהיה קרא לאלוה ויענהו שׂחוק צדיק תמים׃ </p>
<p id="v5"><sup><small>5</small></sup>  לפיד בוז לעשׁתות שׁאנן נכון למועדי רגל׃ </p>
<p id="v6"><sup><small>6</small></sup>  ישׁליו אהלים לשׁדדים ובטחות למרגיזי אל לאשׁר הביא אלוה בידו׃ </p>
<p id="v7"><sup><small>7</small></sup>  ואולם שׁאל־נא בהמות ותרך ועוף השׁמים ויגד־לך׃ </p>
<p id="v8"><sup><small>8</small></sup>  או שׂיח לארץ ותרך ויספרו לך דגי הים׃ </p>
<p id="v9"><sup><small>9</small></sup>  מי לא־ידע בכל־אלה כי יד־יהוה עשׂתה זאת׃ </p>
<p id="v10"><sup><small>10</small></sup>  אשׁר בידו נפשׁ כל־חי ורוח כל־בשׂר־אישׁ׃ <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  הלא־אזן מלין תבחן וחך אכל יטעם־לו׃ </p>
<p id="v12"><sup><small>12</small></sup>  בישׁישׁים חכמה וארך ימים תבונה׃ </p>
<p id="v13"><sup><small>13</small></sup>  עמו חכמה וגבורה לו עצה ותבונה׃ <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  הן יהרוס ולא יבנה יסגר על־אישׁ ולא יפתח׃ </p>
<p id="v15"><sup><small>15</small></sup>  הן יעצר במים ויבשׁו וישׁלחם ויהפכו ארץ׃ </p>
<p id="v16"><sup><small>16</small></sup>  עמו עז ותושׁיה לו שׁגג ומשׁגה׃ </p>
<p id="v17"><sup><small>17</small></sup>  מוליך יועצים שׁולל ושׁפטים יהולל׃ </p>
<p id="v18"><sup><small>18</small></sup>  מוסר מלכים פתח ויאסר אזור במתניהם׃ </p>
<p id="v19"><sup><small>19</small></sup>  מוליך כהנים שׁולל ואתנים יסלף׃ </p>
<p id="v20"><sup><small>20</small></sup>  מסיר שׂפה לנאמנים וטעם זקנים יקח׃ </p>
<p id="v21"><sup><small>21</small></sup>  שׁופך בוז על־נדיבים ומזיח אפיקים רפה׃ </p>
<p id="v22"><sup><small>22</small></sup>  מגלה עמקות מני־חשׁך ויצא לאור צלמות׃ </p>
<p id="v23"><sup><small>23</small></sup>  משׂגיא לגוים ויאבדם שׁטח לגוים וינחם׃ </p>
<p id="v24"><sup><small>24</small></sup>  מסיר לב ראשׁי עם־הארץ ויתעם בתהו לא־דרך׃ </p>
<p id="v25"><sup><small>25</small></sup>  ימשׁשׁו־חשׁך ולא־אור ויתעם כשׁכור׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 12:10 <i>לחיות, לנוע ולהיות שלנו</i>: <a href="/he/The_Urantia_Book/105#p2_11">או 105:2.11</a>.  <i>אנחנו חיים, זזים, מקיימים את עצמנו</i>: <a href="/he/The_Urantia_Book/117#p3_12">או 117:3.12</a>. </li>
  <li id="fn2"><a href="#cite2">↑</a> 12:13 <i>חלק 1: ההבנה היא אינסופית</i>: <a href="/he/The_Urantia_Book/2#p1_1">או 2:1.1</a>. </li>
</ol>
</div>
