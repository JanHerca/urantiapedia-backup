<!--
title: איוב - פֶּרֶק 41
description: 
published: true
date: 2022-10-6T10:37:18Z
tags: bible, bible—job
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Job/40">איוב - פֶּרֶק 40</a></td>
        <td><a href="/he/Bible/Job/Index">אינדקס</a></td>
        <td><a href="/he/Bible/Job/42">איוב - פֶּרֶק 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  הן־תחלתו נכזבה הגם אל־מראיו יטל׃ </p>
<p id="v2"><sup><small>2</small></sup>  לא־אכזר כי יעורנו ומי הוא לפני יתיצב׃ </p>
<p id="v3"><sup><small>3</small></sup>  מי הקדימני ואשׁלם תחת כל־השׁמים לי־הוא׃ </p>
<p id="v4"><sup><small>4</small></sup>  לא־אחרישׁ בדיו ודבר־גבורות וחין ערכו׃ </p>
<p id="v5"><sup><small>5</small></sup>  מי־גלה פני לבושׁו בכפל רסנו מי יבוא׃ </p>
<p id="v6"><sup><small>6</small></sup>  דלתי פניו מי פתח סביבות שׁניו אימה׃ </p>
<p id="v7"><sup><small>7</small></sup>  גאוה אפיקי מגנים סגור חותם צר׃ </p>
<p id="v8"><sup><small>8</small></sup>  אחד באחד יגשׁו ורוח לא־יבוא ביניהם׃ </p>
<p id="v9"><sup><small>9</small></sup>  אישׁ־באחיהו ידבקו יתלכדו ולא יתפרדו׃ </p>
<p id="v10"><sup><small>10</small></sup>  עטישׁתיו תהל אור ועיניו כעפעפי־שׁחר׃ </p>
<p id="v11"><sup><small>11</small></sup>  מפיו לפידים יהלכו כידודי אשׁ יתמלטו׃ </p>
<p id="v12"><sup><small>12</small></sup>  מנחיריו יצא עשׁן כדוד נפוח ואגמן׃ </p>
<p id="v13"><sup><small>13</small></sup>  נפשׁו גחלים תלהט ולהב מפיו יצא׃ </p>
<p id="v14"><sup><small>14</small></sup>  בצוארו ילין עז ולפניו תדוץ דאבה׃ </p>
<p id="v15"><sup><small>15</small></sup>  מפלי בשׂרו דבקו יצוק עליו בל־ימוט׃ </p>
<p id="v16"><sup><small>16</small></sup>  לבו יצוק כמו־אבן ויצוק כפלח תחתית׃ </p>
<p id="v17"><sup><small>17</small></sup>  משׂתו יגורו אלים משׁברים יתחטאו׃ </p>
<p id="v18"><sup><small>18</small></sup>  משׂיגהו חרב בלי תקום חנית מסע ושׁריה׃ </p>
<p id="v19"><sup><small>19</small></sup>  יחשׁב לתבן ברזל לעץ רקבון נחושׁה׃ </p>
<p id="v20"><sup><small>20</small></sup>  לא־יבריחנו בן־קשׁת לקשׁ נהפכו־לו אבני־קלע׃ </p>
<p id="v21"><sup><small>21</small></sup>  כקשׁ נחשׁבו תותח וישׂחק לרעשׁ כידון׃ </p>
<p id="v22"><sup><small>22</small></sup>  תחתיו חדודי חרשׂ ירפד חרוץ עלי־טיט׃ </p>
<p id="v23"><sup><small>23</small></sup>  ירתיח כסיר מצולה ים ישׂים כמרקחה׃ </p>
<p id="v24"><sup><small>24</small></sup>  אחריו יאיר נתיב יחשׁב תהום לשׂיבה׃ </p>
<p id="v25"><sup><small>25</small></sup>  אין־על־עפר משׁלו העשׂו לבלי־חת׃ </p>
<p id="v26"><sup><small>26</small></sup>  את־כל־גבה יראה הוא מלך על־כל־בני־שׁחץ׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Job/40">איוב - פֶּרֶק 40</a></td>
        <td><a href="/he/Bible/Job/Index">אינדקס</a></td>
        <td><a href="/he/Bible/Job/42">איוב - פֶּרֶק 42</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 41:33 <i>אלוהים נטול פחד</i>: <a href="/he/The_Urantia_Book/2#p1_2">או 2:1.2</a>. </li>
</ol>
</div>
