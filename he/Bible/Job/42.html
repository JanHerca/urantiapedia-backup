<!--
title: איוב - פֶּרֶק 42
description: 
published: true
date: 2022-10-6T10:37:18Z
tags: bible, bible—job
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Job/41">איוב - פֶּרֶק 41</a></td>
        <td><a href="/he/Bible/Job/Index">אינדקס</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויען איוב את־יהוה ויאמר׃ </p>
<p id="v2"><sup><small>2</small></sup>  ידעת כי־כל תוכל ולא־יבצר ממך מזמה׃ </p>
<p id="v3"><sup><small>3</small></sup>  מי זה מעלים עצה בלי דעת לכן הגדתי ולא אבין נפלאות ממני ולא אדע׃ </p>
<p id="v4"><sup><small>4</small></sup>  שׁמע־נא ואנכי אדבר אשׁאלך והודיעני׃ </p>
<p id="v5"><sup><small>5</small></sup>  לשׁמע־אזן שׁמעתיך ועתה עיני ראתך׃ </p>
<p id="v6"><sup><small>6</small></sup>  על־כן אמאס ונחמתי על־עפר ואפר׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  ויהי אחר דבר יהוה את־הדברים האלה אל־איוב ויאמר יהוה אל־אליפז התימני חרה אפי בך ובשׁני רעיך כי לא דברתם אלי נכונה כעבדי איוב׃ </p>
<p id="v8"><sup><small>8</small></sup>  ועתה קחו־לכם שׁבעה־פרים ושׁבעה אילים ולכו אל־עבדי איוב והעליתם עולה בעדכם ואיוב עבדי יתפלל עליכם כי אם־פניו אשׂא לבלתי עשׂות עמכם נבלה כי לא דברתם אלי נכונה כעבדי איוב׃ </p>
<p id="v9"><sup><small>9</small></sup>  וילכו אליפז התימני ובלדד השׁוחי צפר הנעמתי ויעשׂו כאשׁר דבר אליהם יהוה וישׂא יהוה את־פני איוב׃ </p>
<p id="v10"><sup><small>10</small></sup>  ויהוה שׁב את־שׁבית איוב בהתפללו בעד רעהו ויסף יהוה את־כל־אשׁר לאיוב למשׁנה׃ </p>
<p id="v11"><sup><small>11</small></sup>  ויבאו אליו כל־אחיו וכל־אחיתיו וכל־ידעיו לפנים ויאכלו עמו לחם בביתו וינדו לו וינחמו אתו על כל־הרעה אשׁר־הביא יהוה עליו ויתנו־לו אישׁ קשׂיטה אחת ואישׁ נזם זהב אחד׃ </p>
<p id="v12"><sup><small>12</small></sup>  ויהוה ברך את־אחרית איוב מראשׁתו ויהי־לו ארבעה עשׂר אלף צאן ושׁשׁת אלפים גמלים ואלף־צמד בקר ואלף אתונות׃ </p>
<p id="v13"><sup><small>13</small></sup>  ויהי־לו שׁבענה בנים ושׁלושׁ בנות׃ </p>
<p id="v14"><sup><small>14</small></sup>  ויקרא שׁם־האחת ימימה ושׁם השׁנית קציעה ושׁם השׁלישׁית קרן הפוך׃ </p>
<p id="v15"><sup><small>15</small></sup>  ולא נמצא נשׁים יפות כבנות איוב בכל־הארץ ויתן להם אביהם נחלה בתוך אחיהם׃ </p>
<p id="v16"><sup><small>16</small></sup>  ויחי איוב אחרי־זאת מאה וארבעים שׁנה וירא את־בניו ואת־בני בניו ארבעה דרות׃ </p>
<p id="v17"><sup><small>17</small></sup>  וימת איוב זקן ושׂבע ימים׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Job/41">איוב - פֶּרֶק 41</a></td>
        <td><a href="/he/Bible/Job/Index">אינדקס</a></td>
        <td> </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 42:6 <i>שק ואפר</i>: <a href="/he/The_Urantia_Book/163#p6_5">או 163:6.5</a>.  <i>אני מתעב את עצמי</i>: <a href="/he/The_Urantia_Book/148#p6_3">או 148:6.3</a>. </li>
</ol>
</div>
