<!--
title: איוב - פֶּרֶק 34
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Job/33">איוב - פֶּרֶק 33</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Job/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Job/35">איוב - פֶּרֶק 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויען אליהוא ויאמר׃ </p>
<p id="v2"><sup><small>2</small></sup>  שׁמעו חכמים מלי וידעים האזינו לי׃ </p>
<p id="v3"><sup><small>3</small></sup>  כי־אזן מלין תבחן וחך יטעם לאכל׃ </p>
<p id="v4"><sup><small>4</small></sup>  משׁפט נבחרה־לנו נדעה בינינו מה־טוב׃ </p>
<p id="v5"><sup><small>5</small></sup>  כי־אמר איוב צדקתי ואל הסיר משׁפטי׃ </p>
<p id="v6"><sup><small>6</small></sup>  על־משׁפטי אכזב אנושׁ חצי בלי־פשׁע׃ </p>
<p id="v7"><sup><small>7</small></sup>  מי־גבר כאיוב ישׁתה־לעג כמים׃ </p>
<p id="v8"><sup><small>8</small></sup>  וארח לחברה עם־פעלי און וללכת עם־אנשׁי־רשׁע׃ </p>
<p id="v9"><sup><small>9</small></sup>  כי־אמר לא יסכן־גבר ברצתו עם־אלהים׃ </p>
<p id="v10"><sup><small>10</small></sup>  לכן אנשׁי לבב שׁמעו לי חללה לאל מרשׁע ושׁדי מעול׃ </p>
<p id="v11"><sup><small>11</small></sup>  כי פעל אדם ישׁלם־לו וכארח אישׁ ימצאנו׃ </p>
<p id="v12"><sup><small>12</small></sup>  אף־אמנם אל לא־ירשׁיע ושׁדי לא־יעות משׁפט׃ </p>
<p id="v13"><sup><small>13</small></sup>  מי־פקד עליו ארצה ומי שׂם תבל כלה׃ <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  אם־ישׂים אליו לבו רוחו ונשׁמתו אליו יאסף׃ </p>
<p id="v15"><sup><small>15</small></sup>  יגוע כל־בשׂר יחד ואדם על־עפר ישׁוב׃ <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  ואם־בינה שׁמעה־זאת האזינה לקול מלי׃ </p>
<p id="v17"><sup><small>17</small></sup>  האף שׂונא משׁפט יחבושׁ ואם־צדיק כביר תרשׁיע׃ </p>
<p id="v18"><sup><small>18</small></sup>  האמר למלך בליעל רשׁע אל־נדיבים׃ </p>
<p id="v19"><sup><small>19</small></sup>  אשׁר לא־נשׂא פני שׂרים ולא נכר־שׁוע לפני־דל כי־מעשׂה ידיו כלם׃ <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  רגע ימתו וחצות לילה יגעשׁו עם ויעברו ויסירו אביר לא ביד׃ </p>
<p id="v21"><sup><small>21</small></sup>  כי־עיניו על־דרכי־אישׁ וכל־צעדיו יראה׃ </p>
<p id="v22"><sup><small>22</small></sup>  אין־חשׁך ואין צלמות להסתר שׁם פעלי און׃ </p>
<p id="v23"><sup><small>23</small></sup>  כי לא על־אישׁ ישׂים עוד להלך אל־אל במשׁפט׃ </p>
<p id="v24"><sup><small>24</small></sup>  ירע כבירים לא־חקר ויעמד אחרים תחתם׃ </p>
<p id="v25"><sup><small>25</small></sup>  לכן יכיר מעבדיהם והפך לילה וידכאו׃ </p>
<p id="v26"><sup><small>26</small></sup>  תחת־רשׁעים ספקם במקום ראים׃ </p>
<p id="v27"><sup><small>27</small></sup>  אשׁר על־כן סרו מאחריו וכל־דרכיו לא השׂכילו׃ </p>
<p id="v28"><sup><small>28</small></sup>  להביא עליו צעקת־דל וצעקת עניים ישׁמע׃ </p>
<p id="v29"><sup><small>29</small></sup>  והוא ישׁקט ומי ירשׁע ויסתר פנים ומי ישׁורנו ועל־גוי ועל־אדם יחד׃ </p>
<p id="v30"><sup><small>30</small></sup>  ממלך אדם חנף ממקשׁי עם׃ </p>
<p id="v31"><sup><small>31</small></sup>  כי־אל־אל האמר נשׂאתי לא אחבל׃ </p>
<p id="v32"><sup><small>32</small></sup>  בלעדי אחזה אתה הרני אם־עול פעלתי לא אסיף׃ </p>
<p id="v33"><sup><small>33</small></sup>  המעמך ישׁלמנה כי־מאסת כי־אתה תבחר ולא־אני ומה־ידעת דבר׃ </p>
<p id="v34"><sup><small>34</small></sup>  אנשׁי לבב יאמרו לי וגבר חכם שׁמע לי׃ </p>
<p id="v35"><sup><small>35</small></sup>  איוב לא־בדעת ידבר ודבריו לא בהשׂכיל׃ </p>
<p id="v36"><sup><small>36</small></sup>  אבי יבחן איוב עד־נצח על־תשׁבת באנשׁי־און׃ </p>
<p id="v37"><sup><small>37</small></sup>  כי יסיף על־חטאתו פשׁע בינינו יספוק וירב אמריו לאל׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 34:13 <i>אלוהים כמוציא</i>: <a href="/he/The_Urantia_Book/2#p1_2">או 2:1.2</a>. </li>
  <li id="fn2"><a href="#cite2">↑</a> 34:15 <i># 2 אבק לאבק</i>: <a href="/he/The_Urantia_Book/89#p6_7">או 89:6.7</a>.  <i>אבק לאבק</i>: <a href="/he/The_Urantia_Book/112#p3_5">או 112:3.5</a>. </li>
  <li id="fn3"><a href="#cite3">↑</a> 34:19 <i>אלוהים אינו מכבד אנשים</i>: <a href="/he/The_Urantia_Book/1#p4_6">או 1:4.6</a>.  <i>כל האנשים שווים מבחינה רוחנית</i>: <a href="/he/The_Urantia_Book/134#p4_7">או 134:4.7</a>.  <i>אלוהים אינו מכבד אנשים</i>: <a href="/he/The_Urantia_Book/133#p0_3">או 133:0.3</a>.  <i>לא מכבד אנשים</i>: <a href="/he/The_Urantia_Book/148#p6_2">או 148:6.2</a>.  <i>אלוהים אינו מכבד אנשים</i>: <a href="/he/The_Urantia_Book/40#p10_13">או 40:10.13</a>.  <i>לא מכבד אנשים</i>: <a href="/he/The_Urantia_Book/143#p1_5">או 143:1.5</a>.  <i>לא יהודי ולא גוי</i>: <a href="/he/The_Urantia_Book/137#p8_11">או 137:8.11</a>.  <i>אלוהים אינו מכבד גזעים</i>: <a href="/he/The_Urantia_Book/155#p6_2">או 155:6.2</a>.  <i>אלוהים אינו מכבד אנשים</i>: <a href="/he/The_Urantia_Book/3#p1_12">או 3:1.12</a>.  <i>אלוהים אינו מכבד אנשים</i>: <a href="/he/The_Urantia_Book/2#p3_1">או 2:3.1</a>.  <i>אלוהים אינו מכבד אנשים</i>: <a href="/he/The_Urantia_Book/12#p7_8">או 12:7.8</a>.  <i>אלוהים אינו מכבד אנשים</i>: <a href="/he/The_Urantia_Book/192#p2_2">או 192:2.2</a>.  <i>לא מכבד אנשים</i>: <a href="/he/The_Urantia_Book/117#p6_22">או 117:6.22</a>.  <i>ישוע אינו מכבד אנשים</i>: <a href="/he/The_Urantia_Book/174#p2_2">או 174:2.2</a>.  <i>ישוע אינו מכבד אנשים</i>: <a href="/he/The_Urantia_Book/139#p10_9">או 139:10.9</a>.  <i>שוויון בני אדם</i>: <a href="/he/The_Urantia_Book/150#p1_3">או 150:1.3</a>.  <i>אלוהים אינו מכבד אנשים</i>: <a href="/he/The_Urantia_Book/112#p0_10">או 112:0.10</a>.  <i>לא מכבד אנשים</i>: <a href="/he/The_Urantia_Book/137#p8_6">או 137:8.6</a>.  <i>אלוהים אינו מכבד אנשים</i>: <a href="/he/The_Urantia_Book/166#p4_11">או 166:4.11</a>.  <i>אין העדפה מצד אלוהים</i>: <a href="/he/The_Urantia_Book/156#p2_4">או 156:2.4</a>.  <i>לא אלוהי יהודי או גוי</i>: <a href="/he/The_Urantia_Book/140#p1_2">או 140:1.2</a>.  <i>שוויון לכל המבקשים את אלוהים</i>: <a href="/he/The_Urantia_Book/138#p4_2">או 138:4.2</a>.  <i>בממלכה, אין הבדלים</i>: <a href="/he/The_Urantia_Book/190#p3_1">או 190:3.1</a>.  <i>אלוהים אינו מכבד אנשים</i>: <a href="/he/The_Urantia_Book/175#p2_3">או 175:2.3</a>.  <i>לא יהודי ולא גוי</i>: <a href="/he/The_Urantia_Book/190#p4_1">או 190:4.1</a>.  <i>אלוהים/בן לא מכבד אנשים</i>: <a href="/he/The_Urantia_Book/181#p2_14">או 181:2.14</a>. </li>
</ol>
</div>
