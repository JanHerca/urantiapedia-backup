<!--
title: איוב - פֶּרֶק 9
description: 
published: true
date: 2022-10-6T10:37:18Z
tags: bible, bible—job
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Job/8">איוב - פֶּרֶק 8</a></td>
        <td><a href="/he/Bible/Job/Index">אינדקס</a></td>
        <td><a href="/he/Bible/Job/10">איוב - פֶּרֶק 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויען איוב ויאמר׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  אמנם ידעתי כי־כן ומה־יצדק אנושׁ עם־אל׃ </p>
<p id="v3"><sup><small>3</small></sup>  אם־יחפץ לריב עמו לא־יעננו אחת מני־אלף׃ </p>
<p id="v4"><sup><small>4</small></sup>  חכם לבב ואמיץ כח מי־הקשׁה אליו וישׁלם׃ <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  המעתיק הרים ולא ידעו אשׁר הפכם באפו׃ </p>
<p id="v6"><sup><small>6</small></sup>  המרגיז ארץ ממקומה ועמודיה יתפלצון׃ </p>
<p id="v7"><sup><small>7</small></sup>  האמר לחרס ולא יזרח ובעד כוכבים יחתם׃ </p>
<p id="v8"><sup><small>8</small></sup>  נטה שׁמים לבדו ודורך על־במתי ים׃ </p>
<p id="v9"><sup><small>9</small></sup>  עשׂה־עשׁ כסיל וכימה וחדרי תמן׃ <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  עשׂה גדלות עד־אין חקר ונפלאות עד־אין מספר׃ <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  הן יעבר עלי ולא אראה ויחלף ולא־אבין לו׃ <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  הן יחתף מי ישׁיבנו מי־יאמר אליו מה־תעשׂה׃ </p>
<p id="v13"><sup><small>13</small></sup>  אלוה לא־ישׁיב אפו תחתו שׁחחו עזרי רהב׃ <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  אף כי־אנכי אעננו אבחרה דברי עמו׃ </p>
<p id="v15"><sup><small>15</small></sup>  אשׁר אם־צדקתי לא אענה למשׁפטי אתחנן׃ </p>
<p id="v16"><sup><small>16</small></sup>  אם־קראתי ויענני לא־אאמין כי־יאזין קולי׃ </p>
<p id="v17"><sup><small>17</small></sup>  אשׁר־בשׂערה ישׁופני והרבה פצעי חנם׃ </p>
<p id="v18"><sup><small>18</small></sup>  לא־יתנני השׁב רוחי כי ישׂבעני ממררים׃ </p>
<p id="v19"><sup><small>19</small></sup>  אם־לכח אמיץ הנה ואם־למשׁפט מי יועידני׃ </p>
<p id="v20"><sup><small>20</small></sup>  אם־אצדק פי ירשׁיעני תם־אני ויעקשׁני׃ </p>
<p id="v21"><sup><small>21</small></sup>  תם־אני לא־אדע נפשׁי אמאס חיי׃ </p>
<p id="v22"><sup><small>22</small></sup>  אחת היא על־כן אמרתי תם ורשׁע הוא מכלה׃ </p>
<p id="v23"><sup><small>23</small></sup>  אם־שׁוט ימית פתאם למסת נקים ילעג׃ </p>
<p id="v24"><sup><small>24</small></sup>  ארץ נתנה ביד־רשׁע פני־שׁפטיה יכסה אם־לא אפוא מי־הוא׃ </p>
<p id="v25"><sup><small>25</small></sup>  וימי קלו מני־רץ ברחו לא־ראו טובה׃ </p>
<p id="v26"><sup><small>26</small></sup>  חלפו עם־אניות אבה כנשׁר יטושׂ עלי־אכל׃ </p>
<p id="v27"><sup><small>27</small></sup>  אם־אמרי אשׁכחה שׂיחי אעזבה פני ואבליגה׃ </p>
<p id="v28"><sup><small>28</small></sup>  יגרתי כל־עצבתי ידעתי כי־לא תנקני׃ </p>
<p id="v29"><sup><small>29</small></sup>  אנכי ארשׁע למה־זה הבל איגע׃ </p>
<p id="v30"><sup><small>30</small></sup>  אם־התרחצתי במו־שׁלג והזכותי בבר כפי׃ </p>
<p id="v31"><sup><small>31</small></sup>  אז בשׁחת תטבלני ותעבוני שׂלמותי׃ </p>
<p id="v32"><sup><small>32</small></sup>  כי־לא־אישׁ כמני אעננו נבוא יחדו במשׁפט׃ </p>
<p id="v33"><sup><small>33</small></sup>  לא ישׁ־בינינו מוכיח ישׁת ידו על־שׁנינו׃ </p>
<p id="v34"><sup><small>34</small></sup>  יסר מעלי שׁבטו ואמתו אל־תבעתני׃ </p>
<p id="v35"><sup><small>35</small></sup>  אדברה ולא איראנו כי לא־כן אנכי עמדי׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Job/8">איוב - פֶּרֶק 8</a></td>
        <td><a href="/he/Bible/Job/Index">אינדקס</a></td>
        <td><a href="/he/Bible/Job/10">איוב - פֶּרֶק 10</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 9:1--10:22 <i>חוסר התקווה של איוב</i>: <a href="/he/The_Urantia_Book/148#p6_6">או 148:6.6</a>. </li>
  <li id="fn2"><a href="#cite2">↑</a> 9:4-10 <i>יצירה פיזית</i>: <a href="/he/The_Urantia_Book/29#p0_1">או 29:0.1</a>. </li>
  <li id="fn3"><a href="#cite3">↑</a> 9:9 <i>מקורבינו זרועי הכוכבים</i>: <a href="/he/The_Urantia_Book/41#p3_1">או 41:3.1</a>. </li>
  <li id="fn4"><a href="#cite4">↑</a> 9:10 <i>לא יכול למצוא את אלוהים על ידי ידע</i>: <a href="/he/The_Urantia_Book/131#p10_3">או 131:10.3</a>.  <i>פלאים ללא מספר</i>: <a href="/he/The_Urantia_Book/2#p1_1">או 2:1.1</a>. </li>
  <li id="fn5"><a href="#cite5">↑</a> 9:11 <i>אני רואה אותו לא...</i>: <a href="/he/The_Urantia_Book/1#p3_2">או 1:3.2</a>. </li>
  <li id="fn6"><a href="#cite6">↑</a> 9:13 <i>אלוהים אמר לכעוס</i>: <a href="/he/The_Urantia_Book/4#p3_2">או 4:3.2</a>. </li>
</ol>
</div>
