<!--
title: איוב - פֶּרֶק 15
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Job/14">איוב - פֶּרֶק 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Job/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Job/16">איוב - פֶּרֶק 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויען אליפז התימני ויאמר׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  החכם יענה דעת־רוח וימלא קדים בטנו׃ </p>
<p id="v3"><sup><small>3</small></sup>  הוכח בדבר לא יסכון ומלים לא־יועיל בם׃ </p>
<p id="v4"><sup><small>4</small></sup>  אף־אתה תפר יראה ותגרע שׂיחה לפני־אל׃ </p>
<p id="v5"><sup><small>5</small></sup>  כי יאלף עונך פיך ותבחר לשׁון ערומים׃ </p>
<p id="v6"><sup><small>6</small></sup>  ירשׁיעך פיך ולא־אני ושׂפתיך יענו־בך׃ </p>
<p id="v7"><sup><small>7</small></sup>  הראישׁון אדם תולד ולפני גבעות חוללת׃ </p>
<p id="v8"><sup><small>8</small></sup>  הבסוד אלוה תשׁמע ותגרע אליך חכמה׃ </p>
<p id="v9"><sup><small>9</small></sup>  מה־ידעת ולא נדע תבין ולא־עמנו הוא׃ </p>
<p id="v10"><sup><small>10</small></sup>  גם־שׂב גם־ישׁישׁ בנו כביר מאביך ימים׃ </p>
<p id="v11"><sup><small>11</small></sup>  המעט ממך תנחמות אל ודבר לאט עמך׃ </p>
<p id="v12"><sup><small>12</small></sup>  מה־יקחך לבך ומה־ירזמון עיניך׃ </p>
<p id="v13"><sup><small>13</small></sup>  כי־תשׁיב אל־אל רוחך והצאת מפיך מלין׃ </p>
<p id="v14"><sup><small>14</small></sup>  מה־אנושׁ כי־יזכה וכי־יצדק ילוד אשׁה׃ </p>
<p id="v15"><sup><small>15</small></sup>  הן בקדשׁו לא יאמין ושׁמים לא־זכו בעיניו׃ </p>
<p id="v16"><sup><small>16</small></sup>  אף כי־נתעב ונאלח אישׁ־שׁתה כמים עולה׃ </p>
<p id="v17"><sup><small>17</small></sup>  אחוך שׁמע־לי וזה־חזיתי ואספרה׃ </p>
<p id="v18"><sup><small>18</small></sup>  אשׁר־חכמים יגידו ולא כחדו מאבותם׃ </p>
<p id="v19"><sup><small>19</small></sup>  להם לבדם נתנה הארץ ולא־עבר זר בתוכם׃ </p>
<p id="v20"><sup><small>20</small></sup>  כל־ימי רשׁע הוא מתחולל ומספר שׁנים נצפנו לעריץ׃ </p>
<p id="v21"><sup><small>21</small></sup>  קול־פחדים באזניו בשׁלום שׁודד יבואנו׃ </p>
<p id="v22"><sup><small>22</small></sup>  לא־יאמין שׁוב מני־חשׁך וצפו הוא אלי־חרב׃ </p>
<p id="v23"><sup><small>23</small></sup>  נדד הוא ללחם איה ידע כי־נכון בידו יום־חשׁך׃ </p>
<p id="v24"><sup><small>24</small></sup>  יבעתהו צר ומצוקה תתקפהו כמלך עתיד לכידור׃ </p>
<p id="v25"><sup><small>25</small></sup>  כי־נטה אל־אל ידו ואל־שׁדי יתגבר׃ </p>
<p id="v26"><sup><small>26</small></sup>  ירוץ אליו בצואר בעבי גבי מגניו׃ </p>
<p id="v27"><sup><small>27</small></sup>  כי־כסה פניו בחלבו ויעשׂ פימה עלי־כסל׃ </p>
<p id="v28"><sup><small>28</small></sup>  וישׁכון ערים נכחדות בתים לא־ישׁבו למו אשׁר התעתדו לגלים׃ </p>
<p id="v29"><sup><small>29</small></sup>  לא־יעשׁר ולא־יקום חילו ולא־יטה לארץ מנלם׃ </p>
<p id="v30"><sup><small>30</small></sup>  לא־יסור מני־חשׁך ינקתו תיבשׁ שׁלהבת ויסור ברוח פיו׃ </p>
<p id="v31"><sup><small>31</small></sup>  אל־יאמן בשׁו נתעה כי־שׁוא תהיה תמורתו׃ </p>
<p id="v32"><sup><small>32</small></sup>  בלא־יומו תמלא וכפתו לא רעננה׃ </p>
<p id="v33"><sup><small>33</small></sup>  יחמס כגפן בסרו וישׁלך כזית נצתו׃ </p>
<p id="v34"><sup><small>34</small></sup>  כי־עדת חנף גלמוד ואשׁ אכלה אהלי־שׁחד׃ </p>
<p id="v35"><sup><small>35</small></sup>  הרה עמל וילד און ובטנם תכין מרמה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 15:1-35 <i>אליפז חמור יותר</i>: <a href="/he/The_Urantia_Book/148#p6_9">או 148:6.9</a>. </li>
</ol>
</div>
