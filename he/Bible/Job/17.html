<!--
title: איוב - פֶּרֶק 17
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Job/16">איוב - פֶּרֶק 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Job/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Job/18">איוב - פֶּרֶק 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  רוחי חבלה ימי נזעכו קברים לי׃ </p>
<p id="v2"><sup><small>2</small></sup>  אם־לא התלים עמדי ובהמרותם תלן עיני׃ </p>
<p id="v3"><sup><small>3</small></sup>  שׂימה־נא ערבני עמך מי הוא לידי יתקע׃ </p>
<p id="v4"><sup><small>4</small></sup>  כי־לבם צפנת משׂכל על־כן לא תרמם׃ </p>
<p id="v5"><sup><small>5</small></sup>  לחלק יגיד רעים ועיני בניו תכלנה׃ </p>
<p id="v6"><sup><small>6</small></sup>  והצגני למשׁל עמים ותפת לפנים אהיה׃ </p>
<p id="v7"><sup><small>7</small></sup>  ותכה מכעשׂ עיני ויצרי כצל כלם׃ </p>
<p id="v8"><sup><small>8</small></sup>  ישׁמו ישׁרים על־זאת ונקי על־חנף יתערר׃ </p>
<p id="v9"><sup><small>9</small></sup>  ויאחז צדיק דרכו וטהר־ידים יסיף אמץ׃ </p>
<p id="v10"><sup><small>10</small></sup>  ואולם כלם תשׁבו ובאו נא ולא־אמצא בכם חכם׃ </p>
<p id="v11"><sup><small>11</small></sup>  ימי עברו זמתי נתקו מורשׁי לבבי׃ </p>
<p id="v12"><sup><small>12</small></sup>  לילה ליום ישׂימו אור קרוב מפני־חשׁך׃ </p>
<p id="v13"><sup><small>13</small></sup>  אם־אקוה שׁאול ביתי בחשׁך רפדתי יצועי׃ </p>
<p id="v14"><sup><small>14</small></sup>  לשׁחת קראתי אבי אתה אמי ואחתי לרמה׃ <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  ואיה אפו תקותי ותקותי מי ישׁורנה׃ </p>
<p id="v16"><sup><small>16</small></sup>  בדי שׁאל תרדנה אם־יחד על־עפר נחת׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 17:14-16 <i>אבק לאבק</i>: <a href="/he/The_Urantia_Book/112#p3_5">או 112:3.5</a>. </li>
</ol>
</div>
