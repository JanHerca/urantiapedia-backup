<!--
title: איוב - פֶּרֶק 20
description: 
published: true
date: 2023-11-8T20:31:8Z
tags: bible, bible—job
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Job/19">
          <span class="mdi mdi-arrow-left-drop-circle"></span><span class="pl-2">איוב - פֶּרֶק 19</span>
        </a>
        </td>
        <td>
        <a href="/he/Bible/Job/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Job/21">
          <span class="pr-2">איוב - פֶּרֶק 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויען צפר הנעמתי ויאמר׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  לכן שׂעפי ישׁיבוני ובעבור חושׁי בי׃ </p>
<p id="v3"><sup><small>3</small></sup>  מוסר כלמתי אשׁמע ורוח מבינתי יענני׃ </p>
<p id="v4"><sup><small>4</small></sup>  הזאת ידעת מני־עד מני שׂים אדם עלי־ארץ׃ </p>
<p id="v5"><sup><small>5</small></sup>  כי רננת רשׁעים מקרוב ושׂמחת חנף עדי־רגע׃ </p>
<p id="v6"><sup><small>6</small></sup>  אם־יעלה לשׁמים שׂיאו וראשׁו לעב יגיע׃ </p>
<p id="v7"><sup><small>7</small></sup>  כגללו לנצח יאבד ראיו יאמרו איו׃ </p>
<p id="v8"><sup><small>8</small></sup>  כחלום יעוף ולא ימצאוהו וידד כחזיון לילה׃ </p>
<p id="v9"><sup><small>9</small></sup>  עין שׁזפתו ולא תוסיף ולא־עוד תשׁורנו מקומו׃ </p>
<p id="v10"><sup><small>10</small></sup>  בניו ירצו דלים וידיו תשׁבנה אונו׃ </p>
<p id="v11"><sup><small>11</small></sup>  עצמותיו מלאו עלומו ועמו על־עפר תשׁכב׃ </p>
<p id="v12"><sup><small>12</small></sup>  אם־תמתיק בפיו רעה יכחידנה תחת לשׁונו׃ </p>
<p id="v13"><sup><small>13</small></sup>  יחמל עליה ולא יעזבנה וימנענה בתוך חכו׃ </p>
<p id="v14"><sup><small>14</small></sup>  לחמו במעיו נהפך מרורת פתנים בקרבו׃ </p>
<p id="v15"><sup><small>15</small></sup>  חיל בלע ויקאנו מבטנו יורשׁנו אל׃ </p>
<p id="v16"><sup><small>16</small></sup>  ראשׁ־פתנים יינק תהרגהו לשׁון אפעה׃ </p>
<p id="v17"><sup><small>17</small></sup>  אל־ירא בפלגות נהרי נחלי דבשׁ וחמאה׃ </p>
<p id="v18"><sup><small>18</small></sup>  משׁיב יגע ולא יבלע כחיל תמורתו ולא יעלס׃ </p>
<p id="v19"><sup><small>19</small></sup>  כי־רצץ עזב דלים בית גזל ולא יבנהו׃ </p>
<p id="v20"><sup><small>20</small></sup>  כי לא־ידע שׁלו בבטנו בחמודו לא ימלט׃ </p>
<p id="v21"><sup><small>21</small></sup>  אין־שׂריד לאכלו על־כן לא־יחיל טובו׃ </p>
<p id="v22"><sup><small>22</small></sup>  במלאות שׂפקו יצר לו כל־יד עמל תבואנו׃ </p>
<p id="v23"><sup><small>23</small></sup>  יהי למלא בטנו ישׁלח־בו חרון אפו וימטר עלימו בלחומו׃ </p>
<p id="v24"><sup><small>24</small></sup>  יברח מנשׁק ברזל תחלפהו קשׁת נחושׁה׃ </p>
<p id="v25"><sup><small>25</small></sup>  שׁלף ויצא מגוה וברק ממררתו יהלך עליו אמים׃ </p>
<p id="v26"><sup><small>26</small></sup>  כל־חשׁך טמון לצפוניו תאכלהו אשׁ לא־נפח ירע שׂריד באהלו׃ </p>
<p id="v27"><sup><small>27</small></sup>  יגלו שׁמים עונו וארץ מתקוממה לו׃ </p>
<p id="v28"><sup><small>28</small></sup>  יגל יבול ביתו נגרות ביום אפו׃ </p>
<p id="v29"><sup><small>29</small></sup>  זה חלק־אדם רשׁע מאלהים ונחלת אמרו מאל׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Job/19">
          <span class="mdi mdi-arrow-left-drop-circle"></span><span class="pl-2">איוב - פֶּרֶק 19</span>
        </a>
        </td>
        <td>
        <a href="/he/Bible/Job/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Job/21">
          <span class="pr-2">איוב - פֶּרֶק 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 20:1-29 <i>זופר חוזר על עצות</i>: <a href="/he/The_Urantia_Book/148#p6_9">או 148:6.9</a>. </li>
</ol>
</div>
