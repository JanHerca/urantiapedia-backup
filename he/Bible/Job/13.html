<!--
title: איוב - פֶּרֶק 13
description: 
published: true
date: 2022-10-6T10:37:18Z
tags: bible, bible—job
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Job/12">איוב - פֶּרֶק 12</a></td>
        <td><a href="/he/Bible/Job/Index">אינדקס</a></td>
        <td><a href="/he/Bible/Job/14">איוב - פֶּרֶק 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  הן־כל ראתה עיני שׁמעה אזני ותבן לה׃ </p>
<p id="v2"><sup><small>2</small></sup>  כדעתכם ידעתי גם־אני לא־נפל אנכי מכם׃ </p>
<p id="v3"><sup><small>3</small></sup>  אולם אני אל־שׁדי אדבר והוכח אל־אל אחפץ׃ </p>
<p id="v4"><sup><small>4</small></sup>  ואולם אתם טפלי־שׁקר רפאי אלל כלכם׃ </p>
<p id="v5"><sup><small>5</small></sup>  מי־יתן החרשׁ תחרישׁון ותהי לכם לחכמה׃ </p>
<p id="v6"><sup><small>6</small></sup>  שׁמעו־נא תוכחתי ורבות שׂפתי הקשׁיבו׃ </p>
<p id="v7"><sup><small>7</small></sup>  הלאל תדברו עולה ולו תדברו רמיה׃ </p>
<p id="v8"><sup><small>8</small></sup>  הפניו תשׂאון אם־לאל תריבון׃ </p>
<p id="v9"><sup><small>9</small></sup>  הטוב כי־יחקר אתכם אם־כהתל באנושׁ תהתלו בו׃ </p>
<p id="v10"><sup><small>10</small></sup>  הוכח יוכיח אתכם אם־בסתר פנים תשׂאון׃ </p>
<p id="v11"><sup><small>11</small></sup>  הלא שׂאתו תבעת אתכם ופחדו יפל עליכם׃ </p>
<p id="v12"><sup><small>12</small></sup>  זכרניכם משׁלי־אפר לגבי־חמר גביכם׃ </p>
<p id="v13"><sup><small>13</small></sup>  החרישׁו ממני ואדברה־אני ויעבר עלי מה׃ </p>
<p id="v14"><sup><small>14</small></sup>  על־מה אשׂא בשׂרי בשׁני ונפשׁי אשׂים בכפי׃ </p>
<p id="v15"><sup><small>15</small></sup>  הן יקטלני לא איחל אך־דרכי אל־פניו אוכיח׃ <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  גם־הוא־לי לישׁועה כי־לא לפניו חנף יבוא׃ <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  שׁמעו שׁמוע מלתי ואחותי באזניכם׃ </p>
<p id="v18"><sup><small>18</small></sup>  הנה־נא ערכתי משׁפט ידעתי כי־אני אצדק׃ </p>
<p id="v19"><sup><small>19</small></sup>  מי־הוא יריב עמדי כי־עתה אחרישׁ ואגוע׃ <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  אך־שׁתים אל־תעשׂ עמדי אז מפניך לא אסתר׃ </p>
<p id="v21"><sup><small>21</small></sup>  כפך מעלי הרחק ואמתך אל־תבעתני׃ </p>
<p id="v22"><sup><small>22</small></sup>  וקרא ואנכי אענה או־אדבר והשׁיבני׃ </p>
<p id="v23"><sup><small>23</small></sup>  כמה לי עונות וחטאות פשׁעי וחטאתי הדיעני׃ </p>
<p id="v24"><sup><small>24</small></sup>  למה־פניך תסתיר ותחשׁבני לאויב לך׃ </p>
<p id="v25"><sup><small>25</small></sup>  העלה נדף תערוץ ואת־קשׁ יבשׁ תרדף׃ </p>
<p id="v26"><sup><small>26</small></sup>  כי־תכתב עלי מררות ותורישׁני עונות נעורי׃ </p>
<p id="v27"><sup><small>27</small></sup>  ותשׂם בסד רגלי ותשׁמור כל־ארחותי על־שׁרשׁי רגלי תתחקה׃ </p>
<p id="v28"><sup><small>28</small></sup>  והוא כרקב יבלה כבגד אכלו עשׁ׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Job/12">איוב - פֶּרֶק 12</a></td>
        <td><a href="/he/Bible/Job/Index">אינדקס</a></td>
        <td><a href="/he/Bible/Job/14">איוב - פֶּרֶק 14</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 13:15 <i>למרות שהוא הרג אותי</i>: <a href="/he/The_Urantia_Book/101#p3_4">או 101:3.4</a>. </li>
  <li id="fn2"><a href="#cite2">↑</a> 13:16 <i>אלוהי הישועה</i>: <a href="/he/The_Urantia_Book/2#p6_3">או 2:6.3</a>. </li>
  <li id="fn3"><a href="#cite3">↑</a> 13:19 <i>לוותר על הרוח</i>: <a href="/he/The_Urantia_Book/86#p5_2">או 86:5.2</a>. </li>
</ol>
</div>
