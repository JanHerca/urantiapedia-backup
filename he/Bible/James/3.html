<!--
title: איגרת יעקב - פֶּרֶק 3
description: 
published: true
date: 2022-10-6T10:37:18Z
tags: bible, bible—james
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/James/2">איגרת יעקב - פֶּרֶק 2</a></td>
        <td><a href="/he/Bible/James/Index">אינדקס</a></td>
        <td><a href="/he/Bible/James/4">איגרת יעקב - פֶּרֶק 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  אחי אל־יהיו רבים מכם למורים באשר ידעתם כי בזאת נחמיר עלינו את־הדין׃ </p>
<p id="v2"><sup><small>2</small></sup>  כי כלנו נכשלים הרבה ואשר לא־יכשל בדבור הוא איש תמים ויכל לשום רסן לכל־גופו׃ </p>
<p id="v3"><sup><small>3</small></sup>  הנה בפי הסוסים נשים את־הרסן למען אשר ישמעו לנו ונהגנו בו את כל־גויתם׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  והנה האניות אף־כי גדלות הנה ונהדפות ברוח עזה משוט קטן ינהג אתן אל־כל אשר־יחפץ החבל כן גם־הלשון אבר קטן היא וגדלות תדבר׃ </p>
<p id="v5"><sup><small>5</small></sup>  הנה מה־גדול היער ואש קטנה תבעירנו גם־הלשון אש היא עולם מלא עולה׃ </p>
<p id="v6"><sup><small>6</small></sup>  (כן) הלשון נצבת בין אברינו המגאלת את־כל־הגוף ומלהטת את־גלגל הויתנו והיא להוטה באש גיהנם׃ </p>
<p id="v7"><sup><small>7</small></sup>  כי כל־מין בהמה ועוף ורמש וחיות הים יכבש ונכבשים הם על־ידי מין האדם׃ </p>
<p id="v8"><sup><small>8</small></sup>  אבל הלשון אין אדם יכל לכבשה אין מעצור לרעה הזאת ומלאה חמת המות׃ <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  בה נברך את־האלהים אבינו ובה נקלל את־האנשים העשוים בצלם אלהים׃ </p>
<p id="v10"><sup><small>10</small></sup>  מפה אחד יצאת ברכה וקללה וכן לא־יעשה אחי׃ </p>
<p id="v11"><sup><small>11</small></sup>  היביע המעין מתוקים ומרים ממוצא אחד׃ </p>
<p id="v12"><sup><small>12</small></sup>  אחי היוכל עץ התאנה לעשות זיתים או התוכל הגפן לעשות תאנים כן גם־מעין אחד לא יוכל לנבע מים מלוחים ומתוקים׃ </p>
<p id="v13"><sup><small>13</small></sup>  מי בכם חכם ונבון יראה בדרכו הטובה את־מעשיו בענות החכמה׃ </p>
<p id="v14"><sup><small>14</small></sup>  ואם־קנאה מרה ומריבה בלבבכם אל־תתהללו ואל־תשקרו באמת׃ </p>
<p id="v15"><sup><small>15</small></sup>  לא זאת החכמה הירדת ממעל כי אם־חכמת החלד והיצר והשדים׃ </p>
<p id="v16"><sup><small>16</small></sup>  כי־במקום קנאה ומריבה שם מהומה וכל־מעשה רע׃ </p>
<p id="v17"><sup><small>17</small></sup>  אבל החכמה אשר ממעל טהורה היא אף־אהבת שלום ומכרעת לכף־זכות ולא עמדת על־דעתה ומלאה רחמים ופרי טוב בלא־לב ולב ואין חנפה בה׃ </p>
<p id="v18"><sup><small>18</small></sup>  ופרי הצדקה בשלום יזרע לעשי השלום׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/James/2">איגרת יעקב - פֶּרֶק 2</a></td>
        <td><a href="/he/Bible/James/Index">אינדקס</a></td>
        <td><a href="/he/Bible/James/4">איגרת יעקב - פֶּרֶק 4</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:3-8 <i>לשון שליטה</i>: <a href="/he/The_Urantia_Book/28#p6_20">או 28:6.20</a>. </li>
  <li id="fn2"><a href="#cite2">↑</a> 3:8 <i>לשון סוררת</i>: <a href="/he/The_Urantia_Book/146#p2_13">או 146:2.13</a>. </li>
</ol>
</div>
