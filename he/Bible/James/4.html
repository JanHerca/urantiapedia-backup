<!--
title: איגרת יעקב - פֶּרֶק 4
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/James/3">איגרת יעקב - פֶּרֶק 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/James/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/James/5">איגרת יעקב - פֶּרֶק 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  המלחמות והמדנים אשר ביניכם מאין המה הלא מתוך התאות המתגרות באבריכם׃ </p>
<p id="v2"><sup><small>2</small></sup>  אתם מתאוים ואין לכם תרצחו ותקנאו והשג לא תשיגו תריבו ותלחמו ואין לכם מפני שלא־שאלתם׃ </p>
<p id="v3"><sup><small>3</small></sup>  הן שאלים אתם ולא ינתן לכם על־אשר שאלתם ברעה למען תבלו בתאותיכם׃ </p>
<p id="v4"><sup><small>4</small></sup>  (הנאפים ו) הנאפות הלא ידעתם כי־אהבת העולם איבת אלהים היא ועתה החפץ להיות אהב העולם יהיה איב לאלהים׃ </p>
<p id="v5"><sup><small>5</small></sup>  התדמו בנפשכם כי לריק אמר הכתוב בקנאה יתאוה לרוח אשר השכין בקרבנו׃ </p>
<p id="v6"><sup><small>6</small></sup>  וגם יגדיל לתת־חן על־כן הכתוב אומר אלהים ללצים יליץ ולענוים יתן־חן׃ </p>
<p id="v7"><sup><small>7</small></sup>  לכן הכנעו לפני האלהים התיצבו נגד השטן ויברח מפניכם׃ </p>
<p id="v8"><sup><small>8</small></sup>  קרבו לאלהים ויקרב אליכם רחצו ידיכם החטאים טהרו לבבכם חלוקי הלבב׃ <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  התענו והתאבלו ובכו שחוקכם יהפך לאבל ושמחתכם ליגון׃ </p>
<p id="v10"><sup><small>10</small></sup>  השפלו לפני יהוה והוא ירים אתכם׃ </p>
<p id="v11"><sup><small>11</small></sup>  אחי אל־תדברו איש ברעהו המחרף את־רעהו ודן את־אחיו את־התורה הוא מחרף ואת־התורה הוא דן ואם־תדין את־התורה אינך מקים התורה כי אם־דנה׃ </p>
<p id="v12"><sup><small>12</small></sup>  אחד הוא המחקק (והשפט) אשר יכול להושיע ולאבד ומי אתה כי תדין את־עמיתך׃ <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  הוי האמרים נלכה היום ומחר לעיר פלונית אלמונית ונעשה־שם שנה אחת לסחר בה ולהרבות הון׃ </p>
<p id="v14"><sup><small>14</small></sup>  ולא תדעו מה־ילד יום מחר כי מה חייכם עשן הנראה כמעט־רגע ואחר כלה וילך׃ </p>
<p id="v15"><sup><small>15</small></sup>  תחת אשר תאמרו אם־ירצה יהוה ונחיה נעשה כזה וכזה׃ </p>
<p id="v16"><sup><small>16</small></sup>  עתה תתהללו בגאותכם וכל־תהלה כזאת רעה היא׃ </p>
<p id="v17"><sup><small>17</small></sup>  לכן היודע לעשות הטוב ולא יעשנו חטא הוא לו׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 4:8 <i>אטרקטיביות רוח</i>: <a href="/he/The_Urantia_Book/8#p4_6">או 8:4.6</a>.  <i>ניקוי עצמי</i>: <a href="/he/The_Urantia_Book/143#p2_6">או 143:2.6</a>. </li>
  <li id="fn2"><a href="#cite2">↑</a> 4:12 <i>רק מחוקק אחד</i>: <a href="/he/The_Urantia_Book/3#p2_2">או 3:2.2</a>. </li>
</ol>
</div>
