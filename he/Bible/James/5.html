<!--
title: איגרת יעקב - פֶּרֶק 5
description: 
published: true
date: 2023-11-8T20:31:8Z
tags: bible, bible—james
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/James/4">
          <span class="mdi mdi-arrow-left-drop-circle"></span><span class="pl-2">איגרת יעקב - פֶּרֶק 4</span>
        </a>
        </td>
        <td>
        <a href="/he/Bible/James/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  הוי העשירים בכו והילילו על־הצרות אשר תבאנה עליכם׃ </p>
<p id="v2"><sup><small>2</small></sup>  עשרכם בלה ובגדיכם אכלם עש׃ </p>
<p id="v3"><sup><small>3</small></sup>  זהבכם וכספכם כסתם חלאה והיתה חלאתם בכם לעדות ואכלה כמו־אש את־בשרכם זה הוא האוצר אצרתם לכם לקץ הימים׃ </p>
<p id="v4"><sup><small>4</small></sup>  הנה שכר הפעלים אספי קציר שדתיכם אשר עשקתם צעק עליכם וצעקת הקוצרים באה באזני יהוה צבאות׃ </p>
<p id="v5"><sup><small>5</small></sup>  התעדנתם בארץ והתענגתם והשמנתם את־לבכם כמו ליום טבחה׃ </p>
<p id="v6"><sup><small>6</small></sup>  הרשעתם והמתם את־הצדיק והוא נענה לא־יפתח פיו׃ </p>
<p id="v7"><sup><small>7</small></sup>  לכן אחי דמו והוחילו עד־בוא האדון הנה האכר מחכה לטוב תבואת האדמה ומיחל כי־ירד עליה גשם יורה ומלקוש׃ </p>
<p id="v8"><sup><small>8</small></sup>  כן הוחילו גם־אתם ואמצו לבבכם כי קרוב האדון לבא׃ </p>
<p id="v9"><sup><small>9</small></sup>  אחי אל־תתאוננו איש על־רעהו פן־תשפטו הנה הדין עמד בפתח׃ </p>
<p id="v10"><sup><small>10</small></sup>  אחי הנביאים אשר דברו בשם יהוה הם יהיו לכם למופת העני והתוחלת׃ </p>
<p id="v11"><sup><small>11</small></sup>  הנה מאשרים אנחנו את־הסבלים שמעתם סבלנות איוב ואת־אחרית האדון ראיתם כי־רחום וחנון יהוה׃ </p>
<p id="v12"><sup><small>12</small></sup>  וראש דבר אחי לא תשבעו לא בשמים ולא בארץ ולא כל־שבועה אחרת ויהי הן שלכם הן ולא שלכם לא פן־תפלו בידי הדין׃ </p>
<p id="v13"><sup><small>13</small></sup>  איש מכם כי־יצר לו יתפלל ואשר ייטב לבו הוא יזמר׃ </p>
<p id="v14"><sup><small>14</small></sup>  איש מכם כי־יחלה יקרא את־זקני הקהלה ויתפללו בעדו ויסוכהו שמן בשם יהוה׃ <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  ותפלת האמונה תושיע את־החולה ויהוה יקימנו ואשר חטא יסלח לו׃ <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  התודו עונותיכם איש לפני רעהו והתפללו איש בעד רעהו למען תרפאו כי־גדול כח תפלת הצדיק הקרא אל־אלהים בחזקה׃ <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  אליהו אנוש אנוש היה כמנו והתפלל תפלה שלא יהיה מטר ולא־היה מטר בארץ שלש שנים וששה חדשים׃ </p>
<p id="v18"><sup><small>18</small></sup>  וישב ויתפלל והשמים נתנו מטר והארץ הצמיחה את־פריה׃ </p>
<p id="v19"><sup><small>19</small></sup>  אחי כי יתעה איש בכם מן־האמת ואיש אחר ישיבנו׃ </p>
<p id="v20"><sup><small>20</small></sup>  ידע־נא כי המשיב את־החוטא מעקשות דרכו הוא יושיע את־נפשו ממות ויכסה על־המון פשעים׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/James/4">
          <span class="mdi mdi-arrow-left-drop-circle"></span><span class="pl-2">איגרת יעקב - פֶּרֶק 4</span>
        </a>
        </td>
        <td>
        <a href="/he/Bible/James/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:14 <i>מושחים חולים בשמן</i>: <a href="/he/The_Urantia_Book/150#p0_2">או 150:0.2</a>. </li>
  <li id="fn2"><a href="#cite2">↑</a> 5:15-16 <i>געגועים רוח</i>: <a href="/he/The_Urantia_Book/168#p4_12">או 168:4.12</a>. </li>
  <li id="fn3"><a href="#cite3">↑</a> 5:16 <i>תפילת אדם צודק</i>: <a href="/he/The_Urantia_Book/89#p8_7">או 89:8.7</a>.  <i>אם מודים על חטאים, נסלח להם</i>: <a href="/he/The_Urantia_Book/156#p2_7">או 156:2.7</a>. </li>
</ol>
</div>
