<!--
title: הבשורה על-פי לוקאס - פֶּרֶק 15
description: 
published: true
date: 2022-10-6T10:37:18Z
tags: bible, bible—luke
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Luke/14">הבשורה על-פי לוקאס - פֶּרֶק 14</a></td>
        <td><a href="/he/Bible/Luke/Index">אינדקס</a></td>
        <td><a href="/he/Bible/Luke/16">הבשורה על-פי לוקאס - פֶּרֶק 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי בקרב אליו כל־המוכסים והחטאים לשמע אותו׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  וילונו הפרושים והסופרים לאמר האיש הזה מקבל את־החטאים ואכל אתם׃ </p>
<p id="v3"><sup><small>3</small></sup>  וישא את־המשל הזה ויאמר אליהם׃ <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  מי בכם האיש אשר־לו מאה כבשים ואבד לו אחד מהם ולא יטוש את־התשעים ותשעה במדבר והלך אחרי האבד עד כי־ימצאהו׃ </p>
<p id="v5"><sup><small>5</small></sup>  והיה כמצאו אתו ישימנו על־כתפיו בשמחה׃ </p>
<p id="v6"><sup><small>6</small></sup>  ובא אל־ביתו וקרא לאהביו ולשכניו יחד לאמר שמחו אתי כי מצאתי את־שיי האבד׃ </p>
<p id="v7"><sup><small>7</small></sup>  אמר אני לכם כן שמחה תהיה בשמים על־חוטא אחד אשר שב יותר מעל־תשעים ותשעה צדיקים אשר לא־יצטרכו לתשובה׃ <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  או מי האשה אשר־לה עשרה דרכמונים ואבד לה דרכמון אחד ולא־תדליק נר ותטאטא את־הבית ותחפש היטב עד כי־תמצאהו׃ <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v9"><sup><small>9</small></sup>  והיה כמצאה אותו תקרא לרעותיה ולשכנותיה לאמר שמחנה אתי כי מצאתי את הדרכמון אשר אבד לי׃ </p>
<p id="v10"><sup><small>10</small></sup>  כן אני אמר לכם תהיה שמחה לפני מלאכי אלהים על־חוטא אחד אשר־שב מחטאתו׃ </p>
<p id="v11"><sup><small>11</small></sup>  ויאמר איש אחד היו לו שני בנים׃ <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v12"><sup><small>12</small></sup>  ויאמר הצעיר אל־אביו אבי תנה־לי את־חלק הנכסים אשר יפל לי ויחלק להם את־הנחלה׃ </p>
<p id="v13"><sup><small>13</small></sup>  ויהי מקץ ימים ויאסף הבן הצעיר את־הכל וילך אל־ארץ רחוקה ויהי זולל וסבא ויפזר שם את־רכשו׃ <sup id="cite10"><a href="#fn10">[10]</a></sup></p>
<p id="v14"><sup><small>14</small></sup>  ואחרי כלותו את־הכל היה רעב חזק בארץ ההיא ויחל להיות חסר־לחם׃ </p>
<p id="v15"><sup><small>15</small></sup>  וילך וידבק באחד מבני המדינה בארץ ההיא וישלח אותו אל־שדותיו לרעות חזירים׃ </p>
<p id="v16"><sup><small>16</small></sup>  ויתאו למלא בטנו מהחרובים אשר יאכלו החזירים ואין נתן לו׃ </p>
<p id="v17"><sup><small>17</small></sup>  וישב אל־לבו ויאמר מה־רבו שכירי אבי אשר יש להם לאכל דים והותר ואני אבד ברעב׃ <sup id="cite11"><a href="#fn11">[11]</a></sup></p>
<p id="v18"><sup><small>18</small></sup>  אקומה־נא ואלכה אל־אבי ואמר אליו אבי חטאתי גם לשמים גם לפניך׃ </p>
<p id="v19"><sup><small>19</small></sup>  ונקלתי מהקרא עוד בנך שימני כאחד שכיריך׃ </p>
<p id="v20"><sup><small>20</small></sup>  ויקם ויבא אל־אביו עודנו מרחוק ואביו ראהו ויהמו מעיו וירץ ויפל על־צואריו וישקהו׃ <sup id="cite12"><a href="#fn12">[12]</a></sup></p>
<p id="v21"><sup><small>21</small></sup>  ויאמר אליו הבן אבי חטאתי גם לשמים גם לפניך ואני נקלתי מהקרא עוד בנך׃ </p>
<p id="v22"><sup><small>22</small></sup>  ויאמר האב אל־עבדיו הביאו את־השמלה היפה והלבישהו ותנו טבעת על־ידו ונעלים ברגליו׃ </p>
<p id="v23"><sup><small>23</small></sup>  והביאו עגל המרבק וטבחו אתו ונאכלה ונשמח׃ <sup id="cite13"><a href="#fn13">[13]</a></sup></p>
<p id="v24"><sup><small>24</small></sup>  כי זה־בני היה מת ויחי ואבד וימצא ויחלו לשמח׃ </p>
<p id="v25"><sup><small>25</small></sup>  ובנו הגדול בשדה ויהי בשובו כאשר קרב אל־הבית וישמע קול זמרה ומחלות׃ <sup id="cite14"><a href="#fn14">[14]</a></sup></p>
<p id="v26"><sup><small>26</small></sup>  ויקרא אל־אחד הנערים וישאל לדעת מה־הדבר׃ </p>
<p id="v27"><sup><small>27</small></sup>  ויאמר אליו כי־בא אחיך ויטבח אביך עגל המרבק על־אשר שב אליו בשלום׃ </p>
<p id="v28"><sup><small>28</small></sup>  ויחר לו וימאן לבוא הביתה ויצא אביו וידבר על־לבו׃ <sup id="cite15"><a href="#fn15">[15]</a></sup></p>
<p id="v29"><sup><small>29</small></sup>  ויען ויאמר אל־אביו הנה זה שנים רבות אנכי עבד אתך ומימי לא עברתי את־מצותך ואתה מימי לא־נתת לי גדי למען אשיש עם־רעי׃ </p>
<p id="v30"><sup><small>30</small></sup>  ועתה בא בנך־זה אשר בלע את־נחלתך עם־הזנות ותזבח־לו את־עגל המרבק׃ </p>
<p id="v31"><sup><small>31</small></sup>  ויאמר אליו בני אתה תמיד עמדי וכל אשר־לי לך הוא׃ <sup id="cite16"><a href="#fn16">[16]</a></sup></p>
<p id="v32"><sup><small>32</small></sup>  אבל אחיך הנה ראוי לשוש ולשמח עליו כי היה מת ויחי ואבד וימצא׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Luke/14">הבשורה על-פי לוקאס - פֶּרֶק 14</a></td>
        <td><a href="/he/Bible/Luke/Index">אינדקס</a></td>
        <td><a href="/he/Bible/Luke/16">הבשורה על-פי לוקאס - פֶּרֶק 16</a></td>
      </tr>
    </tbody>
  </table>
</figure>
<h2>הפניות</h2>
<div style="column-width: 30em;">
<ol>
  <li id="fn1"><a href="#cite1">↑</a> 15:1 <i>מוכסאים וחוטאים</i>: <a href="/he/The_Urantia_Book/138#p3_4">או 138:3.4</a>. </li>
  <li id="fn2"><a href="#cite2">↑</a> 15:1-2 <i>אוכל עם מוכסים וחוטאים</i>: <a href="/he/The_Urantia_Book/169#p0_4">או 169:0.4</a>.  <i>ידיד מוכסים, חוטאים</i>: <a href="/he/The_Urantia_Book/121#p8_8">או 121:8.8</a>.  <i>ידיד של מוכסים וחוטאים</i>: <a href="/he/The_Urantia_Book/169#p1_2">או 169:1.2</a>. </li>
  <li id="fn3"><a href="#cite3">↑</a> 15:3-7 <i>משל לכבשה אבודה</i>: <a href="/he/The_Urantia_Book/169#p1_2">או 169:1.2</a>.  <i>משל לכבשה אבודה</i>: <a href="/he/The_Urantia_Book/159#p1_2">או 159:1.2</a>.  <i>משל לכבשה אבודה</i>: <a href="/he/The_Urantia_Book/169#p1_15">או 169:1.15</a>. </li>
  <li id="fn4"><a href="#cite4">↑</a> 15:3-10 <i>אלוהים מחפש חוטאים</i>: <a href="/he/The_Urantia_Book/159#p5_13">או 159:5.13</a>. </li>
  <li id="fn5"><a href="#cite5">↑</a> 15:7,10 <i>שמחה סרפית</i>: <a href="/he/The_Urantia_Book/167#p7_5">או 167:7.5</a>.  <i>מלאכים שמחים על הישועה</i>: <a href="/he/The_Urantia_Book/169#p1_4">או 169:1.4</a>. </li>
  <li id="fn6"><a href="#cite6">↑</a> 15:8-9 <i>המטבע האבוד</i>: <a href="/he/The_Urantia_Book/169#p1_4">או 169:1.4</a>. </li>
  <li id="fn7"><a href="#cite7">↑</a> 15:8-10 <i>משל למטבע אבוד</i>: <a href="/he/The_Urantia_Book/169#p1_15">או 169:1.15</a>. </li>
  <li id="fn8"><a href="#cite8">↑</a> 15:11-12 <i>אבא חילק עיזבון לבן</i>: <a href="/he/The_Urantia_Book/169#p1_6">או 169:1.6</a>. </li>
  <li id="fn9"><a href="#cite9">↑</a> 15:11-32 <i>משל לבן אובד</i>: <a href="/he/The_Urantia_Book/169#p1_15">או 169:1.15</a>.  <i>בן אובד</i>: <a href="/he/The_Urantia_Book/54#p4_2">או 54:4.2</a>.  <i>שמחים בשובם</i>: <a href="/he/The_Urantia_Book/159#p5_13">או 159:5.13</a>. </li>
  <li id="fn10"><a href="#cite10">↑</a> 15:13-16 <i>הבן בזבז את שלו על חיים מתפרעים</i>: <a href="/he/The_Urantia_Book/169#p1_7">או 169:1.7</a>. </li>
  <li id="fn11"><a href="#cite11">↑</a> 15:17-20a <i>החלטת הבן לחזור</i>: <a href="/he/The_Urantia_Book/169#p1_8">או 169:1.8</a>. </li>
  <li id="fn12"><a href="#cite12">↑</a> 15:20b-22 <i>ברוך הבא של אבא</i>: <a href="/he/The_Urantia_Book/169#p1_9">או 169:1.9</a>. </li>
  <li id="fn13"><a href="#cite13">↑</a> 15:23-24 <i>החגיגה</i>: <a href="/he/The_Urantia_Book/169#p1_10">או 169:1.10</a>. </li>
  <li id="fn14"><a href="#cite14">↑</a> 15:25-27 <i>הבן הבכור שומע רעש שמח</i>: <a href="/he/The_Urantia_Book/169#p1_11">או 169:1.11</a>. </li>
  <li id="fn15"><a href="#cite15">↑</a> 15:28-30 <i>חפצי אח</i>: <a href="/he/The_Urantia_Book/169#p1_12">או 169:1.12</a>. </li>
  <li id="fn16"><a href="#cite16">↑</a> 15:31-32 <i>אבא שמח</i>: <a href="/he/The_Urantia_Book/169#p1_13">או 169:1.13</a>. </li>
</ol>
</div>
