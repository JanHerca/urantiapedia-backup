<!--
title: האיגרת אל העברים - פֶּרֶק 6
description: 
published: true
date: 2023-11-8T20:31:8Z
tags: bible, bible—hebrews
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Hebrews/5">
          <span class="mdi mdi-arrow-left-drop-circle"></span><span class="pl-2">האיגרת אל העברים - פֶּרֶק 5</span>
        </a>
        </td>
        <td>
        <a href="/he/Bible/Hebrews/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Hebrews/7">
          <span class="pr-2">האיגרת אל העברים - פֶּרֶק 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  על־כן בעזב כעת ראשית דבר המשיח נעבר אל־השלמות ולא נשוב לשית יסודי התשובה ממעשי מות והאמונה באלהים׃ </p>
<p id="v2"><sup><small>2</small></sup>  ותורת הטבילות וסמיכת ידים ותחית המתים ומשפט עולם׃ </p>
<p id="v3"><sup><small>3</small></sup>  ואת־זאת נעשה אם־יתן האל׃ </p>
<p id="v4"><sup><small>4</small></sup>  כי כל אשר־נגה עליהם האור וטעמו ממתנת השמים ונתן להם חלקם ברוח הקדש׃ </p>
<p id="v5"><sup><small>5</small></sup>  וטעמו את־דבר־אלהים הטוב וכחות העולם הבא והם נסוגו אחור׃ </p>
<p id="v6"><sup><small>6</small></sup>  נמנעו מהתחדש עוד לתשובה כי חזרו לצלב להם את־בן־האלהים ויתנוהו למשל׃ </p>
<p id="v7"><sup><small>7</small></sup>  כי האדמה השותה את־הגשם הירד עליה למכביר ומוציאה עשב טוב לעבדיה תשא ברכה מאת האלהים׃ </p>
<p id="v8"><sup><small>8</small></sup>  ואשר תוציא קוץ ודרדר נמאסה היא וקרובה למארה וסופה להשרף׃ </p>
<p id="v9"><sup><small>9</small></sup>  אמנם ידידי מבטחים אנחנו כי טבות מאלה בכם וקרבות לישועה אף כי־דברנו כזאת׃ </p>
<p id="v10"><sup><small>10</small></sup>  כי האלהים לא־יעות צדק לשכח את־מעשיכם ואת־(עמל) אהבתכם אשר הראיתם למען שמו ששרתם את־הקדשים ועודכם משרתים׃ </p>
<p id="v11"><sup><small>11</small></sup>  וחפצנו שכל־אחד מכם ישקד להיות נכון לבו בתקוה עד־הקץ׃ <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  שלא תעצלו כי אם־תלכו בעקבות יורשי ההבטחות באמונה וארך נפש׃ <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  כי בהבטיח אלהים את־אברהם נשבע בנפשו יען אשר־אין גדול ממנו להשבע בו׃ </p>
<p id="v14"><sup><small>14</small></sup>  ויאמר כי־ברך אברכך והרבה ארבה אותך׃ </p>
<p id="v15"><sup><small>15</small></sup>  ויהי בהאריך נפשו וינחל את־ההבטחה׃ </p>
<p id="v16"><sup><small>16</small></sup>  בני האדם ישבעו בגדול מהם והשבועה להם קץ כל־מחלקת בקיום הדבר׃ </p>
<p id="v17"><sup><small>17</small></sup>  על־כן כאשר רצה האלהים להראות ביותר את־ירשי ההבטחה שלא־תשתנה עצתו ערב אתה בשבועה׃ <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  למען בשני דברים בלתי משתנים אשר חלילה לאלהים משקר בם יהיה לנו אשר נסנו אליו מבטח־עז לאחז בתקוה הנתונה לפנינו׃ </p>
<p id="v19"><sup><small>19</small></sup>  אשר־היא לנפשנו כעגן נכון וחזק ומגיע אל־מבית לפרכת׃ </p>
<p id="v20"><sup><small>20</small></sup>  אשר־בא שמה בעדנו ישוע העבר לפנינו ויהי־כהן גדול לעולם על־דברתי מלכי־צדק׃ <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Hebrews/5">
          <span class="mdi mdi-arrow-left-drop-circle"></span><span class="pl-2">האיגרת אל העברים - פֶּרֶק 5</span>
        </a>
        </td>
        <td>
        <a href="/he/Bible/Hebrews/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Hebrews/7">
          <span class="pr-2">האיגרת אל העברים - פֶּרֶק 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 6:11 <i>ביטחון עמוק</i>: <a href="/he/The_Urantia_Book/5#p4_2">או 5:4.2</a>. </li>
  <li id="fn2"><a href="#cite2">↑</a> 6:12 <i>אלוהים מתענג ברחמים</i>: <a href="/he/The_Urantia_Book/143#p1_6">או 143:1.6</a>. </li>
  <li id="fn3"><a href="#cite3">↑</a> 6:17 <i>אלוהים הוא בלתי ניתן לשינוי, בלתי ניתן לטעויות</i>: <a href="/he/The_Urantia_Book/2#p2_2">או 2:2.2</a>. </li>
  <li id="fn4"><a href="#cite4">↑</a> 6:20 <i>מלכיצדק</i>: <a href="/he/The_Urantia_Book/51#p3_9">או 51:3.9</a>.  <i>מסדר מלכיצדק</i>: <a href="/he/The_Urantia_Book/119#p1_5">או 119:1.5</a>.  <i>מכיוונטה מלכיצדק</i>: <a href="/he/The_Urantia_Book/45#p4_16">או 45:4.16</a>.  <i>כהן לעולם, כמלכיצדק</i>: <a href="/he/The_Urantia_Book/93#p3_7">או 93:3.7</a>.  <i>שר לנצח</i>: <a href="/he/The_Urantia_Book/93#p9_11">או 93:9.11</a>.  <i>מלכיצדק, מלך סאלם</i>: <a href="/he/The_Urantia_Book/43#p5_17">או 43:5.17</a>. </li>
</ol>
</div>
