<!--
title: האיגרת אל העברים - פֶּרֶק 13
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Hebrews/12">האיגרת אל העברים - פֶּרֶק 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Hebrews/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  אהבת האחים תעמד׃ </p>
<p id="v2"><sup><small>2</small></sup>  הכנסת ארחים אל־תשכחו כי־יש אשר אספו מלאכים אל־ביתם ולא ידעו׃ </p>
<p id="v3"><sup><small>3</small></sup>  זכרו את־האסורים כאלו אתם אסורים עמהם ואת הנלחצים באשר גם־אתם בבשר׃ </p>
<p id="v4"><sup><small>4</small></sup>  האישות תיקר בכל ויצועכם אל־יחלל את־הזנים ואת־המנאפים ידין אלהים׃ </p>
<p id="v5"><sup><small>5</small></sup>  רחקו מאהבת כסף והיו שמחים בחלקכם כי הוא אמר לא ארפך ולא אעזב׃ <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  על־כן נבטח ונאמר יהוה לי בעזרי לא אירא מה־יעשה לי אדם׃ <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  זכרו את־מנהיגיכם אשר־הגידו לכם את־דבר האלהים בינו לאחרית דרכם ולכו באמונתם׃ </p>
<p id="v8"><sup><small>8</small></sup>  ישוע המשיח כמו שהוא אתמול כן היום וגם־לעולמים׃ </p>
<p id="v9"><sup><small>9</small></sup>  אל־תנועו בתורות שנות וזרות כי טוב לכונן לבנו בחסד ולא בדברים של־מאכל אשר לא הועילו לנהגים בהם׃ </p>
<p id="v10"><sup><small>10</small></sup>  יש־לנו מזבח אשר אין להם רשות למשרתי המשכן לאכל מעליו׃ </p>
<p id="v11"><sup><small>11</small></sup>  כי־הבהמות אשר הובא דמן בקדש לכפרת החטא על־ידי הכהן הגדול גויתיהן נשרפו מחוץ למחנה׃ </p>
<p id="v12"><sup><small>12</small></sup>  בעבור זאת גם־ישוע ענה מחוץ לשער למען קדש את־העם בדמו׃ <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  לכן נצאה־נא אליו אל־מחוץ למחנה ונשא את־חרפתו׃ </p>
<p id="v14"><sup><small>14</small></sup>  כי־פה אין־לנו עיר עמדת כי אם־את־העיר העתידה אנחנו מבקשים׃ </p>
<p id="v15"><sup><small>15</small></sup>  לכן נקריב על־ידו בכל־עת זבח תודה לאלהים היא־פרי שפתים המודות לשמו׃ </p>
<p id="v16"><sup><small>16</small></sup>  ואל־תשכחו לגמל חסד ולתת לאביונים כי־זבחים כאלה יערבו לאלהים׃ </p>
<p id="v17"><sup><small>17</small></sup>  שמעו אל־מנהיגיכם והכנעו מפניהם כי־שקדים הם על־נפשתיכם כעתידים לתת חשבון למען יעשו־זאת בשמחה ולא באנחה כי לא־להועיל זאת לכם׃ </p>
<p id="v18"><sup><small>18</small></sup>  התפללו בעדנו כי ידענו אשר שלמה מחשבתנו ונחפץ ללכת דרך ישרה בכל׃ </p>
<p id="v19"><sup><small>19</small></sup>  ואפצר בכם מאד לעשות הדבר הזה למען אושב אליכם במהרה׃ </p>
<p id="v20"><sup><small>20</small></sup>  ואלהי השלום אשר בדם ברית עולם העלה מן־המתים את־רעה הצאן הגדול את־ישוע אדנינו׃ <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  הוא ישלימכם בכל־מעשה טוב לעשות רצונו בפעלו בכם את־הרצוי לפניו ביד־ישוע המשיח לו הכבוד לעולמי עולמים אמן׃ </p>
<p id="v22"><sup><small>22</small></sup>  ואבקש מכם אחי שאו־נא דבר התוכחה כי כתבתי אליכם בקצרה׃ </p>
<p id="v23"><sup><small>23</small></sup>  ודעו כי טימותיוס אחינו שלח חפשי ואם־יבא במהרה אראה אתו את־פניכם׃ <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  שאלו לשלום כל־מנהיגיכם ולשלום כל־הקדשים בני ארץ איטליא שאלים לשלומכם׃ </p>
<p id="v25"><sup><small>25</small></sup>  החסד עם־כלכם אמן׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 13:5b <i>אלוהים לעולם לא ישאיר את ישו לבד</i>: <a href="/he/The_Urantia_Book/157#p6_13">או 157:6.13</a>. </li>
  <li id="fn2"><a href="#cite2">↑</a> 13:6 <i>למאמין יודע אלוהים</i>: <a href="/he/The_Urantia_Book/100#p2_7">או 100:2.7</a>. </li>
  <li id="fn3"><a href="#cite3">↑</a> 13:12 <i>ישוע נתפס כקורבן אדם</i>: <a href="/he/The_Urantia_Book/89#p9_3">או 89:9.3</a>. </li>
  <li id="fn4"><a href="#cite4">↑</a> 13:20 <i>אני הרועה הטוב</i>: <a href="/he/The_Urantia_Book/182#p1_10">או 182:1.10</a>.  <i>דם ברית עולם</i>: <a href="/he/The_Urantia_Book/89#p9_3">או 89:9.3</a>.  <i>רועה צאן אמיתי</i>: <a href="/he/The_Urantia_Book/128#p1_10">או 128:1.10</a>. </li>
  <li id="fn5"><a href="#cite5">↑</a> 13:23 <i>נקרא "אח" ו"אחות"</i>: <a href="/he/The_Urantia_Book/194#p4_7">או 194:4.7</a>. </li>
</ol>
</div>
