<!--
title: דברים - פֶּרֶק 17
description: 
published: true
date: 2023-11-8T20:31:8Z
tags: bible, bible—deuteronomy
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/16">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 16</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/18">
          <span class="pr-2">דברים - פֶּרֶק 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  לא־תזבח ליהוה אלהיך שׁור ושׂה אשׁר יהיה בו מום כל דבר רע כי תועבת יהוה אלהיך הוא׃ </p>
<p id="v2"><sup><small>2</small></sup>  כי־ימצא בקרבך באחד שׁעריך אשׁר־יהוה אלהיך נתן לך אישׁ או־אשׁה אשׁר יעשׂה את־הרע בעיני יהוה־אלהיך לעבר בריתו׃ </p>
<p id="v3"><sup><small>3</small></sup>  וילך ויעבד אלהים אחרים וישׁתחו להם ולשׁמשׁ או לירח או לכל־צבא השׁמים אשׁר לא־צויתי׃ </p>
<p id="v4"><sup><small>4</small></sup>  והגד־לך ושׁמעת ודרשׁת היטב והנה אמת נכון הדבר נעשׂתה התועבה הזאת בישׂראל׃ </p>
<p id="v5"><sup><small>5</small></sup>  והוצאת את־האישׁ ההוא או את־האשׁה ההוא אשׁר עשׂו את־הדבר הרע הזה אל־שׁעריך את־האישׁ או את־האשׁה וסקלתם באבנים ומתו׃ </p>
<p id="v6"><sup><small>6</small></sup>  על־פי שׁנים עדים או שׁלשׁה עדים יומת המת לא יומת על־פי עד אחד׃ </p>
<p id="v7"><sup><small>7</small></sup>  יד העדים תהיה־בו בראשׁנה להמיתו ויד כל־העם באחרנה ובערת הרע מקרבך׃ </p>
<p id="v8"><sup><small>8</small></sup>  כי יפלא ממך דבר למשׁפט בין־דם לדם בין־דין לדין ובין נגע לנגע דברי ריבת בשׁעריך וקמת ועלית אל־המקום אשׁר יבחר יהוה אלהיך בו׃ </p>
<p id="v9"><sup><small>9</small></sup>  ובאת אל־הכהנים הלוים ואל־השׁפט אשׁר יהיה בימים ההם ודרשׁת והגידו לך את דבר המשׁפט׃ </p>
<p id="v10"><sup><small>10</small></sup>  ועשׂית על־פי הדבר אשׁר יגידו לך מן־המקום ההוא אשׁר יבחר יהוה ושׁמרת לעשׂות ככל אשׁר יורוך׃ </p>
<p id="v11"><sup><small>11</small></sup>  על־פי התורה אשׁר יורוך ועל־המשׁפט אשׁר־יאמרו לך תעשׂה לא תסור מן־הדבר אשׁר־יגידו לך ימין ושׂמאל׃ </p>
<p id="v12"><sup><small>12</small></sup>  והאישׁ אשׁר־יעשׂה בזדון לבלתי שׁמע אל־הכהן העמד לשׁרת שׁם את־יהוה אלהיך או אל־השׁפט ומת האישׁ ההוא ובערת הרע מישׂראל׃ </p>
<p id="v13"><sup><small>13</small></sup>  וכל־העם ישׁמעו ויראו ולא יזידון עוד׃ </p>
<p id="v14"><sup><small>14</small></sup>  כי־תבא אל־הארץ אשׁר יהוה אלהיך נתן לך וירשׁתה וישׁבתה בה ואמרת אשׂימה עלי מלך ככל־הגוים אשׁר סביבתי׃ </p>
<p id="v15"><sup><small>15</small></sup>  שׂום תשׂים עליך מלך אשׁר יבחר יהוה אלהיך בו מקרב אחיך תשׂים עליך מלך לא תוכל לתת עליך אישׁ נכרי אשׁר לא־אחיך הוא׃ </p>
<p id="v16"><sup><small>16</small></sup>  רק לא־ירבה־לו סוסים ולא־ישׁיב את־העם מצרימה למען הרבות סוס ויהוה אמר לכם לא תספון לשׁוב בדרך הזה עוד׃ </p>
<p id="v17"><sup><small>17</small></sup>  ולא ירבה־לו נשׁים ולא יסור לבבו וכסף וזהב לא ירבה־לו מאד׃ </p>
<p id="v18"><sup><small>18</small></sup>  והיה כשׁבתו על כסא ממלכתו וכתב לו את־משׁנה התורה הזאת על־ספר מלפני הכהנים הלוים׃ </p>
<p id="v19"><sup><small>19</small></sup>  והיתה עמו וקרא בו כל־ימי חייו למען ילמד ליראה את־יהוה אלהיו לשׁמר את־כל־דברי התורה הזאת ואת־החקים האלה לעשׂתם׃ </p>
<p id="v20"><sup><small>20</small></sup>  לבלתי רום־לבבו מאחיו ולבלתי סור מן־המצוה ימין ושׂמאול למען יאריך ימים על־ממלכתו הוא ובניו בקרב ישׂראל׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/16">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 16</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/18">
          <span class="pr-2">דברים - פֶּרֶק 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
