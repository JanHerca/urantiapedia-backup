<!--
title: דברים - פֶּרֶק 4
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Deuteronomy/3">דברים - פֶּרֶק 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Deuteronomy/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Deuteronomy/5">דברים - פֶּרֶק 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ועתה ישׂראל שׁמע אל־החקים ואל־המשׁפטים אשׁר אנכי מלמד אתכם לעשׂות למען תחיו ובאתם וירשׁתם את־הארץ אשׁר יהוה אלהי אבתיכם נתן לכם׃ </p>
<p id="v2"><sup><small>2</small></sup>  לא תספו על־הדבר אשׁר אנכי מצוה אתכם ולא תגרעו ממנו לשׁמר את־מצות יהוה אלהיכם אשׁר אנכי מצוה אתכם׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  עיניכם הראות את אשׁר־עשׂה יהוה בבעל פעור כי כל־האישׁ אשׁר הלך אחרי בעל־פעור השׁמידו יהוה אלהיך מקרבך׃ </p>
<p id="v4"><sup><small>4</small></sup>  ואתם הדבקים ביהוה אלהיכם חיים כלכם היום׃ </p>
<p id="v5"><sup><small>5</small></sup>  ראה למדתי אתכם חקים ומשׁפטים כאשׁר צוני יהוה אלהי לעשׂות כן בקרב הארץ אשׁר אתם באים שׁמה לרשׁתה׃ </p>
<p id="v6"><sup><small>6</small></sup>  ושׁמרתם ועשׂיתם כי הוא חכמתכם ובינתכם לעיני העמים אשׁר ישׁמעון את כל־החקים האלה ואמרו רק עם־חכם ונבון הגוי הגדול הזה׃ </p>
<p id="v7"><sup><small>7</small></sup>  כי מי־גוי גדול אשׁר־לו אלהים קרבים אליו כיהוה אלהינו בכל־קראנו אליו׃ </p>
<p id="v8"><sup><small>8</small></sup>  ומי גוי גדול אשׁר־לו חקים ומשׁפטים צדיקם ככל התורה הזאת אשׁר אנכי נתן לפניכם היום׃ </p>
<p id="v9"><sup><small>9</small></sup>  רק השׁמר לך ושׁמר נפשׁך מאד פן־תשׁכח את־הדברים אשׁר־ראו עיניך ופן־יסורו מלבבך כל ימי חייך והודעתם לבניך ולבני בניך׃ </p>
<p id="v10"><sup><small>10</small></sup>  יום אשׁר עמדת לפני יהוה אלהיך בחרב באמר יהוה אלי הקהל־לי את־העם ואשׁמעם את־דברי אשׁר ילמדון ליראה אתי כל־הימים אשׁר הם חיים על־האדמה ואת־בניהם ילמדון׃ </p>
<p id="v11"><sup><small>11</small></sup>  ותקרבון ותעמדון תחת ההר וההר בער באשׁ עד־לב השׁמים חשׁך ענן וערפל׃ <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  וידבר יהוה אליכם מתוך האשׁ קול דברים אתם שׁמעים ותמונה אינכם ראים זולתי קול׃ <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  ויגד לכם את־בריתו אשׁר צוה אתכם לעשׂות עשׂרת הדברים ויכתבם על־שׁני לחות אבנים׃ </p>
<p id="v14"><sup><small>14</small></sup>  ואתי צוה יהוה בעת ההוא ללמד אתכם חקים ומשׁפטים לעשׂתכם אתם בארץ אשׁר אתם עברים שׁמה לרשׁתה׃ </p>
<p id="v15"><sup><small>15</small></sup>  ונשׁמרתם מאד לנפשׁתיכם כי לא ראיתם כל־תמונה ביום דבר יהוה אליכם בחרב מתוך האשׁ׃ <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  פן־תשׁחתון ועשׂיתם לכם פסל תמונת כל־סמל תבנית זכר או נקבה׃ </p>
<p id="v17"><sup><small>17</small></sup>  תבנית כל־בהמה אשׁר בארץ תבנית כל־צפור כנף אשׁר תעוף בשׁמים׃ </p>
<p id="v18"><sup><small>18</small></sup>  תבנית כל־רמשׂ באדמה תבנית כל־דגה אשׁר־במים מתחת לארץ׃ </p>
<p id="v19"><sup><small>19</small></sup>  ופן־תשׂא עיניך השׁמימה וראית את־השׁמשׁ ואת־הירח ואת־הכוכבים כל צבא השׁמים ונדחת והשׁתחוית להם ועבדתם אשׁר חלק יהוה אלהיך אתם לכל העמים תחת כל־השׁמים׃ </p>
<p id="v20"><sup><small>20</small></sup>  ואתכם לקח יהוה ויוצא אתכם מכור הברזל ממצרים להיות לו לעם נחלה כיום הזה׃ </p>
<p id="v21"><sup><small>21</small></sup>  ויהוה התאנף־בי על־דבריכם וישׁבע לבלתי עברי את־הירדן ולבלתי־בא אל־הארץ הטובה אשׁר יהוה אלהיך נתן לך נחלה׃ </p>
<p id="v22"><sup><small>22</small></sup>  כי אנכי מת בארץ הזאת אינני עבר את־הירדן ואתם עברים וירשׁתם את־הארץ הטובה הזאת׃ </p>
<p id="v23"><sup><small>23</small></sup>  השׁמרו לכם פן־תשׁכחו את־ברית יהוה אלהיכם אשׁר כרת עמכם ועשׂיתם לכם פסל תמונת כל אשׁר צוך יהוה אלהיך׃ </p>
<p id="v24"><sup><small>24</small></sup>  כי יהוה אלהיך אשׁ אכלה הוא אל קנא׃ <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  כי־תוליד בנים ובני בנים ונושׁנתם בארץ והשׁחתם ועשׂיתם פסל תמונת כל ועשׂיתם הרע בעיני יהוה־אלהיך להכעיסו׃ <sup id="cite6"><a href="#fn6">[6]</a></sup></p>
<p id="v26"><sup><small>26</small></sup>  העידתי בכם היום את־השׁמים ואת־הארץ כי־אבד תאבדון מהר מעל הארץ אשׁר אתם עברים את־הירדן שׁמה לרשׁתה לא־תאריכן ימים עליה כי השׁמד תשׁמדון׃ </p>
<p id="v27"><sup><small>27</small></sup>  והפיץ יהוה אתכם בעמים ונשׁארתם מתי מספר בגוים אשׁר ינהג יהוה אתכם שׁמה׃ </p>
<p id="v28"><sup><small>28</small></sup>  ועבדתם־שׁם אלהים מעשׂה ידי אדם עץ ואבן אשׁר לא־יראון ולא ישׁמעון ולא יאכלון ולא יריחן׃ </p>
<p id="v29"><sup><small>29</small></sup>  ובקשׁתם משׁם את־יהוה אלהיך ומצאת כי תדרשׁנו בכל־לבבך ובכל־נפשׁך׃ </p>
<p id="v30"><sup><small>30</small></sup>  בצר לך ומצאוך כל הדברים האלה באחרית הימים ושׁבת עד־יהוה אלהיך ושׁמעת בקלו׃ </p>
<p id="v31"><sup><small>31</small></sup>  כי אל רחום יהוה אלהיך לא ירפך ולא ישׁחיתך ולא ישׁכח את־ברית אבתיך אשׁר נשׁבע להם׃ <sup id="cite7"><a href="#fn7">[7]</a></sup></p>
<p id="v32"><sup><small>32</small></sup>  כי שׁאל־נא לימים ראשׁנים אשׁר־היו לפניך למן־היום אשׁר ברא אלהים אדם על־הארץ ולמקצה השׁמים ועד־קצה השׁמים הנהיה כדבר הגדול הזה או הנשׁמע כמהו׃ <sup id="cite8"><a href="#fn8">[8]</a></sup></p>
<p id="v33"><sup><small>33</small></sup>  השׁמע עם קול אלהים מדבר מתוך־האשׁ כאשׁר־שׁמעת אתה ויחי׃ </p>
<p id="v34"><sup><small>34</small></sup>  או הנסה אלהים לבוא לקחת לו גוי מקרב גוי במסת באתת ובמופתים ובמלחמה וביד חזקה ובזרוע נטויה ובמוראים גדלים ככל אשׁר־עשׂה לכם יהוה אלהיכם במצרים לעיניך׃ </p>
<p id="v35"><sup><small>35</small></sup>  אתה הראת לדעת כי יהוה הוא האלהים אין עוד מלבדו׃ <sup id="cite9"><a href="#fn9">[9]</a></sup></p>
<p id="v36"><sup><small>36</small></sup>  מן־השׁמים השׁמיעך את־קלו ליסרך ועל־הארץ הראך את־אשׁו הגדולה ודבריו שׁמעת מתוך האשׁ׃ </p>
<p id="v37"><sup><small>37</small></sup>  ותחת כי אהב את־אבתיך ויבחר בזרעו אחריו ויוצאך בפניו בכחו הגדל ממצרים׃ </p>
<p id="v38"><sup><small>38</small></sup>  להורישׁ גוים גדלים ועצמים ממך מפניך להביאך לתת־לך את־ארצם נחלה כיום הזה׃ </p>
<p id="v39"><sup><small>39</small></sup>  וידעת היום והשׁבת אל־לבבך כי יהוה הוא האלהים בשׁמים ממעל ועל־הארץ מתחת אין עוד׃ <sup id="cite10"><a href="#fn10">[10]</a></sup></p>
<p id="v40"><sup><small>40</small></sup>  ושׁמרת את־חקיו ואת־מצותיו אשׁר אנכי מצוך היום אשׁר ייטב לך ולבניך אחריך ולמען תאריך ימים על־האדמה אשׁר יהוה אלהיך נתן לך כל־הימים׃ </p>
<p id="v41"><sup><small>41</small></sup>  אז יבדיל משׁה שׁלשׁ ערים בעבר הירדן מזרחה שׁמשׁ׃ </p>
<p id="v42"><sup><small>42</small></sup>  לנס שׁמה רוצח אשׁר ירצח את־רעהו בבלי־דעת והוא לא־שׂנא לו מתמל שׁלשׁם ונס אל־אחת מן־הערים האל וחי׃ </p>
<p id="v43"><sup><small>43</small></sup>  את־בצר במדבר בארץ המישׁר לראובני ואת־ראמת בגלעד לגדי ואת־גולן בבשׁן למנשׁי׃ </p>
<p id="v44"><sup><small>44</small></sup>  וזאת התורה אשׁר־שׂם משׁה לפני בני ישׂראל׃ </p>
<p id="v45"><sup><small>45</small></sup>  אלה העדת והחקים והמשׁפטים אשׁר דבר משׁה אל־בני ישׂראל בצאתם ממצרים׃ </p>
<p id="v46"><sup><small>46</small></sup>  בעבר הירדן בגיא מול בית פעור בארץ סיחן מלך האמרי אשׁר יושׁב בחשׁבון אשׁר הכה משׁה ובני ישׂראל בצאתם ממצרים׃ </p>
<p id="v47"><sup><small>47</small></sup>  ויירשׁו את־ארצו ואת־ארץ עוג מלך־הבשׁן שׁני מלכי האמרי אשׁר בעבר הירדן מזרח שׁמשׁ׃ </p>
<p id="v48"><sup><small>48</small></sup>  מערער אשׁר על־שׂפת־נחל ארנן ועד־הר שׂיאן הוא חרמון׃ </p>
<p id="v49"><sup><small>49</small></sup>  וכל־הערבה עבר הירדן מזרחה ועד ים הערבה תחת אשׁדת הפסגה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 4:2 <i>כתבי הקודש לא טעו (קונטרה)</i>: <a href="/he/The_Urantia_Book/159#p4_6">או 159:4.6</a>. </li>
  <li id="fn2"><a href="#cite2">↑</a> 4:11 <i>אלוהים שוכן בחושך סמיך</i>: <a href="/he/The_Urantia_Book/2#p1_1">או 2:1.1</a>. </li>
  <li id="fn3"><a href="#cite3">↑</a> 4:12 <i>מלאכי האש</i>: <a href="/he/The_Urantia_Book/85#p4_2">או 85:4.2</a>. </li>
  <li id="fn4"><a href="#cite4">↑</a> 4:15 <i>לא ראית שום דמיון ביום</i>: <a href="/he/The_Urantia_Book/96#p5_5">או 96:5.5</a>. </li>
  <li id="fn5"><a href="#cite5">↑</a> 4:24 <i>מקנא ב</i>: <a href="/he/The_Urantia_Book/96#p4_6">או 96:4.6</a>.  <i>אלוהים אמר לקנא ב</i>: <a href="/he/The_Urantia_Book/4#p3_1">או 4:3.1</a>.  <i>אל</i>: <a href="/he/The_Urantia_Book/96#p1_7">או 96:1.7</a>. </li>
  <li id="fn6"><a href="#cite6">↑</a> 4:25 <i>אלוהים אמר לכעוס</i>: <a href="/he/The_Urantia_Book/4#p3_2">או 4:3.2</a>. </li>
  <li id="fn7"><a href="#cite7">↑</a> 4:31 <i>הרחמים</i>: <a href="/he/The_Urantia_Book/131#p10_6">או 131:10.6</a>.  <i>אלוהים רחום</i>: <a href="/he/The_Urantia_Book/2#p5_7">או 2:5.7</a>.  <i>הוא לא יעזוב</i>: <a href="/he/The_Urantia_Book/3#p1_4">או 3:1.4</a>.  <i>משרד רחמים</i>: <a href="/he/The_Urantia_Book/6#p3_2">או 6:3.2</a>.  <i>כל רחום</i>: <a href="/he/The_Urantia_Book/142#p3_7">או 142:3.7</a>.  <i>אלוהים לא ינטוש ולא ישמיד</i>: <a href="/he/The_Urantia_Book/96#p4_6">או 96:4.6</a>. </li>
  <li id="fn8"><a href="#cite8">↑</a> 4:32 <i>בריאת האנושות</i>: <a href="/he/The_Urantia_Book/74#p0_1">או 74:0.1</a>. </li>
  <li id="fn9"><a href="#cite9">↑</a> 4:35,39 <i>ה' אלוהים הוא אחד</i>: <a href="/he/The_Urantia_Book/1#p7_6">או 1:7.6</a>.  <i>אלוהים אחד</i>: <a href="/he/The_Urantia_Book/45#p4_8">או 45:4.8</a>.  <i>אלוהים אחד</i>: <a href="/he/The_Urantia_Book/92#p6_6">או 92:6.6</a>.  <i>אין אלוהים לצידך</i>: <a href="/he/The_Urantia_Book/1#p0_1">או 1:0.1</a>.  <i>אלוהים הוא אלוהים, אין מלבדו</i>: <a href="/he/The_Urantia_Book/92#p5_8">או 92:5.8</a>.  <i>ה' אלוהינו הוא אל אחד</i>: <a href="/he/The_Urantia_Book/10#p7_1">או 10:7.1</a>.  <i>אלוהים אחד</i>: <a href="/he/The_Urantia_Book/131#p10_2">או 131:10.2</a>.  <i>אלוהים אחד</i>: <a href="/he/The_Urantia_Book/92#p5_8">או 92:5.8</a>.  <i>אלוהים הוא אחד</i>: <a href="/he/The_Urantia_Book/56#p4_4">או 56:4.4</a>.  <i>אלוהים אחד, אף אחד מלבדו</i>: <a href="/he/The_Urantia_Book/131#p2_2">או 131:2.2</a>.  <i>חלק 2: אין אף אחד ליד</i>: <a href="/he/The_Urantia_Book/96#p5_5">או 96:5.5</a>. </li>
  <li id="fn10"><a href="#cite10">↑</a> 4:39 <i>בגן עדן למעלה, הארץ למטה</i>: <a href="/he/The_Urantia_Book/3#p1_1">או 3:1.1</a>.  <i>אלוהים אחד בשמיים</i>: <a href="/he/The_Urantia_Book/79#p1_9">או 79:1.9</a>. </li>
</ol>
</div>
