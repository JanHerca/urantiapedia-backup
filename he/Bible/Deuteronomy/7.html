<!--
title: דברים - פֶּרֶק 7
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Deuteronomy/6">דברים - פֶּרֶק 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Deuteronomy/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Deuteronomy/8">דברים - פֶּרֶק 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  כי יביאך יהוה אלהיך אל־הארץ אשׁר־אתה בא־שׁמה לרשׁתה ונשׁל גוים־רבים מפניך החתי והגרגשׁי והאמרי והכנעני והפרזי והחוי והיבוסי שׁבעה גוים רבים ועצומים ממך׃ </p>
<p id="v2"><sup><small>2</small></sup>  ונתנם יהוה אלהיך לפניך והכיתם החרם תחרים אתם לא־תכרת להם ברית ולא תחנם׃ </p>
<p id="v3"><sup><small>3</small></sup>  ולא תתחתן בם בתך לא־תתן לבנו ובתו לא־תקח לבנך׃ </p>
<p id="v4"><sup><small>4</small></sup>  כי־יסיר את־בנך מאחרי ועבדו אלהים אחרים וחרה אף־יהוה בכם והשׁמידך מהר׃ </p>
<p id="v5"><sup><small>5</small></sup>  כי־אם־כה תעשׂו להם מזבחתיהם תתצו ומצבתם תשׁברו ואשׁירהם תגדעון ופסיליהם תשׂרפון באשׁ׃ </p>
<p id="v6"><sup><small>6</small></sup>  כי עם קדושׁ אתה ליהוה אלהיך בך בחר יהוה אלהיך להיות לו לעם סגלה מכל העמים אשׁר על־פני האדמה׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  לא מרבכם מכל־העמים חשׁק יהוה בכם ויבחר בכם כי־אתם המעט מכל־העמים׃ </p>
<p id="v8"><sup><small>8</small></sup>  כי מאהבת יהוה אתכם ומשׁמרו את־השׁבעה אשׁר נשׁבע לאבתיכם הוציא יהוה אתכם ביד חזקה ויפדך מבית עבדים מיד פרעה מלך־מצרים׃ <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  וידעת כי־יהוה אלהיך הוא האלהים האל הנאמן שׁמר הברית והחסד לאהביו ולשׁמרי מצותו לאלף דור׃ <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  ומשׁלם לשׂנאיו אל־פניו להאבידו לא יאחר לשׂנאו אל־פניו ישׁלם־לו׃ </p>
<p id="v11"><sup><small>11</small></sup>  ושׁמרת את־המצוה ואת־החקים ואת־המשׁפטים אשׁר אנכי מצוך היום לעשׂותם׃ <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  והיה עקב תשׁמעון את המשׁפטים האלה ושׁמרתם ועשׂיתם אתם ושׁמר יהוה אלהיך לך את־הברית ואת־החסד אשׁר נשׁבע לאבתיך׃ </p>
<p id="v13"><sup><small>13</small></sup>  ואהבך וברכך והרבך וברך פרי־בטנך ופרי־אדמתך דגנך ותירשׁך ויצהרך שׁגר־אלפיך ועשׁתרת צאנך על האדמה אשׁר־נשׁבע לאבתיך לתת לך׃ <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  ברוך תהיה מכל־העמים לא־יהיה בך עקר ועקרה ובבהמתך׃ </p>
<p id="v15"><sup><small>15</small></sup>  והסיר יהוה ממך כל־חלי וכל־מדוי מצרים הרעים אשׁר ידעת לא ישׂימם בך ונתנם בכל־שׂנאיך׃ </p>
<p id="v16"><sup><small>16</small></sup>  ואכלת את־כל־העמים אשׁר יהוה אלהיך נתן לך לא־תחוס עינך עליהם ולא תעבד את־אלהיהם כי־מוקשׁ הוא לך׃ <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  כי תאמר בלבבך רבים הגוים האלה ממני איכה אוכל להורישׁם׃ </p>
<p id="v18"><sup><small>18</small></sup>  לא תירא מהם זכר תזכר את אשׁר־עשׂה יהוה אלהיך לפרעה ולכל־מצרים׃ </p>
<p id="v19"><sup><small>19</small></sup>  המסת הגדלת אשׁר־ראו עיניך והאתת והמפתים והיד החזקה והזרע הנטויה אשׁר הוצאך יהוה אלהיך כן־יעשׂה יהוה אלהיך לכל־העמים אשׁר־אתה ירא מפניהם׃ </p>
<p id="v20"><sup><small>20</small></sup>  וגם את־הצרעה ישׁלח יהוה אלהיך בם עד־אבד הנשׁארים והנסתרים מפניך׃ </p>
<p id="v21"><sup><small>21</small></sup>  לא תערץ מפניהם כי־יהוה אלהיך בקרבך אל גדול ונורא׃ <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v22"><sup><small>22</small></sup>  ונשׁל יהוה אלהיך את־הגוים האל מפניך מעט מעט לא תוכל כלתם מהר פן־תרבה עליך חית השׂדה׃ </p>
<p id="v23"><sup><small>23</small></sup>  ונתנם יהוה אלהיך לפניך והמם מהומה גדלה עד השׁמדם׃ </p>
<p id="v24"><sup><small>24</small></sup>  ונתן מלכיהם בידך והאבדת את־שׁמם מתחת השׁמים לא־יתיצב אישׁ בפניך עד השׁמדך אתם׃ </p>
<p id="v25"><sup><small>25</small></sup>  פסילי אלהיהם תשׂרפון באשׁ לא־תחמד כסף וזהב עליהם ולקחת לך פן תוקשׁ בו כי תועבת יהוה אלהיך הוא׃ </p>
<p id="v26"><sup><small>26</small></sup>  ולא־תביא תועבה אל־ביתך והיית חרם כמהו שׁקץ תשׁקצנו ותעב תתעבנו כי־חרם הוא׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 7:6 <i>אנשים נבחרים</i>: <a href="/he/The_Urantia_Book/93#p5_1">או 93:5.1</a>.  <i>אנשים נבחרים</i>: <a href="/he/The_Urantia_Book/97#p4_2">או 97:4.2</a>.  <i>עם אלוהים נבחר</i>: <a href="/he/The_Urantia_Book/96#p5_6">או 96:5.6</a>.  <i>אנשים נבחרים</i>: <a href="/he/The_Urantia_Book/121#p2_8">או 121:2.8</a>.  <i>אנשים נבחרים</i>: <a href="/he/The_Urantia_Book/97#p10_1">או 97:10.1</a>.  <i>אנשים נבחרים</i>: <a href="/he/The_Urantia_Book/96#p2_3">או 96:2.3</a>. </li>
  <li id="fn2"><a href="#cite2">↑</a> 7:6-15 <i>הבטחת אלוהים לעם הנבחר</i>: <a href="/he/The_Urantia_Book/97#p8_3">או 97:8.3</a>. </li>
  <li id="fn3"><a href="#cite3">↑</a> 7:8 <i>גם לא תשכח את הברית</i>: <a href="/he/The_Urantia_Book/96#p4_6">או 96:4.6</a>. </li>
  <li id="fn4"><a href="#cite4">↑</a> 7:9 <i>ה' נאמן</i>: <a href="/he/The_Urantia_Book/131#p2_8">או 131:2.8</a>.  <i># 1 אלוהים נאמן</i>: <a href="/he/The_Urantia_Book/4#p1_3">או 4:1.3</a>. </li>
  <li id="fn5"><a href="#cite5">↑</a> 7:11 <i>שמור את כל המצוות</i>: <a href="/he/The_Urantia_Book/96#p5_6">או 96:5.6</a>. </li>
  <li id="fn6"><a href="#cite6">↑</a> 7:13-15 <i>הוא יאהב אותך, יברך אותך</i>: <a href="/he/The_Urantia_Book/96#p5_4">או 96:5.4</a>. </li>
  <li id="fn7"><a href="#cite7">↑</a> 7:16-24 <i>בשם ה' אלוהי ישראל</i>: <a href="/he/The_Urantia_Book/70#p1_15">או 70:1.15</a>. </li>
  <li id="fn8"><a href="#cite8">↑</a> 7:21 <i>אדיר, נורא</i>: <a href="/he/The_Urantia_Book/96#p4_5">או 96:4.5</a>. </li>
  <li id="fn9"><a href="#cite9">↑</a> 7:21-23 <i>אלוהי הקרבות</i>: <a href="/he/The_Urantia_Book/89#p6_3">או 89:6.3</a>.  <i>אלוהי הקרבות</i>: <a href="/he/The_Urantia_Book/70#p1_15">או 70:1.15</a>. </li>
</ol>
</div>
