<!--
title: דברים - פֶּרֶק 26
description: 
published: true
date: 2023-11-8T20:31:8Z
tags: bible, bible—deuteronomy
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/25">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 25</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/27">
          <span class="pr-2">דברים - פֶּרֶק 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  והיה כי־תבוא אל־הארץ אשׁר יהוה אלהיך נתן לך נחלה וירשׁתה וישׁבת בה׃ </p>
<p id="v2"><sup><small>2</small></sup>  ולקחת מראשׁית כל־פרי האדמה אשׁר תביא מארצך אשׁר יהוה אלהיך נתן לך ושׂמת בטנא והלכת אל־המקום אשׁר יבחר יהוה אלהיך לשׁכן שׁמו שׁם׃ </p>
<p id="v3"><sup><small>3</small></sup>  ובאת אל־הכהן אשׁר יהיה בימים ההם ואמרת אליו הגדתי היום ליהוה אלהיך כי־באתי אל־הארץ אשׁר נשׁבע יהוה לאבתינו לתת לנו׃ </p>
<p id="v4"><sup><small>4</small></sup>  ולקח הכהן הטנא מידך והניחו לפני מזבח יהוה אלהיך׃ </p>
<p id="v5"><sup><small>5</small></sup>  וענית ואמרת לפני יהוה אלהיך ארמי אבד אבי וירד מצרימה ויגר שׁם במתי מעט ויהי־שׁם לגוי גדול עצום ורב׃ </p>
<p id="v6"><sup><small>6</small></sup>  וירעו אתנו המצרים ויענונו ויתנו עלינו עבדה קשׁה׃ </p>
<p id="v7"><sup><small>7</small></sup>  ונצעק אל־יהוה אלהי אבתינו וישׁמע יהוה את־קלנו וירא את־ענינו ואת־עמלנו ואת־לחצנו׃ </p>
<p id="v8"><sup><small>8</small></sup>  ויוצאנו יהוה ממצרים ביד חזקה ובזרע נטויה ובמרא גדל ובאתות ובמפתים׃ </p>
<p id="v9"><sup><small>9</small></sup>  ויבאנו אל־המקום הזה ויתן־לנו את־הארץ הזאת ארץ זבת חלב ודבשׁ׃ </p>
<p id="v10"><sup><small>10</small></sup>  ועתה הנה הבאתי את־ראשׁית פרי האדמה אשׁר־נתתה לי יהוה והנחתו לפני יהוה אלהיך והשׁתחוית לפני יהוה אלהיך׃ </p>
<p id="v11"><sup><small>11</small></sup>  ושׂמחת בכל־הטוב אשׁר נתן־לך יהוה אלהיך ולביתך אתה והלוי והגר אשׁר בקרבך׃ </p>
<p id="v12"><sup><small>12</small></sup>  כי תכלה לעשׂר את־כל־מעשׂר תבואתך בשׁנה השׁלישׁת שׁנת המעשׂר ונתתה ללוי לגר ליתום ולאלמנה ואכלו בשׁעריך ושׂבעו׃ </p>
<p id="v13"><sup><small>13</small></sup>  ואמרת לפני יהוה אלהיך בערתי הקדשׁ מן־הבית וגם נתתיו ללוי ולגר ליתום ולאלמנה ככל־מצותך אשׁר צויתני לא־עברתי ממצותיך ולא שׁכחתי׃ </p>
<p id="v14"><sup><small>14</small></sup>  לא־אכלתי באני ממנו ולא־בערתי ממנו בטמא ולא־נתתי ממנו למת שׁמעתי בקול יהוה אלהי עשׂיתי ככל אשׁר צויתני׃ </p>
<p id="v15"><sup><small>15</small></sup>  השׁקיפה ממעון קדשׁך מן־השׁמים וברך את־עמך את־ישׂראל ואת האדמה אשׁר נתתה לנו כאשׁר נשׁבעת לאבתינו ארץ זבת חלב ודבשׁ׃ </p>
<p id="v16"><sup><small>16</small></sup>  היום הזה יהוה אלהיך מצוך לעשׂות את־החקים האלה ואת־המשׁפטים ושׁמרת ועשׂית אותם בכל־לבבך ובכל־נפשׁך׃ </p>
<p id="v17"><sup><small>17</small></sup>  את־יהוה האמרת היום להיות לך לאלהים וללכת בדרכיו ולשׁמר חקיו ומצותיו ומשׁפטיו ולשׁמע בקלו׃ </p>
<p id="v18"><sup><small>18</small></sup>  ויהוה האמירך היום להיות לו לעם סגלה כאשׁר דבר־לך ולשׁמר כל־מצותיו׃ </p>
<p id="v19"><sup><small>19</small></sup>  ולתתך עליון על כל־הגוים אשׁר עשׂה לתהלה ולשׁם ולתפארת ולהיתך עם־קדשׁ ליהוה אלהיך כאשׁר דבר׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/25">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 25</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/27">
          <span class="pr-2">דברים - פֶּרֶק 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
