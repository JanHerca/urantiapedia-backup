<!--
title: דברים - פֶּרֶק 13
description: 
published: true
date: 2023-11-8T20:31:8Z
tags: bible, bible—deuteronomy
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/12">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 12</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/14">
          <span class="pr-2">דברים - פֶּרֶק 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  את כל־הדבר אשׁר אנכי מצוה אתכם אתו תשׁמרו לעשׂות לא־תסף עליו ולא תגרע ממנו׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  כי־יקום בקרבך נביא או חלם חלום ונתן אליך אות או מופת׃ </p>
<p id="v3"><sup><small>3</small></sup>  ובא האות והמופת אשׁר־דבר אליך לאמר נלכה אחרי אלהים אחרים אשׁר לא־ידעתם ונעבדם׃ <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  לא תשׁמע אל־דברי הנביא ההוא או אל־חולם החלום ההוא כי מנסה יהוה אלהיכם אתכם לדעת הישׁכם אהבים את־יהוה אלהיכם בכל־לבבכם ובכל־נפשׁכם׃ </p>
<p id="v5"><sup><small>5</small></sup>  אחרי יהוה אלהיכם תלכו ואתו תיראו ואת־מצותיו תשׁמרו ובקלו תשׁמעו ואתו תעבדו ובו תדבקון׃ </p>
<p id="v6"><sup><small>6</small></sup>  והנביא ההוא או חלם החלום ההוא יומת כי דבר־סרה על־יהוה אלהיכם המוציא אתכם מארץ מצרים והפדך מבית עבדים להדיחך מן־הדרך אשׁר צוך יהוה אלהיך ללכת בה ובערת הרע מקרבך׃ </p>
<p id="v7"><sup><small>7</small></sup>  כי יסיתך אחיך בן־אמך או־בנך או־בתך או אשׁת חיקך או רעך אשׁר כנפשׁך בסתר לאמר נלכה ונעבדה אלהים אחרים אשׁר לא ידעת אתה ואבתיך׃ </p>
<p id="v8"><sup><small>8</small></sup>  מאלהי העמים אשׁר סביבתיכם הקרבים אליך או הרחקים ממך מקצה הארץ ועד־קצה הארץ׃ </p>
<p id="v9"><sup><small>9</small></sup>  לא־תאבה לו ולא תשׁמע אליו ולא־תחוס עינך עליו ולא־תחמל ולא־תכסה עליו׃ </p>
<p id="v10"><sup><small>10</small></sup>  כי הרג תהרגנו ידך תהיה־בו בראשׁונה להמיתו ויד כל־העם באחרנה׃ </p>
<p id="v11"><sup><small>11</small></sup>  וסקלתו באבנים ומת כי בקשׁ להדיחך מעל יהוה אלהיך המוציאך מארץ מצרים מבית עבדים׃ </p>
<p id="v12"><sup><small>12</small></sup>  וכל־ישׂראל ישׁמעו ויראון ולא־יוספו לעשׂות כדבר הרע הזה בקרבך׃ </p>
<p id="v13"><sup><small>13</small></sup>  כי־תשׁמע באחת עריך אשׁר יהוה אלהיך נתן לך לשׁבת שׁם לאמר׃ </p>
<p id="v14"><sup><small>14</small></sup>  יצאו אנשׁים בני־בליעל מקרבך וידיחו את־ישׁבי עירם לאמר נלכה ונעבדה אלהים אחרים אשׁר לא־ידעתם׃ </p>
<p id="v15"><sup><small>15</small></sup>  ודרשׁת וחקרת ושׁאלת היטב והנה אמת נכון הדבר נעשׂתה התועבה הזאת בקרבך׃ <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  הכה תכה את־ישׁבי העיר ההוא לפי־חרב החרם אתה ואת־כל־אשׁר־בה ואת־בהמתה לפי־חרב׃ </p>
<p id="v17"><sup><small>17</small></sup>  ואת־כל־שׁללה תקבץ אל־תוך רחבה ושׂרפת באשׁ את־העיר ואת־כל־שׁללה כליל ליהוה אלהיך והיתה תל עולם לא תבנה עוד׃ </p>
<p id="v18"><sup><small>18</small></sup>  ולא־ידבק בידך מאומה מן־החרם למען ישׁוב יהוה מחרון אפו ונתן־לך רחמים ורחמך והרבך כאשׁר נשׁבע לאבתיך׃ <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  כי תשׁמע בקול יהוה אלהיך לשׁמר את־כל־מצותיו אשׁר אנכי מצוך היום לעשׂות הישׁר בעיני יהוה אלהיך׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/12">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 12</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/14">
          <span class="pr-2">דברים - פֶּרֶק 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 13:1-5 <i>צו משה על חלומות</i>: <a href="/he/The_Urantia_Book/86#p5_7">או 86:5.7</a>. </li>
  <li id="fn2"><a href="#cite2">↑</a> 13:3 <i>אוהב את ה' עליון</i>: <a href="/he/The_Urantia_Book/131#p2_13">או 131:2.13</a>.  <i>המצווה הגדולה ביותר</i>: <a href="/he/The_Urantia_Book/174#p4_2">או 174:4.2</a>.  <i>אהבת את אלוהים בכל ליבך</i>: <a href="/he/The_Urantia_Book/163#p4_8">או 163:4.8</a>.  <i>אוהב את אלוהים לחלוטין</i>: <a href="/he/The_Urantia_Book/131#p2_2">או 131:2.2</a>.  <i>על ידי אהבת אלוהים</i>: <a href="/he/The_Urantia_Book/110#p3_8">או 110:3.8</a>.  <i>אוהב את אלוהים בכל המוח והלב</i>: <a href="/he/The_Urantia_Book/131#p10_2">או 131:10.2</a>. </li>
  <li id="fn3"><a href="#cite3">↑</a> 13:15-17 <i>אלוהים לא אמר "הרוג את כל האויבים"</i>: <a href="/he/The_Urantia_Book/159#p4_5">או 159:4.5</a>. </li>
  <li id="fn4"><a href="#cite4">↑</a> 13:18 <i>שמור את כל המצוות</i>: <a href="/he/The_Urantia_Book/96#p5_6">או 96:5.6</a>. </li>
</ol>
</div>
