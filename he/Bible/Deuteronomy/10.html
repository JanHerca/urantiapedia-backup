<!--
title: דברים - פֶּרֶק 10
description: 
published: true
date: 2023-11-8T20:31:8Z
tags: bible, bible—deuteronomy
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/9">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 9</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/11">
          <span class="pr-2">דברים - פֶּרֶק 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  בעת ההוא אמר יהוה אלי פסל־לך שׁני־לוחת אבנים כראשׁנים ועלה אלי ההרה ועשׂית לך ארון עץ׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ואכתב על־הלחת את־הדברים אשׁר היו על־הלחת הראשׁנים אשׁר שׁברת ושׂמתם בארון׃ </p>
<p id="v3"><sup><small>3</small></sup>  ואעשׂ ארון עצי שׁטים ואפסל שׁני־לחת אבנים כראשׁנים ואעל ההרה ושׁני הלחת בידי׃ </p>
<p id="v4"><sup><small>4</small></sup>  ויכתב על־הלחת כמכתב הראשׁון את עשׂרת הדברים אשׁר דבר יהוה אליכם בהר מתוך האשׁ ביום הקהל ויתנם יהוה אלי׃ </p>
<p id="v5"><sup><small>5</small></sup>  ואפן וארד מן־ההר ואשׂם את־הלחת בארון אשׁר עשׂיתי ויהיו שׁם כאשׁר צוני יהוה׃ </p>
<p id="v6"><sup><small>6</small></sup>  ובני ישׂראל נסעו מבארת בני־יעקן מוסרה שׁם מת אהרן ויקבר שׁם ויכהן אלעזר בנו תחתיו׃ </p>
<p id="v7"><sup><small>7</small></sup>  משׁם נסעו הגדגדה ומן־הגדגדה יטבתה ארץ נחלי מים׃ </p>
<p id="v8"><sup><small>8</small></sup>  בעת ההוא הבדיל יהוה את־שׁבט הלוי לשׂאת את־ארון ברית־יהוה לעמד לפני יהוה לשׁרתו ולברך בשׁמו עד היום הזה׃ </p>
<p id="v9"><sup><small>9</small></sup>  על־כן לא־היה ללוי חלק ונחלה עם־אחיו יהוה הוא נחלתו כאשׁר דבר יהוה אלהיך לו׃ </p>
<p id="v10"><sup><small>10</small></sup>  ואנכי עמדתי בהר כימים הראשׁנים ארבעים יום וארבעים לילה וישׁמע יהוה אלי גם בפעם ההוא לא־אבה יהוה השׁחיתך׃ </p>
<p id="v11"><sup><small>11</small></sup>  ויאמר יהוה אלי קום לך למסע לפני העם ויבאו ויירשׁו את־הארץ אשׁר־נשׁבעתי לאבתם לתת להם׃ </p>
<p id="v12"><sup><small>12</small></sup>  ועתה ישׂראל מה יהוה אלהיך שׁאל מעמך כי אם־ליראה את־יהוה אלהיך ללכת בכל־דרכיו ולאהבה אתו ולעבד את־יהוה אלהיך בכל־לבבך ובכל־נפשׁך׃ <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  לשׁמר את־מצות יהוה ואת־חקתיו אשׁר אנכי מצוך היום לטוב לך׃ </p>
<p id="v14"><sup><small>14</small></sup>  הן ליהוה אלהיך השׁמים ושׁמי השׁמים הארץ וכל־אשׁר־בה׃ <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  רק באבתיך חשׁק יהוה לאהבה אותם ויבחר בזרעם אחריהם בכם מכל־העמים כיום הזה׃ <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  ומלתם את ערלת לבבכם וערפכם לא תקשׁו עוד׃ </p>
<p id="v17"><sup><small>17</small></sup>  כי יהוה אלהיכם הוא אלהי האלהים ואדני האדנים האל הגדל הגבר והנורא אשׁר לא־ישׂא פנים ולא יקח שׁחד׃ <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  עשׂה משׁפט יתום ואלמנה ואהב גר לתת לו לחם ושׂמלה׃ </p>
<p id="v19"><sup><small>19</small></sup>  ואהבתם את־הגר כי־גרים הייתם בארץ מצרים׃ </p>
<p id="v20"><sup><small>20</small></sup>  את־יהוה אלהיך תירא אתו תעבד ובו תדבק ובשׁמו תשׁבע׃ <sup id="cite7"><a href="#fn7">[7]</a></sup></p>
<p id="v21"><sup><small>21</small></sup>  הוא תהלתך והוא אלהיך אשׁר־עשׂה אתך את־הגדלת ואת־הנוראת האלה אשׁר ראו עיניך׃ </p>
<p id="v22"><sup><small>22</small></sup>  בשׁבעים נפשׁ ירדו אבתיך מצרימה ועתה שׂמך יהוה אלהיך ככוכבי השׁמים לרב׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/9">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 9</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/11">
          <span class="pr-2">דברים - פֶּרֶק 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 10:1-5 <i>פטישים חדשים</i>: <a href="/he/The_Urantia_Book/88#p2_5">או 88:2.5</a>. </li>
  <li id="fn2"><a href="#cite2">↑</a> 10:12 <i>המצווה הגדולה ביותר</i>: <a href="/he/The_Urantia_Book/174#p4_2">או 174:4.2</a>.  <i>על ידי אהבת אלוהים</i>: <a href="/he/The_Urantia_Book/110#p3_8">או 110:3.8</a>.  <i>אוהב את אלוהים לחלוטין</i>: <a href="/he/The_Urantia_Book/131#p2_2">או 131:2.2</a>.  <i>אהבת את אלוהים בכל ליבך</i>: <a href="/he/The_Urantia_Book/163#p4_8">או 163:4.8</a>.  <i>אוהב את ה' עליון</i>: <a href="/he/The_Urantia_Book/131#p2_13">או 131:2.13</a>.  <i>אוהב את אלוהים בכל המוח והלב</i>: <a href="/he/The_Urantia_Book/131#p10_2">או 131:10.2</a>. </li>
  <li id="fn3"><a href="#cite3">↑</a> 10:12-13 <i>שמור את כל המצוות</i>: <a href="/he/The_Urantia_Book/96#p5_6">או 96:5.6</a>. </li>
  <li id="fn4"><a href="#cite4">↑</a> 10:14 <i>גן עדן, גן עדן</i>: <a href="/he/The_Urantia_Book/48#p6_12">או 48:6.12</a>.  <i>גן עדן של שמים</i>: <a href="/he/The_Urantia_Book/3#p1_2">או 3:1.2</a>.  <i>גן עדן של שמים</i>: <a href="/he/The_Urantia_Book/181#p1_2">או 181:1.2</a>.  <i>גן עדן של שמים</i>: <a href="/he/The_Urantia_Book/2#p1_1">או 2:1.1</a>.  <i>גן עדן, גן עדן</i>: <a href="/he/The_Urantia_Book/48#p6_12">או 48:6.12</a>. </li>
  <li id="fn5"><a href="#cite5">↑</a> 10:15 <i>הוא מתענג על ילדיו</i>: <a href="/he/The_Urantia_Book/1#p5_4">או 1:5.4</a>. </li>
  <li id="fn6"><a href="#cite6">↑</a> 10:17 <i>אלוהי האלים</i>: <a href="/he/The_Urantia_Book/45#p4_10">או 45:4.10</a>.  <i>אדיר, נורא</i>: <a href="/he/The_Urantia_Book/96#p4_5">או 96:4.5</a>.  <i>אלוהי האלים, אדון הלורדים</i>: <a href="/he/The_Urantia_Book/96#p5_6">או 96:5.6</a>.  <i>אלוהים העליון</i>: <a href="/he/The_Urantia_Book/0#p2_12">או 0:2.12</a>. </li>
  <li id="fn7"><a href="#cite7">↑</a> 10:20 <i>עבדו את האדון אלוהים בלבד</i>: <a href="/he/The_Urantia_Book/136#p9_3">או 136:9.3</a>. </li>
</ol>
</div>
