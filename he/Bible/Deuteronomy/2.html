<!--
title: דברים - פֶּרֶק 2
description: 
published: true
date: 2023-11-8T20:31:8Z
tags: bible, bible—deuteronomy
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/1">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 1</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/3">
          <span class="pr-2">דברים - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ונפן ונסע המדברה דרך ים־סוף כאשׁר דבר יהוה אלי ונסב את־הר־שׂעיר ימים רבים׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויאמר יהוה אלי לאמר׃ </p>
<p id="v3"><sup><small>3</small></sup>  רב־לכם סב את־ההר הזה פנו לכם צפנה׃ </p>
<p id="v4"><sup><small>4</small></sup>  ואת־העם צו לאמר אתם עברים בגבול אחיכם בני־עשׂו הישׁבים בשׂעיר וייראו מכם ונשׁמרתם מאד׃ </p>
<p id="v5"><sup><small>5</small></sup>  אל־תתגרו בם כי לא־אתן לכם מארצם עד מדרך כף־רגל כי־ירשׁה לעשׂו נתתי את־הר שׂעיר׃ </p>
<p id="v6"><sup><small>6</small></sup>  אכל תשׁברו מאתם בכסף ואכלתם וגם־מים תכרו מאתם בכסף ושׁתיתם׃ </p>
<p id="v7"><sup><small>7</small></sup>  כי יהוה אלהיך ברכך בכל מעשׂה ידך ידע לכתך את־המדבר הגדל הזה זה ארבעים שׁנה יהוה אלהיך עמך לא חסרת דבר׃ </p>
<p id="v8"><sup><small>8</small></sup>  ונעבר מאת אחינו בני־עשׂו הישׁבים בשׂעיר מדרך הערבה מאילת ומעצין גבר ונפן ונעבר דרך מדבר מואב׃ </p>
<p id="v9"><sup><small>9</small></sup>  ויאמר יהוה אלי אל־תצר את־מואב ואל־תתגר בם מלחמה כי לא־אתן לך מארצו ירשׁה כי לבני־לוט נתתי את־ער ירשׁה׃ </p>
<p id="v10"><sup><small>10</small></sup>  האמים לפנים ישׁבו בה עם גדול ורב ורם כענקים׃ </p>
<p id="v11"><sup><small>11</small></sup>  רפאים יחשׁבו אף־הם כענקים והמאבים יקראו להם אמים׃ </p>
<p id="v12"><sup><small>12</small></sup>  ובשׂעיר ישׁבו החרים לפנים ובני עשׂו יירשׁום וישׁמידום מפניהם וישׁבו תחתם כאשׁר עשׂה ישׂראל לארץ ירשׁתו אשׁר־נתן יהוה להם׃ </p>
<p id="v13"><sup><small>13</small></sup>  עתה קמו ועברו לכם את־נחל זרד ונעבר את־נחל זרד׃ </p>
<p id="v14"><sup><small>14</small></sup>  והימים אשׁר־הלכנו מקדשׁ ברנע עד אשׁר־עברנו את־נחל זרד שׁלשׁים ושׁמנה שׁנה עד־תם כל־הדור אנשׁי המלחמה מקרב המחנה כאשׁר נשׁבע יהוה להם׃ </p>
<p id="v15"><sup><small>15</small></sup>  וגם יד־יהוה היתה בם להמם מקרב המחנה עד תמם׃ </p>
<p id="v16"><sup><small>16</small></sup>  ויהי כאשׁר־תמו כל־אנשׁי המלחמה למות מקרב העם׃ </p>
<p id="v17"><sup><small>17</small></sup>  וידבר יהוה אלי לאמר׃ </p>
<p id="v18"><sup><small>18</small></sup>  אתה עבר היום את־גבול מואב את־ער׃ </p>
<p id="v19"><sup><small>19</small></sup>  וקרבת מול בני עמון אל־תצרם ואל־תתגר בם כי לא־אתן מארץ בני־עמון לך ירשׁה כי לבני־לוט נתתיה ירשׁה׃ </p>
<p id="v20"><sup><small>20</small></sup>  ארץ־רפאים תחשׁב אף־הוא רפאים ישׁבו־בה לפנים והעמנים יקראו להם זמזמים׃ <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  עם גדול ורב ורם כענקים וישׁמידם יהוה מפניהם ויירשׁם וישׁבו תחתם׃ </p>
<p id="v22"><sup><small>22</small></sup>  כאשׁר עשׂה לבני עשׂו הישׁבים בשׂעיר אשׁר השׁמיד את־החרי מפניהם ויירשׁם וישׁבו תחתם עד היום הזה׃ </p>
<p id="v23"><sup><small>23</small></sup>  והעוים הישׁבים בחצרים עד־עזה כפתרים היצאים מכפתר השׁמידם וישׁבו תחתם׃ </p>
<p id="v24"><sup><small>24</small></sup>  קומו סעו ועברו את־נחל ארנן ראה נתתי בידך את־סיחן מלך־חשׁבון האמרי ואת־ארצו החל רשׁ והתגר בו מלחמה׃ </p>
<p id="v25"><sup><small>25</small></sup>  היום הזה אחל תת פחדך ויראתך על־פני העמים תחת כל־השׁמים אשׁר ישׁמעון שׁמעך ורגזו וחלו מפניך׃ </p>
<p id="v26"><sup><small>26</small></sup>  ואשׁלח מלאכים ממדבר קדמות אל־סיחון מלך חשׁבון דברי שׁלום לאמר׃ </p>
<p id="v27"><sup><small>27</small></sup>  אעברה בארצך בדרך בדרך אלך לא אסור ימין ושׂמאול׃ </p>
<p id="v28"><sup><small>28</small></sup>  אכל בכסף תשׁברני ואכלתי ומים בכסף תתן־לי ושׁתיתי רק אעברה ברגלי׃ </p>
<p id="v29"><sup><small>29</small></sup>  כאשׁר עשׂו־לי בני עשׂו הישׁבים בשׂעיר והמואבים הישׁבים בער עד אשׁר־אעבר את־הירדן אל־הארץ אשׁר־יהוה אלהינו נתן לנו׃ </p>
<p id="v30"><sup><small>30</small></sup>  ולא אבה סיחן מלך חשׁבון העברנו בו כי־הקשׁה יהוה אלהיך את־רוחו ואמץ את־לבבו למען תתו בידך כיום הזה׃ </p>
<p id="v31"><sup><small>31</small></sup>  ויאמר יהוה אלי ראה החלתי תת לפניך את־סיחן ואת־ארצו החל רשׁ לרשׁת את־ארצו׃ </p>
<p id="v32"><sup><small>32</small></sup>  ויצא סיחן לקראתנו הוא וכל־עמו למלחמה יהצה׃ </p>
<p id="v33"><sup><small>33</small></sup>  ויתנהו יהוה אלהינו לפנינו ונך אתו ואת־בנו ואת־כל־עמו׃ </p>
<p id="v34"><sup><small>34</small></sup>  ונלכד את־כל־עריו בעת ההוא ונחרם את־כל־עיר מתם והנשׁים והטף לא השׁארנו שׂריד׃ </p>
<p id="v35"><sup><small>35</small></sup>  רק הבהמה בזזנו לנו ושׁלל הערים אשׁר לכדנו׃ </p>
<p id="v36"><sup><small>36</small></sup>  מערער אשׁר על־שׂפת־נחל ארנן והעיר אשׁר בנחל ועד־הגלעד לא היתה קריה אשׁר שׂגבה ממנו את־הכל נתן יהוה אלהינו לפנינו׃ </p>
<p id="v37"><sup><small>37</small></sup>  רק אל־ארץ בני־עמון לא קרבת כל־יד נחל יבק וערי ההר וכל אשׁר־צוה יהוה אלהינו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/1">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 1</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/3">
          <span class="pr-2">דברים - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:1-7 <i>"אלוהים אמר"</i>: <a href="/he/The_Urantia_Book/156#p5_4">או 156:5.4</a>. </li>
  <li id="fn2"><a href="#cite2">↑</a> 2:20 <i>ארץ ענקים</i>: <a href="/he/The_Urantia_Book/77#p2_3">או 77:2.3</a>. </li>
</ol>
</div>
