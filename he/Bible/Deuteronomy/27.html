<!--
title: דברים - פֶּרֶק 27
description: 
published: true
date: 2023-11-8T20:31:8Z
tags: bible, bible—deuteronomy
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/26">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 26</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/28">
          <span class="pr-2">דברים - פֶּרֶק 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויצו משׁה וזקני ישׂראל את־העם לאמר שׁמר את־כל־המצוה אשׁר אנכי מצוה אתכם היום׃ </p>
<p id="v2"><sup><small>2</small></sup>  והיה ביום אשׁר תעברו את־הירדן אל־הארץ אשׁר־יהוה אלהיך נתן לך והקמת לך אבנים גדלות ושׂדת אתם בשׂיד׃ </p>
<p id="v3"><sup><small>3</small></sup>  וכתבת עליהן את־כל־דברי התורה הזאת בעברך למען אשׁר תבא אל־הארץ אשׁר־יהוה אלהיך נתן לך ארץ זבת חלב ודבשׁ כאשׁר דבר יהוה אלהי־אבתיך לך׃ </p>
<p id="v4"><sup><small>4</small></sup>  והיה בעברכם את־הירדן תקימו את־האבנים האלה אשׁר אנכי מצוה אתכם היום בהר עיבל ושׂדת אותם בשׂיד׃ </p>
<p id="v5"><sup><small>5</small></sup>  ובנית שׁם מזבח ליהוה אלהיך מזבח אבנים לא־תניף עליהם ברזל׃ <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  אבנים שׁלמות תבנה את־מזבח יהוה אלהיך והעלית עליו עולת ליהוה אלהיך׃ </p>
<p id="v7"><sup><small>7</small></sup>  וזבחת שׁלמים ואכלת שׁם ושׂמחת לפני יהוה אלהיך׃ </p>
<p id="v8"><sup><small>8</small></sup>  וכתבת על־האבנים את־כל־דברי התורה הזאת באר היטב׃ </p>
<p id="v9"><sup><small>9</small></sup>  וידבר משׁה והכהנים הלוים אל כל־ישׂראל לאמר הסכת ושׁמע ישׂראל היום הזה נהיית לעם ליהוה אלהיך׃ </p>
<p id="v10"><sup><small>10</small></sup>  ושׁמעת בקול יהוה אלהיך ועשׂית את־מצותו ואת־חקיו אשׁר אנכי מצוך היום׃ </p>
<p id="v11"><sup><small>11</small></sup>  ויצו משׁה את־העם ביום ההוא לאמר׃ </p>
<p id="v12"><sup><small>12</small></sup>  אלה יעמדו לברך את־העם על־הר גרזים בעברכם את־הירדן שׁמעון ולוי ויהודה וישׂשכר ויוסף ובנימן׃ </p>
<p id="v13"><sup><small>13</small></sup>  ואלה יעמדו על־הקללה בהר עיבל ראובן גד ואשׁר וזבולן דן ונפתלי׃ </p>
<p id="v14"><sup><small>14</small></sup>  וענו הלוים ואמרו אל־כל־אישׁ ישׂראל קול רם׃ </p>
<p id="v15"><sup><small>15</small></sup>  ארור האישׁ אשׁר יעשׂה פסל ומסכה תועבת יהוה מעשׂה ידי חרשׁ ושׂם בסתר וענו כל־העם ואמרו אמן׃ </p>
<p id="v16"><sup><small>16</small></sup>  ארור מקלה אביו ואמו ואמר כל־העם אמן׃ </p>
<p id="v17"><sup><small>17</small></sup>  ארור מסיג גבול רעהו ואמר כל־העם אמן׃ <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  ארור משׁגה עור בדרך ואמר כל־העם אמן׃ </p>
<p id="v19"><sup><small>19</small></sup>  ארור מטה משׁפט גר־יתום ואלמנה ואמר כל־העם אמן׃ </p>
<p id="v20"><sup><small>20</small></sup>  ארור שׁכב עם־אשׁת אביו כי גלה כנף אביו ואמר כל־העם אמן׃ </p>
<p id="v21"><sup><small>21</small></sup>  ארור שׁכב עם־כל־בהמה ואמר כל־העם אמן׃ </p>
<p id="v22"><sup><small>22</small></sup>  ארור שׁכב עם־אחתו בת־אביו או בת־אמו ואמר כל־העם אמן׃ </p>
<p id="v23"><sup><small>23</small></sup>  ארור שׁכב עם־חתנתו ואמר כל־העם אמן׃ </p>
<p id="v24"><sup><small>24</small></sup>  ארור מכה רעהו בסתר ואמר כל־העם אמן׃ </p>
<p id="v25"><sup><small>25</small></sup>  ארור לקח שׁחד להכות נפשׁ דם נקי ואמר כל־העם אמן׃ </p>
<p id="v26"><sup><small>26</small></sup>  ארור אשׁר לא־יקים את־דברי התורה־הזאת לעשׂות אותם ואמר כל־העם אמן׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/26">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 26</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/28">
          <span class="pr-2">דברים - פֶּרֶק 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 27:5-6 <i>מזבח מאבן לא חצובה</i>: <a href="/he/The_Urantia_Book/92#p2_2">או 92:2.2</a>. </li>
  <li id="fn2"><a href="#cite2">↑</a> 27:17 <i>מקלל אם הורס נקודת ציון</i>: <a href="/he/The_Urantia_Book/69#p9_13">או 69:9.13</a>. </li>
</ol>
</div>
