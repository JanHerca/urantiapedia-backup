<!--
title: דברים - פֶּרֶק 8
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Deuteronomy/7">דברים - פֶּרֶק 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Deuteronomy/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Deuteronomy/9">דברים - פֶּרֶק 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  כל־המצוה אשׁר אנכי מצוך היום תשׁמרון לעשׂות למען תחיון ורביתם ובאתם וירשׁתם את־הארץ אשׁר־נשׁבע יהוה לאבתיכם׃ </p>
<p id="v2"><sup><small>2</small></sup>  וזכרת את־כל־הדרך אשׁר הוליכך יהוה אלהיך זה ארבעים שׁנה במדבר למען ענתך לנסתך לדעת את־אשׁר בלבבך התשׁמר מצותו אם־לא׃ </p>
<p id="v3"><sup><small>3</small></sup>  ויענך וירעבך ויאכלך את־המן אשׁר לא־ידעת ולא ידעון אבתיך למען הודיעך כי לא על־הלחם לבדו יחיה האדם כי על־כל־מוצא פי־יהוה יחיה האדם׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  שׂמלתך לא בלתה מעליך ורגלך לא בצקה זה ארבעים שׁנה׃ </p>
<p id="v5"><sup><small>5</small></sup>  וידעת עם־לבבך כי כאשׁר ייסר אישׁ את־בנו יהוה אלהיך מיסרך׃ <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  ושׁמרת את־מצות יהוה אלהיך ללכת בדרכיו וליראה אתו׃ </p>
<p id="v7"><sup><small>7</small></sup>  כי יהוה אלהיך מביאך אל־ארץ טובה ארץ נחלי מים עינת ותהמת יצאים בבקעה ובהר׃ </p>
<p id="v8"><sup><small>8</small></sup>  ארץ חטה ושׂערה וגפן ותאנה ורמון ארץ־זית שׁמן ודבשׁ׃ </p>
<p id="v9"><sup><small>9</small></sup>  ארץ אשׁר לא במסכנת תאכל־בה לחם לא־תחסר כל בה ארץ אשׁר אבניה ברזל ומהרריה תחצב נחשׁת׃ </p>
<p id="v10"><sup><small>10</small></sup>  ואכלת ושׂבעת וברכת את־יהוה אלהיך על־הארץ הטבה אשׁר נתן־לך׃ </p>
<p id="v11"><sup><small>11</small></sup>  השׁמר לך פן־תשׁכח את־יהוה אלהיך לבלתי שׁמר מצותיו ומשׁפטיו וחקתיו אשׁר אנכי מצוך היום׃ </p>
<p id="v12"><sup><small>12</small></sup>  פן־תאכל ושׂבעת ובתים טבים תבנה וישׁבת׃ </p>
<p id="v13"><sup><small>13</small></sup>  ובקרך וצאנך ירבין וכסף וזהב ירבה־לך וכל אשׁר־לך ירבה׃ </p>
<p id="v14"><sup><small>14</small></sup>  ורם לבבך ושׁכחת את־יהוה אלהיך המוציאך מארץ מצרים מבית עבדים׃ </p>
<p id="v15"><sup><small>15</small></sup>  המוליכך במדבר הגדל והנורא נחשׁ שׂרף ועקרב וצמאון אשׁר אין־מים המוציא לך מים מצור החלמישׁ׃ </p>
<p id="v16"><sup><small>16</small></sup>  המאכלך מן במדבר אשׁר לא־ידעון אבתיך למען ענתך ולמען נסתך להיטבך באחריתך׃ </p>
<p id="v17"><sup><small>17</small></sup>  ואמרת בלבבך כחי ועצם ידי עשׂה לי את־החיל הזה׃ </p>
<p id="v18"><sup><small>18</small></sup>  וזכרת את־יהוה אלהיך כי הוא הנתן לך כח לעשׂות חיל למען הקים את־בריתו אשׁר־נשׁבע לאבתיך כיום הזה׃ <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  והיה אם־שׁכח תשׁכח את־יהוה אלהיך והלכת אחרי אלהים אחרים ועבדתם והשׁתחוית להם העדתי בכם היום כי אבד תאבדון׃ <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  כגוים אשׁר יהוה מאביד מפניכם כן תאבדון עקב לא תשׁמעון בקול יהוה אלהיכם׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 8:3 <i>אדם לא חי על לחם לבד</i>: <a href="/he/The_Urantia_Book/136#p6_4">או 136:6.4</a>.  <i>האדם לא יכול לחיות מלחם בלבד</i>: <a href="/he/The_Urantia_Book/160#p3_1">או 160:3.1</a>. </li>
  <li id="fn2"><a href="#cite2">↑</a> 8:5 <i>מושג "אבא"</i>: <a href="/he/The_Urantia_Book/196#p0_2">או 196:0.2</a>. </li>
  <li id="fn3"><a href="#cite3">↑</a> 8:18 <i>זכור את ה' אלוהיך</i>: <a href="/he/The_Urantia_Book/96#p5_4">או 96:5.4</a>. </li>
  <li id="fn4"><a href="#cite4">↑</a> 8:19 <i>אלוהים אחד ואלי שקר</i>: <a href="/he/The_Urantia_Book/160#p5_9">או 160:5.9</a>. </li>
</ol>
</div>
