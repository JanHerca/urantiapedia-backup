<!--
title: דברים - פֶּרֶק 15
description: 
published: true
date: 2023-11-8T20:31:8Z
tags: bible, bible—deuteronomy
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/14">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 14</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/16">
          <span class="pr-2">דברים - פֶּרֶק 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  מקץ שׁבע־שׁנים תעשׂה שׁמטה׃ </p>
<p id="v2"><sup><small>2</small></sup>  וזה דבר השׁמטה שׁמוט כל־בעל משׁה ידו אשׁר ישׁה ברעהו לא־יגשׂ את־רעהו ואת־אחיו כי־קרא שׁמטה ליהוה׃ </p>
<p id="v3"><sup><small>3</small></sup>  את־הנכרי תגשׂ ואשׁר יהיה לך את־אחיך תשׁמט ידך׃ </p>
<p id="v4"><sup><small>4</small></sup>  אפס כי לא יהיה־בך אביון כי־ברך יברכך יהוה בארץ אשׁר יהוה אלהיך נתן־לך נחלה לרשׁתה׃ </p>
<p id="v5"><sup><small>5</small></sup>  רק אם־שׁמוע תשׁמע בקול יהוה אלהיך לשׁמר לעשׂות את־כל־המצוה הזאת אשׁר אנכי מצוך היום׃ </p>
<p id="v6"><sup><small>6</small></sup>  כי־יהוה אלהיך ברכך כאשׁר דבר־לך והעבטת גוים רבים ואתה לא תעבט ומשׁלת בגוים רבים ובך לא ימשׁלו׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  כי־יהיה בך אביון מאחד אחיך באחד שׁעריך בארצך אשׁר־יהוה אלהיך נתן לך לא תאמץ את־לבבך ולא תקפץ את־ידך מאחיך האביון׃ </p>
<p id="v8"><sup><small>8</small></sup>  כי־פתח תפתח את־ידך לו והעבט תעביטנו די מחסרו אשׁר יחסר לו׃ </p>
<p id="v9"><sup><small>9</small></sup>  השׁמר לך פן־יהיה דבר עם־לבבך בליעל לאמר קרבה שׁנת־השׁבע שׁנת השׁמטה ורעה עינך באחיך האביון ולא תתן לו וקרא עליך אל־יהוה והיה בך חטא׃ <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  נתון תתן לו ולא־ירע לבבך בתתך לו כי בגלל הדבר הזה יברכך יהוה אלהיך בכל־מעשׂך ובכל משׁלח ידך׃ </p>
<p id="v11"><sup><small>11</small></sup>  כי לא־יחדל אביון מקרב הארץ על־כן אנכי מצוך לאמר פתח תפתח את־ידך לאחיך לעניך ולאבינך בארצך׃ </p>
<p id="v12"><sup><small>12</small></sup>  כי־ימכר לך אחיך העברי או העבריה ועבדך שׁשׁ שׁנים ובשׁנה השׁביעת תשׁלחנו חפשׁי מעמך׃ </p>
<p id="v13"><sup><small>13</small></sup>  וכי־תשׁלחנו חפשׁי מעמך לא תשׁלחנו ריקם׃ </p>
<p id="v14"><sup><small>14</small></sup>  העניק תעניק לו מצאנך ומגרנך ומיקבך אשׁר ברכך יהוה אלהיך תתן־לו׃ </p>
<p id="v15"><sup><small>15</small></sup>  וזכרת כי עבד היית בארץ מצרים ויפדך יהוה אלהיך על־כן אנכי מצוך את־הדבר הזה היום׃ </p>
<p id="v16"><sup><small>16</small></sup>  והיה כי־יאמר אליך לא אצא מעמך כי אהבך ואת־ביתך כי־טוב לו עמך׃ </p>
<p id="v17"><sup><small>17</small></sup>  ולקחת את־המרצע ונתתה באזנו ובדלת והיה לך עבד עולם ואף לאמתך תעשׂה־כן׃ </p>
<p id="v18"><sup><small>18</small></sup>  לא־יקשׁה בעינך בשׁלחך אתו חפשׁי מעמך כי משׁנה שׂכר שׂכיר עבדך שׁשׁ שׁנים וברכך יהוה אלהיך בכל אשׁר תעשׂה׃ </p>
<p id="v19"><sup><small>19</small></sup>  כל־הבכור אשׁר יולד בבקרך ובצאנך הזכר תקדישׁ ליהוה אלהיך לא תעבד בבכר שׁורך ולא תגז בכור צאנך׃ </p>
<p id="v20"><sup><small>20</small></sup>  לפני יהוה אלהיך תאכלנו שׁנה בשׁנה במקום אשׁר־יבחר יהוה אתה וביתך׃ </p>
<p id="v21"><sup><small>21</small></sup>  וכי־יהיה בו מום פסח או עור כל מום רע לא תזבחנו ליהוה אלהיך׃ </p>
<p id="v22"><sup><small>22</small></sup>  בשׁעריך תאכלנו הטמא והטהור יחדו כצבי וכאיל׃ </p>
<p id="v23"><sup><small>23</small></sup>  רק את־דמו לא תאכל על־הארץ תשׁפכנו כמים׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/14">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 14</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/16">
          <span class="pr-2">דברים - פֶּרֶק 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 15:6 <i>להלוות לעמים רבים</i>: <a href="/he/The_Urantia_Book/96#p5_4">או 96:5.4</a>. </li>
  <li id="fn2"><a href="#cite2">↑</a> 15:9 <i>עין הרע</i>: <a href="/he/The_Urantia_Book/87#p5_4">או 87:5.4</a>. </li>
</ol>
</div>
