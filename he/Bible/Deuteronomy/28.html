<!--
title: דברים - פֶּרֶק 28
description: 
published: true
date: 2023-11-8T20:31:8Z
tags: bible, bible—deuteronomy
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/27">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 27</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/29">
          <span class="pr-2">דברים - פֶּרֶק 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  והיה אם־שׁמוע תשׁמע בקול יהוה אלהיך לשׁמר לעשׂות את־כל־מצותיו אשׁר אנכי מצוך היום ונתנך יהוה אלהיך עליון על כל־גויי הארץ׃ <sup id="cite1"><a href="#fn1">[1]</a></sup> <sup id="cite11"><a href="#fn11">[11]</a></sup></p>
<p id="v2"><sup><small>2</small></sup>  ובאו עליך כל־הברכות האלה והשׂיגך כי תשׁמע בקול יהוה אלהיך׃ </p>
<p id="v3"><sup><small>3</small></sup>  ברוך אתה בעיר וברוך אתה בשׂדה׃ </p>
<p id="v4"><sup><small>4</small></sup>  ברוך פרי־בטנך ופרי אדמתך ופרי בהמתך שׁגר אלפיך ועשׁתרות צאנך׃ </p>
<p id="v5"><sup><small>5</small></sup>  ברוך טנאך ומשׁארתך׃ </p>
<p id="v6"><sup><small>6</small></sup>  ברוך אתה בבאך וברוך אתה בצאתך׃ </p>
<p id="v7"><sup><small>7</small></sup>  יתן יהוה את־איביך הקמים עליך נגפים לפניך בדרך אחד יצאו אליך ובשׁבעה דרכים ינוסו לפניך׃ </p>
<p id="v8"><sup><small>8</small></sup>  יצו יהוה אתך את־הברכה באסמיך ובכל משׁלח ידך וברכך בארץ אשׁר־יהוה אלהיך נתן לך׃ </p>
<p id="v9"><sup><small>9</small></sup>  יקימך יהוה לו לעם קדושׁ כאשׁר נשׁבע־לך כי תשׁמר את־מצות יהוה אלהיך והלכת בדרכיו׃ </p>
<p id="v10"><sup><small>10</small></sup>  וראו כל־עמי הארץ כי שׁם יהוה נקרא עליך ויראו ממך׃ </p>
<p id="v11"><sup><small>11</small></sup>  והותרך יהוה לטובה בפרי בטנך ובפרי בהמתך ובפרי אדמתך על האדמה אשׁר נשׁבע יהוה לאבתיך לתת לך׃ </p>
<p id="v12"><sup><small>12</small></sup>  יפתח יהוה לך את־אוצרו הטוב את־השׁמים לתת מטר־ארצך בעתו ולברך את כל־מעשׂה ידך והלוית גוים רבים ואתה לא תלוה׃ </p>
<p id="v13"><sup><small>13</small></sup>  ונתנך יהוה לראשׁ ולא לזנב והיית רק למעלה ולא תהיה למטה כי־תשׁמע אל־מצות יהוה אלהיך אשׁר אנכי מצוך היום לשׁמר ולעשׂות׃ </p>
<p id="v14"><sup><small>14</small></sup>  ולא תסור מכל־הדברים אשׁר אנכי מצוה אתכם היום ימין ושׂמאול ללכת אחרי אלהים אחרים לעבדם׃ </p>
<p id="v15"><sup><small>15</small></sup>  והיה אם־לא תשׁמע בקול יהוה אלהיך לשׁמר לעשׂות את־כל־מצותיו וחקתיו אשׁר אנכי מצוך היום ובאו עליך כל־הקללות האלה והשׂיגוך׃ <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  ארור אתה בעיר וארור אתה בשׂדה׃ </p>
<p id="v17"><sup><small>17</small></sup>  ארור טנאך ומשׁארתך׃ </p>
<p id="v18"><sup><small>18</small></sup>  ארור פרי־בטנך ופרי אדמתך שׁגר אלפיך ועשׁתרת צאנך׃ </p>
<p id="v19"><sup><small>19</small></sup>  ארור אתה בבאך וארור אתה בצאתך׃ </p>
<p id="v20"><sup><small>20</small></sup>  ישׁלח יהוה בך את־המארה את־המהומה ואת־המגערת בכל־משׁלח ידך אשׁר תעשׂה עד השׁמדך ועד־אבדך מהר מפני רע מעלליך אשׁר עזבתני׃ </p>
<p id="v21"><sup><small>21</small></sup>  ידבק יהוה בך את־הדבר עד כלתו אתך מעל האדמה אשׁר־אתה בא־שׁמה לרשׁתה׃ </p>
<p id="v22"><sup><small>22</small></sup>  יככה יהוה בשׁחפת ובקדחת ובדלקת ובחרחר ובחרב ובשׁדפון ובירקון ורדפוך עד אבדך׃ </p>
<p id="v23"><sup><small>23</small></sup>  והיו שׁמיך אשׁר על־ראשׁך נחשׁת והארץ אשׁר־תחתיך ברזל׃ </p>
<p id="v24"><sup><small>24</small></sup>  יתן יהוה את־מטר ארצך אבק ועפר מן־השׁמים ירד עליך עד השׁמדך׃ </p>
<p id="v25"><sup><small>25</small></sup>  יתנך יהוה נגף לפני איביך בדרך אחד תצא אליו ובשׁבעה דרכים תנוס לפניו והיית לזעוה לכל ממלכות הארץ׃ <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  והיתה נבלתך למאכל לכל־עוף השׁמים ולבהמת הארץ ואין מחריד׃ </p>
<p id="v27"><sup><small>27</small></sup>  יככה יהוה בשׁחין מצרים ובעפלים ובגרב ובחרס אשׁר לא־תוכל להרפא׃ </p>
<p id="v28"><sup><small>28</small></sup>  יככה יהוה בשׁגעון ובעורון ובתמהון לבב׃ </p>
<p id="v29"><sup><small>29</small></sup>  והיית ממשׁשׁ בצהרים כאשׁר ימשׁשׁ העור באפלה ולא תצליח את־דרכיך והיית אך עשׁוק וגזול כל־הימים ואין מושׁיע׃ </p>
<p id="v30"><sup><small>30</small></sup>  אשׁה תארשׂ ואישׁ אחר ישׁגלנה בית תבנה ולא־תשׁב בו כרם תטע ולא תחללנו׃ </p>
<p id="v31"><sup><small>31</small></sup>  שׁורך טבוח לעיניך ולא תאכל ממנו חמרך גזול מלפניך ולא ישׁוב לך צאנך נתנות לאיביך ואין לך מושׁיע׃ </p>
<p id="v32"><sup><small>32</small></sup>  בניך ובנתיך נתנים לעם אחר ועיניך ראות וכלות אליהם כל־היום ואין לאל ידך׃ </p>
<p id="v33"><sup><small>33</small></sup>  פרי אדמתך וכל־יגיעך יאכל עם אשׁר לא־ידעת והיית רק עשׁוק ורצוץ כל־הימים׃ </p>
<p id="v34"><sup><small>34</small></sup>  והיית משׁגע ממראה עיניך אשׁר תראה׃ </p>
<p id="v35"><sup><small>35</small></sup>  יככה יהוה בשׁחין רע על־הברכים ועל־השׁקים אשׁר לא־תוכל להרפא מכף רגלך ועד קדקדך׃ </p>
<p id="v36"><sup><small>36</small></sup>  יולך יהוה אתך ואת־מלכך אשׁר תקים עליך אל־גוי אשׁר לא־ידעת אתה ואבתיך ועבדת שׁם אלהים אחרים עץ ואבן׃ <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  והיית לשׁמה למשׁל ולשׁנינה בכל העמים אשׁר־ינהגך יהוה שׁמה׃ </p>
<p id="v38"><sup><small>38</small></sup>  זרע רב תוציא השׂדה ומעט תאסף כי יחסלנו הארבה׃ </p>
<p id="v39"><sup><small>39</small></sup>  כרמים תטע ועבדת ויין לא־תשׁתה ולא תאגר כי תאכלנו התלעת׃ </p>
<p id="v40"><sup><small>40</small></sup>  זיתים יהיו לך בכל־גבולך ושׁמן לא תסוך כי ישׁל זיתך׃ </p>
<p id="v41"><sup><small>41</small></sup>  בנים ובנות תוליד ולא־יהיו לך כי ילכו בשׁבי׃ <sup id="cite5"><a href="#fn5">[5]</a></sup></p>
<p id="v42"><sup><small>42</small></sup>  כל־עצך ופרי אדמתך יירשׁ הצלצל׃ </p>
<p id="v43"><sup><small>43</small></sup>  הגר אשׁר בקרבך יעלה עליך מעלה מעלה ואתה תרד מטה מטה׃ <sup id="cite6"><a href="#fn6">[6]</a></sup></p>
<p id="v44"><sup><small>44</small></sup>  הוא ילוך ואתה לא תלונו הוא יהיה לראשׁ ואתה תהיה לזנב׃ </p>
<p id="v45"><sup><small>45</small></sup>  ובאו עליך כל־הקללות האלה ורדפוך והשׂיגוך עד השׁמדך כי־לא שׁמעת בקול יהוה אלהיך לשׁמר מצותיו וחקתיו אשׁר צוך׃ <sup id="cite7"><a href="#fn7">[7]</a></sup></p>
<p id="v46"><sup><small>46</small></sup>  והיו בך לאות ולמופת ובזרעך עד־עולם׃ </p>
<p id="v47"><sup><small>47</small></sup>  תחת אשׁר לא־עבדת את־יהוה אלהיך בשׂמחה ובטוב לבב מרב כל׃ </p>
<p id="v48"><sup><small>48</small></sup>  ועבדת את־איביך אשׁר ישׁלחנו יהוה בך ברעב ובצמא ובעירם ובחסר כל ונתן על ברזל על־צוארך עד השׁמידו אתך׃ </p>
<p id="v49"><sup><small>49</small></sup>  ישׂא יהוה עליך גוי מרחק מקצה הארץ כאשׁר ידאה הנשׁר גוי אשׁר לא־תשׁמע לשׁנו׃ </p>
<p id="v50"><sup><small>50</small></sup>  גוי עז פנים אשׁר לא־ישׂא פנים לזקן ונער לא יחן׃ </p>
<p id="v51"><sup><small>51</small></sup>  ואכל פרי בהמתך ופרי־אדמתך עד השׁמדך אשׁר לא־ישׁאיר לך דגן תירושׁ ויצהר שׁגר אלפיך ועשׁתרת צאנך עד האבידו אתך׃ </p>
<p id="v52"><sup><small>52</small></sup>  והצר לך בכל־שׁעריך עד רדת חמתיך הגבהת והבצרות אשׁר אתה בטח בהן בכל־ארצך והצר לך בכל־שׁעריך בכל־ארצך אשׁר נתן יהוה אלהיך לך׃ <sup id="cite8"><a href="#fn8">[8]</a></sup></p>
<p id="v53"><sup><small>53</small></sup>  ואכלת פרי־בטנך בשׂר בניך ובנתיך אשׁר נתן־לך יהוה אלהיך במצור ובמצוק אשׁר־יציק לך איבך׃ </p>
<p id="v54"><sup><small>54</small></sup>  האישׁ הרך בך והענג מאד תרע עינו באחיו ובאשׁת חיקו וביתר בניו אשׁר יותיר׃ <sup id="cite9"><a href="#fn9">[9]</a></sup></p>
<p id="v55"><sup><small>55</small></sup>  מתת לאחד מהם מבשׂר בניו אשׁר יאכל מבלי השׁאיר־לו כל במצור ובמצוק אשׁר יציק לך איבך בכל־שׁעריך׃ </p>
<p id="v56"><sup><small>56</small></sup>  הרכה בך והענגה אשׁר לא־נסתה כף־רגלה הצג על־הארץ מהתענג ומרך תרע עינה באישׁ חיקה ובבנה ובבתה׃ </p>
<p id="v57"><sup><small>57</small></sup>  ובשׁליתה היוצת מבין רגליה ובבניה אשׁר תלד כי־תאכלם בחסר־כל בסתר במצור ובמצוק אשׁר יציק לך איבך בשׁעריך׃ </p>
<p id="v58"><sup><small>58</small></sup>  אם־לא תשׁמר לעשׂות את־כל־דברי התורה הזאת הכתבים בספר הזה ליראה את־השׁם הנכבד והנורא הזה את יהוה אלהיך׃ <sup id="cite10"><a href="#fn10">[10]</a></sup></p>
<p id="v59"><sup><small>59</small></sup>  והפלא יהוה את־מכתך ואת מכות זרעך מכות גדלת ונאמנות וחלים רעים ונאמנים׃ </p>
<p id="v60"><sup><small>60</small></sup>  והשׁיב בך את כל־מדוה מצרים אשׁר יגרת מפניהם ודבקו בך׃ </p>
<p id="v61"><sup><small>61</small></sup>  גם כל־חלי וכל־מכה אשׁר לא כתוב בספר התורה הזאת יעלם יהוה עליך עד השׁמדך׃ </p>
<p id="v62"><sup><small>62</small></sup>  ונשׁארתם במתי מעט תחת אשׁר הייתם ככוכבי השׁמים לרב כי־לא שׁמעת בקול יהוה אלהיך׃ </p>
<p id="v63"><sup><small>63</small></sup>  והיה כאשׁר־שׂשׂ יהוה עליכם להיטיב אתכם ולהרבות אתכם כן ישׂישׂ יהוה עליכם להאביד אתכם ולהשׁמיד אתכם ונסחתם מעל האדמה אשׁר־אתה בא־שׁמה לרשׁתה׃ </p>
<p id="v64"><sup><small>64</small></sup>  והפיצך יהוה בכל־העמים מקצה הארץ ועד־קצה הארץ ועבדת שׁם אלהים אחרים אשׁר לא־ידעת אתה ואבתיך עץ ואבן׃ </p>
<p id="v65"><sup><small>65</small></sup>  ובגוים ההם לא תרגיע ולא־יהיה מנוח לכף־רגלך ונתן יהוה לך שׁם לב רגז וכליון עינים ודאבון נפשׁ׃ </p>
<p id="v66"><sup><small>66</small></sup>  והיו חייך תלאים לך מנגד ופחדת לילה ויומם ולא תאמין בחייך׃ </p>
<p id="v67"><sup><small>67</small></sup>  בבקר תאמר מי־יתן ערב ובערב תאמר מי־יתן בקר מפחד לבבך אשׁר תפחד וממראה עיניך אשׁר תראה׃ </p>
<p id="v68"><sup><small>68</small></sup>  והשׁיבך יהוה מצרים באניות בדרך אשׁר אמרתי לך לא־תסיף עוד לראתה והתמכרתם שׁם לאיביך לעבדים ולשׁפחות ואין קנה׃ </p>
<p id="v69"><sup><small>69</small></sup>  אלה דברי הברית אשׁר־צוה יהוה את־משׁה לכרת את־בני ישׂראל בארץ מואב מלבד הברית אשׁר־כרת אתם בחרב׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/27">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 27</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/29">
          <span class="pr-2">דברים - פֶּרֶק 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div style="column-width: 30em;">
<ol>
  <li id="fn1"><a href="#cite1">↑</a> 28:1-8 <i>איוב: אלוהים יברך נאמנים</i>: <a href="/he/The_Urantia_Book/148#p6_2">או 148:6.2</a>. </li>
  <li id="fn2"><a href="#cite2">↑</a> 28:15 <i>אם לא תקשיבו לאלוהים, קללות</i>: <a href="/he/The_Urantia_Book/152#p2_1">או 152:2.1</a>. </li>
  <li id="fn3"><a href="#cite3">↑</a> 28:25 <i>נפגע על ידי אויבים</i>: <a href="/he/The_Urantia_Book/152#p2_1">או 152:2.1</a>. </li>
  <li id="fn4"><a href="#cite4">↑</a> 28:36-37 <i>הפוך למילת מילה</i>: <a href="/he/The_Urantia_Book/152#p2_1">או 152:2.1</a>. </li>
  <li id="fn5"><a href="#cite5">↑</a> 28:41 <i>בנים/בנות בשבי</i>: <a href="/he/The_Urantia_Book/153#p2_1">או 153:2.1</a>. </li>
  <li id="fn6"><a href="#cite6">↑</a> 28:43 <i>זרים עולים בסמכות</i>: <a href="/he/The_Urantia_Book/153#p2_1">או 153:2.1</a>. </li>
  <li id="fn7"><a href="#cite7">↑</a> 28:45-50 <i>העונש נכתב</i>: <a href="/he/The_Urantia_Book/153#p2_1">או 153:2.1</a>. </li>
  <li id="fn8"><a href="#cite8">↑</a> 28:52-53 <i>השפלה צפויה</i>: <a href="/he/The_Urantia_Book/153#p2_1">או 153:2.1</a>. </li>
  <li id="fn9"><a href="#cite9">↑</a> 28:54,56 <i>עין הרע</i>: <a href="/he/The_Urantia_Book/87#p5_4">או 87:5.4</a>. </li>
  <li id="fn10"><a href="#cite10">↑</a> 28:58 <i>מפחד</i>: <a href="/he/The_Urantia_Book/96#p4_5">או 96:4.5</a>. </li>
  <li id="fn11"><a href="#cite11">↑</a> 28 <i>אלוהים הורג כשאתה לא מציית</i>: <a href="/he/The_Urantia_Book/96#p5_6">או 96:5.6</a>. </li>
</ol>
</div>
