<!--
title: דברים - פֶּרֶק 19
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Deuteronomy/18">דברים - פֶּרֶק 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Deuteronomy/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Deuteronomy/20">דברים - פֶּרֶק 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  כי־יכרית יהוה אלהיך את־הגוים אשׁר יהוה אלהיך נתן לך את־ארצם וירשׁתם וישׁבת בעריהם ובבתיהם׃ </p>
<p id="v2"><sup><small>2</small></sup>  שׁלושׁ ערים תבדיל לך בתוך ארצך אשׁר יהוה אלהיך נתן לך לרשׁתה׃ </p>
<p id="v3"><sup><small>3</small></sup>  תכין לך הדרך ושׁלשׁת את־גבול ארצך אשׁר ינחילך יהוה אלהיך והיה לנוס שׁמה כל־רצח׃ </p>
<p id="v4"><sup><small>4</small></sup>  וזה דבר הרצח אשׁר־ינוס שׁמה וחי אשׁר יכה את־רעהו בבלי־דעת והוא לא־שׂנא לו מתמל שׁלשׁם׃ </p>
<p id="v5"><sup><small>5</small></sup>  ואשׁר יבא את־רעהו ביער לחטב עצים ונדחה ידו בגרזן לכרת העץ ונשׁל הברזל מן־העץ ומצא את־רעהו ומת הוא ינוס אל־אחת הערים־האלה וחי׃ </p>
<p id="v6"><sup><small>6</small></sup>  פן־ירדף גאל הדם אחרי הרצח כי־יחם לבבו והשׂיגו כי־ירבה הדרך והכהו נפשׁ ולו אין משׁפט־מות כי לא שׂנא הוא לו מתמול שׁלשׁום׃ <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  על־כן אנכי מצוך לאמר שׁלשׁ ערים תבדיל לך׃ </p>
<p id="v8"><sup><small>8</small></sup>  ואם־ירחיב יהוה אלהיך את־גבלך כאשׁר נשׁבע לאבתיך ונתן לך את־כל־הארץ אשׁר דבר לתת לאבתיך׃ </p>
<p id="v9"><sup><small>9</small></sup>  כי־תשׁמר את־כל־המצוה הזאת לעשׂתה אשׁר אנכי מצוך היום לאהבה את־יהוה אלהיך וללכת בדרכיו כל־הימים ויספת לך עוד שׁלשׁ ערים על השׁלשׁ האלה׃ <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  ולא ישׁפך דם נקי בקרב ארצך אשׁר יהוה אלהיך נתן לך נחלה והיה עליך דמים׃ </p>
<p id="v11"><sup><small>11</small></sup>  וכי־יהיה אישׁ שׂנא לרעהו וארב לו וקם עליו והכהו נפשׁ ומת ונס אל־אחת הערים האל׃ </p>
<p id="v12"><sup><small>12</small></sup>  ושׁלחו זקני עירו ולקחו אתו משׁם ונתנו אתו ביד גאל הדם ומת׃ </p>
<p id="v13"><sup><small>13</small></sup>  לא־תחוס עינך עליו ובערת דם־הנקי מישׂראל וטוב לך׃ </p>
<p id="v14"><sup><small>14</small></sup>  לא תסיג גבול רעך אשׁר גבלו ראשׁנים בנחלתך אשׁר תנחל בארץ אשׁר יהוה אלהיך נתן לך לרשׁתה׃ <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  לא־יקום עד אחד באישׁ לכל־עון ולכל־חטאת בכל־חטא אשׁר יחטא על־פי שׁני עדים או על־פי שׁלשׁה־עדים יקום דבר׃ </p>
<p id="v16"><sup><small>16</small></sup>  כי־יקום עד־חמס באישׁ לענות בו סרה׃ </p>
<p id="v17"><sup><small>17</small></sup>  ועמדו שׁני־האנשׁים אשׁר־להם הריב לפני יהוה לפני הכהנים והשׁפטים אשׁר יהיו בימים ההם׃ </p>
<p id="v18"><sup><small>18</small></sup>  ודרשׁו השׁפטים היטב והנה עד־שׁקר העד שׁקר ענה באחיו׃ </p>
<p id="v19"><sup><small>19</small></sup>  ועשׂיתם לו כאשׁר זמם לעשׂות לאחיו ובערת הרע מקרבך׃ </p>
<p id="v20"><sup><small>20</small></sup>  והנשׁארים ישׁמעו ויראו ולא־יספו לעשׂות עוד כדבר הרע הזה בקרבך׃ </p>
<p id="v21"><sup><small>21</small></sup>  ולא תחוס עינך נפשׁ בנפשׁ עין בעין שׁן בשׁן יד ביד רגל ברגל׃ <sup id="cite3"><a href="#fn3">[3]</a></sup></p>
<h2>הפניות</h2>
<div>
<ol>
  <li id="fn1"><a href="#cite1">↑</a> 19:9 <i>אוהב את אלוהים לחלוטין</i>: <a href="/he/The_Urantia_Book/131#p2_2">או 131:2.2</a>.  <i>אוהב את ה' עליון</i>: <a href="/he/The_Urantia_Book/131#p2_13">או 131:2.13</a>.  <i>אהבת את אלוהים בכל ליבך</i>: <a href="/he/The_Urantia_Book/163#p4_8">או 163:4.8</a>.  <i>המצווה הגדולה ביותר</i>: <a href="/he/The_Urantia_Book/174#p4_2">או 174:4.2</a>.  <i>אוהב את אלוהים בכל המוח והלב</i>: <a href="/he/The_Urantia_Book/131#p10_2">או 131:10.2</a>.  <i>על ידי אהבת אלוהים</i>: <a href="/he/The_Urantia_Book/110#p3_8">או 110:3.8</a>. </li>
  <li id="fn2"><a href="#cite2">↑</a> 19:14 <i>כבוד לציוני דרך</i>: <a href="/he/The_Urantia_Book/69#p9_13">או 69:9.13</a>. </li>
  <li id="fn3"><a href="#cite3">↑</a> 19:21 <i>עין תחת עין, שן תחת שן</i>: <a href="/he/The_Urantia_Book/140#p6_9">או 140:6.9</a>.  <i>עין תחת עין, שן תחת שן</i>: <a href="/he/The_Urantia_Book/140#p8_5">או 140:8.5</a>.  <i>עין תחת עין</i>: <a href="/he/The_Urantia_Book/159#p5_11">או 159:5.11</a>.  <i>עין תחת עין</i>: <a href="/he/The_Urantia_Book/70#p10_9">או 70:10.9</a>. </li>
  <li id="fn4"><a href="#cite4">↑</a> 19:6,12 <i>נקמת דם</i>: <a href="/he/The_Urantia_Book/70#p10_9">או 70:10.9</a>. </li>
</ol>
</div>
