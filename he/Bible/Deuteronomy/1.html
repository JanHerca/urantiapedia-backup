<!--
title: דברים - פֶּרֶק 1
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Deuteronomy/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Deuteronomy/2">דברים - פֶּרֶק 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  אלה הדברים אשׁר דבר משׁה אל־כל־ישׂראל בעבר הירדן במדבר בערבה מול סוף בין־פארן ובין־תפל ולבן וחצרת ודי זהב׃ </p>
<p id="v2"><sup><small>2</small></sup>  אחד עשׂר יום מחרב דרך הר־שׂעיר עד קדשׁ ברנע׃ </p>
<p id="v3"><sup><small>3</small></sup>  ויהי בארבעים שׁנה בעשׁתי־עשׂר חדשׁ באחד לחדשׁ דבר משׁה אל־בני ישׂראל ככל אשׁר צוה יהוה אתו אלהם׃ </p>
<p id="v4"><sup><small>4</small></sup>  אחרי הכתו את סיחן מלך האמרי אשׁר יושׁב בחשׁבון ואת עוג מלך הבשׁן אשׁר־יושׁב בעשׁתרת באדרעי׃ </p>
<p id="v5"><sup><small>5</small></sup>  בעבר הירדן בארץ מואב הואיל משׁה באר את־התורה הזאת לאמר׃ </p>
<p id="v6"><sup><small>6</small></sup>  יהוה אלהינו דבר אלינו בחרב לאמר רב־לכם שׁבת בהר הזה׃ </p>
<p id="v7"><sup><small>7</small></sup>  פנו וסעו לכם ובאו הר האמרי ואל־כל־שׁכניו בערבה בהר ובשׁפלה ובנגב ובחוף הים ארץ הכנעני והלבנון עד־הנהר הגדל נהר־פרת׃ </p>
<p id="v8"><sup><small>8</small></sup>  ראה נתתי לפניכם את־הארץ באו ורשׁו את־הארץ אשׁר נשׁבע יהוה לאבתיכם לאברהם ליצחק וליעקב לתת להם ולזרעם אחריהם׃ </p>
<p id="v9"><sup><small>9</small></sup>  ואמר אלכם בעת ההוא לאמר לא־אוכל לבדי שׂאת אתכם׃ </p>
<p id="v10"><sup><small>10</small></sup>  יהוה אלהיכם הרבה אתכם והנכם היום ככוכבי השׁמים לרב׃ </p>
<p id="v11"><sup><small>11</small></sup>  יהוה אלהי אבותכם יסף עליכם ככם אלף פעמים ויברך אתכם כאשׁר דבר לכם׃ </p>
<p id="v12"><sup><small>12</small></sup>  איכה אשׂא לבדי טרחכם ומשׂאכם וריבכם׃ </p>
<p id="v13"><sup><small>13</small></sup>  הבו לכם אנשׁים חכמים ונבנים וידעים לשׁבטיכם ואשׂימם בראשׁיכם׃ </p>
<p id="v14"><sup><small>14</small></sup>  ותענו אתי ותאמרו טוב־הדבר אשׁר־דברת לעשׂות׃ </p>
<p id="v15"><sup><small>15</small></sup>  ואקח את־ראשׁי שׁבטיכם אנשׁים חכמים וידעים ואתן אותם ראשׁים עליכם שׂרי אלפים ושׂרי מאות ושׂרי חמשׁים ושׂרי עשׂרת ושׁטרים לשׁבטיכם׃ </p>
<p id="v16"><sup><small>16</small></sup>  ואצוה את־שׁפטיכם בעת ההוא לאמר שׁמע בין־אחיכם ושׁפטתם צדק בין־אישׁ ובין־אחיו ובין גרו׃ </p>
<p id="v17"><sup><small>17</small></sup>  לא־תכירו פנים במשׁפט כקטן כגדל תשׁמעון לא תגורו מפני־אישׁ כי המשׁפט לאלהים הוא והדבר אשׁר יקשׁה מכם תקרבון אלי ושׁמעתיו׃ <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  ואצוה אתכם בעת ההוא את כל־הדברים אשׁר תעשׂון׃ </p>
<p id="v19"><sup><small>19</small></sup>  ונסע מחרב ונלך את כל־המדבר הגדול והנורא ההוא אשׁר ראיתם דרך הר האמרי כאשׁר צוה יהוה אלהינו אתנו ונבא עד קדשׁ ברנע׃ </p>
<p id="v20"><sup><small>20</small></sup>  ואמר אלכם באתם עד־הר האמרי אשׁר־יהוה אלהינו נתן לנו׃ </p>
<p id="v21"><sup><small>21</small></sup>  ראה נתן יהוה אלהיך לפניך את־הארץ עלה רשׁ כאשׁר דבר יהוה אלהי אבתיך לך אל־תירא ואל־תחת׃ </p>
<p id="v22"><sup><small>22</small></sup>  ותקרבון אלי כלכם ותאמרו נשׁלחה אנשׁים לפנינו ויחפרו־לנו את־הארץ וישׁבו אתנו דבר את־הדרך אשׁר נעלה־בה ואת הערים אשׁר נבא אליהן׃ </p>
<p id="v23"><sup><small>23</small></sup>  וייטב בעיני הדבר ואקח מכם שׁנים עשׂר אנשׁים אישׁ אחד לשׁבט׃ </p>
<p id="v24"><sup><small>24</small></sup>  ויפנו ויעלו ההרה ויבאו עד־נחל אשׁכל וירגלו אתה׃ </p>
<p id="v25"><sup><small>25</small></sup>  ויקחו בידם מפרי הארץ ויורדו אלינו וישׁבו אתנו דבר ויאמרו טובה הארץ אשׁר־יהוה אלהינו נתן לנו׃ </p>
<p id="v26"><sup><small>26</small></sup>  ולא אביתם לעלת ותמרו את־פי יהוה אלהיכם׃ </p>
<p id="v27"><sup><small>27</small></sup>  ותרגנו באהליכם ותאמרו בשׂנאת יהוה אתנו הוציאנו מארץ מצרים לתת אתנו ביד האמרי להשׁמידנו׃ </p>
<p id="v28"><sup><small>28</small></sup>  אנה אנחנו עלים אחינו המסו את־לבבנו לאמר עם גדול ורם ממנו ערים גדלת ובצורת בשׁמים וגם־בני ענקים ראינו שׁם׃ </p>
<p id="v29"><sup><small>29</small></sup>  ואמר אלכם לא־תערצון ולא־תיראון מהם׃ </p>
<p id="v30"><sup><small>30</small></sup>  יהוה אלהיכם ההלך לפניכם הוא ילחם לכם ככל אשׁר עשׂה אתכם במצרים לעיניכם׃ </p>
<p id="v31"><sup><small>31</small></sup>  ובמדבר אשׁר ראית אשׁר נשׂאך יהוה אלהיך כאשׁר ישׂא־אישׁ את־בנו בכל־הדרך אשׁר הלכתם עד־באכם עד־המקום הזה׃ <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  ובדבר הזה אינכם מאמינם ביהוה אלהיכם׃ </p>
<p id="v33"><sup><small>33</small></sup>  ההלך לפניכם בדרך לתור לכם מקום לחנתכם באשׁ לילה לראתכם בדרך אשׁר תלכו־בה ובענן יומם׃ </p>
<p id="v34"><sup><small>34</small></sup>  וישׁמע יהוה את־קול דבריכם ויקצף וישׁבע לאמר׃ </p>
<p id="v35"><sup><small>35</small></sup>  אם־יראה אישׁ באנשׁים האלה הדור הרע הזה את הארץ הטובה אשׁר נשׁבעתי לתת לאבתיכם׃ </p>
<p id="v36"><sup><small>36</small></sup>  זולתי כלב בן־יפנה הוא יראנה ולו־אתן את־הארץ אשׁר דרך־בה ולבניו יען אשׁר מלא אחרי יהוה׃ </p>
<p id="v37"><sup><small>37</small></sup>  גם־בי התאנף יהוה בגללכם לאמר גם־אתה לא־תבא שׁם׃ </p>
<p id="v38"><sup><small>38</small></sup>  יהושׁע בן־נון העמד לפניך הוא יבא שׁמה אתו חזק כי־הוא ינחלנה את־ישׂראל׃ </p>
<p id="v39"><sup><small>39</small></sup>  וטפכם אשׁר אמרתם לבז יהיה ובניכם אשׁר לא־ידעו היום טוב ורע המה יבאו שׁמה ולהם אתננה והם יירשׁוה׃ </p>
<p id="v40"><sup><small>40</small></sup>  ואתם פנו לכם וסעו המדברה דרך ים־סוף׃ </p>
<p id="v41"><sup><small>41</small></sup>  ותענו ותאמרו אלי חטאנו ליהוה אנחנו נעלה ונלחמנו ככל אשׁר־צונו יהוה אלהינו ותחגרו אישׁ את־כלי מלחמתו ותהינו לעלת ההרה׃ </p>
<p id="v42"><sup><small>42</small></sup>  ויאמר יהוה אלי אמר להם לא תעלו ולא־תלחמו כי אינני בקרבכם ולא תנגפו לפני איביכם׃ </p>
<p id="v43"><sup><small>43</small></sup>  ואדבר אליכם ולא שׁמעתם ותמרו את־פי יהוה ותזדו ותעלו ההרה׃ </p>
<p id="v44"><sup><small>44</small></sup>  ויצא האמרי הישׁב בהר ההוא לקראתכם וירדפו אתכם כאשׁר תעשׂינה הדברים ויכתו אתכם בשׂעיר עד־חרמה׃ </p>
<p id="v45"><sup><small>45</small></sup>  ותשׁבו ותבכו לפני יהוה ולא־שׁמע יהוה בקלכם ולא האזין אליכם׃ </p>
<p id="v46"><sup><small>46</small></sup>  ותשׁבו בקדשׁ ימים רבים כימים אשׁר ישׁבתם׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 1:17 <i>אלוהי הדין</i>: <a href="/he/The_Urantia_Book/96#p6_3">או 96:6.3</a>. </li>
  <li id="fn2"><a href="#cite2">↑</a> 1:31 <i>מושג "אבא"</i>: <a href="/he/The_Urantia_Book/196#p0_2">או 196:0.2</a>. </li>
</ol>
</div>
