<!--
title: דברים - פֶּרֶק 16
description: 
published: true
date: 2022-10-6T10:37:18Z
tags: bible, bible—deuteronomy
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Deuteronomy/15">דברים - פֶּרֶק 15</a></td>
        <td><a href="/he/Bible/Deuteronomy/Index">אינדקס</a></td>
        <td><a href="/he/Bible/Deuteronomy/17">דברים - פֶּרֶק 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  שׁמור את־חדשׁ האביב ועשׂית פסח ליהוה אלהיך כי בחדשׁ האביב הוציאך יהוה אלהיך ממצרים לילה׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  וזבחת פסח ליהוה אלהיך צאן ובקר במקום אשׁר־יבחר יהוה לשׁכן שׁמו שׁם׃ </p>
<p id="v3"><sup><small>3</small></sup>  לא־תאכל עליו חמץ שׁבעת ימים תאכל־עליו מצות לחם עני כי בחפזון יצאת מארץ מצרים למען תזכר את־יום צאתך מארץ מצרים כל ימי חייך׃ </p>
<p id="v4"><sup><small>4</small></sup>  ולא־יראה לך שׂאר בכל־גבלך שׁבעת ימים ולא־ילין מן־הבשׂר אשׁר תזבח בערב ביום הראשׁון לבקר׃ </p>
<p id="v5"><sup><small>5</small></sup>  לא תוכל לזבח את־הפסח באחד שׁעריך אשׁר־יהוה אלהיך נתן לך׃ </p>
<p id="v6"><sup><small>6</small></sup>  כי אם־אל־המקום אשׁר־יבחר יהוה אלהיך לשׁכן שׁמו שׁם תזבח את־הפסח בערב כבוא השׁמשׁ מועד צאתך ממצרים׃ </p>
<p id="v7"><sup><small>7</small></sup>  ובשׁלת ואכלת במקום אשׁר יבחר יהוה אלהיך בו ופנית בבקר והלכת לאהליך׃ </p>
<p id="v8"><sup><small>8</small></sup>  שׁשׁת ימים תאכל מצות וביום השׁביעי עצרת ליהוה אלהיך לא תעשׂה מלאכה׃ </p>
<p id="v9"><sup><small>9</small></sup>  שׁבעה שׁבעת תספר־לך מהחל חרמשׁ בקמה תחל לספר שׁבעה שׁבעות׃ </p>
<p id="v10"><sup><small>10</small></sup>  ועשׂית חג שׁבעות ליהוה אלהיך מסת נדבת ידך אשׁר תתן כאשׁר יברכך יהוה אלהיך׃ </p>
<p id="v11"><sup><small>11</small></sup>  ושׂמחת לפני יהוה אלהיך אתה ובנך ובתך ועבדך ואמתך והלוי אשׁר בשׁעריך והגר והיתום והאלמנה אשׁר בקרבך במקום אשׁר יבחר יהוה אלהיך לשׁכן שׁמו שׁם׃ </p>
<p id="v12"><sup><small>12</small></sup>  וזכרת כי־עבד היית במצרים ושׁמרת ועשׂית את־החקים האלה׃ </p>
<p id="v13"><sup><small>13</small></sup>  חג הסכת תעשׂה לך שׁבעת ימים באספך מגרנך ומיקבך׃ </p>
<p id="v14"><sup><small>14</small></sup>  ושׂמחת בחגך אתה ובנך ובתך ועבדך ואמתך והלוי והגר והיתום והאלמנה אשׁר בשׁעריך׃ </p>
<p id="v15"><sup><small>15</small></sup>  שׁבעת ימים תחג ליהוה אלהיך במקום אשׁר־יבחר יהוה כי יברכך יהוה אלהיך בכל תבואתך ובכל מעשׂה ידיך והיית אך שׂמח׃ </p>
<p id="v16"><sup><small>16</small></sup>  שׁלושׁ פעמים בשׁנה יראה כל־זכורך את־פני יהוה אלהיך במקום אשׁר יבחר בחג המצות ובחג השׁבעות ובחג הסכות ולא יראה את־פני יהוה ריקם׃ </p>
<p id="v17"><sup><small>17</small></sup>  אישׁ כמתנת ידו כברכת יהוה אלהיך אשׁר נתן־לך׃ </p>
<p id="v18"><sup><small>18</small></sup>  שׁפטים ושׁטרים תתן־לך בכל־שׁעריך אשׁר יהוה אלהיך נתן לך לשׁבטיך ושׁפטו את־העם משׁפט־צדק׃ </p>
<p id="v19"><sup><small>19</small></sup>  לא־תטה משׁפט לא תכיר פנים ולא־תקח שׁחד כי השׁחד יעור עיני חכמים ויסלף דברי צדיקם׃ </p>
<p id="v20"><sup><small>20</small></sup>  צדק צדק תרדף למען תחיה וירשׁת את־הארץ אשׁר־יהוה אלהיך נתן לך׃ </p>
<p id="v21"><sup><small>21</small></sup>  לא־תטע לך אשׁרה כל־עץ אצל מזבח יהוה אלהיך אשׁר תעשׂה־לך׃ <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  ולא־תקים לך מצבה אשׁר שׂנא יהוה אלהיך׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Deuteronomy/15">דברים - פֶּרֶק 15</a></td>
        <td><a href="/he/Bible/Deuteronomy/Index">אינדקס</a></td>
        <td><a href="/he/Bible/Deuteronomy/17">דברים - פֶּרֶק 17</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 16:1-4 <i>שמור מצות</i>: <a href="/he/The_Urantia_Book/142#p3_13">או 142:3.13</a>. </li>
  <li id="fn2"><a href="#cite2">↑</a> 16:21 <i>חורשות קדושות</i>: <a href="/he/The_Urantia_Book/85#p2_4">או 85:2.4</a>. </li>
</ol>
</div>
