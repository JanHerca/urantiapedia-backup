<!--
title: דברים - פֶּרֶק 32
description: 
published: true
date: 2023-11-8T20:31:8Z
tags: bible, bible—deuteronomy
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/31">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 31</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/33">
          <span class="pr-2">דברים - פֶּרֶק 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  האזינו השׁמים ואדברה ותשׁמע הארץ אמרי־פי׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  יערף כמטר לקחי תזל כטל אמרתי כשׂעירם עלי־דשׁא וכרביבים עלי־עשׂב׃ </p>
<p id="v3"><sup><small>3</small></sup>  כי שׁם יהוה אקרא הבו גדל לאלהינו׃ </p>
<p id="v4"><sup><small>4</small></sup>  הצור תמים פעלו כי כל־דרכיו משׁפט אל אמונה ואין עול צדיק וישׁר הוא׃ <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  שׁחת לו לא בניו מומם דור עקשׁ ופתלתל׃ </p>
<p id="v6"><sup><small>6</small></sup>  ה־ליהוה תגמלו־זאת עם נבל ולא חכם הלוא־הוא אביך קנך הוא עשׂך ויכננך׃ </p>
<p id="v7"><sup><small>7</small></sup>  זכר ימות עולם בינו שׁנות דר־ודר שׁאל אביך ויגדך זקניך ויאמרו לך׃ </p>
<p id="v8"><sup><small>8</small></sup>  בהנחל עליון גוים בהפרידו בני אדם יצב גבלת עמים למספר בני ישׂראל׃ <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  כי חלק יהוה עמו יעקב חבל נחלתו׃ </p>
<p id="v10"><sup><small>10</small></sup>  ימצאהו בארץ מדבר ובתהו ילל ישׁמן יסבבנהו יבוננהו יצרנהו כאישׁון עינו׃ </p>
<p id="v11"><sup><small>11</small></sup>  כנשׁר יעיר קנו על־גוזליו ירחף יפרשׂ כנפיו יקחהו ישׂאהו על־אברתו׃ </p>
<p id="v12"><sup><small>12</small></sup>  יהוה בדד ינחנו ואין עמו אל נכר׃ </p>
<p id="v13"><sup><small>13</small></sup>  ירכבהו על־במותי ארץ ויאכל תנובת שׂדי וינקהו דבשׁ מסלע ושׁמן מחלמישׁ צור׃ </p>
<p id="v14"><sup><small>14</small></sup>  חמאת בקר וחלב צאן עם־חלב כרים ואילים בני־בשׁן ועתודים עם־חלב כליות חטה ודם־ענב תשׁתה־חמר׃ </p>
<p id="v15"><sup><small>15</small></sup>  וישׁמן ישׁרון ויבעט שׁמנת עבית כשׂית ויטשׁ אלוה עשׂהו וינבל צור ישׁעתו׃ <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  יקנאהו בזרים בתועבת יכעיסהו׃ <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  יזבחו לשׁדים לא אלה אלהים לא ידעום חדשׁים מקרב באו לא שׂערום אבתיכם׃ </p>
<p id="v18"><sup><small>18</small></sup>  צור ילדך תשׁי ותשׁכח אל מחללך׃ </p>
<p id="v19"><sup><small>19</small></sup>  וירא יהוה וינאץ מכעס בניו ובנתיו׃ </p>
<p id="v20"><sup><small>20</small></sup>  ויאמר אסתירה פני מהם אראה מה אחריתם כי דור תהפכת המה בנים לא־אמן בם׃ </p>
<p id="v21"><sup><small>21</small></sup>  הם קנאוני בלא־אל כעסוני בהבליהם ואני אקניאם בלא־עם בגוי נבל אכעיסם׃ </p>
<p id="v22"><sup><small>22</small></sup>  כי־אשׁ קדחה באפי ותיקד עד־שׁאול תחתית ותאכל ארץ ויבלה ותלהט מוסדי הרים׃ </p>
<p id="v23"><sup><small>23</small></sup>  אספה עלימו רעות חצי אכלה־בם׃ </p>
<p id="v24"><sup><small>24</small></sup>  מזי רעב ולחמי רשׁף וקטב מרירי ושׁן־בהמת אשׁלח־בם עם־חמת זחלי עפר׃ </p>
<p id="v25"><sup><small>25</small></sup>  מחוץ תשׁכל־חרב ומחדרים אימה גם־בחור גם־בתולה יונק עם־אישׁ שׂיבה׃ </p>
<p id="v26"><sup><small>26</small></sup>  אמרתי אפאיהם אשׁביתה מאנושׁ זכרם׃ </p>
<p id="v27"><sup><small>27</small></sup>  לולי כעס אויב אגור פן־ינכרו צרימו פן־יאמרו ידנו רמה ולא יהוה פעל כל־זאת׃ </p>
<p id="v28"><sup><small>28</small></sup>  כי־גוי אבד עצות המה ואין בהם תבונה׃ </p>
<p id="v29"><sup><small>29</small></sup>  לו חכמו ישׂכילו זאת יבינו לאחריתם׃ </p>
<p id="v30"><sup><small>30</small></sup>  איכה ירדף אחד אלף ושׁנים יניסו רבבה אם־לא כי־צורם מכרם ויהוה הסגירם׃ </p>
<p id="v31"><sup><small>31</small></sup>  כי לא כצורנו צורם ואיבינו פלילים׃ </p>
<p id="v32"><sup><small>32</small></sup>  כי־מגפן סדם גפנם ומשׁדמת עמרה ענבמו ענבי־רושׁ אשׁכלת מררת למו׃ </p>
<p id="v33"><sup><small>33</small></sup>  חמת תנינם יינם וראשׁ פתנים אכזר׃ </p>
<p id="v34"><sup><small>34</small></sup>  הלא־הוא כמס עמדי חתום באוצרתי׃ </p>
<p id="v35"><sup><small>35</small></sup>  לי נקם ושׁלם לעת תמוט רגלם כי קרוב יום אידם וחשׁ עתדת למו׃ <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v36"><sup><small>36</small></sup>  כי־ידין יהוה עמו ועל־עבדיו יתנחם כי יראה כי־אזלת יד ואפס עצור ועזוב׃ </p>
<p id="v37"><sup><small>37</small></sup>  ואמר אי אלהימו צור חסיו בו׃ </p>
<p id="v38"><sup><small>38</small></sup>  אשׁר חלב זבחימו יאכלו ישׁתו יין נסיכם יקומו ויעזרכם יהי עליכם סתרה׃ </p>
<p id="v39"><sup><small>39</small></sup>  ראו עתה כי אני אני הוא ואין אלהים עמדי אני אמית ואחיה מחצתי ואני ארפא ואין מידי מציל׃ <sup id="cite8"><a href="#fn8">[8]</a></sup></p>
<p id="v40"><sup><small>40</small></sup>  כי־אשׂא אל־שׁמים ידי ואמרתי חי אנכי לעלם׃ </p>
<p id="v41"><sup><small>41</small></sup>  אם־שׁנותי ברק חרבי ותאחז במשׁפט ידי אשׁיב נקם לצרי ולמשׂנאי אשׁלם׃ </p>
<p id="v42"><sup><small>42</small></sup>  אשׁכיר חצי מדם וחרבי תאכל בשׂר מדם חלל ושׁביה מראשׁ פרעות אויב׃ </p>
<p id="v43"><sup><small>43</small></sup>  הרנינו גוים עמו כי דם־עבדיו יקום ונקם ישׁיב לצריו וכפר אדמתו עמו׃ </p>
<p id="v44"><sup><small>44</small></sup>  ויבא משׁה וידבר את־כל־דברי השׁירה־הזאת באזני העם הוא והושׁע בן־נון׃ </p>
<p id="v45"><sup><small>45</small></sup>  ויכל משׁה לדבר את־כל־הדברים האלה אל־כל־ישׂראל׃ </p>
<p id="v46"><sup><small>46</small></sup>  ויאמר אלהם שׂימו לבבכם לכל־הדברים אשׁר אנכי מעיד בכם היום אשׁר תצום את־בניכם לשׁמר לעשׂות את־כל־דברי התורה הזאת׃ </p>
<p id="v47"><sup><small>47</small></sup>  כי לא־דבר רק הוא מכם כי־הוא חייכם ובדבר הזה תאריכו ימים על־האדמה אשׁר אתם עברים את־הירדן שׁמה לרשׁתה׃ </p>
<p id="v48"><sup><small>48</small></sup>  וידבר יהוה אל־משׁה בעצם היום הזה לאמר׃ </p>
<p id="v49"><sup><small>49</small></sup>  עלה אל־הר העברים הזה הר־נבו אשׁר בארץ מואב אשׁר על־פני ירחו וראה את־ארץ כנען אשׁר אני נתן לבני ישׂראל לאחזה׃ </p>
<p id="v50"><sup><small>50</small></sup>  ומת בהר אשׁר אתה עלה שׁמה והאסף אל־עמיך כאשׁר־מת אהרן אחיך בהר ההר ויאסף אל־עמיו׃ </p>
<p id="v51"><sup><small>51</small></sup>  על אשׁר מעלתם בי בתוך בני ישׂראל במי־מריבת קדשׁ מדבר־צן על אשׁר לא־קדשׁתם אותי בתוך בני ישׂראל׃ </p>
<p id="v52"><sup><small>52</small></sup>  כי מנגד תראה את־הארץ ושׁמה לא תבוא אל־הארץ אשׁר־אני נתן לבני ישׂראל׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/31">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 31</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/33">
          <span class="pr-2">דברים - פֶּרֶק 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 32:1-43 <i>נאום הפרידה של משה רבנו</i>: <a href="/he/The_Urantia_Book/97#p10_2">או 97:10.2</a>. </li>
  <li id="fn2"><a href="#cite2">↑</a> 32:4 <i>אלוהי האמת וללא עוון</i>: <a href="/he/The_Urantia_Book/96#p4_7">או 96:4.7</a>.  <i>אלוהי הדין</i>: <a href="/he/The_Urantia_Book/96#p6_3">או 96:6.3</a>.  <i>מיכאל היה צודק וצדיק</i>: <a href="/he/The_Urantia_Book/119#p2_6">או 119:2.6</a>. </li>
  <li id="fn3"><a href="#cite3">↑</a> 32:8 <i>אלוהים עליון</i>: <a href="/he/The_Urantia_Book/93#p2_3">או 93:2.3</a>.  <i>הכי גבוהים</i>: <a href="/he/The_Urantia_Book/43#p3_1">או 43:3.1</a>.  <i>רוב הגבוהים חילקו עמים</i>: <a href="/he/The_Urantia_Book/43#p5_16">או 43:5.16</a>.  <i>הכי גבוה</i>: <a href="/he/The_Urantia_Book/93#p3_2">או 93:3.2</a>. </li>
  <li id="fn4"><a href="#cite4">↑</a> 32:15-17 <i>הם אכלו ועשו שומן בשעווה</i>: <a href="/he/The_Urantia_Book/165#p4_8">או 165:4.8</a>. </li>
  <li id="fn5"><a href="#cite5">↑</a> 32:16,21 <i>משה אמר אלוהים מקנא</i>: <a href="/he/The_Urantia_Book/142#p2_1">או 142:2.1</a>. </li>
  <li id="fn6"><a href="#cite6">↑</a> 32:35 <i>מזהיר מפני תגמול</i>: <a href="/he/The_Urantia_Book/140#p8_5">או 140:8.5</a>. </li>
  <li id="fn7"><a href="#cite7">↑</a> 32:35,41,43 <i>הנקמה היא של אלוהים</i>: <a href="/he/The_Urantia_Book/70#p10_9">או 70:10.9</a>.  <i>נוקם בחוטאים</i>: <a href="/he/The_Urantia_Book/142#p2_1">או 142:2.1</a>. </li>
  <li id="fn8"><a href="#cite8">↑</a> 32:39 <i>אלוהים הורג כשאתה לא מציית</i>: <a href="/he/The_Urantia_Book/96#p5_6">או 96:5.6</a>. </li>
</ol>
</div>
