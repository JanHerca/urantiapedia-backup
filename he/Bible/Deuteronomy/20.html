<!--
title: דברים - פֶּרֶק 20
description: 
published: true
date: 2023-11-8T20:31:8Z
tags: bible, bible—deuteronomy
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/19">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 19</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/21">
          <span class="pr-2">דברים - פֶּרֶק 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  כי־תצא למלחמה על־איבך וראית סוס ורכב עם רב ממך לא תירא מהם כי־יהוה אלהיך עמך המעלך מארץ מצרים׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  והיה כקרבכם אל־המלחמה ונגשׁ הכהן ודבר אל־העם׃ </p>
<p id="v3"><sup><small>3</small></sup>  ואמר אלהם שׁמע ישׂראל אתם קרבים היום למלחמה על־איביכם אל־ירך לבבכם אל־תיראו ואל־תחפזו ואל־תערצו מפניהם׃ </p>
<p id="v4"><sup><small>4</small></sup>  כי יהוה אלהיכם ההלך עמכם להלחם לכם עם־איביכם להושׁיע אתכם׃ </p>
<p id="v5"><sup><small>5</small></sup>  ודברו השׁטרים אל־העם לאמר מי־האישׁ אשׁר בנה בית־חדשׁ ולא חנכו ילך וישׁב לביתו פן־ימות במלחמה ואישׁ אחר יחנכנו׃ </p>
<p id="v6"><sup><small>6</small></sup>  ומי־האישׁ אשׁר־נטע כרם ולא חללו ילך וישׁב לביתו פן־ימות במלחמה ואישׁ אחר יחללנו׃ </p>
<p id="v7"><sup><small>7</small></sup>  ומי־האישׁ אשׁר־ארשׂ אשׁה ולא לקחה ילך וישׁב לביתו פן־ימות במלחמה ואישׁ אחר יקחנה׃ </p>
<p id="v8"><sup><small>8</small></sup>  ויספו השׁטרים לדבר אל־העם ואמרו מי־האישׁ הירא ורך הלבב ילך וישׁב לביתו ולא ימס את־לבב אחיו כלבבו׃ </p>
<p id="v9"><sup><small>9</small></sup>  והיה ככלת השׁטרים לדבר אל־העם ופקדו שׂרי צבאות בראשׁ העם׃ </p>
<p id="v10"><sup><small>10</small></sup>  כי־תקרב אל־עיר להלחם עליה וקראת אליה לשׁלום׃ </p>
<p id="v11"><sup><small>11</small></sup>  והיה אם־שׁלום תענך ופתחה לך והיה כל־העם הנמצא־בה יהיו לך למס ועבדוך׃ </p>
<p id="v12"><sup><small>12</small></sup>  ואם־לא תשׁלים עמך ועשׂתה עמך מלחמה וצרת עליה׃ </p>
<p id="v13"><sup><small>13</small></sup>  ונתנה יהוה אלהיך בידך והכית את־כל־זכורה לפי־חרב׃ </p>
<p id="v14"><sup><small>14</small></sup>  רק הנשׁים והטף והבהמה וכל אשׁר יהיה בעיר כל־שׁללה תבז לך ואכלת את־שׁלל איביך אשׁר נתן יהוה אלהיך לך׃ <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  כן תעשׂה לכל־הערים הרחקת ממך מאד אשׁר לא־מערי הגוים־האלה הנה׃ </p>
<p id="v16"><sup><small>16</small></sup>  רק מערי העמים האלה אשׁר יהוה אלהיך נתן לך נחלה לא תחיה כל־נשׁמה׃ <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  כי־החרם תחרימם החתי והאמרי הכנעני והפרזי החוי והיבוסי כאשׁר צוך יהוה אלהיך׃ <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  למען אשׁר לא־ילמדו אתכם לעשׂות ככל תועבתם אשׁר עשׂו לאלהיהם וחטאתם ליהוה אלהיכם׃ </p>
<p id="v19"><sup><small>19</small></sup>  כי־תצור אל־עיר ימים רבים להלחם עליה לתפשׂה לא־תשׁחית את־עצה לנדח עליו גרזן כי ממנו תאכל ואתו לא תכרת כי האדם עץ השׂדה לבא מפניך במצור׃ </p>
<p id="v20"><sup><small>20</small></sup>  רק עץ אשׁר־תדע כי־לא־עץ מאכל הוא אתו תשׁחית וכרת ובנית מצור על־העיר אשׁר־הוא עשׂה עמך מלחמה עד רדתה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/19">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 19</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/21">
          <span class="pr-2">דברים - פֶּרֶק 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 20:1 <i>בשם ה' אלוהי ישראל</i>: <a href="/he/The_Urantia_Book/70#p1_15">או 70:1.15</a>. </li>
  <li id="fn2"><a href="#cite2">↑</a> 20:1-4 <i>אלוהי הקרבות</i>: <a href="/he/The_Urantia_Book/70#p1_15">או 70:1.15</a>.  <i>אלוהי הקרבות</i>: <a href="/he/The_Urantia_Book/89#p6_3">או 89:6.3</a>. </li>
  <li id="fn3"><a href="#cite3">↑</a> 20:14 <i>ללכוד נקבות</i>: <a href="/he/The_Urantia_Book/69#p8_4">או 69:8.4</a>. </li>
  <li id="fn4"><a href="#cite4">↑</a> 20:16-18 <i>אלוהים לא אמר "הרוג את כל האויבים"</i>: <a href="/he/The_Urantia_Book/159#p4_5">או 159:4.5</a>. </li>
  <li id="fn5"><a href="#cite5">↑</a> 20:17 <i>עברים "הורסים לגמרי"</i>: <a href="/he/The_Urantia_Book/69#p8_3">או 69:8.3</a>. </li>
</ol>
</div>
