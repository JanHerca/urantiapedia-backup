<!--
title: דברים - פֶּרֶק 30
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Deuteronomy/29">דברים - פֶּרֶק 29</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Deuteronomy/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Deuteronomy/31">דברים - פֶּרֶק 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  והיה כי־יבאו עליך כל־הדברים האלה הברכה והקללה אשׁר נתתי לפניך והשׁבת אל־לבבך בכל־הגוים אשׁר הדיחך יהוה אלהיך שׁמה׃ </p>
<p id="v2"><sup><small>2</small></sup>  ושׁבת עד־יהוה אלהיך ושׁמעת בקלו ככל אשׁר־אנכי מצוך היום אתה ובניך בכל־לבבך ובכל־נפשׁך׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  ושׁב יהוה אלהיך את־שׁבותך ורחמך ושׁב וקבצך מכל־העמים אשׁר הפיצך יהוה אלהיך שׁמה׃ </p>
<p id="v4"><sup><small>4</small></sup>  אם־יהיה נדחך בקצה השׁמים משׁם יקבצך יהוה אלהיך ומשׁם יקחך׃ </p>
<p id="v5"><sup><small>5</small></sup>  והביאך יהוה אלהיך אל־הארץ אשׁר־ירשׁו אבתיך וירשׁתה והיטבך והרבך מאבתיך׃ </p>
<p id="v6"><sup><small>6</small></sup>  ומל יהוה אלהיך את־לבבך ואת־לבב זרעך לאהבה את־יהוה אלהיך בכל־לבבך ובכל־נפשׁך למען חייך׃ <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  ונתן יהוה אלהיך את כל־האלות האלה על־איביך ועל־שׂנאיך אשׁר רדפוך׃ <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  ואתה תשׁוב ושׁמעת בקול יהוה ועשׂית את־כל־מצותיו אשׁר אנכי מצוך היום׃ </p>
<p id="v9"><sup><small>9</small></sup>  והותירך יהוה אלהיך בכל מעשׂה ידך בפרי בטנך ובפרי בהמתך ובפרי אדמתך לטבה כי ישׁוב יהוה לשׂושׂ עליך לטוב כאשׁר־שׂשׂ על־אבתיך׃ </p>
<p id="v10"><sup><small>10</small></sup>  כי תשׁמע בקול יהוה אלהיך לשׁמר מצותיו וחקתיו הכתובה בספר התורה הזה כי תשׁוב אל־יהוה אלהיך בכל־לבבך ובכל־נפשׁך׃ </p>
<p id="v11"><sup><small>11</small></sup>  כי המצוה הזאת אשׁר אנכי מצוך היום לא־נפלאת הוא ממך ולא רחקה הוא׃ <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  לא בשׁמים הוא לאמר מי יעלה־לנו השׁמימה ויקחה לנו וישׁמענו אתה ונעשׂנה׃ </p>
<p id="v13"><sup><small>13</small></sup>  ולא־מעבר לים הוא לאמר מי יעבר־לנו אל־עבר הים ויקחה לנו וישׁמענו אתה ונעשׂנה׃ </p>
<p id="v14"><sup><small>14</small></sup>  כי־קרוב אליך הדבר מאד בפיך ובלבבך לעשׂתו׃ </p>
<p id="v15"><sup><small>15</small></sup>  ראה נתתי לפניך היום את־החיים ואת־הטוב ואת־המות ואת־הרע׃ <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  אשׁר אנכי מצוך היום לאהבה את־יהוה אלהיך ללכת בדרכיו ולשׁמר מצותיו וחקתיו ומשׁפטיו וחיית ורבית וברכך יהוה אלהיך בארץ אשׁר־אתה בא־שׁמה לרשׁתה׃ </p>
<p id="v17"><sup><small>17</small></sup>  ואם־יפנה לבבך ולא תשׁמע ונדחת והשׁתחוית לאלהים אחרים ועבדתם׃ </p>
<p id="v18"><sup><small>18</small></sup>  הגדתי לכם היום כי אבד תאבדון לא־תאריכן ימים על־האדמה אשׁר אתה עבר את־הירדן לבוא שׁמה לרשׁתה׃ </p>
<p id="v19"><sup><small>19</small></sup>  העדתי בכם היום את־השׁמים ואת־הארץ החיים והמות נתתי לפניך הברכה והקללה ובחרת בחיים למען תחיה אתה וזרעך׃ </p>
<p id="v20"><sup><small>20</small></sup>  לאהבה את־יהוה אלהיך לשׁמע בקלו ולדבקה־בו כי הוא חייך וארך ימיך לשׁבת על־האדמה אשׁר נשׁבע יהוה לאבתיך לאברהם ליצחק וליעקב לתת להם׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 30:2-3 <i>לחזור בתשובה לסליחה (הברית הישנה)</i>: <a href="/he/The_Urantia_Book/159#p5_13">או 159:5.13</a>. </li>
  <li id="fn2"><a href="#cite2">↑</a> 30:6,16,20 <i>המצווה הגדולה ביותר</i>: <a href="/he/The_Urantia_Book/174#p4_2">או 174:4.2</a>.  <i>על ידי אהבת אלוהים</i>: <a href="/he/The_Urantia_Book/110#p3_8">או 110:3.8</a>.  <i>אהבת את אלוהים בכל ליבך</i>: <a href="/he/The_Urantia_Book/163#p4_8">או 163:4.8</a>.  <i>אוהב את אלוהים לחלוטין</i>: <a href="/he/The_Urantia_Book/131#p2_2">או 131:2.2</a>.  <i>אוהב את ה' עליון</i>: <a href="/he/The_Urantia_Book/131#p2_13">או 131:2.13</a>. </li>
  <li id="fn3"><a href="#cite3">↑</a> 30:6.16.20 <i>אוהב את אלוהים בכל המוח והלב</i>: <a href="/he/The_Urantia_Book/131#p10_2">או 131:10.2</a>. </li>
  <li id="fn4"><a href="#cite4">↑</a> 30:7 <i>קיללו את אויביהם</i>: <a href="/he/The_Urantia_Book/96#p5_7">או 96:5.7</a>. </li>
  <li id="fn5"><a href="#cite5">↑</a> 30:11-14 <i>מצוות לא נסתרה</i>: <a href="/he/The_Urantia_Book/150#p8_8">או 150:8.8</a>. </li>
  <li id="fn6"><a href="#cite6">↑</a> 30:15-19 <i>דרכים רחבות וצרות</i>: <a href="/he/The_Urantia_Book/166#p3_3">או 166:3.3</a>. </li>
</ol>
</div>
