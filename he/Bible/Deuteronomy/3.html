<!--
title: דברים - פֶּרֶק 3
description: 
published: true
date: 2023-11-8T20:31:8Z
tags: bible, bible—deuteronomy
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/2">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 2</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/4">
          <span class="pr-2">דברים - פֶּרֶק 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ונפן ונעל דרך הבשׁן ויצא עוג מלך־הבשׁן לקראתנו הוא וכל־עמו למלחמה אדרעי׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויאמר יהוה אלי אל־תירא אתו כי בידך נתתי אתו ואת־כל־עמו ואת־ארצו ועשׂית לו כאשׁר עשׂית לסיחן מלך האמרי אשׁר יושׁב בחשׁבון׃ </p>
<p id="v3"><sup><small>3</small></sup>  ויתן יהוה אלהינו בידנו גם את־עוג מלך־הבשׁן ואת־כל־עמו ונכהו עד־בלתי השׁאיר־לו שׂריד׃ </p>
<p id="v4"><sup><small>4</small></sup>  ונלכד את־כל־עריו בעת ההוא לא היתה קריה אשׁר לא־לקחנו מאתם שׁשׁים עיר כל־חבל ארגב ממלכת עוג בבשׁן׃ </p>
<p id="v5"><sup><small>5</small></sup>  כל־אלה ערים בצרת חומה גבהה דלתים ובריח לבד מערי הפרזי הרבה מאד׃ </p>
<p id="v6"><sup><small>6</small></sup>  ונחרם אותם כאשׁר עשׂינו לסיחן מלך חשׁבון החרם כל־עיר מתם הנשׁים והטף׃ </p>
<p id="v7"><sup><small>7</small></sup>  וכל־הבהמה ושׁלל הערים בזונו לנו׃ </p>
<p id="v8"><sup><small>8</small></sup>  ונקח בעת ההוא את־הארץ מיד שׁני מלכי האמרי אשׁר בעבר הירדן מנחל ארנן עד־הר חרמון׃ </p>
<p id="v9"><sup><small>9</small></sup>  צידנים יקראו לחרמון שׂרין והאמרי יקראו־לו שׂניר׃ </p>
<p id="v10"><sup><small>10</small></sup>  כל ערי המישׁר וכל־הגלעד וכל־הבשׁן עד־סלכה ואדרעי ערי ממלכת עוג בבשׁן׃ </p>
<p id="v11"><sup><small>11</small></sup>  כי רק־עוג מלך הבשׁן נשׁאר מיתר הרפאים הנה ערשׂו ערשׂ ברזל הלה הוא ברבת בני עמון תשׁע אמות ארכה וארבע אמות רחבה באמת־אישׁ׃ </p>
<p id="v12"><sup><small>12</small></sup>  ואת־הארץ הזאת ירשׁנו בעת ההוא מערער אשׁר־על־נחל ארנן וחצי הר־הגלעד ועריו נתתי לראובני ולגדי׃ </p>
<p id="v13"><sup><small>13</small></sup>  ויתר הגלעד וכל־הבשׁן ממלכת עוג נתתי לחצי שׁבט המנשׁה כל חבל הארגב לכל־הבשׁן ההוא יקרא ארץ רפאים׃ <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  יאיר בן־מנשׁה לקח את־כל־חבל ארגב עד־גבול הגשׁורי והמעכתי ויקרא אתם על־שׁמו את־הבשׁן חות יאיר עד היום הזה׃ </p>
<p id="v15"><sup><small>15</small></sup>  ולמכיר נתתי את־הגלעד׃ </p>
<p id="v16"><sup><small>16</small></sup>  ולראובני ולגדי נתתי מן־הגלעד ועד־נחל ארנן תוך הנחל וגבל ועד יבק הנחל גבול בני עמון׃ </p>
<p id="v17"><sup><small>17</small></sup>  והערבה והירדן וגבל מכנרת ועד ים הערבה ים המלח תחת אשׁדת הפסגה מזרחה׃ </p>
<p id="v18"><sup><small>18</small></sup>  ואצו אתכם בעת ההוא לאמר יהוה אלהיכם נתן לכם את־הארץ הזאת לרשׁתה חלוצים תעברו לפני אחיכם בני־ישׂראל כל־בני־חיל׃ </p>
<p id="v19"><sup><small>19</small></sup>  רק נשׁיכם וטפכם ומקנכם ידעתי כי־מקנה רב לכם ישׁבו בעריכם אשׁר נתתי לכם׃ </p>
<p id="v20"><sup><small>20</small></sup>  עד אשׁר־יניח יהוה לאחיכם ככם וירשׁו גם־הם את־הארץ אשׁר יהוה אלהיכם נתן להם בעבר הירדן ושׁבתם אישׁ לירשׁתו אשׁר נתתי לכם׃ </p>
<p id="v21"><sup><small>21</small></sup>  ואת־יהושׁוע צויתי בעת ההוא לאמר עיניך הראת את כל־אשׁר עשׂה יהוה אלהיכם לשׁני המלכים האלה כן־יעשׂה יהוה לכל־הממלכות אשׁר אתה עבר שׁמה׃ </p>
<p id="v22"><sup><small>22</small></sup>  לא תיראום כי יהוה אלהיכם הוא הנלחם לכם׃ </p>
<p id="v23"><sup><small>23</small></sup>  ואתחנן אל־יהוה בעת ההוא לאמר׃ </p>
<p id="v24"><sup><small>24</small></sup>  אדני יהוה אתה החלות להראות את־עבדך את־גדלך ואת־ידך החזקה אשׁר מי־אל בשׁמים ובארץ אשׁר־יעשׂה כמעשׂיך וכגבורתך׃ <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  אעברה־נא ואראה את־הארץ הטובה אשׁר בעבר הירדן ההר הטוב הזה והלבנן׃ </p>
<p id="v26"><sup><small>26</small></sup>  ויתעבר יהוה בי למענכם ולא שׁמע אלי ויאמר יהוה אלי רב־לך אל־תוסף דבר אלי עוד בדבר הזה׃ </p>
<p id="v27"><sup><small>27</small></sup>  עלה ראשׁ הפסגה ושׂא עיניך ימה וצפנה ותימנה ומזרחה וראה בעיניך כי־לא תעבר את־הירדן הזה׃ </p>
<p id="v28"><sup><small>28</small></sup>  וצו את־יהושׁע וחזקהו ואמצהו כי־הוא יעבר לפני העם הזה והוא ינחיל אותם את־הארץ אשׁר תראה׃ </p>
<p id="v29"><sup><small>29</small></sup>  ונשׁב בגיא מול בית פעור׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/2">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 2</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/4">
          <span class="pr-2">דברים - פֶּרֶק 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:1-7 <i>פשיטה על עוג</i>: <a href="/he/The_Urantia_Book/69#p8_3">או 69:8.3</a>. </li>
  <li id="fn2"><a href="#cite2">↑</a> 3:13 <i>ארץ ענקים</i>: <a href="/he/The_Urantia_Book/77#p2_3">או 77:2.3</a>. </li>
  <li id="fn3"><a href="#cite3">↑</a> 3:24 <i>בגן עדן למעלה, הארץ למטה</i>: <a href="/he/The_Urantia_Book/3#p1_1">או 3:1.1</a>. </li>
</ol>
</div>
