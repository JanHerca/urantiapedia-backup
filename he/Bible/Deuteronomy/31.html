<!--
title: דברים - פֶּרֶק 31
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Deuteronomy/30">דברים - פֶּרֶק 30</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Deuteronomy/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Deuteronomy/32">דברים - פֶּרֶק 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וילך משׁה וידבר את־הדברים האלה אל־כל־ישׂראל׃ </p>
<p id="v2"><sup><small>2</small></sup>  ויאמר אלהם בן־מאה ועשׂרים שׁנה אנכי היום לא־אוכל עוד לצאת ולבוא ויהוה אמר אלי לא תעבר את־הירדן הזה׃ </p>
<p id="v3"><sup><small>3</small></sup>  יהוה אלהיך הוא עבר לפניך הוא־ישׁמיד את־הגוים האלה מלפניך וירשׁתם יהושׁע הוא עבר לפניך כאשׁר דבר יהוה׃ </p>
<p id="v4"><sup><small>4</small></sup>  ועשׂה יהוה להם כאשׁר עשׂה לסיחון ולעוג מלכי האמרי ולארצם אשׁר השׁמיד אתם׃ </p>
<p id="v5"><sup><small>5</small></sup>  ונתנם יהוה לפניכם ועשׂיתם להם ככל־המצוה אשׁר צויתי אתכם׃ </p>
<p id="v6"><sup><small>6</small></sup>  חזקו ואמצו אל־תיראו ואל־תערצו מפניהם כי יהוה אלהיך הוא ההלך עמך לא ירפך ולא יעזבך׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  ויקרא משׁה ליהושׁע ויאמר אליו לעיני כל־ישׂראל חזק ואמץ כי אתה תבוא את־העם הזה אל־הארץ אשׁר נשׁבע יהוה לאבתם לתת להם ואתה תנחילנה אותם׃ </p>
<p id="v8"><sup><small>8</small></sup>  ויהוה הוא ההלך לפניך הוא יהיה עמך לא ירפך ולא יעזבך לא תירא ולא תחת׃ </p>
<p id="v9"><sup><small>9</small></sup>  ויכתב משׁה את־התורה הזאת ויתנה אל־הכהנים בני לוי הנשׂאים את־ארון ברית יהוה ואל־כל־זקני ישׂראל׃ </p>
<p id="v10"><sup><small>10</small></sup>  ויצו משׁה אותם לאמר מקץ שׁבע שׁנים במעד שׁנת השׁמטה בחג הסכות׃ </p>
<p id="v11"><sup><small>11</small></sup>  בבוא כל־ישׂראל לראות את־פני יהוה אלהיך במקום אשׁר יבחר תקרא את־התורה הזאת נגד כל־ישׂראל באזניהם׃ </p>
<p id="v12"><sup><small>12</small></sup>  הקהל את־העם האנשׁים והנשׁים והטף וגרך אשׁר בשׁעריך למען ישׁמעו ולמען ילמדו ויראו את־יהוה אלהיכם ושׁמרו לעשׂות את־כל־דברי התורה הזאת׃ <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  ובניהם אשׁר לא־ידעו ישׁמעו ולמדו ליראה את־יהוה אלהיכם כל־הימים אשׁר אתם חיים על־האדמה אשׁר אתם עברים את־הירדן שׁמה לרשׁתה׃ </p>
<p id="v14"><sup><small>14</small></sup>  ויאמר יהוה אל־משׁה הן קרבו ימיך למות קרא את־יהושׁע והתיצבו באהל מועד ואצונו וילך משׁה ויהושׁע ויתיצבו באהל מועד׃ </p>
<p id="v15"><sup><small>15</small></sup>  וירא יהוה באהל בעמוד ענן ויעמד עמוד הענן על־פתח האהל׃ </p>
<p id="v16"><sup><small>16</small></sup>  ויאמר יהוה אל־משׁה הנך שׁכב עם־אבתיך וקם העם הזה וזנה אחרי אלהי נכר־הארץ אשׁר הוא בא־שׁמה בקרבו ועזבני והפר את־בריתי אשׁר כרתי אתו׃ </p>
<p id="v17"><sup><small>17</small></sup>  וחרה אפי בו ביום־ההוא ועזבתים והסתרתי פני מהם והיה לאכל ומצאהו רעות רבות וצרות ואמר ביום ההוא הלא על כי־אין אלהי בקרבי מצאוני הרעות האלה׃ </p>
<p id="v18"><sup><small>18</small></sup>  ואנכי הסתר אסתיר פני ביום ההוא על כל־הרעה אשׁר עשׂה כי פנה אל־אלהים אחרים׃ </p>
<p id="v19"><sup><small>19</small></sup>  ועתה כתבו לכם את־השׁירה הזאת ולמדה את־בני־ישׂראל שׂימה בפיהם למען תהיה־לי השׁירה הזאת לעד בבני ישׂראל׃ </p>
<p id="v20"><sup><small>20</small></sup>  כי־אביאנו אל־האדמה אשׁר־נשׁבעתי לאבתיו זבת חלב ודבשׁ ואכל ושׂבע ודשׁן ופנה אל־אלהים אחרים ועבדום ונאצוני והפר את־בריתי׃ <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  והיה כי־תמצאן אתו רעות רבות וצרות וענתה השׁירה הזאת לפניו לעד כי לא תשׁכח מפי זרעו כי ידעתי את־יצרו אשׁר הוא עשׂה היום בטרם אביאנו אל־הארץ אשׁר נשׁבעתי׃ </p>
<p id="v22"><sup><small>22</small></sup>  ויכתב משׁה את־השׁירה הזאת ביום ההוא וילמדה את־בני ישׂראל׃ </p>
<p id="v23"><sup><small>23</small></sup>  ויצו את־יהושׁע בן־נון ויאמר חזק ואמץ כי אתה תביא את־בני ישׂראל אל־הארץ אשׁר־נשׁבעתי להם ואנכי אהיה עמך׃ </p>
<p id="v24"><sup><small>24</small></sup>  ויהי ככלות משׁה לכתב את־דברי התורה־הזאת על־ספר עד תמם׃ </p>
<p id="v25"><sup><small>25</small></sup>  ויצו משׁה את־הלוים נשׂאי ארון ברית־יהוה לאמר׃ </p>
<p id="v26"><sup><small>26</small></sup>  לקח את ספר התורה הזה ושׂמתם אתו מצד ארון ברית־יהוה אלהיכם והיה־שׁם בך לעד׃ </p>
<p id="v27"><sup><small>27</small></sup>  כי אנכי ידעתי את־מריך ואת־ערפך הקשׁה הן בעודני חי עמכם היום ממרים היתם עם־יהוה ואף כי־אחרי מותי׃ </p>
<p id="v28"><sup><small>28</small></sup>  הקהילו אלי את־כל־זקני שׁבטיכם ושׁטריכם ואדברה באזניהם את הדברים האלה ואעידה בם את־השׁמים ואת־הארץ׃ </p>
<p id="v29"><sup><small>29</small></sup>  כי ידעתי אחרי מותי כי־השׁחת תשׁחתון וסרתם מן־הדרך אשׁר צויתי אתכם וקראת אתכם הרעה באחרית הימים כי־תעשׂו את־הרע בעיני יהוה להכעיסו במעשׂה ידיכם׃ </p>
<p id="v30"><sup><small>30</small></sup>  וידבר משׁה באזני כל־קהל ישׂראל את־דברי השׁירה הזאת עד תמם׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 31:6 <i>אלוהים לעולם לא ישאיר את ישו לבד</i>: <a href="/he/The_Urantia_Book/157#p6_13">או 157:6.13</a>. </li>
  <li id="fn2"><a href="#cite2">↑</a> 31:6,8 <i>הוא לא יעזוב</i>: <a href="/he/The_Urantia_Book/3#p1_4">או 3:1.4</a>. </li>
  <li id="fn3"><a href="#cite3">↑</a> 31:12 <i>זרים בתוך השערים</i>: <a href="/he/The_Urantia_Book/27#p4_3">או 27:4.3</a>. </li>
  <li id="fn4"><a href="#cite4">↑</a> 31:20 <i>הם אכלו ועשו שומן בשעווה</i>: <a href="/he/The_Urantia_Book/165#p4_8">או 165:4.8</a>. </li>
</ol>
</div>
