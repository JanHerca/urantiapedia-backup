<!--
title: דברים - פֶּרֶק 6
description: 
published: true
date: 2023-11-8T20:31:8Z
tags: bible, bible—deuteronomy
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/5">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 5</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/7">
          <span class="pr-2">דברים - פֶּרֶק 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וזאת המצוה החקים והמשׁפטים אשׁר צוה יהוה אלהיכם ללמד אתכם לעשׂות בארץ אשׁר אתם עברים שׁמה לרשׁתה׃ </p>
<p id="v2"><sup><small>2</small></sup>  למען תירא את־יהוה אלהיך לשׁמר את־כל־חקתיו ומצותיו אשׁר אנכי מצוך אתה ובנך ובן־בנך כל ימי חייך ולמען יארכן ימיך׃ </p>
<p id="v3"><sup><small>3</small></sup>  ושׁמעת ישׂראל ושׁמרת לעשׂות אשׁר ייטב לך ואשׁר תרבון מאד כאשׁר דבר יהוה אלהי אבתיך לך ארץ זבת חלב ודבשׁ׃ </p>
<p id="v4"><sup><small>4</small></sup>  שׁמע ישׂראל יהוה אלהינו יהוה אחד׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  ואהבת את יהוה אלהיך בכל־לבבך ובכל־נפשׁך ובכל־מאדך׃ </p>
<p id="v6"><sup><small>6</small></sup>  והיו הדברים האלה אשׁר אנכי מצוך היום על־לבבך׃ <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  ושׁננתם לבניך ודברת בם בשׁבתך בביתך ובלכתך בדרך ובשׁכבך ובקומך׃ </p>
<p id="v8"><sup><small>8</small></sup>  וקשׁרתם לאות על־ידך והיו לטטפת בין עיניך׃ </p>
<p id="v9"><sup><small>9</small></sup>  וכתבתם על־מזזות ביתך ובשׁעריך׃ </p>
<p id="v10"><sup><small>10</small></sup>  והיה כי יביאך יהוה אלהיך אל־הארץ אשׁר נשׁבע לאבתיך לאברהם ליצחק וליעקב לתת לך ערים גדלת וטבת אשׁר לא־בנית׃ </p>
<p id="v11"><sup><small>11</small></sup>  ובתים מלאים כל־טוב אשׁר לא־מלאת וברת חצובים אשׁר לא־חצבת כרמים וזיתים אשׁר לא־נטעת ואכלת ושׂבעת׃ </p>
<p id="v12"><sup><small>12</small></sup>  השׁמר לך פן־תשׁכח את־יהוה אשׁר הוציאך מארץ מצרים מבית עבדים׃ </p>
<p id="v13"><sup><small>13</small></sup>  את־יהוה אלהיך תירא ואתו תעבד ובשׁמו תשׁבע׃ <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  לא תלכון אחרי אלהים אחרים מאלהי העמים אשׁר סביבותיכם׃ </p>
<p id="v15"><sup><small>15</small></sup>  כי אל קנא יהוה אלהיך בקרבך פן־יחרה אף־יהוה אלהיך בך והשׁמידך מעל פני האדמה׃ <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  לא תנסו את־יהוה אלהיכם כאשׁר נסיתם במסה׃ </p>
<p id="v17"><sup><small>17</small></sup>  שׁמור תשׁמרון את־מצות יהוה אלהיכם ועדתיו וחקיו אשׁר צוך׃ </p>
<p id="v18"><sup><small>18</small></sup>  ועשׂית הישׁר והטוב בעיני יהוה למען ייטב לך ובאת וירשׁת את־הארץ הטבה אשׁר־נשׁבע יהוה לאבתיך׃ </p>
<p id="v19"><sup><small>19</small></sup>  להדף את־כל־איביך מפניך כאשׁר דבר יהוה׃ </p>
<p id="v20"><sup><small>20</small></sup>  כי־ישׁאלך בנך מחר לאמר מה העדת והחקים והמשׁפטים אשׁר צוה יהוה אלהינו אתכם׃ </p>
<p id="v21"><sup><small>21</small></sup>  ואמרת לבנך עבדים היינו לפרעה במצרים ויציאנו יהוה ממצרים ביד חזקה׃ </p>
<p id="v22"><sup><small>22</small></sup>  ויתן יהוה אותת ומפתים גדלים ורעים במצרים בפרעה ובכל־ביתו לעינינו׃ </p>
<p id="v23"><sup><small>23</small></sup>  ואותנו הוציא משׁם למען הביא אתנו לתת לנו את־הארץ אשׁר נשׁבע לאבתינו׃ </p>
<p id="v24"><sup><small>24</small></sup>  ויצונו יהוה לעשׂות את־כל־החקים האלה ליראה את־יהוה אלהינו לטוב לנו כל־הימים לחיתנו כהיום הזה׃ </p>
<p id="v25"><sup><small>25</small></sup>  וצדקה תהיה־לנו כי־נשׁמר לעשׂות את־כל־המצוה הזאת לפני יהוה אלהינו כאשׁר צונו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Deuteronomy/5">
          <span class="mdi mdi-arrow-left-drop-circle"></span><span class="pl-2">דברים - פֶּרֶק 5</span>
        </a>
        </td>
        <td>
        <a href="/he/Bible/Deuteronomy/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Deuteronomy/7">
          <span class="pr-2">דברים - פֶּרֶק 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 6:4 <i>שמע ישראל אל אחד</i>: <a href="/he/The_Urantia_Book/92#p5_8">או 92:5.8</a>.  <i>ה' אלוהים הוא אחד</i>: <a href="/he/The_Urantia_Book/1#p7_6">או 1:7.6</a>.  <i>חלק 1: יהוה הוא אלוהים אחד</i>: <a href="/he/The_Urantia_Book/96#p5_5">או 96:5.5</a>.  <i>אלוהים אחד</i>: <a href="/he/The_Urantia_Book/92#p6_6">או 92:6.6</a>.  <i>אין אלוהים לצידך</i>: <a href="/he/The_Urantia_Book/1#p0_1">או 1:0.1</a>.  <i>אלוהים אחד</i>: <a href="/he/The_Urantia_Book/131#p10_2">או 131:10.2</a>.  <i>אלוהים הוא אחד</i>: <a href="/he/The_Urantia_Book/56#p4_4">או 56:4.4</a>.  <i>אלוהים אחד</i>: <a href="/he/The_Urantia_Book/45#p4_8">או 45:4.8</a>.  <i>ה' אלוהינו הוא אל אחד</i>: <a href="/he/The_Urantia_Book/10#p7_1">או 10:7.1</a>. </li>
  <li id="fn2"><a href="#cite2">↑</a> 6:4-5 <i>אוהב את ה' עליון</i>: <a href="/he/The_Urantia_Book/131#p2_13">או 131:2.13</a>.  <i>אוהב את אלוהים לחלוטין</i>: <a href="/he/The_Urantia_Book/131#p2_2">או 131:2.2</a>.  <i>אהבת את אלוהים בכל ליבך</i>: <a href="/he/The_Urantia_Book/163#p4_8">או 163:4.8</a>.  <i>על ידי אהבת אלוהים</i>: <a href="/he/The_Urantia_Book/110#p3_8">או 110:3.8</a>.  <i>אוהב את אלוהים בכל המוח והלב</i>: <a href="/he/The_Urantia_Book/131#p10_2">או 131:10.2</a>.  <i>המצווה הגדולה ביותר</i>: <a href="/he/The_Urantia_Book/174#p4_2">או 174:4.2</a>.  <i>שמע</i>: <a href="/he/The_Urantia_Book/174#p4_2">או 174:4.2</a>. </li>
  <li id="fn3"><a href="#cite3">↑</a> 6:6-9 <i>ישוע מטיל ספק במנהגים</i>: <a href="/he/The_Urantia_Book/124#p4_7">או 124:4.7</a>. </li>
  <li id="fn4"><a href="#cite4">↑</a> 6:13-14 <i>עבדו את האדון אלוהים בלבד</i>: <a href="/he/The_Urantia_Book/136#p9_3">או 136:9.3</a>. </li>
  <li id="fn5"><a href="#cite5">↑</a> 6:15 <i>אלוהים קנאי</i>: <a href="/he/The_Urantia_Book/96#p4_6">או 96:4.6</a>.  <i>אלוהים אמר לקנא ב</i>: <a href="/he/The_Urantia_Book/4#p3_1">או 4:3.1</a>.  <i>משה אמר אלוהים מקנא</i>: <a href="/he/The_Urantia_Book/142#p2_1">או 142:2.1</a>. </li>
</ol>
</div>
