<!--
title: שופטים - פֶּרֶק 15
description: 
published: true
date: 2022-10-6T10:37:18Z
tags: bible, bible—judges
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Judges/14">שופטים - פֶּרֶק 14</a></td>
        <td><a href="/he/Bible/Judges/Index">אינדקס</a></td>
        <td><a href="/he/Bible/Judges/16">שופטים - פֶּרֶק 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי הגורל למטה בני יהודה למשׁפחתם אל־גבול אדום מדבר־צן נגבה מקצה תימן׃ </p>
<p id="v2"><sup><small>2</small></sup>  ויהי להם גבול נגב מקצה ים המלח מן־הלשׁן הפנה נגבה׃ </p>
<p id="v3"><sup><small>3</small></sup>  ויצא אל־מנגב למעלה עקרבים ועבר צנה ועלה מנגב לקדשׁ ברנע ועבר חצרון ועלה אדרה ונסב הקרקעה׃ </p>
<p id="v4"><sup><small>4</small></sup>  ועבר עצמונה ויצא נחל מצרים והיה תצאות הגבול ימה זה־יהיה לכם גבול נגב׃ </p>
<p id="v5"><sup><small>5</small></sup>  וגבול קדמה ים המלח עד־קצה הירדן וגבול לפאת צפונה מלשׁון הים מקצה הירדן׃ </p>
<p id="v6"><sup><small>6</small></sup>  ועלה הגבול בית חגלה ועבר מצפון לבית הערבה ועלה הגבול אבן בהן בן־ראובן׃ </p>
<p id="v7"><sup><small>7</small></sup>  ועלה הגבול דברה מעמק עכור וצפונה פנה אל־הגלגל אשׁר־נכח למעלה אדמים אשׁר מנגב לנחל ועבר הגבול אל־מי־עין שׁמשׁ והיו תצאתיו אל־עין רגל׃ </p>
<p id="v8"><sup><small>8</small></sup>  ועלה הגבול גי בן־הנם אל־כתף היבוסי מנגב היא ירושׁלם ועלה הגבול אל־ראשׁ ההר אשׁר על־פני גי־הנם ימה אשׁר בקצה עמק־רפאים צפנה׃ </p>
<p id="v9"><sup><small>9</small></sup>  ותאר הגבול מראשׁ ההר אל־מעין מי נפתוח ויצא אל־ערי הר־עפרון ותאר הגבול בעלה היא קרית יערים׃ </p>
<p id="v10"><sup><small>10</small></sup>  ונסב הגבול מבעלה ימה אל־הר שׂעיר ועבר אל־כתף הר־יערים מצפונה היא כסלון וירד בית־שׁמשׁ ועבר תמנה׃ </p>
<p id="v11"><sup><small>11</small></sup>  ויצא הגבול אל־כתף עקרון צפונה ותאר הגבול שׁכרונה ועבר הר־הבעלה ויצא יבנאל והיו תצאות הגבול ימה׃ </p>
<p id="v12"><sup><small>12</small></sup>  וגבול ים הימה הגדול וגבול זה גבול בני־יהודה סביב למשׁפחתם׃ </p>
<p id="v13"><sup><small>13</small></sup>  ולכלב בן־יפנה נתן חלק בתוך בני־יהודה אל־פי יהוה ליהושׁע את־קרית ארבע אבי הענק היא חברון׃ </p>
<p id="v14"><sup><small>14</small></sup>  וירשׁ משׁם כלב את־שׁלושׁה בני הענק את־שׁשׁי ואת־אחימן ואת־תלמי ילידי הענק׃ </p>
<p id="v15"><sup><small>15</small></sup>  ויעל משׁם אל־ישׁבי דבר ושׁם־דבר לפנים קרית־ספר׃ </p>
<p id="v16"><sup><small>16</small></sup>  ויאמר כלב אשׁר־יכה את־קרית־ספר ולכדה ונתתי לו את־עכסה בתי לאשׁה׃ </p>
<p id="v17"><sup><small>17</small></sup>  וילכדה עתניאל בן־קנז אחי כלב ויתן־לו את־עכסה בתו לאשׁה׃ </p>
<p id="v18"><sup><small>18</small></sup>  ויהי בבואה ותסיתהו לשׁאול מאת־אביה שׂדה ותצנח מעל החמור ויאמר־לה כלב מה־לך׃ </p>
<p id="v19"><sup><small>19</small></sup>  ותאמר תנה־לי ברכה כי ארץ הנגב נתתני ונתתה לי גלת מים ויתן־לה את גלת עליות ואת גלת תחתיות׃ </p>
<p id="v20"><sup><small>20</small></sup>  זאת נחלת מטה בני־יהודה למשׁפחתם׃ </p>
<p id="v21"><sup><small>21</small></sup>  ויהיו הערים מקצה למטה בני־יהודה אל־גבול אדום בנגבה קבצאל ועדר ויגור׃ </p>
<p id="v22"><sup><small>22</small></sup>  וקינה ודימונה ועדעדה׃ </p>
<p id="v23"><sup><small>23</small></sup>  וקדשׁ וחצור ויתנן׃ </p>
<p id="v24"><sup><small>24</small></sup>  זיף וטלם ובעלות׃ </p>
<p id="v25"><sup><small>25</small></sup>  וחצור חדתה וקריות חצרון היא חצור׃ </p>
<p id="v26"><sup><small>26</small></sup>  אמם ושׁמע ומולדה׃ </p>
<p id="v27"><sup><small>27</small></sup>  וחצר גדה וחשׁמון ובית פלט׃ </p>
<p id="v28"><sup><small>28</small></sup>  וחצר שׁועל ובאר שׁבע ובזיותיה׃ </p>
<p id="v29"><sup><small>29</small></sup>  בעלה ועיים ועצם׃ </p>
<p id="v30"><sup><small>30</small></sup>  ואלתולד וכסיל וחרמה׃ </p>
<p id="v31"><sup><small>31</small></sup>  וצקלג ומדמנה וסנסנה׃ </p>
<p id="v32"><sup><small>32</small></sup>  ולבאות ושׁלחים ועין ורמון כל־ערים עשׂרים ותשׁע וחצריהן׃ </p>
<p id="v33"><sup><small>33</small></sup>  בשׁפלה אשׁתאול וצרעה ואשׁנה׃ </p>
<p id="v34"><sup><small>34</small></sup>  וזנוח ועין גנים תפוח והעינם׃ </p>
<p id="v35"><sup><small>35</small></sup>  ירמות ועדלם שׂוכה ועזקה׃ </p>
<p id="v36"><sup><small>36</small></sup>  ושׁערים ועדיתים והגדרה וגדרתים ערים ארבע־עשׂרה וחצריהן׃ </p>
<p id="v37"><sup><small>37</small></sup>  צנן וחדשׁה ומגדל־גד׃ </p>
<p id="v38"><sup><small>38</small></sup>  ודלען והמצפה ויקתאל׃ </p>
<p id="v39"><sup><small>39</small></sup>  לכישׁ ובצקת ועגלון׃ </p>
<p id="v40"><sup><small>40</small></sup>  וכבון ולחמס וכתלישׁ׃ </p>
<p id="v41"><sup><small>41</small></sup>  וגדרות בית־דגון ונעמה ומקדה ערים שׁשׁ־עשׂרה וחצריהן׃ </p>
<p id="v42"><sup><small>42</small></sup>  לבנה ועתר ועשׁן׃ </p>
<p id="v43"><sup><small>43</small></sup>  ויפתח ואשׁנה ונציב׃ </p>
<p id="v44"><sup><small>44</small></sup>  וקעילה ואכזיב ומראשׁה ערים תשׁע וחצריהן׃ </p>
<p id="v45"><sup><small>45</small></sup>  עקרון ובנתיה וחצריה׃ </p>
<p id="v46"><sup><small>46</small></sup>  מעקרון וימה כל אשׁר־על־יד אשׁדוד וחצריהן׃ </p>
<p id="v47"><sup><small>47</small></sup>  אשׁדוד בנותיה וחצריה עזה בנותיה וחצריה עד־נחל מצרים והים הגבול וגבול׃ </p>
<p id="v48"><sup><small>48</small></sup>  ובהר שׁמיר ויתיר ושׂוכה׃ </p>
<p id="v49"><sup><small>49</small></sup>  ודנה וקרית־סנה היא דבר׃ </p>
<p id="v50"><sup><small>50</small></sup>  וענב ואשׁתמה וענים׃ </p>
<p id="v51"><sup><small>51</small></sup>  וגשׁן וחלן וגלה ערים אחת־עשׂרה וחצריהן׃ </p>
<p id="v52"><sup><small>52</small></sup>  ארב ורומה ואשׁען׃ </p>
<p id="v53"><sup><small>53</small></sup>  וינים ובית־תפוח ואפקה׃ </p>
<p id="v54"><sup><small>54</small></sup>  וחמטה וקרית ארבע היא חברון וציער ערים תשׁע וחצריהן׃ </p>
<p id="v55"><sup><small>55</small></sup>  מעון כרמל וזיף ויוטה׃ </p>
<p id="v56"><sup><small>56</small></sup>  ויזרעאל ויקדעם וזנוח׃ </p>
<p id="v57"><sup><small>57</small></sup>  הקין גבעה ותמנה ערים עשׂר וחצריהן׃ </p>
<p id="v58"><sup><small>58</small></sup>  חלחול בית־צור וגדור׃ </p>
<p id="v59"><sup><small>59</small></sup>  ומערת ובית־ענות ואלתקן ערים שׁשׁ וחצריהן׃ </p>
<p id="v60"><sup><small>60</small></sup>  קרית־בעל היא קרית יערים והרבה ערים שׁתים וחצריהן׃ </p>
<p id="v61"><sup><small>61</small></sup>  במדבר בית הערבה מדין וסככה׃ </p>
<p id="v62"><sup><small>62</small></sup>  והנבשׁן ועיר־המלח ועין גדי ערים שׁשׁ וחצריהן׃ </p>
<p id="v63"><sup><small>63</small></sup>  ואת־היבוסי יושׁבי ירושׁלם לא־יוכלו בני־יהודה להורישׁם וישׁב היבוסי את־בני יהודה בירושׁלם עד היום הזה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Judges/14">שופטים - פֶּרֶק 14</a></td>
        <td><a href="/he/Bible/Judges/Index">אינדקס</a></td>
        <td><a href="/he/Bible/Judges/16">שופטים - פֶּרֶק 16</a></td>
      </tr>
    </tbody>
  </table>
</figure>
