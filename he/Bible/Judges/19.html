<!--
title: שופטים - פֶּרֶק 19
description: 
published: true
date: 2022-10-6T10:37:18Z
tags: bible, bible—judges
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Judges/18">שופטים - פֶּרֶק 18</a></td>
        <td><a href="/he/Bible/Judges/Index">אינדקס</a></td>
        <td><a href="/he/Bible/Judges/20">שופטים - פֶּרֶק 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויצא הגורל השׁני לשׁמעון למטה בני־שׁמעון למשׁפחותם ויהי נחלתם בתוך נחלת בני־יהודה׃ </p>
<p id="v2"><sup><small>2</small></sup>  ויהי להם בנחלתם באר־שׁבע ושׁבע ומולדה׃ </p>
<p id="v3"><sup><small>3</small></sup>  וחצר שׁועל ובלה ועצם׃ </p>
<p id="v4"><sup><small>4</small></sup>  ואלתולד ובתול וחרמה׃ </p>
<p id="v5"><sup><small>5</small></sup>  וצקלג ובית־המרכבות וחצר סוסה׃ </p>
<p id="v6"><sup><small>6</small></sup>  ובית לבאות ושׁרוחן ערים שׁלשׁ־עשׂרה וחצריהן׃ </p>
<p id="v7"><sup><small>7</small></sup>  עין רמון ועתר ועשׁן ערים ארבע וחצריהן׃ </p>
<p id="v8"><sup><small>8</small></sup>  וכל־החצרים אשׁר סביבות הערים האלה עד־בעלת באר ראמת נגב זאת נחלת מטה בני־שׁמעון למשׁפחתם׃ </p>
<p id="v9"><sup><small>9</small></sup>  מחבל בני יהודה נחלת בני שׁמעון כי־היה חלק בני־יהודה רב מהם וינחלו בני־שׁמעון בתוך נחלתם׃ </p>
<p id="v10"><sup><small>10</small></sup>  ויעל הגורל השׁלישׁי לבני זבולן למשׁפחתם ויהי גבול נחלתם עד־שׂריד׃ </p>
<p id="v11"><sup><small>11</small></sup>  ועלה גבולם לימה ומרעלה ופגע בדבשׁת ופגע אל־הנחל אשׁר על־פני יקנעם׃ </p>
<p id="v12"><sup><small>12</small></sup>  ושׁב משׂריד קדמה מזרח השׁמשׁ על־גבול כסלת תבר ויצא אל־הדברת ועלה יפיע׃ </p>
<p id="v13"><sup><small>13</small></sup>  ומשׁם עבר קדמה מזרחה גתה חפר עתה קצין ויצא רמון המתאר הנעה׃ </p>
<p id="v14"><sup><small>14</small></sup>  ונסב אתו הגבול מצפון חנתן והיו תצאתיו גי יפתח־אל׃ </p>
<p id="v15"><sup><small>15</small></sup>  וקטת ונהלל ושׁמרון וידאלה ובית לחם ערים שׁתים־עשׂרה וחצריהן׃ </p>
<p id="v16"><sup><small>16</small></sup>  זאת נחלת בני־זבולן למשׁפחותם הערים האלה וחצריהן׃ </p>
<p id="v17"><sup><small>17</small></sup>  לישׂשכר יצא הגורל הרביעי לבני ישׂשכר למשׁפחותם׃ </p>
<p id="v18"><sup><small>18</small></sup>  ויהי גבולם יזרעאלה והכסולת ושׁונם׃ </p>
<p id="v19"><sup><small>19</small></sup>  וחפרים ושׁיאן ואנחרת׃ </p>
<p id="v20"><sup><small>20</small></sup>  והרבית וקשׁיון ואבץ׃ </p>
<p id="v21"><sup><small>21</small></sup>  ורמת ועין־גנים ועין חדה ובית פצץ׃ </p>
<p id="v22"><sup><small>22</small></sup>  ופגע הגבול בתבור ושׁחצומה ובית שׁמשׁ והיו תצאות גבולם הירדן ערים שׁשׁ־עשׂרה וחצריהן׃ </p>
<p id="v23"><sup><small>23</small></sup>  זאת נחלת מטה בני־ישׂשכר למשׁפחתם הערים וחצריהן׃ </p>
<p id="v24"><sup><small>24</small></sup>  ויצא הגורל החמישׁי למטה בני־אשׁר למשׁפחותם׃ </p>
<p id="v25"><sup><small>25</small></sup>  ויהי גבולם חלקת וחלי ובטן ואכשׁף׃ </p>
<p id="v26"><sup><small>26</small></sup>  ואלמלך ועמעד ומשׁאל ופגע בכרמל הימה ובשׁיחור לבנת׃ </p>
<p id="v27"><sup><small>27</small></sup>  ושׁב מזרח השׁמשׁ בית דגן ופגע בזבלון ובגי יפתח־אל צפונה בית העמק ונעיאל ויצא אל־כבול משׂמאל׃ </p>
<p id="v28"><sup><small>28</small></sup>  ועברן ורחב וחמון וקנה עד צידון רבה׃ </p>
<p id="v29"><sup><small>29</small></sup>  ושׁב הגבול הרמה ועד־עיר מבצר־צר ושׁב הגבול חסה ויהיו תצאתיו הימה מחבל אכזיבה׃ </p>
<p id="v30"><sup><small>30</small></sup>  ועמה ואפק ורחב ערים עשׂרים ושׁתים וחצריהן׃ </p>
<p id="v31"><sup><small>31</small></sup>  זאת נחלת מטה בני־אשׁר למשׁפחתם הערים האלה וחצריהן׃ </p>
<p id="v32"><sup><small>32</small></sup>  לבני נפתלי יצא הגורל השׁשׁי לבני נפתלי למשׁפחתם׃ </p>
<p id="v33"><sup><small>33</small></sup>  ויהי גבולם מחלף מאלון בצעננים ואדמי הנקב ויבנאל עד־לקום ויהי תצאתיו הירדן׃ </p>
<p id="v34"><sup><small>34</small></sup>  ושׁב הגבול ימה אזנות תבור ויצא משׁם חוקקה ופגע בזבלון מנגב ובאשׁר פגע מים וביהודה הירדן מזרח השׁמשׁ׃ </p>
<p id="v35"><sup><small>35</small></sup>  וערי מבצר הצדים צר וחמת רקת וכנרת׃ </p>
<p id="v36"><sup><small>36</small></sup>  ואדמה והרמה וחצור׃ </p>
<p id="v37"><sup><small>37</small></sup>  וקדשׁ ואדרעי ועין חצור׃ </p>
<p id="v38"><sup><small>38</small></sup>  ויראון ומגדל־אל חרם ובית־ענת ובית שׁמשׁ ערים תשׁע־עשׂרה וחצריהן׃ </p>
<p id="v39"><sup><small>39</small></sup>  זאת נחלת מטה בני־נפתלי למשׁפחתם הערים וחצריהן׃ </p>
<p id="v40"><sup><small>40</small></sup>  למטה בני־דן למשׁפחתם יצא הגורל השׁביעי׃ </p>
<p id="v41"><sup><small>41</small></sup>  ויהי גבול נחלתם צרעה ואשׁתאול ועיר שׁמשׁ׃ </p>
<p id="v42"><sup><small>42</small></sup>  ושׁעלבין ואילון ויתלה׃ </p>
<p id="v43"><sup><small>43</small></sup>  ואילון ותמנתה ועקרון׃ </p>
<p id="v44"><sup><small>44</small></sup>  ואלתקה וגבתון ובעלת׃ </p>
<p id="v45"><sup><small>45</small></sup>  ויהד ובני־ברק וגת־רמון׃ </p>
<p id="v46"><sup><small>46</small></sup>  ומי הירקון והרקון עם־הגבול מול יפו׃ </p>
<p id="v47"><sup><small>47</small></sup>  ויצא גבול־בני־דן מהם ויעלו בני־דן וילחמו עם־לשׁם וילכדו אותה ויכו אותה לפי־חרב וירשׁו אותה וישׁבו בה ויקראו ללשׁם דן כשׁם דן אביהם׃ </p>
<p id="v48"><sup><small>48</small></sup>  זאת נחלת מטה בני־דן למשׁפחתם הערים האלה וחצריהן׃ </p>
<p id="v49"><sup><small>49</small></sup>  ויכלו לנחל־את־הארץ לגבולתיה ויתנו בני־ישׂראל נחלה ליהושׁע בן־נון בתוכם׃ </p>
<p id="v50"><sup><small>50</small></sup>  על־פי יהוה נתנו לו את־העיר אשׁר שׁאל את־תמנת־סרח בהר אפרים ויבנה את־העיר וישׁב בה׃ </p>
<p id="v51"><sup><small>51</small></sup>  אלה הנחלת אשׁר נחלו אלעזר הכהן ויהושׁע בן־נון וראשׁי האבות למטות בני־ישׂראל בגורל בשׁלה לפני יהוה פתח אהל מועד ויכלו מחלק את־הארץ׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Judges/18">שופטים - פֶּרֶק 18</a></td>
        <td><a href="/he/Bible/Judges/Index">אינדקס</a></td>
        <td><a href="/he/Bible/Judges/20">שופטים - פֶּרֶק 20</a></td>
      </tr>
    </tbody>
  </table>
</figure>
