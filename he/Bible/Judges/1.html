<!--
title: שופטים - פֶּרֶק 1
description: 
published: true
date: 2022-10-6T10:37:18Z
tags: bible, bible—judges
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/he/Bible/Judges/Index">אינדקס</a></td>
        <td><a href="/he/Bible/Judges/2">שופטים - פֶּרֶק 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי אחרי מות משׁה עבד יהוה ויאמר יהוה אל־יהושׁע בן־נון משׁרת משׁה לאמר׃ </p>
<p id="v2"><sup><small>2</small></sup>  משׁה עבדי מת ועתה קום עבר את־הירדן הזה אתה וכל־העם הזה אל־הארץ אשׁר אנכי נתן להם לבני ישׂראל׃ </p>
<p id="v3"><sup><small>3</small></sup>  כל־מקום אשׁר תדרך כף־רגלכם בו לכם נתתיו כאשׁר דברתי אל־משׁה׃ </p>
<p id="v4"><sup><small>4</small></sup>  מהמדבר והלבנון הזה ועד־הנהר הגדול נהר־פרת כל ארץ החתים ועד־הים הגדול מבוא השׁמשׁ יהיה גבולכם׃ </p>
<p id="v5"><sup><small>5</small></sup>  לא־יתיצב אישׁ לפניך כל ימי חייך כאשׁר הייתי עם־משׁה אהיה עמך לא ארפך ולא אעזבך׃ </p>
<p id="v6"><sup><small>6</small></sup>  חזק ואמץ כי אתה תנחיל את־העם הזה את־הארץ אשׁר־נשׁבעתי לאבותם לתת להם׃ </p>
<p id="v7"><sup><small>7</small></sup>  רק חזק ואמץ מאד לשׁמר לעשׂות ככל־התורה אשׁר צוך משׁה עבדי אל־תסור ממנו ימין ושׂמאול למען תשׂכיל בכל אשׁר תלך׃ </p>
<p id="v8"><sup><small>8</small></sup>  לא־ימושׁ ספר התורה הזה מפיך והגית בו יומם ולילה למען תשׁמר לעשׂות ככל־הכתוב בו כי־אז תצליח את־דרכך ואז תשׂכיל׃ </p>
<p id="v9"><sup><small>9</small></sup>  הלוא צויתיך חזק ואמץ אל־תערץ ואל־תחת כי עמך יהוה אלהיך בכל אשׁר תלך׃ </p>
<p id="v10"><sup><small>10</small></sup>  ויצו יהושׁע את־שׁטרי העם לאמר׃ </p>
<p id="v11"><sup><small>11</small></sup>  עברו בקרב המחנה וצוו את־העם לאמר הכינו לכם צידה כי בעוד שׁלשׁת ימים אתם עברים את־הירדן הזה לבוא לרשׁת את־הארץ אשׁר יהוה אלהיכם נתן לכם לרשׁתה׃ </p>
<p id="v12"><sup><small>12</small></sup>  ולראובני ולגדי ולחצי שׁבט המנשׁה אמר יהושׁע לאמר׃ </p>
<p id="v13"><sup><small>13</small></sup>  זכור את־הדבר אשׁר צוה אתכם משׁה עבד־יהוה לאמר יהוה אלהיכם מניח לכם ונתן לכם את־הארץ הזאת׃ </p>
<p id="v14"><sup><small>14</small></sup>  נשׁיכם טפכם ומקניכם ישׁבו בארץ אשׁר נתן לכם משׁה בעבר הירדן ואתם תעברו חמשׁים לפני אחיכם כל גבורי החיל ועזרתם אותם׃ </p>
<p id="v15"><sup><small>15</small></sup>  עד אשׁר־יניח יהוה לאחיכם ככם וירשׁו גם־המה את־הארץ אשׁר־יהוה אלהיכם נתן להם ושׁבתם לארץ ירשׁתכם וירשׁתם אותה אשׁר נתן לכם משׁה עבד יהוה בעבר הירדן מזרח השׁמשׁ׃ </p>
<p id="v16"><sup><small>16</small></sup>  ויענו את־יהושׁע לאמר כל אשׁר־צויתנו נעשׂה ואל־כל־אשׁר תשׁלחנו נלך׃ </p>
<p id="v17"><sup><small>17</small></sup>  ככל אשׁר־שׁמענו אל־משׁה כן נשׁמע אליך רק יהיה יהוה אלהיך עמך כאשׁר היה עם־משׁה׃ </p>
<p id="v18"><sup><small>18</small></sup>  כל־אישׁ אשׁר־ימרה את־פיך ולא־ישׁמע את־דבריך לכל אשׁר־תצונו יומת רק חזק ואמץ׃ </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/he/Bible/Judges/Index">אינדקס</a></td>
        <td><a href="/he/Bible/Judges/2">שופטים - פֶּרֶק 2</a></td>
      </tr>
    </tbody>
  </table>
</figure>
