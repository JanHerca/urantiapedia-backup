<!--
title: שופטים - פֶּרֶק 11
description: 
published: true
date: 2022-10-6T10:37:18Z
tags: bible, bible—judges
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Judges/10">שופטים - פֶּרֶק 10</a></td>
        <td><a href="/he/Bible/Judges/Index">אינדקס</a></td>
        <td><a href="/he/Bible/Judges/12">שופטים - פֶּרֶק 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי כשׁמע יבין מלך־חצור וישׁלח אל־יובב מלך מדון ואל־מלך שׁמרון ואל־מלך אכשׁף׃ </p>
<p id="v2"><sup><small>2</small></sup>  ואל־המלכים אשׁר מצפון בהר ובערבה נגב כנרות ובשׁפלה ובנפות דור מים׃ </p>
<p id="v3"><sup><small>3</small></sup>  הכנעני ממזרח ומים והאמרי והחתי והפרזי והיבוסי בהר והחוי תחת חרמון בארץ המצפה׃ </p>
<p id="v4"><sup><small>4</small></sup>  ויצאו הם וכל־מחניהם עמם עם־רב כחול אשׁר על־שׂפת־הים לרב וסוס ורכב רב־מאד׃ </p>
<p id="v5"><sup><small>5</small></sup>  ויועדו כל המלכים האלה ויבאו ויחנו יחדו אל־מי מרום להלחם עם־ישׂראל׃ </p>
<p id="v6"><sup><small>6</small></sup>  ויאמר יהוה אל־יהושׁע אל־תירא מפניהם כי־מחר כעת הזאת אנכי נתן את־כלם חללים לפני ישׂראל את־סוסיהם תעקר ואת־מרכבתיהם תשׂרף באשׁ׃ </p>
<p id="v7"><sup><small>7</small></sup>  ויבא יהושׁע וכל־עם המלחמה עמו עליהם על־מי מרום פתאם ויפלו בהם׃ </p>
<p id="v8"><sup><small>8</small></sup>  ויתנם יהוה ביד־ישׂראל ויכום וירדפום עד־צידון רבה ועד משׂרפות מים ועד־בקעת מצפה מזרחה ויכם עד־בלתי השׁאיר־להם שׂריד׃ </p>
<p id="v9"><sup><small>9</small></sup>  ויעשׂ להם יהושׁע כאשׁר אמר־לו יהוה את־סוסיהם עקר ואת־מרכבתיהם שׂרף באשׁ׃ </p>
<p id="v10"><sup><small>10</small></sup>  וישׁב יהושׁע בעת ההיא וילכד את־חצור ואת־מלכה הכה בחרב כי־חצור לפנים היא ראשׁ כל־הממלכות האלה׃ </p>
<p id="v11"><sup><small>11</small></sup>  ויכו את־כל־הנפשׁ אשׁר־בה לפי־חרב החרם לא נותר כל־נשׁמה ואת־חצור שׂרף באשׁ׃ </p>
<p id="v12"><sup><small>12</small></sup>  ואת־כל־ערי המלכים־האלה ואת־כל־מלכיהם לכד יהושׁע ויכם לפי־חרב החרים אותם כאשׁר צוה משׁה עבד יהוה׃ </p>
<p id="v13"><sup><small>13</small></sup>  רק כל־הערים העמדות על־תלם לא שׂרפם ישׂראל זולתי את־חצור לבדה שׂרף יהושׁע׃ </p>
<p id="v14"><sup><small>14</small></sup>  וכל שׁלל הערים האלה והבהמה בזזו להם בני ישׂראל רק את־כל־האדם הכו לפי־חרב עד־השׁמדם אותם לא השׁאירו כל־נשׁמה׃ </p>
<p id="v15"><sup><small>15</small></sup>  כאשׁר צוה יהוה את־משׁה עבדו כן־צוה משׁה את־יהושׁע וכן עשׂה יהושׁע לא־הסיר דבר מכל אשׁר־צוה יהוה את־משׁה׃ </p>
<p id="v16"><sup><small>16</small></sup>  ויקח יהושׁע את־כל־הארץ הזאת ההר ואת־כל־הנגב ואת כל־ארץ הגשׁן ואת־השׁפלה ואת־הערבה ואת־הר ישׂראל ושׁפלתה׃ </p>
<p id="v17"><sup><small>17</small></sup>  מן־ההר החלק העולה שׂעיר ועד־בעל גד בבקעת הלבנון תחת הר־חרמון ואת כל־מלכיהם לכד ויכם וימיתם׃ </p>
<p id="v18"><sup><small>18</small></sup>  ימים רבים עשׂה יהושׁע את־כל־המלכים האלה מלחמה׃ </p>
<p id="v19"><sup><small>19</small></sup>  לא־היתה עיר אשׁר השׁלימה אל־בני ישׂראל בלתי החוי ישׁבי גבעון את־הכל לקחו במלחמה׃ </p>
<p id="v20"><sup><small>20</small></sup>  כי מאת יהוה היתה לחזק את־לבם לקראת המלחמה את־ישׂראל למען החרימם לבלתי היות־להם תחנה כי למען השׁמידם כאשׁר צוה יהוה את־משׁה׃ </p>
<p id="v21"><sup><small>21</small></sup>  ויבא יהושׁע בעת ההיא ויכרת את־הענקים מן־ההר מן־חברון מן־דבר מן־ענב ומכל הר יהודה ומכל הר ישׂראל עם־עריהם החרימם יהושׁע׃ <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  לא־נותר ענקים בארץ בני ישׂראל רק בעזה בגת ובאשׁדוד נשׁארו׃ </p>
<p id="v23"><sup><small>23</small></sup>  ויקח יהושׁע את־כל־הארץ ככל אשׁר דבר יהוה אל־משׁה ויתנה יהושׁע לנחלה לישׂראל כמחלקתם לשׁבטיהם והארץ שׁקטה ממלחמה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Judges/10">שופטים - פֶּרֶק 10</a></td>
        <td><a href="/he/Bible/Judges/Index">אינדקס</a></td>
        <td><a href="/he/Bible/Judges/12">שופטים - פֶּרֶק 12</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 11:21,23 <i>בשם ה' אלוהי ישראל</i>: <a href="/he/The_Urantia_Book/70#p1_15">או 70:1.15</a>. </li>
  <li id="fn2"><a href="#cite2">↑</a> 11:30-39 <i>עונש על הפרת שבועות</i>: <a href="/he/The_Urantia_Book/87#p6_9">או 87:6.9</a>.  <i>בתו של יפת</i>: <a href="/he/The_Urantia_Book/89#p6_3">או 89:6.3</a>. </li>
  <li id="fn3"><a href="#cite3">↑</a> 11:36 <i>נוקם בחוטאים</i>: <a href="/he/The_Urantia_Book/142#p2_1">או 142:2.1</a>. </li>
  <li id="fn4"><a href="#cite4">↑</a> 11:39 <i>זה המנהג</i>: <a href="/he/The_Urantia_Book/70#p11_6">או 70:11.6</a>. </li>
</ol>
</div>
