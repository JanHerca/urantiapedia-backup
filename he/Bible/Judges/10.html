<!--
title: שופטים - פֶּרֶק 10
description: 
published: true
date: 2023-11-8T20:31:8Z
tags: bible, bible—judges
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Judges/9">
          <span class="mdi mdi-arrow-left-drop-circle"></span><span class="pl-2">שופטים - פֶּרֶק 9</span>
        </a>
        </td>
        <td>
        <a href="/he/Bible/Judges/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Judges/11">
          <span class="pr-2">שופטים - פֶּרֶק 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי כשׁמע אדני־צדק מלך ירושׁלם כי־לכד יהושׁע את־העי ויחרימה כאשׁר עשׂה ליריחו ולמלכה כן־עשׂה לעי ולמלכה וכי השׁלימו ישׁבי גבעון את־ישׂראל ויהיו בקרבם׃ </p>
<p id="v2"><sup><small>2</small></sup>  וייראו מאד כי עיר גדולה גבעון כאחת ערי הממלכה וכי היא גדולה מן־העי וכל־אנשׁיה גברים׃ </p>
<p id="v3"><sup><small>3</small></sup>  וישׁלח אדני־צדק מלך ירושׁלם אל־הוהם מלך־חברון ואל־פראם מלך־ירמות ואל־יפיע מלך־לכישׁ ואל־דביר מלך־עגלון לאמר׃ </p>
<p id="v4"><sup><small>4</small></sup>  עלו־אלי ועזרני ונכה את־גבעון כי־השׁלימה את־יהושׁע ואת־בני ישׂראל׃ </p>
<p id="v5"><sup><small>5</small></sup>  ויאספו ויעלו חמשׁת מלכי האמרי מלך ירושׁלם מלך־חברון מלך־ירמות מלך־לכישׁ מלך־עגלון הם וכל־מחניהם ויחנו על־גבעון וילחמו עליה׃ </p>
<p id="v6"><sup><small>6</small></sup>  וישׁלחו אנשׁי גבעון אל־יהושׁע אל־המחנה הגלגלה לאמר אל־תרף ידיך מעבדיך עלה אלינו מהרה והושׁיעה לנו ועזרנו כי נקבצו אלינו כל־מלכי האמרי ישׁבי ההר׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  ויעל יהושׁע מן־הגלגל הוא וכל־עם המלחמה עמו וכל גבורי החיל׃ </p>
<p id="v8"><sup><small>8</small></sup>  ויאמר יהוה אל־יהושׁע אל־תירא מהם כי בידך נתתים לא־יעמד אישׁ מהם בפניך׃ </p>
<p id="v9"><sup><small>9</small></sup>  ויבא אליהם יהושׁע פתאם כל־הלילה עלה מן־הגלגל׃ </p>
<p id="v10"><sup><small>10</small></sup>  ויהמם יהוה לפני ישׂראל ויכם מכה־גדולה בגבעון וירדפם דרך מעלה בית־חורן ויכם עד־עזקה ועד־מקדה׃ </p>
<p id="v11"><sup><small>11</small></sup>  ויהי בנסם מפני ישׂראל הם במורד בית־חורן ויהוה השׁליך עליהם אבנים גדלות מן־השׁמים עד־עזקה וימתו רבים אשׁר־מתו באבני הברד מאשׁר הרגו בני ישׂראל בחרב׃ </p>
<p id="v12"><sup><small>12</small></sup>  אז ידבר יהושׁע ליהוה ביום תת יהוה את־האמרי לפני בני ישׂראל ויאמר לעיני ישׂראל שׁמשׁ בגבעון דום וירח בעמק אילון׃ </p>
<p id="v13"><sup><small>13</small></sup>  וידם השׁמשׁ וירח עמד עד־יקם גוי איביו הלא־היא כתובה על־ספר הישׁר ויעמד השׁמשׁ בחצי השׁמים ולא־אץ לבוא כיום תמים׃ </p>
<p id="v14"><sup><small>14</small></sup>  ולא היה כיום ההוא לפניו ואחריו לשׁמע יהוה בקול אישׁ כי יהוה נלחם לישׂראל׃ </p>
<p id="v15"><sup><small>15</small></sup>  וישׁב יהושׁע וכל־ישׂראל עמו אל־המחנה הגלגלה׃ </p>
<p id="v16"><sup><small>16</small></sup>  וינסו חמשׁת המלכים האלה ויחבאו במערה במקדה׃ </p>
<p id="v17"><sup><small>17</small></sup>  ויגד ליהושׁע לאמר נמצאו חמשׁת המלכים נחבאים במערה במקדה׃ </p>
<p id="v18"><sup><small>18</small></sup>  ויאמר יהושׁע גלו אבנים גדלות אל־פי המערה והפקידו עליה אנשׁים לשׁמרם׃ </p>
<p id="v19"><sup><small>19</small></sup>  ואתם אל־תעמדו רדפו אחרי איביכם וזנבתם אותם אל־תתנום לבוא אל־עריהם כי נתנם יהוה אלהיכם בידכם׃ </p>
<p id="v20"><sup><small>20</small></sup>  ויהי ככלות יהושׁע ובני ישׂראל להכותם מכה גדולה־מאד עד־תמם והשׂרידים שׂרדו מהם ויבאו אל־ערי המבצר׃ </p>
<p id="v21"><sup><small>21</small></sup>  וישׁבו כל־העם אל־המחנה אל־יהושׁע מקדה בשׁלום לא־חרץ לבני ישׂראל לאישׁ את־לשׁנו׃ </p>
<p id="v22"><sup><small>22</small></sup>  ויאמר יהושׁע פתחו את־פי המערה והוציאו אלי את־חמשׁת המלכים האלה מן־המערה׃ </p>
<p id="v23"><sup><small>23</small></sup>  ויעשׂו כן ויציאו אליו את־חמשׁת המלכים האלה מן־המערה את מלך ירושׁלם את־מלך חברון את־מלך ירמות את־מלך לכישׁ את־מלך עגלון׃ </p>
<p id="v24"><sup><small>24</small></sup>  ויהי כהוציאם את־המלכים האלה אל־יהושׁע ויקרא יהושׁע אל־כל־אישׁ ישׂראל ויאמר אל־קציני אנשׁי המלחמה ההלכוא אתו קרבו שׂימו את־רגליכם על־צוארי המלכים האלה ויקרבו וישׂימו את־רגליהם על־צואריהם׃ </p>
<p id="v25"><sup><small>25</small></sup>  ויאמר אליהם יהושׁע אל־תיראו ואל־תחתו חזקו ואמצו כי ככה יעשׂה יהוה לכל־איביכם אשׁר אתם נלחמים אותם׃ </p>
<p id="v26"><sup><small>26</small></sup>  ויכם יהושׁע אחרי־כן וימיתם ויתלם על חמשׁה עצים ויהיו תלוים על־העצים עד־הערב׃ </p>
<p id="v27"><sup><small>27</small></sup>  ויהי לעת בוא השׁמשׁ צוה יהושׁע וירידום מעל העצים וישׁלכם אל־המערה אשׁר נחבאו־שׁם וישׂמו אבנים גדלות על־פי המערה עד־עצם היום הזה׃ </p>
<p id="v28"><sup><small>28</small></sup>  ואת־מקדה לכד יהושׁע ביום ההוא ויכה לפי־חרב ואת־מלכה החרם אותם ואת־כל־הנפשׁ אשׁר־בה לא השׁאיר שׂריד ויעשׂ למלך מקדה כאשׁר עשׂה למלך יריחו׃ </p>
<p id="v29"><sup><small>29</small></sup>  ויעבר יהושׁע וכל־ישׂראל עמו ממקדה לבנה וילחם עם־לבנה׃ </p>
<p id="v30"><sup><small>30</small></sup>  ויתן יהוה גם־אותה ביד ישׂראל ואת־מלכה ויכה לפי־חרב ואת־כל־הנפשׁ אשׁר־בה לא־השׁאיר בה שׂריד ויעשׂ למלכה כאשׁר עשׂה למלך יריחו׃ </p>
<p id="v31"><sup><small>31</small></sup>  ויעבר יהושׁע וכל־ישׂראל עמו מלבנה לכישׁה ויחן עליה וילחם בה׃ </p>
<p id="v32"><sup><small>32</small></sup>  ויתן יהוה את־לכישׁ ביד ישׂראל וילכדה ביום השׁני ויכה לפי־חרב ואת־כל־הנפשׁ אשׁר־בה ככל אשׁר־עשׂה ללבנה׃ </p>
<p id="v33"><sup><small>33</small></sup>  אז עלה הרם מלך גזר לעזר את־לכישׁ ויכהו יהושׁע ואת־עמו עד־בלתי השׁאיר־לו שׂריד׃ </p>
<p id="v34"><sup><small>34</small></sup>  ויעבר יהושׁע וכל־ישׂראל עמו מלכישׁ עגלנה ויחנו עליה וילחמו עליה׃ </p>
<p id="v35"><sup><small>35</small></sup>  וילכדוה ביום ההוא ויכוה לפי־חרב ואת כל־הנפשׁ אשׁר־בה ביום ההוא החרים ככל אשׁר־עשׂה ללכישׁ׃ </p>
<p id="v36"><sup><small>36</small></sup>  ויעל יהושׁע וכל־ישׂראל עמו מעגלונה חברונה וילחמו עליה׃ </p>
<p id="v37"><sup><small>37</small></sup>  וילכדוה ויכוה־לפי־חרב ואת־מלכה ואת־כל־עריה ואת־כל־הנפשׁ אשׁר־בה לא־השׁאיר שׂריד ככל אשׁר־עשׂה לעגלון ויחרם אותה ואת־כל־הנפשׁ אשׁר־בה׃ </p>
<p id="v38"><sup><small>38</small></sup>  וישׁב יהושׁע וכל־ישׂראל עמו דברה וילחם עליה׃ </p>
<p id="v39"><sup><small>39</small></sup>  וילכדה ואת־מלכה ואת־כל־עריה ויכום לפי־חרב ויחרימו את־כל־נפשׁ אשׁר־בה לא השׁאיר שׂריד כאשׁר עשׂה לחברון כן־עשׂה לדברה ולמלכה וכאשׁר עשׂה ללבנה ולמלכה׃ </p>
<p id="v40"><sup><small>40</small></sup>  ויכה יהושׁע את־כל־הארץ ההר והנגב והשׁפלה והאשׁדות ואת כל־מלכיהם לא השׁאיר שׂריד ואת כל־הנשׁמה החרים כאשׁר צוה יהוה אלהי ישׂראל׃ </p>
<p id="v41"><sup><small>41</small></sup>  ויכם יהושׁע מקדשׁ ברנע ועד־עזה ואת כל־ארץ גשׁן ועד־גבעון׃ </p>
<p id="v42"><sup><small>42</small></sup>  ואת כל־המלכים האלה ואת־ארצם לכד יהושׁע פעם אחת כי יהוה אלהי ישׂראל נלחם לישׂראל׃ </p>
<p id="v43"><sup><small>43</small></sup>  וישׁב יהושׁע וכל־ישׂראל עמו אל־המחנה הגלגלה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Judges/9">
          <span class="mdi mdi-arrow-left-drop-circle"></span><span class="pl-2">שופטים - פֶּרֶק 9</span>
        </a>
        </td>
        <td>
        <a href="/he/Bible/Judges/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Judges/11">
          <span class="pr-2">שופטים - פֶּרֶק 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 10:6 <i>"אלים" מתחרים בעל, אשתרות</i>: <a href="/he/The_Urantia_Book/95#p1_3">או 95:1.3</a>.  <i>עשתורת</i>: <a href="/he/The_Urantia_Book/95#p1_7">או 95:1.7</a>. </li>
</ol>
</div>
