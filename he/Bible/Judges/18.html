<!--
title: שופטים - פֶּרֶק 18
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Judges/17">שופטים - פֶּרֶק 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Judges/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Judges/19">שופטים - פֶּרֶק 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויקהלו כל־עדת בני־ישׂראל שׁלה וישׁכינו שׁם את־אהל מועד והארץ נכבשׁה לפניהם׃ </p>
<p id="v2"><sup><small>2</small></sup>  ויותרו בבני ישׂראל אשׁר לא־חלקו את־נחלתם שׁבעה שׁבטים׃ </p>
<p id="v3"><sup><small>3</small></sup>  ויאמר יהושׁע אל־בני ישׂראל עד־אנה אתם מתרפים לבוא לרשׁת את־הארץ אשׁר נתן לכם יהוה אלהי אבותיכם׃ </p>
<p id="v4"><sup><small>4</small></sup>  הבו לכם שׁלשׁה אנשׁים לשׁבט ואשׁלחם ויקמו ויתהלכו בארץ ויכתבו אותה לפי נחלתם ויבאו אלי׃ </p>
<p id="v5"><sup><small>5</small></sup>  והתחלקו אתה לשׁבעה חלקים יהודה יעמד על־גבולו מנגב ובית יוסף יעמדו על־גבולם מצפון׃ </p>
<p id="v6"><sup><small>6</small></sup>  ואתם תכתבו את־הארץ שׁבעה חלקים והבאתם אלי הנה ויריתי לכם גורל פה לפני יהוה אלהינו׃ </p>
<p id="v7"><sup><small>7</small></sup>  כי אין־חלק ללוים בקרבכם כי־כהנת יהוה נחלתו וגד וראובן וחצי שׁבט המנשׁה לקחו נחלתם מעבר לירדן מזרחה אשׁר נתן להם משׁה עבד יהוה׃ </p>
<p id="v8"><sup><small>8</small></sup>  ויקמו האנשׁים וילכו ויצו יהושׁע את־ההלכים לכתב את־הארץ לאמר לכו והתהלכו בארץ וכתבו אותה ושׁובו אלי ופה אשׁליך לכם גורל לפני יהוה בשׁלה׃ </p>
<p id="v9"><sup><small>9</small></sup>  וילכו האנשׁים ויעברו בארץ ויכתבוה לערים לשׁבעה חלקים על־ספר ויבאו אל־יהושׁע אל־המחנה שׁלה׃ </p>
<p id="v10"><sup><small>10</small></sup>  וישׁלך להם יהושׁע גורל בשׁלה לפני יהוה ויחלק־שׁם יהושׁע את־הארץ לבני ישׂראל כמחלקתם׃ </p>
<p id="v11"><sup><small>11</small></sup>  ויעל גורל מטה בני־בנימן למשׁפחתם ויצא גבול גורלם בין בני יהודה ובין בני יוסף׃ </p>
<p id="v12"><sup><small>12</small></sup>  ויהי להם הגבול לפאת צפונה מן־הירדן ועלה הגבול אל־כתף יריחו מצפון ועלה בהר ימה והיה תצאתיו מדברה בית און׃ </p>
<p id="v13"><sup><small>13</small></sup>  ועבר משׁם הגבול לוזה אל־כתף לוזה נגבה היא בית־אל וירד הגבול עטרות אדר על־ההר אשׁר מנגב לבית־חרון תחתון׃ </p>
<p id="v14"><sup><small>14</small></sup>  ותאר הגבול ונסב לפאת־ים נגבה מן־ההר אשׁר על־פני בית־חרון נגבה והיה תצאתיו אל־קרית־בעל היא קרית יערים עיר בני יהודה זאת פאת־ים׃ </p>
<p id="v15"><sup><small>15</small></sup>  ופאת־נגבה מקצה קרית יערים ויצא הגבול ימה ויצא אל־מעין מי נפתוח׃ </p>
<p id="v16"><sup><small>16</small></sup>  וירד הגבול אל־קצה ההר אשׁר על־פני גי בן־הנם אשׁר בעמק רפאים צפונה וירד גי הנם אל־כתף היבוסי נגבה וירד עין רגל׃ </p>
<p id="v17"><sup><small>17</small></sup>  ותאר מצפון ויצא עין שׁמשׁ ויצא אל־גלילות אשׁר־נכח מעלה אדמים וירד אבן בהן בן־ראובן׃ </p>
<p id="v18"><sup><small>18</small></sup>  ועבר אל־כתף מול־הערבה צפונה וירד הערבתה׃ </p>
<p id="v19"><sup><small>19</small></sup>  ועבר הגבול אל־כתף בית־חגלה צפונה והיה תצאותיו הגבול אל־לשׁון ים־המלח צפונה אל־קצה הירדן נגבה זה גבול נגב׃ </p>
<p id="v20"><sup><small>20</small></sup>  והירדן יגבל־אתו לפאת־קדמה זאת נחלת בני בנימן לגבולתיה סביב למשׁפחתם׃ </p>
<p id="v21"><sup><small>21</small></sup>  והיו הערים למטה בני בנימן למשׁפחותיהם יריחו ובית־חגלה ועמק קציץ׃ </p>
<p id="v22"><sup><small>22</small></sup>  ובית הערבה וצמרים ובית־אל׃ </p>
<p id="v23"><sup><small>23</small></sup>  והעוים והפרה ועפרה׃ </p>
<p id="v24"><sup><small>24</small></sup>  וכפר העמני והעפני וגבע ערים שׁתים־עשׂרה וחצריהן׃ </p>
<p id="v25"><sup><small>25</small></sup>  גבעון והרמה ובארות׃ </p>
<p id="v26"><sup><small>26</small></sup>  והמצפה והכפירה והמצה׃ </p>
<p id="v27"><sup><small>27</small></sup>  ורקם וירפאל ותראלה׃ </p>
<p id="v28"><sup><small>28</small></sup>  וצלע האלף והיבוסי היא ירושׁלם גבעת קרית ערים ארבע־עשׂרה וחצריהן זאת נחלת בני־בנימן למשׁפחתם׃ </p>
