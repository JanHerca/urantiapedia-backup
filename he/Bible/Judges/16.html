<!--
title: שופטים - פֶּרֶק 16
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Judges/15">שופטים - פֶּרֶק 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Judges/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Judges/17">שופטים - פֶּרֶק 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויצא הגורל לבני יוסף מירדן יריחו למי יריחו מזרחה המדבר עלה מיריחו בהר בית־אל׃ </p>
<p id="v2"><sup><small>2</small></sup>  ויצא מבית־אל לוזה ועבר אל־גבול הארכי עטרות׃ </p>
<p id="v3"><sup><small>3</small></sup>  וירד־ימה אל־גבול היפלטי עד גבול בית־חורן תחתון ועד־גזר והיו תצאתו ימה׃ </p>
<p id="v4"><sup><small>4</small></sup>  וינחלו בני־יוסף מנשׁה ואפרים׃ </p>
<p id="v5"><sup><small>5</small></sup>  ויהי גבול בני־אפרים למשׁפחתם ויהי גבול נחלתם מזרחה עטרות אדר עד־בית חורן עליון׃ </p>
<p id="v6"><sup><small>6</small></sup>  ויצא הגבול הימה המכמתת מצפון ונסב הגבול מזרחה תאנת שׁלה ועבר אותו ממזרח ינוחה׃ </p>
<p id="v7"><sup><small>7</small></sup>  וירד מינוחה עטרות ונערתה ופגע ביריחו ויצא הירדן׃ </p>
<p id="v8"><sup><small>8</small></sup>  מתפוח ילך הגבול ימה נחל קנה והיו תצאתיו הימה זאת נחלת מטה בני־אפרים למשׁפחתם׃ </p>
<p id="v9"><sup><small>9</small></sup>  והערים המבדלות לבני אפרים בתוך נחלת בני־מנשׁה כל־הערים וחצריהן׃ </p>
<p id="v10"><sup><small>10</small></sup>  ולא הורישׁו את־הכנעני היושׁב בגזר וישׁב הכנעני בקרב אפרים עד־היום הזה ויהי למס־עבד׃ </p>
