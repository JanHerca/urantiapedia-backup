<!--
title: שופטים - פֶּרֶק 20
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Judges/19">שופטים - פֶּרֶק 19</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Judges/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Judges/21">שופטים - פֶּרֶק 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וידבר יהוה אל־יהושׁע לאמר׃ </p>
<p id="v2"><sup><small>2</small></sup>  דבר אל־בני ישׂראל לאמר תנו לכם את־ערי המקלט אשׁר־דברתי אליכם ביד־משׁה׃ </p>
<p id="v3"><sup><small>3</small></sup>  לנוס שׁמה רוצח מכה־נפשׁ בשׁגגה בבלי־דעת והיו לכם למקלט מגאל הדם׃ </p>
<p id="v4"><sup><small>4</small></sup>  ונס אל־אחת מהערים האלה ועמד פתח שׁער העיר ודבר באזני זקני העיר־ההיא את־דבריו ואספו אתו העירה אליהם ונתנו־לו מקום וישׁב עמם׃ </p>
<p id="v5"><sup><small>5</small></sup>  וכי ירדף גאל הדם אחריו ולא־יסגרו את־הרצח בידו כי בבלי־דעת הכה את־רעהו ולא־שׂנא הוא לו מתמול שׁלשׁום׃ </p>
<p id="v6"><sup><small>6</small></sup>  וישׁב בעיר ההיא עד־עמדו לפני העדה למשׁפט עד־מות הכהן הגדול אשׁר יהיה בימים ההם אז ישׁוב הרוצח ובא אל־עירו ואל־ביתו אל־העיר אשׁר־נס משׁם׃ </p>
<p id="v7"><sup><small>7</small></sup>  ויקדשׁו את־קדשׁ בגליל בהר נפתלי ואת־שׁכם בהר אפרים ואת־קרית ארבע היא חברון בהר יהודה׃ </p>
<p id="v8"><sup><small>8</small></sup>  ומעבר לירדן יריחו מזרחה נתנו את־בצר במדבר במישׁר ממטה ראובן ואת־ראמת בגלעד ממטה־גד ואת־גלון בבשׁן ממטה מנשׁה׃ </p>
<p id="v9"><sup><small>9</small></sup>  אלה היו ערי המועדה לכל בני ישׂראל ולגר הגר בתוכם לנוס שׁמה כל־מכה־נפשׁ בשׁגגה ולא ימות ביד גאל הדם עד־עמדו לפני העדה׃ </p>
