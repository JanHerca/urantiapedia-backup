<!--
title: מלכים ב׳ - פֶּרֶק 2
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/2_Kings/1">מלכים ב׳ - פֶּרֶק 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/2_Kings/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/2_Kings/3">מלכים ב׳ - פֶּרֶק 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי בהעלות יהוה את־אליהו בסערה השׁמים וילך אליהו ואלישׁע מן־הגלגל׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  ויאמר אליהו אל־אלישׁע שׁב־נא פה כי יהוה שׁלחני עד־בית־אל ויאמר אלישׁע חי־יהוה וחי־נפשׁך אם־אעזבך וירדו בית־אל׃ </p>
<p id="v3"><sup><small>3</small></sup>  ויצאו בני־הנביאים אשׁר־בית־אל אל־אלישׁע ויאמרו אליו הידעת כי היום יהוה לקח את־אדניך מעל ראשׁך ויאמר גם־אני ידעתי החשׁו׃ </p>
<p id="v4"><sup><small>4</small></sup>  ויאמר לו אליהו אלישׁע שׁב־נא פה כי יהוה שׁלחני יריחו ויאמר חי־יהוה וחי־נפשׁך אם־אעזבך ויבאו יריחו׃ </p>
<p id="v5"><sup><small>5</small></sup>  ויגשׁו בני־הנביאים אשׁר־ביריחו אל־אלישׁע ויאמרו אליו הידעת כי היום יהוה לקח את־אדניך מעל ראשׁך ויאמר גם־אני ידעתי החשׁו׃ </p>
<p id="v6"><sup><small>6</small></sup>  ויאמר לו אליהו שׁב־נא פה כי יהוה שׁלחני הירדנה ויאמר חי־יהוה וחי־נפשׁך אם־אעזבך וילכו שׁניהם׃ </p>
<p id="v7"><sup><small>7</small></sup>  וחמשׁים אישׁ מבני הנביאים הלכו ויעמדו מנגד מרחוק ושׁניהם עמדו על־הירדן׃ </p>
<p id="v8"><sup><small>8</small></sup>  ויקח אליהו את־אדרתו ויגלם ויכה את־המים ויחצו הנה והנה ויעברו שׁניהם בחרבה׃ </p>
<p id="v9"><sup><small>9</small></sup>  ויהי כעברם ואליהו אמר אל־אלישׁע שׁאל מה אעשׂה־לך בטרם אלקח מעמך ויאמר אלישׁע ויהי־נא פי־שׁנים ברוחך אלי׃ </p>
<p id="v10"><sup><small>10</small></sup>  ויאמר הקשׁית לשׁאול אם־תראה אתי לקח מאתך יהי־לך כן ואם־אין לא יהיה׃ </p>
<p id="v11"><sup><small>11</small></sup>  ויהי המה הלכים הלוך ודבר והנה רכב־אשׁ וסוסי אשׁ ויפרדו בין שׁניהם ויעל אליהו בסערה השׁמים׃ <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  ואלישׁע ראה והוא מצעק אבי אבי רכב ישׂראל ופרשׁיו ולא ראהו עוד ויחזק בבגדיו ויקרעם לשׁנים קרעים׃ </p>
<p id="v13"><sup><small>13</small></sup>  וירם את־אדרת אליהו אשׁר נפלה מעליו וישׁב ויעמד על־שׂפת הירדן׃ </p>
<p id="v14"><sup><small>14</small></sup>  ויקח את־אדרת אליהו אשׁר־נפלה מעליו ויכה את־המים ויאמר איה יהוה אלהי אליהו אף־הוא ויכה את־המים ויחצו הנה והנה ויעבר אלישׁע׃ </p>
<p id="v15"><sup><small>15</small></sup>  ויראהו בני־הנביאים אשׁר־ביריחו מנגד ויאמרו נחה רוח אליהו על־אלישׁע ויבאו לקראתו וישׁתחוו־לו ארצה׃ </p>
<p id="v16"><sup><small>16</small></sup>  ויאמרו אליו הנה־נא ישׁ־את־עבדיך חמשׁים אנשׁים בני־חיל ילכו נא ויבקשׁו את־אדניך פן־נשׂאו רוח יהוה וישׁלכהו באחד ההרים או באחת הגיאות ויאמר לא תשׁלחו׃ </p>
<p id="v17"><sup><small>17</small></sup>  ויפצרו־בו עד־בשׁ ויאמר שׁלחו וישׁלחו חמשׁים אישׁ ויבקשׁו שׁלשׁה־ימים ולא מצאהו׃ </p>
<p id="v18"><sup><small>18</small></sup>  וישׁבו אליו והוא ישׁב ביריחו ויאמר אלהם הלוא־אמרתי אליכם אל־תלכו׃ </p>
<p id="v19"><sup><small>19</small></sup>  ויאמרו אנשׁי העיר אל־אלישׁע הנה־נא מושׁב העיר טוב כאשׁר אדני ראה והמים רעים והארץ משׁכלת׃ </p>
<p id="v20"><sup><small>20</small></sup>  ויאמר קחו־לי צלחית חדשׁה ושׂימו שׁם מלח ויקחו אליו׃ </p>
<p id="v21"><sup><small>21</small></sup>  ויצא אל־מוצא המים וישׁלך־שׁם מלח ויאמר כה־אמר יהוה רפאתי למים האלה לא־יהיה משׁם עוד מות ומשׁכלת׃ </p>
<p id="v22"><sup><small>22</small></sup>  וירפו המים עד היום הזה כדבר אלישׁע אשׁר דבר׃ </p>
<p id="v23"><sup><small>23</small></sup>  ויעל משׁם בית־אל והוא עלה בדרך ונערים קטנים יצאו מן־העיר ויתקלסו־בו ויאמרו לו עלה קרח עלה קרח׃ </p>
<p id="v24"><sup><small>24</small></sup>  ויפן אחריו ויראם ויקללם בשׁם יהוה ותצאנה שׁתים דבים מן־היער ותבקענה מהם ארבעים ושׁני ילדים׃ </p>
<p id="v25"><sup><small>25</small></sup>  וילך משׁם אל־הר הכרמל ומשׁם שׁב שׁמרון׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:1,11 <i>תרגום אליהו</i>: <a href="/he/The_Urantia_Book/45#p4_15">או 45:4.15</a>.  <i>תרגום לסטטוס מורונטיה</i>: <a href="/he/The_Urantia_Book/55#p2_1">או 55:2.1</a>. </li>
  <li id="fn2"><a href="#cite2">↑</a> 2:1-15 <i>אליהו יוצא</i>: <a href="/he/The_Urantia_Book/97#p2_2">או 97:2.2</a>. </li>
  <li id="fn3"><a href="#cite3">↑</a> 2:11 <i>במרכבות אש</i>: <a href="/he/The_Urantia_Book/110#p7_2">או 110:7.2</a>. </li>
</ol>
</div>
