<!--
title: מלכים ב׳ - פֶּרֶק 22
description: 
published: true
date: 2022-10-6T10:37:18Z
tags: bible, bible—2 kings
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/2_Kings/21">מלכים ב׳ - פֶּרֶק 21</a></td>
        <td><a href="/he/Bible/2_Kings/Index">אינדקס</a></td>
        <td><a href="/he/Bible/2_Kings/23">מלכים ב׳ - פֶּרֶק 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  בן־שׁמנה שׁנה יאשׁיהו במלכו ושׁלשׁים ואחת שׁנה מלך בירושׁלם ושׁם אמו ידידה בת־עדיה מבצקת׃ </p>
<p id="v2"><sup><small>2</small></sup>  ויעשׂ הישׁר בעיני יהוה וילך בכל־דרך דוד אביו ולא־סר ימין ושׂמאול׃ </p>
<p id="v3"><sup><small>3</small></sup>  ויהי בשׁמנה עשׂרה שׁנה למלך יאשׁיהו שׁלח המלך את־שׁפן בן־אצליהו בן־משׁלם הספר בית יהוה לאמר׃ </p>
<p id="v4"><sup><small>4</small></sup>  עלה אל־חלקיהו הכהן הגדול ויתם את־הכסף המובא בית יהוה אשׁר אספו שׁמרי הסף מאת העם׃ </p>
<p id="v5"><sup><small>5</small></sup>  ויתנה על־יד עשׂי המלאכה המפקדים בבית יהוה ויתנו אתו לעשׂי המלאכה אשׁר בבית יהוה לחזק בדק הבית׃ </p>
<p id="v6"><sup><small>6</small></sup>  לחרשׁים ולבנים ולגדרים ולקנות עצים ואבני מחצב לחזק את־הבית׃ </p>
<p id="v7"><sup><small>7</small></sup>  אך לא־יחשׁב אתם הכסף הנתן על־ידם כי באמונה הם עשׂים׃ </p>
<p id="v8"><sup><small>8</small></sup>  ויאמר חלקיהו הכהן הגדול על־שׁפן הספר ספר התורה מצאתי בבית יהוה ויתן חלקיה את־הספר אל־שׁפן ויקראהו׃ </p>
<p id="v9"><sup><small>9</small></sup>  ויבא שׁפן הספר אל־המלך וישׁב את־המלך דבר ויאמר התיכו עבדיך את־הכסף הנמצא בבית ויתנהו על־יד עשׂי המלאכה המפקדים בית יהוה׃ </p>
<p id="v10"><sup><small>10</small></sup>  ויגד שׁפן הספר למלך לאמר ספר נתן לי חלקיה הכהן ויקראהו שׁפן לפני המלך׃ </p>
<p id="v11"><sup><small>11</small></sup>  ויהי כשׁמע המלך את־דברי ספר התורה ויקרע את־בגדיו׃ </p>
<p id="v12"><sup><small>12</small></sup>  ויצו המלך את־חלקיה הכהן ואת־אחיקם בן־שׁפן ואת־עכבור בן־מיכיה ואת שׁפן הספר ואת עשׂיה עבד־המלך לאמר׃ </p>
<p id="v13"><sup><small>13</small></sup>  לכו דרשׁו את־יהוה בעדי ובעד־העם ובעד כל־יהודה על־דברי הספר הנמצא הזה כי־גדולה חמת יהוה אשׁר־היא נצתה בנו על אשׁר לא־שׁמעו אבתינו על־דברי הספר הזה לעשׂות ככל־הכתוב עלינו׃ <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  וילך חלקיהו הכהן ואחיקם ועכבור ושׁפן ועשׂיה אל־חלדה הנביאה אשׁת שׁלם בן־תקוה בן־חרחס שׁמר הבגדים והיא ישׁבת בירושׁלם במשׁנה וידברו אליה׃ </p>
<p id="v15"><sup><small>15</small></sup>  ותאמר אליהם כה־אמר יהוה אלהי ישׂראל אמרו לאישׁ אשׁר־שׁלח אתכם אלי׃ </p>
<p id="v16"><sup><small>16</small></sup>  כה אמר יהוה הנני מביא רעה אל־המקום הזה ועל־ישׁביו את כל־דברי הספר אשׁר קרא מלך יהודה׃ </p>
<p id="v17"><sup><small>17</small></sup>  תחת אשׁר עזבוני ויקטרו לאלהים אחרים למען הכעיסני בכל מעשׂה ידיהם ונצתה חמתי במקום הזה ולא תכבה׃ </p>
<p id="v18"><sup><small>18</small></sup>  ואל־מלך יהודה השׁלח אתכם לדרשׁ את־יהוה כה תאמרו אליו כה־אמר יהוה אלהי ישׂראל הדברים אשׁר שׁמעת׃ </p>
<p id="v19"><sup><small>19</small></sup>  יען רך־לבבך ותכנע מפני יהוה בשׁמעך אשׁר דברתי על־המקום הזה ועל־ישׁביו להיות לשׁמה ולקללה ותקרע את־בגדיך ותבכה לפני וגם אנכי שׁמעתי נאם־יהוה׃ </p>
<p id="v20"><sup><small>20</small></sup>  לכן הנני אספך על־אבתיך ונאספת אל־קברתיך בשׁלום ולא־תראינה עיניך בכל הרעה אשׁר־אני מביא על־המקום הזה וישׁיבו את־המלך דבר׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/2_Kings/21">מלכים ב׳ - פֶּרֶק 21</a></td>
        <td><a href="/he/Bible/2_Kings/Index">אינדקס</a></td>
        <td><a href="/he/Bible/2_Kings/23">מלכים ב׳ - פֶּרֶק 23</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 22:13 <i>אל של כעס גדול, כעס עז</i>: <a href="/he/The_Urantia_Book/142#p2_1">או 142:2.1</a>. </li>
</ol>
</div>
