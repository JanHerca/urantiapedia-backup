<!--
title: מלכים ב׳ - פֶּרֶק 11
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/2_Kings/10">מלכים ב׳ - פֶּרֶק 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/2_Kings/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/2_Kings/12">מלכים ב׳ - פֶּרֶק 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ועתליה אם אחזיהו וראתה כי מת בנה ותקם ותאבד את כל־זרע הממלכה׃ </p>
<p id="v2"><sup><small>2</small></sup>  ותקח יהושׁבע בת־המלך־יורם אחות אחזיהו את־יואשׁ בן־אחזיה ותגנב אתו מתוך בני־המלך הממותתים אתו ואת־מינקתו בחדר המטות ויסתרו אתו מפני עתליהו ולא הומת׃ </p>
<p id="v3"><sup><small>3</small></sup>  ויהי אתה בית יהוה מתחבא שׁשׁ שׁנים ועתליה מלכת על־הארץ׃ </p>
<p id="v4"><sup><small>4</small></sup>  ובשׁנה השׁביעית שׁלח יהוידע ויקח את־שׂרי המאיות לכרי ולרצים ויבא אתם אליו בית יהוה ויכרת להם ברית וישׁבע אתם בבית יהוה וירא אתם את־בן־המלך׃ </p>
<p id="v5"><sup><small>5</small></sup>  ויצום לאמר זה הדבר אשׁר תעשׂון השׁלשׁית מכם באי השׁבת ושׁמרי משׁמרת בית המלך׃ </p>
<p id="v6"><sup><small>6</small></sup>  והשׁלשׁית בשׁער סור והשׁלשׁית בשׁער אחר הרצים ושׁמרתם את־משׁמרת הבית מסח׃ </p>
<p id="v7"><sup><small>7</small></sup>  ושׁתי הידות בכם כל יצאי השׁבת ושׁמרו את־משׁמרת בית־יהוה אל־המלך׃ </p>
<p id="v8"><sup><small>8</small></sup>  והקפתם על־המלך סביב אישׁ וכליו בידו והבא אל־השׂדרות יומת והיו את־המלך בצאתו ובבאו׃ </p>
<p id="v9"><sup><small>9</small></sup>  ויעשׂו שׂרי המאיות ככל אשׁר־צוה יהוידע הכהן ויקחו אישׁ את־אנשׁיו באי השׁבת עם יצאי השׁבת ויבאו אל־יהוידע הכהן׃ </p>
<p id="v10"><sup><small>10</small></sup>  ויתן הכהן לשׂרי המאיות את־החנית ואת־השׁלטים אשׁר למלך דוד אשׁר בבית יהוה׃ </p>
<p id="v11"><sup><small>11</small></sup>  ויעמדו הרצים אישׁ וכליו בידו מכתף הבית הימנית עד־כתף הבית השׂמאלית למזבח ולבית על־המלך סביב׃ </p>
<p id="v12"><sup><small>12</small></sup>  ויוצא את־בן־המלך ויתן עליו את־הנזר ואת־העדות וימלכו אתו וימשׁחהו ויכו־כף ויאמרו יחי המלך׃ <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  ותשׁמע עתליה את־קול הרצין העם ותבא אל־העם בית יהוה׃ </p>
<p id="v14"><sup><small>14</small></sup>  ותרא והנה המלך עמד על־העמוד כמשׁפט והשׂרים והחצצרות אל־המלך וכל־עם הארץ שׂמח ותקע בחצצרות ותקרע עתליה את־בגדיה ותקרא קשׁר קשׁר׃ </p>
<p id="v15"><sup><small>15</small></sup>  ויצו יהוידע הכהן את־שׂרי המיאות פקדי החיל ויאמר אליהם הוציאו אתה אל־מבית לשׂדרת והבא אחריה המת בחרב כי אמר הכהן אל־תומת בית יהוה׃ </p>
<p id="v16"><sup><small>16</small></sup>  וישׂמו לה ידים ותבוא דרך־מבוא הסוסים בית המלך ותומת שׁם׃ </p>
<p id="v17"><sup><small>17</small></sup>  ויכרת יהוידע את־הברית בין יהוה ובין המלך ובין העם להיות לעם ליהוה ובין המלך ובין העם׃ </p>
<p id="v18"><sup><small>18</small></sup>  ויבאו כל־עם הארץ בית־הבעל ויתצהו את־מזבחתו ואת־צלמיו שׁברו היטב ואת מתן כהן הבעל הרגו לפני המזבחות וישׂם הכהן פקדות על־בית יהוה׃ </p>
<p id="v19"><sup><small>19</small></sup>  ויקח את־שׂרי המאות ואת־הכרי ואת־הרצים ואת כל־עם הארץ וירידו את־המלך מבית יהוה ויבואו דרך־שׁער הרצים בית המלך וישׁב על־כסא המלכים׃ </p>
<p id="v20"><sup><small>20</small></sup>  וישׂמח כל־עם־הארץ והעיר שׁקטה ואת־עתליהו המיתו בחרב בית מלך׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 11:12,17-19 <i>מרד מאת הילד המלך יואש</i>: <a href="/he/The_Urantia_Book/97#p9_21">או 97:9.21</a>. </li>
</ol>
</div>
