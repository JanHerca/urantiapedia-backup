<!--
title: מלכים ב׳ - פֶּרֶק 12
description: 
published: true
date: 2022-10-6T10:37:18Z
tags: bible, bible—2 kings
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/2_Kings/11">מלכים ב׳ - פֶּרֶק 11</a></td>
        <td><a href="/he/Bible/2_Kings/Index">אינדקס</a></td>
        <td><a href="/he/Bible/2_Kings/13">מלכים ב׳ - פֶּרֶק 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  בן־שׁבע שׁנים יהואשׁ במלכו׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  בשׁנת־שׁבע ליהוא מלך יהואשׁ וארבעים שׁנה מלך בירושׁלם ושׁם אמו צביה מבאר שׁבע׃ </p>
<p id="v3"><sup><small>3</small></sup>  ויעשׂ יהואשׁ הישׁר בעיני יהוה כל־ימיו אשׁר הורהו יהוידע הכהן׃ </p>
<p id="v4"><sup><small>4</small></sup>  רק הבמות לא־סרו עוד העם מזבחים ומקטרים בבמות׃ </p>
<p id="v5"><sup><small>5</small></sup>  ויאמר יהואשׁ אל־הכהנים כל כסף הקדשׁים אשׁר־יובא בית־יהוה כסף עובר אישׁ כסף נפשׁות ערכו כל־כסף אשׁר יעלה על לב־אישׁ להביא בית יהוה׃ </p>
<p id="v6"><sup><small>6</small></sup>  יקחו להם הכהנים אישׁ מאת מכרו והם יחזקו את־בדק הבית לכל אשׁר־ימצא שׁם בדק׃ </p>
<p id="v7"><sup><small>7</small></sup>  ויהי בשׁנת עשׂרים ושׁלשׁ שׁנה למלך יהואשׁ לא־חזקו הכהנים את־בדק הבית׃ </p>
<p id="v8"><sup><small>8</small></sup>  ויקרא המלך יהואשׁ ליהוידע הכהן ולכהנים ויאמר אלהם מדוע אינכם מחזקים את־בדק הבית ועתה אל־תקחו־כסף מאת מכריכם כי־לבדק הבית תתנהו׃ </p>
<p id="v9"><sup><small>9</small></sup>  ויאתו הכהנים לבלתי קחת־כסף מאת העם ולבלתי חזק את־בדק הבית׃ </p>
<p id="v10"><sup><small>10</small></sup>  ויקח יהוידע הכהן ארון אחד ויקב חר בדלתו ויתן אתו אצל המזבח בימין בבוא־אישׁ בית יהוה ונתנו־שׁמה הכהנים שׁמרי הסף את־כל־הכסף המובא בית־יהוה׃ </p>
<p id="v11"><sup><small>11</small></sup>  ויהי כראותם כי־רב הכסף בארון ויעל ספר המלך והכהן הגדול ויצרו וימנו את־הכסף הנמצא בית־יהוה׃ </p>
<p id="v12"><sup><small>12</small></sup>  ונתנו את־הכסף המתכן על־יד עשׂי המלאכה הפקדים בית יהוה ויוציאהו לחרשׁי העץ ולבנים העשׂים בית יהוה׃ </p>
<p id="v13"><sup><small>13</small></sup>  ולגדרים ולחצבי האבן ולקנות עצים ואבני מחצב לחזק את־בדק בית־יהוה ולכל אשׁר־יצא על־הבית לחזקה׃ </p>
<p id="v14"><sup><small>14</small></sup>  אך לא יעשׂה בית יהוה ספות כסף מזמרות מזרקות חצצרות כל־כלי זהב וכלי־כסף מן־הכסף המובא בית־יהוה׃ </p>
<p id="v15"><sup><small>15</small></sup>  כי־לעשׂי המלאכה יתנהו וחזקו־בו את־בית יהוה׃ </p>
<p id="v16"><sup><small>16</small></sup>  ולא יחשׁבו את־האנשׁים אשׁר יתנו את־הכסף על־ידם לתת לעשׂי המלאכה כי באמנה הם עשׂים׃ </p>
<p id="v17"><sup><small>17</small></sup>  כסף אשׁם וכסף חטאות לא יובא בית יהוה לכהנים יהיו׃ </p>
<p id="v18"><sup><small>18</small></sup>  אז יעלה חזאל מלך ארם וילחם על־גת וילכדה וישׂם חזאל פניו לעלות על־ירושׁלם׃ </p>
<p id="v19"><sup><small>19</small></sup>  ויקח יהואשׁ מלך־יהודה את כל־הקדשׁים אשׁר־הקדישׁו יהושׁפט ויהורם ואחזיהו אבתיו מלכי יהודה ואת־קדשׁיו ואת כל־הזהב הנמצא באצרות בית־יהוה ובית המלך וישׁלח לחזאל מלך ארם ויעל מעל ירושׁלם׃ </p>
<p id="v20"><sup><small>20</small></sup>  ויתר דברי יואשׁ וכל־אשׁר עשׂה הלוא־הם כתובים על־ספר דברי הימים למלכי יהודה׃ </p>
<p id="v21"><sup><small>21</small></sup>  ויקמו עבדיו ויקשׁרו־קשׁר ויכו את־יואשׁ בית מלא היורד סלא׃ </p>
<p id="v22"><sup><small>22</small></sup>  ויוזבד בן־שׁמעת ויהוזבד בן־שׁמר עבדיו הכהו וימת ויקברו אתו עם־אבתיו בעיר דוד וימלך אמציה בנו תחתיו׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/2_Kings/11">מלכים ב׳ - פֶּרֶק 11</a></td>
        <td><a href="/he/Bible/2_Kings/Index">אינדקס</a></td>
        <td><a href="/he/Bible/2_Kings/13">מלכים ב׳ - פֶּרֶק 13</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 12:1-2 <i>יהואש</i>: <a href="/he/The_Urantia_Book/97#p9_20">או 97:9.20</a>. </li>
</ol>
</div>
