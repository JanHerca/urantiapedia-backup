<!--
title: מלכים ב׳ - פֶּרֶק 7
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/2_Kings/6">מלכים ב׳ - פֶּרֶק 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/2_Kings/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/2_Kings/8">מלכים ב׳ - פֶּרֶק 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר אלישׁע שׁמעו דבר־יהוה כה אמר יהוה כעת מחר סאה־סלת בשׁקל וסאתים שׂערים בשׁקל בשׁער שׁמרון׃ </p>
<p id="v2"><sup><small>2</small></sup>  ויען השׁלישׁ אשׁר־למלך נשׁען על־ידו את־אישׁ האלהים ויאמר הנה יהוה עשׂה ארבות בשׁמים היהיה הדבר הזה ויאמר הנכה ראה בעיניך ומשׁם לא תאכל׃ </p>
<p id="v3"><sup><small>3</small></sup>  וארבעה אנשׁים היו מצרעים פתח השׁער ויאמרו אישׁ אל־רעהו מה אנחנו ישׁבים פה עד־מתנו׃ </p>
<p id="v4"><sup><small>4</small></sup>  אם־אמרנו נבוא העיר והרעב בעיר ומתנו שׁם ואם־ישׁבנו פה ומתנו ועתה לכו ונפלה אל־מחנה ארם אם־יחינו נחיה ואם־ימיתנו ומתנו׃ </p>
<p id="v5"><sup><small>5</small></sup>  ויקומו בנשׁף לבוא אל־מחנה ארם ויבאו עד־קצה מחנה ארם והנה אין־שׁם אישׁ׃ </p>
<p id="v6"><sup><small>6</small></sup>  ואדני השׁמיע את־מחנה ארם קול רכב קול סוס קול חיל גדול ויאמרו אישׁ אל־אחיו הנה שׂכר־עלינו מלך ישׂראל את־מלכי החתים ואת־מלכי מצרים לבוא עלינו׃ </p>
<p id="v7"><sup><small>7</small></sup>  ויקומו וינוסו בנשׁף ויעזבו את־אהליהם ואת־סוסיהם ואת־חמריהם המחנה כאשׁר־היא וינסו אל־נפשׁם׃ </p>
<p id="v8"><sup><small>8</small></sup>  ויבאו המצרעים האלה עד־קצה המחנה ויבאו אל־אהל אחד ויאכלו וישׁתו וישׂאו משׁם כסף וזהב ובגדים וילכו ויטמנו וישׁבו ויבאו אל־אהל אחר וישׂאו משׁם וילכו ויטמנו׃ </p>
<p id="v9"><sup><small>9</small></sup>  ויאמרו אישׁ אל־רעהו לא־כן אנחנו עשׂים היום הזה יום־בשׂרה הוא ואנחנו מחשׁים וחכינו עד־אור הבקר ומצאנו עוון ועתה לכו ונבאה ונגידה בית המלך׃ </p>
<p id="v10"><sup><small>10</small></sup>  ויבאו ויקראו אל־שׁער העיר ויגידו להם לאמר באנו אל־מחנה ארם והנה אין־שׁם אישׁ וקול אדם כי אם־הסוס אסור והחמור אסור ואהלים כאשׁר־המה׃ </p>
<p id="v11"><sup><small>11</small></sup>  ויקרא השׁערים ויגידו בית המלך פנימה׃ </p>
<p id="v12"><sup><small>12</small></sup>  ויקם המלך לילה ויאמר אל־עבדיו אגידה־נא לכם את אשׁר־עשׂו לנו ארם ידעו כי־רעבים אנחנו ויצאו מן־המחנה להחבה בהשׂדה לאמר כי־יצאו מן־העיר ונתפשׂם חיים ואל־העיר נבא׃ </p>
<p id="v13"><sup><small>13</small></sup>  ויען אחד מעבדיו ויאמר ויקחו־נא חמשׁה מן־הסוסים הנשׁארים אשׁר נשׁארו־בה הנם ככל־ההמון ישׂראל אשׁר נשׁארו־בה הנם ככל־המון ישׂראל אשׁר־תמו ונשׁלחה ונראה׃ </p>
<p id="v14"><sup><small>14</small></sup>  ויקחו שׁני רכב סוסים וישׁלח המלך אחרי מחנה־ארם לאמר לכו וראו׃ </p>
<p id="v15"><sup><small>15</small></sup>  וילכו אחריהם עד־הירדן והנה כל־הדרך מלאה בגדים וכלים אשׁר־השׁליכו ארם בהחפזם וישׁבו המלאכים ויגדו למלך׃ </p>
<p id="v16"><sup><small>16</small></sup>  ויצא העם ויבזו את מחנה ארם ויהי סאה־סלת בשׁקל וסאתים שׂערים בשׁקל כדבר יהוה׃ </p>
<p id="v17"><sup><small>17</small></sup>  והמלך הפקיד את־השׁלישׁ אשׁר־נשׁען על־ידו על־השׁער וירמסהו העם בשׁער וימת כאשׁר דבר אישׁ האלהים אשׁר דבר ברדת המלך אליו׃ </p>
<p id="v18"><sup><small>18</small></sup>  ויהי כדבר אישׁ האלהים אל־המלך לאמר סאתים שׂערים בשׁקל וסאה־סלת בשׁקל יהיה כעת מחר בשׁער שׁמרון׃ </p>
<p id="v19"><sup><small>19</small></sup>  ויען השׁלישׁ את־אישׁ האלהים ויאמר והנה יהוה עשׂה ארבות בשׁמים היהיה כדבר הזה ויאמר הנך ראה בעיניך ומשׁם לא תאכל׃ </p>
<p id="v20"><sup><small>20</small></sup>  ויהי־לו כן וירמסו אתו העם בשׁער וימת׃ </p>
