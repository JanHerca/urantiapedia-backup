<!--
title: מלכים ב׳ - פֶּרֶק 21
description: 
published: true
date: 2022-10-6T10:37:18Z
tags: bible, bible—2 kings
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/2_Kings/20">מלכים ב׳ - פֶּרֶק 20</a></td>
        <td><a href="/he/Bible/2_Kings/Index">אינדקס</a></td>
        <td><a href="/he/Bible/2_Kings/22">מלכים ב׳ - פֶּרֶק 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  בן־שׁתים עשׂרה שׁנה מנשׁה במלכו וחמשׁים וחמשׁ שׁנה מלך בירושׁלם ושׁם אמו חפצי־בה׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויעשׂ הרע בעיני יהוה כתועבת הגוים אשׁר הורישׁ יהוה מפני בני ישׂראל׃ </p>
<p id="v3"><sup><small>3</small></sup>  וישׁב ויבן את־הבמות אשׁר אבד חזקיהו אביו ויקם מזבחת לבעל ויעשׂ אשׁרה כאשׁר עשׂה אחאב מלך ישׂראל וישׁתחו לכל־צבא השׁמים ויעבד אתם׃ </p>
<p id="v4"><sup><small>4</small></sup>  ובנה מזבחת בבית יהוה אשׁר אמר יהוה בירושׁלם אשׂים את־שׁמי׃ </p>
<p id="v5"><sup><small>5</small></sup>  ויבן מזבחות לכל־צבא השׁמים בשׁתי חצרות בית־יהוה׃ </p>
<p id="v6"><sup><small>6</small></sup>  והעביר את־בנו באשׁ ועונן ונחשׁ ועשׂה אוב וידענים הרבה לעשׂות הרע בעיני יהוה להכעיס׃ </p>
<p id="v7"><sup><small>7</small></sup>  וישׂם את־פסל האשׁרה אשׁר עשׂה בבית אשׁר אמר יהוה אל־דוד ואל־שׁלמה בנו בבית הזה ובירושׁלם אשׁר בחרתי מכל שׁבטי ישׂראל אשׂים את־שׁמי לעולם׃ </p>
<p id="v8"><sup><small>8</small></sup>  ולא אסיף להניד רגל ישׂראל מן־האדמה אשׁר נתתי לאבותם רק אם־ישׁמרו לעשׂות ככל אשׁר צויתים ולכל־התורה אשׁר־צוה אתם עבדי משׁה׃ </p>
<p id="v9"><sup><small>9</small></sup>  ולא שׁמעו ויתעם מנשׁה לעשׂות את־הרע מן־הגוים אשׁר השׁמיד יהוה מפני בני ישׂראל׃ </p>
<p id="v10"><sup><small>10</small></sup>  וידבר יהוה ביד־עבדיו הנביאים לאמר׃ </p>
<p id="v11"><sup><small>11</small></sup>  יען אשׁר עשׂה מנשׁה מלך־יהודה התעבות האלה הרע מכל אשׁר־עשׂו האמרי אשׁר לפניו ויחטא גם־את־יהודה בגלוליו׃ </p>
<p id="v12"><sup><small>12</small></sup>  לכן כה־אמר יהוה אלהי ישׂראל הנני מביא רעה על־ירושׁלם ויהודה אשׁר כל־שׁמעיו תצלנה שׁתי אזניו׃ </p>
<p id="v13"><sup><small>13</small></sup>  ונטיתי על־ירושׁלם את קו שׁמרון ואת־משׁקלת בית אחאב ומחיתי את־ירושׁלם כאשׁר־ימחה את־הצלחת מחה והפך על־פניה׃ </p>
<p id="v14"><sup><small>14</small></sup>  ונטשׁתי את שׁארית נחלתי ונתתים ביד איביהם והיו לבז ולמשׁסה לכל־איביהם׃ </p>
<p id="v15"><sup><small>15</small></sup>  יען אשׁר עשׂו את־הרע בעיני ויהיו מכעסים אתי מן־היום אשׁר יצאו אבותם ממצרים ועד היום הזה׃ </p>
<p id="v16"><sup><small>16</small></sup>  וגם דם נקי שׁפך מנשׁה הרבה מאד עד אשׁר־מלא את־ירושׁלם פה לפה לבד מחטאתו אשׁר החטיא את־יהודה לעשׂות הרע בעיני יהוה׃ </p>
<p id="v17"><sup><small>17</small></sup>  ויתר דברי מנשׁה וכל־אשׁר עשׂה וחטאתו אשׁר חטא הלא־הם כתובים על־ספר דברי הימים למלכי יהודה׃ </p>
<p id="v18"><sup><small>18</small></sup>  וישׁכב מנשׁה עם־אבתיו ויקבר בגן־ביתו בגן־עזא וימלך אמון בנו תחתיו׃ </p>
<p id="v19"><sup><small>19</small></sup>  בן־עשׂרים ושׁתים שׁנה אמון במלכו ושׁתים שׁנים מלך בירושׁלם ושׁם אמו משׁלמת בת־חרוץ מן־יטבה׃ </p>
<p id="v20"><sup><small>20</small></sup>  ויעשׂ הרע בעיני יהוה כאשׁר עשׂה מנשׁה אביו׃ </p>
<p id="v21"><sup><small>21</small></sup>  וילך בכל־הדרך אשׁר־הלך אביו ויעבד את־הגללים אשׁר עבד אביו וישׁתחו להם׃ </p>
<p id="v22"><sup><small>22</small></sup>  ויעזב את־יהוה אלהי אבתיו ולא הלך בדרך יהוה׃ </p>
<p id="v23"><sup><small>23</small></sup>  ויקשׁרו עבדי־אמון עליו וימיתו את־המלך בביתו׃ </p>
<p id="v24"><sup><small>24</small></sup>  ויך עם־הארץ את כל־הקשׁרים על־המלך אמון וימליכו עם־הארץ את־יאשׁיהו בנו תחתיו׃ </p>
<p id="v25"><sup><small>25</small></sup>  ויתר דברי אמון אשׁר עשׂה הלא־הם כתובים על־ספר דברי הימים למלכי יהודה׃ </p>
<p id="v26"><sup><small>26</small></sup>  ויקבר אתו בקברתו בגן־עזא וימלך יאשׁיהו בנו תחתיו׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/2_Kings/20">מלכים ב׳ - פֶּרֶק 20</a></td>
        <td><a href="/he/Bible/2_Kings/Index">אינדקס</a></td>
        <td><a href="/he/Bible/2_Kings/22">מלכים ב׳ - פֶּרֶק 22</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 21:1-2 <i>נער המלך מנשה</i>: <a href="/he/The_Urantia_Book/97#p9_23">או 97:9.23</a>. </li>
</ol>
</div>
