<!--
title: מלכים ב׳ - פֶּרֶק 9
description: 
published: true
date: 2023-11-8T20:31:8Z
tags: bible, bible—2 kings
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Kings/8">
          <span class="mdi mdi-arrow-left-drop-circle"></span><span class="pl-2">מלכים ב׳ - פֶּרֶק 8</span>
        </a>
        </td>
        <td>
        <a href="/he/Bible/2_Kings/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Kings/10">
          <span class="pr-2">מלכים ב׳ - פֶּרֶק 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ואלישׁע הנביא קרא לאחד מבני הנביאים ויאמר לו חגר מתניך וקח פך השׁמן הזה בידך ולך רמת גלעד׃ </p>
<p id="v2"><sup><small>2</small></sup>  ובאת שׁמה וראה־שׁם יהוא בן־יהושׁפט בן־נמשׁי ובאת והקמתו מתוך אחיו והביאת אתו חדר בחדר׃ </p>
<p id="v3"><sup><small>3</small></sup>  ולקחת פך־השׁמן ויצקת על־ראשׁו ואמרת כה־אמר יהוה משׁחתיך למלך אל־ישׂראל ופתחת הדלת ונסתה ולא תחכה׃ </p>
<p id="v4"><sup><small>4</small></sup>  וילך הנער הנער הנביא רמת גלעד׃ </p>
<p id="v5"><sup><small>5</small></sup>  ויבא והנה שׂרי החיל ישׁבים ויאמר דבר לי אליך השׂר ויאמר יהוא אל־מי מכלנו ויאמר אליך השׂר׃ </p>
<p id="v6"><sup><small>6</small></sup>  ויקם ויבא הביתה ויצק השׁמן אל־ראשׁו ויאמר לו כה־אמר יהוה אלהי ישׂראל משׁחתיך למלך אל־עם יהוה אל־ישׂראל׃ </p>
<p id="v7"><sup><small>7</small></sup>  והכיתה את־בית אחאב אדניך ונקמתי דמי עבדי הנביאים ודמי כל־עבדי יהוה מיד איזבל׃ </p>
<p id="v8"><sup><small>8</small></sup>  ואבד כל־בית אחאב והכרתי לאחאב משׁתין בקיר ועצור ועזוב בישׂראל׃ </p>
<p id="v9"><sup><small>9</small></sup>  ונתתי את־בית אחאב כבית ירבעם בן־נבט וכבית בעשׁא בן־אחיה׃ </p>
<p id="v10"><sup><small>10</small></sup>  ואת־איזבל יאכלו הכלבים בחלק יזרעאל ואין קבר ויפתח הדלת וינס׃ </p>
<p id="v11"><sup><small>11</small></sup>  ויהוא יצא אל־עבדי אדניו ויאמר לו השׁלום מדוע בא־המשׁגע הזה אליך ויאמר אליהם אתם ידעתם את־האישׁ ואת־שׂיחו׃ </p>
<p id="v12"><sup><small>12</small></sup>  ויאמרו שׁקר הגד־נא לנו ויאמר כזאת וכזאת אמר אלי לאמר כה אמר יהוה משׁחתיך למלך אל־ישׂראל׃ </p>
<p id="v13"><sup><small>13</small></sup>  וימהרו ויקחו אישׁ בגדו וישׂימו תחתיו אל־גרם המעלות ויתקעו בשׁופר ויאמרו מלך יהוא׃ </p>
<p id="v14"><sup><small>14</small></sup>  ויתקשׁר יהוא בן־יהושׁפט בן־נמשׁי אל־יורם ויורם היה שׁמר ברמת גלעד הוא וכל־ישׂראל מפני חזאל מלך־ארם׃ </p>
<p id="v15"><sup><small>15</small></sup>  וישׁב יהורם המלך להתרפא ביזרעאל מן־המכים אשׁר יכהו ארמים בהלחמו את־חזאל מלך ארם ויאמר יהוא אם־ישׁ נפשׁכם אל־יצא פליט מן־העיר ללכת לגיד ביזרעאל׃ </p>
<p id="v16"><sup><small>16</small></sup>  וירכב יהוא וילך יזרעאלה כי יורם שׁכב שׁמה ואחזיה מלך יהודה ירד לראות את־יורם׃ </p>
<p id="v17"><sup><small>17</small></sup>  והצפה עמד על־המגדל ביזרעאל וירא את־שׁפעת יהוא בבאו ויאמר שׁפעת אני ראה ויאמר יהורם קח רכב ושׁלח לקראתם ויאמר השׁלום׃ </p>
<p id="v18"><sup><small>18</small></sup>  וילך רכב הסוס לקראתו ויאמר כה־אמר המלך השׁלום ויאמר יהוא מה־לך ולשׁלום סב אל־אחרי ויגד הצפה לאמר בא־המלאך עד־הם ולא־שׁב׃ </p>
<p id="v19"><sup><small>19</small></sup>  וישׁלח רכב סוס שׁני ויבא אלהם ויאמר כה־אמר המלך שׁלום ויאמר יהוא מה־לך ולשׁלום סב אל־אחרי׃ </p>
<p id="v20"><sup><small>20</small></sup>  ויגד הצפה לאמר בא עד־אליהם ולא־שׁב והמנהג כמנהג יהוא בן־נמשׁי כי בשׁגעון ינהג׃ </p>
<p id="v21"><sup><small>21</small></sup>  ויאמר יהורם אסר ויאסר רכבו ויצא יהורם מלך־ישׂראל ואחזיהו מלך־יהודה אישׁ ברכבו ויצאו לקראת יהוא וימצאהו בחלקת נבות היזרעאלי׃ </p>
<p id="v22"><sup><small>22</small></sup>  ויהי כראות יהורם את־יהוא ויאמר השׁלום יהוא ויאמר מה השׁלום עד־זנוני איזבל אמך וכשׁפיה הרבים׃ </p>
<p id="v23"><sup><small>23</small></sup>  ויהפך יהורם ידיו וינס ויאמר אל־אחזיהו מרמה אחזיה׃ </p>
<p id="v24"><sup><small>24</small></sup>  ויהוא מלא ידו בקשׁת ויך את־יהורם בין זרעיו ויצא החצי מלבו ויכרע ברכבו׃ </p>
<p id="v25"><sup><small>25</small></sup>  ויאמר אל־בדקר שׁלשׁה שׂא השׁלכהו בחלקת שׂדה נבות היזרעאלי כי־זכר אני ואתה את רכבים צמדים אחרי אחאב אביו ויהוה נשׂא עליו את־המשׂא הזה׃ </p>
<p id="v26"><sup><small>26</small></sup>  אם־לא את־דמי נבות ואת־דמי בניו ראיתי אמשׁ נאם־יהוה ושׁלמתי לך בחלקה הזאת נאם־יהוה ועתה שׂא השׁלכהו בחלקה כדבר יהוה׃ </p>
<p id="v27"><sup><small>27</small></sup>  ואחזיה מלך־יהודה ראה וינס דרך בית הגן וירדף אחריו יהוא ויאמר גם־אתו הכהו אל־המרכבה במעלה־גור אשׁר את־יבלעם וינס מגדו וימת שׁם׃ </p>
<p id="v28"><sup><small>28</small></sup>  וירכבו אתו עבדיו ירושׁלמה ויקברו אתו בקברתו עם־אבתיו בעיר דוד׃ </p>
<p id="v29"><sup><small>29</small></sup>  ובשׁנת אחת עשׂרה שׁנה ליורם בן־אחאב מלך אחזיה על־יהודה׃ </p>
<p id="v30"><sup><small>30</small></sup>  ויבוא יהוא יזרעאלה ואיזבל שׁמעה ותשׂם בפוך עיניה ותיטב את־ראשׁה ותשׁקף בעד החלון׃ </p>
<p id="v31"><sup><small>31</small></sup>  ויהוא בא בשׁער ותאמר השׁלום זמרי הרג אדניו׃ </p>
<p id="v32"><sup><small>32</small></sup>  וישׂא פניו אל־החלון ויאמר מי אתי מי וישׁקיפו אליו שׁנים שׁלשׁה סריסים׃ </p>
<p id="v33"><sup><small>33</small></sup>  ויאמר שׁמטהו וישׁמטוה ויז מדמה אל־הקיר ואל־הסוסים וירמסנה׃ </p>
<p id="v34"><sup><small>34</small></sup>  ויבא ויאכל וישׁת ויאמר פקדו־נא את־הארורה הזאת וקברוה כי בת־מלך היא׃ </p>
<p id="v35"><sup><small>35</small></sup>  וילכו לקברה ולא־מצאו בה כי אם־הגלגלת והרגלים וכפות הידים׃ </p>
<p id="v36"><sup><small>36</small></sup>  וישׁבו ויגידו לו ויאמר דבר־יהוה הוא אשׁר דבר ביד־עבדו אליהו התשׁבי לאמר בחלק יזרעאל יאכלו הכלבים את־בשׂר איזבל׃ <sup id="cite1"><a href="#fn1">[1]</a></sup></p>
<p id="v37"><sup><small>37</small></sup>  והית נבלת איזבל כדמן על־פני השׂדה בחלק יזרעאל אשׁר לא־יאמרו זאת איזבל׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Kings/8">
          <span class="mdi mdi-arrow-left-drop-circle"></span><span class="pl-2">מלכים ב׳ - פֶּרֶק 8</span>
        </a>
        </td>
        <td>
        <a href="/he/Bible/2_Kings/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Kings/10">
          <span class="pr-2">מלכים ב׳ - פֶּרֶק 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 9:36 <i>"אלוהים אמר"</i>: <a href="/he/The_Urantia_Book/156#p5_4">או 156:5.4</a>. </li>
</ol>
</div>
