<!--
title: אסתר - פֶּרֶק 7
description: 
published: true
date: 2023-11-8T20:31:8Z
tags: bible, bible—esther
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Esther/6">
          <span class="mdi mdi-arrow-left-drop-circle"></span><span class="pl-2">אסתר - פֶּרֶק 6</span>
        </a>
        </td>
        <td>
        <a href="/he/Bible/Esther/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Esther/8">
          <span class="pr-2">אסתר - פֶּרֶק 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויבא המלך והמן לשׁתות עם־אסתר המלכה׃ </p>
<p id="v2"><sup><small>2</small></sup>  ויאמר המלך לאסתר גם ביום השׁני במשׁתה היין מה־שׁאלתך אסתר המלכה ותנתן לך ומה־בקשׁתך עד־חצי המלכות ותעשׂ׃ </p>
<p id="v3"><sup><small>3</small></sup>  ותען אסתר המלכה ותאמר אם־מצאתי חן בעיניך המלך ואם־על־המלך טוב תנתן־לי נפשׁי בשׁאלתי ועמי בבקשׁתי׃ </p>
<p id="v4"><sup><small>4</small></sup>  כי נמכרנו אני ועמי להשׁמיד להרוג ולאבד ואלו לעבדים ולשׁפחות נמכרנו החרשׁתי כי אין הצר שׁוה בנזק המלך׃ </p>
<p id="v5"><sup><small>5</small></sup>  ויאמר המלך אחשׁורושׁ ויאמר לאסתר המלכה מי הוא זה ואי־זה הוא אשׁר־מלאו לבו לעשׂות כן׃ </p>
<p id="v6"><sup><small>6</small></sup>  ותאמר־אסתר אישׁ צר ואויב המן הרע הזה והמן נבעת מלפני המלך והמלכה׃ </p>
<p id="v7"><sup><small>7</small></sup>  והמלך קם בחמתו ממשׁתה היין אל־גנת הביתן והמן עמד לבקשׁ על־נפשׁו מאסתר המלכה כי ראה כי־כלתה אליו הרעה מאת המלך׃ </p>
<p id="v8"><sup><small>8</small></sup>  והמלך שׁב מגנת הביתן אל־בית משׁתה היין והמן נפל על־המטה אשׁר אסתר עליה ויאמר המלך הגם לכבושׁ את־המלכה עמי בבית הדבר יצא מפי המלך ופני המן חפו׃ </p>
<p id="v9"><sup><small>9</small></sup>  ויאמר חרבונה אחד מן־הסריסים לפני המלך גם הנה־העץ אשׁר־עשׂה המן למרדכי אשׁר דבר־טוב על־המלך עמד בבית המן גבה חמשׁים אמה ויאמר המלך תלהו עליו׃ </p>
<p id="v10"><sup><small>10</small></sup>  ויתלו את־המן על־העץ אשׁר־הכין למרדכי וחמת המלך שׁככה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Esther/6">
          <span class="mdi mdi-arrow-left-drop-circle"></span><span class="pl-2">אסתר - פֶּרֶק 6</span>
        </a>
        </td>
        <td>
        <a href="/he/Bible/Esther/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Esther/8">
          <span class="pr-2">אסתר - פֶּרֶק 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
