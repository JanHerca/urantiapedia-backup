<!--
title: איגרת פטרוס הראשונה - פֶּרֶק 2
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/1_Peter/1">איגרת פטרוס הראשונה - פֶּרֶק 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/1_Peter/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/1_Peter/3">איגרת פטרוס הראשונה - פֶּרֶק 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ועתה הסירו מאתכם כל־רשע וכל־מרמה וחנפה וקנאה וכל־לשון רע׃ </p>
<p id="v2"><sup><small>2</small></sup>  וכעללים אשר מקרוב נולדו התאוו לחלב השכלי והזך למען תגדלו־בו לתשועה׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  אם־אמנם טעמתם כי־טוב האדון׃ </p>
<p id="v4"><sup><small>4</small></sup>  אשר נגשתם אליו אל־אבן חיה אשר מאסו־בה בני־האדם והיא נבחרה ויקרה לאלהים׃ </p>
<p id="v5"><sup><small>5</small></sup>  וגם־אתם כאבנים חיות נבניתם למשכן הרוח לכהנת קדש להעלות זבחי־רוח לרצון לאלהים בישוע המשיח׃ </p>
<p id="v6"><sup><small>6</small></sup>  וזה הוא שאמר הכתוב הנני יסד בציון אבן פנה אבן בחן ויקרה והמאמין בה לא יבוש׃ </p>
<p id="v7"><sup><small>7</small></sup>  לכן לכם המאמינים היא אבן היקר אבל לסוררים האבן אשר מאסו הבונים היתה לראש פנה ולאבן נגף ולצור מכשל׃ </p>
<p id="v8"><sup><small>8</small></sup>  והם נכשלו יען לא שמעו לדבר ולזאת גם־נועדו׃ </p>
<p id="v9"><sup><small>9</small></sup>  ואתם הנכם זרע נבחר ממלכת כהנים וגוי קדוש ועם סגלה למען תספרו תהלות הקורא אתכם מחשך אל־אורו הנפלא׃ <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  אשר לפנים לא־עם הייתם ועתה עם אלהים ואשר לפנים לא רחמו ועתה מרחמים׃ </p>
<p id="v11"><sup><small>11</small></sup>  חביבי אזהירכם כגרים ותושבים הנזרו מתאות הבשר המתגרות בנפש׃ </p>
<p id="v12"><sup><small>12</small></sup>  והיטיבו דרככם בגוים למען יביטו אל־מעשיכם הטובים ויכבדו את־האלהים ביום הפקדה תחת אשר חרפו אתכם כפעלי און׃ </p>
<p id="v13"><sup><small>13</small></sup>  והכנעו לכל־פקדת אדם למען האדון אם־למלך כראוי לראש׃ <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  אם־למשלים כראוי לשלוחים מאתו לנקמת פעלי און ולתהלת עשי טוב׃ </p>
<p id="v15"><sup><small>15</small></sup>  כי כן רצון אלהים שתעשו הטוב ותסכרו את־פי אולת האנשים אשר אין־בם דעת׃ <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  כחפשים ולא־כאלו היתה לכם החפשה למכסה הרעה כי אם־כעבדי אלהים׃ </p>
<p id="v17"><sup><small>17</small></sup>  נהגו כבוד בכל־איש אהבו את האחים יראו את־אלהים כבדו את המלך׃ <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  העבדים הכנעו לפני אדניכם בכל־יראה לא לפני הטובים והענוים בלבד כי אם־גם־לפני העקשים׃ </p>
<p id="v19"><sup><small>19</small></sup>  כי חסד הוא לאיש כי־ישבע ממררים ויענה חנם למען דעת האלהים׃ </p>
<p id="v20"><sup><small>20</small></sup>  כי אם־תחטאו וסבלתם מכות אגרוף מה־תתהללו אבל אם־תענו וסבלתם בעשותכם הטוב חסד הוא מלפני אלהים׃ </p>
<p id="v21"><sup><small>21</small></sup>  כי לזאת נקראתם כי גם־המשיח ענה בעדכם והשאיר לכם מופת ללכת בעקבותיו׃ <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  אשר לא חמס עשה ולא מרמה בפיו׃ </p>
<p id="v23"><sup><small>23</small></sup>  אשר שמע חרפתו ולא השיב נענה ולא גער כי אם־מסר דינו לשפט צדק ואת־חטאתנו הוא נשא בגויתו על־העץ׃ <sup id="cite7"><a href="#fn7">[7]</a></sup></p>
<p id="v24"><sup><small>24</small></sup>  למען נחיה לצדקה אחרי חדלנו מן־החטאים׃ </p>
<p id="v25"><sup><small>25</small></sup>  אשר בחברתו נרפא לכם כי הייתם כצאן אבדות ועתה שבתם אל־הרעה פקיד נפשתיכם׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:2 <i>חלב של אמת רוחנית</i>: <a href="/he/The_Urantia_Book/133#p4_2">או 133:4.2</a>.  <i>אל תאריך את הילדות</i>: <a href="/he/The_Urantia_Book/156#p2_6">או 156:2.6</a>.  <i>אבל לגדול ברוח</i>: <a href="/he/The_Urantia_Book/193#p2_2">או 193:2.2</a>. </li>
  <li id="fn2"><a href="#cite2">↑</a> 2:9 <i>דור נבחר</i>: <a href="/he/The_Urantia_Book/52#p7_13">או 52:7.13</a>. </li>
  <li id="fn3"><a href="#cite3">↑</a> 2:13 <i>אלוהים העליון</i>: <a href="/he/The_Urantia_Book/0#p2_12">או 0:2.12</a>. </li>
  <li id="fn4"><a href="#cite4">↑</a> 2:15-16 <i>חירות אמיתית ושקר</i>: <a href="/he/The_Urantia_Book/54#p1_1">או 54:1.1</a>. </li>
  <li id="fn5"><a href="#cite5">↑</a> 2:17 <i>אחוות האדם</i>: <a href="/he/The_Urantia_Book/170#p2_20">או 170:2.20</a>. </li>
  <li id="fn6"><a href="#cite6">↑</a> 2:21-23 <i>פטרוס מספר על חייו של ישוע</i>: <a href="/he/The_Urantia_Book/196#p2_1">או 196:2.1</a>. </li>
  <li id="fn7"><a href="#cite7">↑</a> 2:23-24 <i>שליטה עצמית של ישו</i>: <a href="/he/The_Urantia_Book/143#p2_1">או 143:2.1</a>. </li>
</ol>
</div>
