<!--
title: איגרת פטרוס הראשונה - פֶּרֶק 3
description: 
published: true
date: 2022-10-6T10:37:18Z
tags: bible, bible—1 peter
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Peter/2">איגרת פטרוס הראשונה - פֶּרֶק 2</a></td>
        <td><a href="/he/Bible/1_Peter/Index">אינדקס</a></td>
        <td><a href="/he/Bible/1_Peter/4">איגרת פטרוס הראשונה - פֶּרֶק 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וכן אתנה הנשים הכנענה לפני בעליכן למען אשר־יקנו באין־אמר ודברים על־ידי מעשי הנשים מי שאינם שמעים לדבר׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  בראותם כי תצנענה לכת ביראה׃ </p>
<p id="v3"><sup><small>3</small></sup>  ופארכן אל־יהי מבחוץ במחלפות שער ועדי זהב ולבישת מחלצות׃ </p>
<p id="v4"><sup><small>4</small></sup>  כי אם־האדם הצפון פנימה ברוח ענוה והשקט אשר לא יכלה הוא יקר בעיני אלהים׃ </p>
<p id="v5"><sup><small>5</small></sup>  כי כן התקשטו לפנים גם־הנשים הקדשות המיחלות לאלהים בהכנען לפני בעליהן׃ </p>
<p id="v6"><sup><small>6</small></sup>  כשרה אשר שמעה בקול אברהם ותקרא־לו אדון אשר אתן הייתן לה לבנות בעשותכן הטוב ולא תיראנה מפחד׃ </p>
<p id="v7"><sup><small>7</small></sup>  וכן אתם האנשים שבו עמהן בתבונה כי־כלי רפה האשה ותנו־לה כבוד כי גם־להן יש־חלק בנחלת מתנת החיים פן־תכלאו מתפלותיכם׃ </p>
<p id="v8"><sup><small>8</small></sup>  וסוף דבר היו כלכם לב אחד בעלי חמלה אהבי האחים רחמנים ושפלי רוח׃ <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  אל־תשלמו רעה תחת רעה ולא חרפה תחת חרפה כי אם־תברכו מפני שידעים אתם שלזאת נקראתם שתירשו את־הברכה׃ <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  כי האיש החפץ חיים אהב ימים לראות טוב יצר לשונו מרע ושפתיו מדבר מרמה יסור מרע ויעשה־טוב יבקש שלום וירדפהו׃ </p>
<p id="v11"><sup><small>11</small></sup>  כי־עיני יהוה אל־צדיקים ואזניו אל־שועתם׃ </p>
<p id="v12"><sup><small>12</small></sup>  ופני יהוה בעשי רע׃ <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  ומי ירע לכם אם־תקנאו לעשות הטוב׃ </p>
<p id="v14"><sup><small>14</small></sup>  ואשריכם גם אם־תענו למען הצדקה רק־מוראם לא־תיראו ולא תעריצו׃ <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  את־יהוה אלהים אתו תקדישו בלבבכם והיו נכנים תמיד להשיב דבר בענוה וביראה לכל־מבקש מאתכם חשבון התוחלת אשר בקרבכם׃ </p>
<p id="v16"><sup><small>16</small></sup>  רוח נכון יהי לכם למען יבשו המנאצים דרככם הטובה במשיח להלשין אתכם כפעלי און׃ </p>
<p id="v17"><sup><small>17</small></sup>  כי טוב לכם אשר תענו ברצון אלהים בעשותכם הטוב משתענו בעשותכם רע׃ </p>
<p id="v18"><sup><small>18</small></sup>  כי גם־המשיח מת פעם אחת על־חטאתינו הצדיק בעד הרשעים לקרב אתנו אל־האלהים הומת בבשר ויחי ברוח׃ </p>
<p id="v19"><sup><small>19</small></sup>  ובכן הלך ויקרא לרוחות אשר במשמר׃ <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  אשר לפנים לא האמינו כאשר חכה אלהים בארך אפו בימי נח בהעשות התבה אשר נמלטו אליה מעטים והם שמנה נפשות מן־המים׃ </p>
<p id="v21"><sup><small>21</small></sup>  והוא דמות הטבילה אשר כעת תושיע גם־אתכם לא להסיר חלאת הבשר כי אם־לשאל־לנו מאת אלהים רוח שלמה על־ידי הקמת ישוע המשיח׃ </p>
<p id="v22"><sup><small>22</small></sup>  אשר עבר השמימה וישב לימין אלהים ויכנעו מפניו המלאכים והרשיות והגבורות׃ <sup id="cite7"><a href="#fn7">[7]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Peter/2">איגרת פטרוס הראשונה - פֶּרֶק 2</a></td>
        <td><a href="/he/Bible/1_Peter/Index">אינדקס</a></td>
        <td><a href="/he/Bible/1_Peter/4">איגרת פטרוס הראשונה - פֶּרֶק 4</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:1-6 <i>השקפתו של פול על נשים</i>: <a href="/he/The_Urantia_Book/150#p1_3">או 150:1.3</a>. </li>
  <li id="fn2"><a href="#cite2">↑</a> 3:8 <i>מוחות קרובים</i>: <a href="/he/The_Urantia_Book/16#p6_3">או 16:6.3</a>. </li>
  <li id="fn3"><a href="#cite3">↑</a> 3:9-12 <i>חוסר התוחלת של החזרת רע על רע</i>: <a href="/he/The_Urantia_Book/140#p8_7">או 140:8.7</a>. </li>
  <li id="fn4"><a href="#cite4">↑</a> 3:12 <i>עיני ה' על צדיקים</i>: <a href="/he/The_Urantia_Book/8#p4_8">או 8:4.8</a>.  <i>עיני ה' על צדיק</i>: <a href="/he/The_Urantia_Book/4#p1_4">או 4:1.4</a>.  <i># 2 עיני האדון בכל מקום</i>: <a href="/he/The_Urantia_Book/3#p3_1">או 3:3.1</a>.  <i>אוזניים אלוהיות פקוחות אי פעם</i>: <a href="/he/The_Urantia_Book/8#p4_8">או 8:4.8</a>. </li>
  <li id="fn5"><a href="#cite5">↑</a> 3:14 <i>אל תפחד רוצחי גוף</i>: <a href="/he/The_Urantia_Book/165#p3_3">או 165:3.3</a>. </li>
  <li id="fn6"><a href="#cite6">↑</a> 3:19-20 <i>המעמד הנוכחי של המרד</i>: <a href="/he/The_Urantia_Book/53#p9_1">או 53:9.1</a>. </li>
  <li id="fn7"><a href="#cite7">↑</a> 3:22 <i>יד ימינו של האב</i>: <a href="/he/The_Urantia_Book/5#p2_2">או 5:2.2</a>.  <i>יד ימין של אלוהים</i>: <a href="/he/The_Urantia_Book/13#p2_7">או 13:2.7</a>.  <i>יד ימין של אלוהים</i>: <a href="/he/The_Urantia_Book/21#p4_4">או 21:4.4</a>.  <i>יד ימין של אלוהים</i>: <a href="/he/The_Urantia_Book/38#p0_1">או 38:0.1</a>.  <i>מצבו הנוכחי של מייקל</i>: <a href="/he/The_Urantia_Book/119#p8_1">או 119:8.1</a>. </li>
</ol>
</div>
