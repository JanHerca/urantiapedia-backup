<!--
title: איגרת פטרוס הראשונה - פֶּרֶק 5
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/1_Peter/4">איגרת פטרוס הראשונה - פֶּרֶק 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/1_Peter/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  את־הזקנים אשר בקרבכם אזהיר אני הזקן עמיתם ועד ענויי המשיח וגם־חבר לכבוד העתיד להגלות׃ </p>
<p id="v2"><sup><small>2</small></sup>  רעו את־עדר האלהים אשר תחת ידכם והשגיחו עליהם לא באנס כי אם־בנדבה (כרצון אלהים) ולא עקב בצע רע כי אם־בנפש חפצה׃ </p>
<p id="v3"><sup><small>3</small></sup>  אף־לא כרודנים בנחלת יהוה כי אם־להיות מופת לצאן׃ </p>
<p id="v4"><sup><small>4</small></sup>  ובהופעת שר הרעים תשאו עטרת הכבוד אשר לא תבל׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  וכן גם־אתם הנערים הכנעו לפני הזקנים וחגרו כלכם שפלות רוח בהכנע איש לרעהו כי אלהים ללצים יליץ ולענוים יתן־חן׃ </p>
<p id="v6"><sup><small>6</small></sup>  השפילו נפשכם תחת יד־אלהים החזקה למען ירומם אתכם בעתו׃ </p>
<p id="v7"><sup><small>7</small></sup>  השליכו עליו כל־יהבכם כי הוא ידאג לכם׃ </p>
<p id="v8"><sup><small>8</small></sup>  התעוררו שקדו כי יריבכם השטן מתהלך כאריה שאג ומבקש את אשר יבלע׃ <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  ועמדתם נגדו חזקים באמונה ודעו כי־ענוים כאלה באו גם־על־אחיכם אשר בעולם׃ </p>
<p id="v10"><sup><small>10</small></sup>  ואלהי כל־החסד אשר קרא אתכם לכבודו הנצחי במשיח ישוע אחרי ענותכם מעט הוא ישלים אתכם ויחזק ויגבר וייסד׃ </p>
<p id="v11"><sup><small>11</small></sup>  לו הכבוד והעז לעולמי עולמים אמן׃ </p>
<p id="v12"><sup><small>12</small></sup>  ביד סלונוס האח הנאמן כי כן אחשב כתבתי אליכם בדברים מעטים להזהיר אתכם ולהעיד כי חסד האלהים הזה אשר עמדתם בו אמת הוא׃ <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  קהלתכם אשר בבבל הנבחרה אתכם ומרקוס בני שאלים לשלומכם׃ <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  שאלו איש את־רעהו לשלום בנשיקת אהבה שלום לכם כלכם אשר במשיח ישוע אמן׃ <sup id="cite5"><a href="#fn5">[5]</a></sup></p>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:4 <i>כתר חיי נצח</i>: <a href="/he/The_Urantia_Book/131#p10_6">או 131:10.6</a>.  <i>הצ'יף העליון</i>: <a href="/he/The_Urantia_Book/45#p4_6">או 45:4.6</a>. </li>
  <li id="fn2"><a href="#cite2">↑</a> 5:8-9 <i>תהיה אתה איתן</i>: <a href="/he/The_Urantia_Book/174#p0_2">או 174:0.2</a>. </li>
  <li id="fn3"><a href="#cite3">↑</a> 5:12 <i>נקרא "אח" ו"אחות"</i>: <a href="/he/The_Urantia_Book/194#p4_7">או 194:4.7</a>. </li>
  <li id="fn4"><a href="#cite4">↑</a> 5:13 <i>מרקוס</i>: <a href="/he/The_Urantia_Book/132#p4_7">או 132:4.7</a>. </li>
  <li id="fn5"><a href="#cite5">↑</a> 5:14 <i>בירך בנשיקה קדושה</i>: <a href="/he/The_Urantia_Book/194#p4_7">או 194:4.7</a>. </li>
</ol>
</div>
