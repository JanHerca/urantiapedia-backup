<!--
title: האיגרת הראשונה אל התסלוניקים - פֶּרֶק 2
description: 
published: true
date: 2022-10-6T10:37:18Z
tags: bible, bible—1 thessalonians
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Thessalonians/1">האיגרת הראשונה אל התסלוניקים - פֶּרֶק 1</a></td>
        <td><a href="/he/Bible/1_Thessalonians/Index">אינדקס</a></td>
        <td><a href="/he/Bible/1_Thessalonians/3">האיגרת הראשונה אל התסלוניקים - פֶּרֶק 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  כי אתם אחי ידעתם את־מבואנו אליכם כי לא־היה לריק׃ </p>
<p id="v2"><sup><small>2</small></sup>  ואחרי אשר ענינו ולחרפה היינו בפילפי כאשר ידעתם התחזקנו באלהינו להגיד גם־לכם את־הבשורה בנפתולים רבים׃ </p>
<p id="v3"><sup><small>3</small></sup>  כי תוכחתנו איננה מתוך טעות ולא מתוך טמאה ולא ברמיה׃ </p>
<p id="v4"><sup><small>4</small></sup>  כי כאשר נמצאנו נאמנים לאלהים להפקיד בידנו הבשורה כן נדבר ולא להיות רצוים לבני אדם כי אם־לאלהים הבחן לבותנו׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  כי מעולם לא דברנו בשפת חלקות כאשר ידעתם ולא למען בצע בצע בסתר עד האלהים׃ </p>
<p id="v6"><sup><small>6</small></sup>  גם לא־בקשנו מן־האדם כבוד לא מכם ולא מאחרים אף כי יכלנו להיות ביקר כשליחי המשיח׃ </p>
<p id="v7"><sup><small>7</small></sup>  אלא הלכנו לאט בתוככם כאמנת מפנקת את־בניה׃ </p>
<p id="v8"><sup><small>8</small></sup>  ובחבבנו אתכם ככה חפצנו לתת לכם לא את־בשורת האלהים לבד אלא אף נפשתינו יען כי־הייתם חביבים עלינו׃ </p>
<p id="v9"><sup><small>9</small></sup>  הלא תזכרו אחי את־עמלנו ואת־תלאתנו אשר יגענו לילה ויומם לבלתי היות למשא לאיש מכם בבשרנו בקרבכם את־בשורת האלהים׃ </p>
<p id="v10"><sup><small>10</small></sup>  עדים אתם ועד האלהים אם־לא בקדשה ובצדק ובתמים היינו עמכם המאמינים׃ </p>
<p id="v11"><sup><small>11</small></sup>  ואתם ידעתם כי־כאב את־בניו הזהרנו את־כל־אחד מכם ודברנו על לבו׃ </p>
<p id="v12"><sup><small>12</small></sup>  ונעד בכם ללכת כטוב לפני האלהים הקורא אתכם למלכותו ולכבודו׃ </p>
<p id="v13"><sup><small>13</small></sup>  בעבור זאת אנחנו לא נחדל להודת לאלהים כי אתם קבלתם מאתנו דבר שמועת האלהים ולא־קבלתם אותו כדבר בני־אדם כי אם־כמו־שהוא באמת כדבר האלהים אשר גם־פעל בכם המאמינים׃ </p>
<p id="v14"><sup><small>14</small></sup>  כי־אתם אחי הלכתם בעקבי קהלות האלהים אשר־בארץ יהודה במשיח ישוע כי גם־אתם עניתם על־ידי בני־עמכם כאשר ענו גם־הם על־ידי היהודים׃ </p>
<p id="v15"><sup><small>15</small></sup>  אשר אף־הרגו את־האדון ישוע ואת־נביאיהם ואותנו רדפו ואינם טובים בעיני אלהים ומתקוממים לכל־אדם׃ </p>
<p id="v16"><sup><small>16</small></sup>  העצרים אתנו מדבר אל־הגוים שיושעו למען אשר־ימלאו את־חטאתיהם בכל־עת ותשיגם החמה עד־כלה׃ </p>
<p id="v17"><sup><small>17</small></sup>  ואנחנו אחי אחרי אשר־שכלנו אתכם לזמן מעט לפנים ולא ללב חשנו עד־מאד לראות פניכם בתשוקה רבה׃ </p>
<p id="v18"><sup><small>18</small></sup>  ועל־כן חפצנו לבוא אליכם אני פולוס פעם ושתים והשטן עצרנו׃ </p>
<p id="v19"><sup><small>19</small></sup>  כי מי תקותנו ומי שמחתנו ועטרת תפארתנו הלא גם־אתם לפני אדנינו ישוע המשיח בבואו׃ <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  אמנם אתם כבודנו ושמחתנו׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Thessalonians/1">האיגרת הראשונה אל התסלוניקים - פֶּרֶק 1</a></td>
        <td><a href="/he/Bible/1_Thessalonians/Index">אינדקס</a></td>
        <td><a href="/he/Bible/1_Thessalonians/3">האיגרת הראשונה אל התסלוניקים - פֶּרֶק 3</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:4 <i>אלוהים שופט את לבבות בני האדם</i>: <a href="/he/The_Urantia_Book/140#p3_19">או 140:3.19</a>. </li>
  <li id="fn2"><a href="#cite2">↑</a> 2:19 <i>אני התקווה של כל האמת החיה</i>: <a href="/he/The_Urantia_Book/182#p1_10">או 182:1.10</a>. </li>
</ol>
</div>
