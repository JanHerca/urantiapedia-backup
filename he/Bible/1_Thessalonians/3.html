<!--
title: האיגרת הראשונה אל התסלוניקים - פֶּרֶק 3
description: 
published: true
date: 2022-10-6T10:37:18Z
tags: bible, bible—1 thessalonians
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Thessalonians/2">האיגרת הראשונה אל התסלוניקים - פֶּרֶק 2</a></td>
        <td><a href="/he/Bible/1_Thessalonians/Index">אינדקס</a></td>
        <td><a href="/he/Bible/1_Thessalonians/4">האיגרת הראשונה אל התסלוניקים - פֶּרֶק 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ועל־כן לא יכלנו עוד להתאפק ונועץ להותר לבדנו באתונה׃ </p>
<p id="v2"><sup><small>2</small></sup>  ונשלח את־טימותיוס אחינו ומשרת האלהים ועזרנו בבשורת המשיח לחזק אתכם ולהזהיר על־דבר אמונתכם׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  למען אשר לא־ימוט איש במצוקות האלה כי־ידעתם אף־אתם כי לזאת יעדנו׃ </p>
<p id="v4"><sup><small>4</small></sup>  הלא כבר אמרנו אליכם בהיותנו אצלכם כי־עתידים אנחנו להלחץ כאשר גם־היה וכאשר ידעתם׃ </p>
<p id="v5"><sup><small>5</small></sup>  ובעבור כן לא־יכלתי עוד להתאפק ואשלח לדעת אמונתכם כי אמרתי פן־נסה אתכם המנסה והיתה לריק יגיעתנו׃ </p>
<p id="v6"><sup><small>6</small></sup>  ועתה כשוב אלינו טימותיוס מאתכם ויבשר אתנו את־בשורת אמונתכם ואהבתכם ואת אשר אתם זכרים אתנו לטובה בכל־עת ונכספים לראות אתנו כאשר נכסף גם־אנחנו לראותכם׃ </p>
<p id="v7"><sup><small>7</small></sup>  אז נחמנו עליכם אחי בכל־צרתנו ולחצנו על־ידי אמונתכם׃ </p>
<p id="v8"><sup><small>8</small></sup>  כי עתה נחיה אם־תעמדו אתם באדנינו׃ </p>
<p id="v9"><sup><small>9</small></sup>  כי מה־נשיב לאלהים להודות לו בעבורכם על כל־השמחה אשר שמחנו עליכם לפני אלהינו׃ </p>
<p id="v10"><sup><small>10</small></sup>  לילה ויומם מתפללים אנחנו ברב־תחנונים לראות את־פניכם ולהשלים את־מחסרי אמונתכם׃ </p>
<p id="v11"><sup><small>11</small></sup>  והאלהים אבינו ואדנינו ישוע המשיח הוא יישר את־דרכנו אליכם׃ </p>
<p id="v12"><sup><small>12</small></sup>  ואתכם ירבה האדון ויפרה באהבת איש את־רעהו ובאהבת כל־אדם כאשר אנחנו אהבים אתכם׃ </p>
<p id="v13"><sup><small>13</small></sup>  לחזק את־לבבכם להיות תמים בקדשה לפני אלהינו אבינו בבוא ישוע המשיח אדנינו עם־כל־קדשיו׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Thessalonians/2">האיגרת הראשונה אל התסלוניקים - פֶּרֶק 2</a></td>
        <td><a href="/he/Bible/1_Thessalonians/Index">אינדקס</a></td>
        <td><a href="/he/Bible/1_Thessalonians/4">האיגרת הראשונה אל התסלוניקים - פֶּרֶק 4</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:2 <i>נקרא "אח" ו"אחות"</i>: <a href="/he/The_Urantia_Book/194#p4_7">או 194:4.7</a>. </li>
</ol>
</div>
