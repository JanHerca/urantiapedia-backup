<!--
title: יואל - פֶּרֶק 2
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Joel/1">יואל - פֶּרֶק 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Joel/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Joel/3">יואל - פֶּרֶק 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  תקעו שׁופר בציון והריעו בהר קדשׁי ירגזו כל ישׁבי הארץ כי־בא יום־יהוה כי קרוב׃ </p>
<p id="v2"><sup><small>2</small></sup>  יום חשׁך ואפלה יום ענן וערפל כשׁחר פרשׂ על־ההרים עם רב ועצום כמהו לא נהיה מן־העולם ואחריו לא יוסף עד־שׁני דור ודור׃ </p>
<p id="v3"><sup><small>3</small></sup>  לפניו אכלה אשׁ ואחריו תלהט להבה כגן־עדן הארץ לפניו ואחריו מדבר שׁממה וגם־פליטה לא־היתה לו׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  כמראה סוסים מראהו וכפרשׁים כן ירוצון׃ </p>
<p id="v5"><sup><small>5</small></sup>  כקול מרכבות על־ראשׁי ההרים ירקדון כקול להב אשׁ אכלה קשׁ כעם עצום ערוך מלחמה׃ </p>
<p id="v6"><sup><small>6</small></sup>  מפניו יחילו עמים כל־פנים קבצו פארור׃ </p>
<p id="v7"><sup><small>7</small></sup>  כגבורים ירצון כאנשׁי מלחמה יעלו חומה ואישׁ בדרכיו ילכון ולא יעבטון ארחותם׃ </p>
<p id="v8"><sup><small>8</small></sup>  ואישׁ אחיו לא ידחקון גבר במסלתו ילכון ובעד השׁלח יפלו לא יבצעו׃ </p>
<p id="v9"><sup><small>9</small></sup>  בעיר ישׁקו בחומה ירצון בבתים יעלו בעד החלונים יבאו כגנב׃ </p>
<p id="v10"><sup><small>10</small></sup>  לפניו רגזה ארץ רעשׁו שׁמים שׁמשׁ וירח קדרו וכוכבים אספו נגהם׃ </p>
<p id="v11"><sup><small>11</small></sup>  ויהוה נתן קולו לפני חילו כי רב מאד מחנהו כי עצום עשׂה דברו כי־גדול יום־יהוה ונורא מאד ומי יכילנו׃ </p>
<p id="v12"><sup><small>12</small></sup>  וגם־עתה נאם־יהוה שׁבו עדי בכל־לבבכם ובצום ובבכי ובמספד׃ </p>
<p id="v13"><sup><small>13</small></sup>  וקרעו לבבכם ואל־בגדיכם ושׁובו אל־יהוה אלהיכם כי־חנון ורחום הוא ארך אפים ורב־חסד ונחם על־הרעה׃ <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  מי יודע ישׁוב ונחם והשׁאיר אחריו ברכה מנחה ונסך ליהוה אלהיכם׃ </p>
<p id="v15"><sup><small>15</small></sup>  תקעו שׁופר בציון קדשׁו־צום קראו עצרה׃ </p>
<p id="v16"><sup><small>16</small></sup>  אספו־עם קדשׁו קהל קבצו זקנים אספו עוללים וינקי שׁדים יצא חתן מחדרו וכלה מחפתה׃ </p>
<p id="v17"><sup><small>17</small></sup>  בין האולם ולמזבח יבכו הכהנים משׁרתי יהוה ויאמרו חוסה יהוה על־עמך ואל־תתן נחלתך לחרפה למשׁל־בם גוים למה יאמרו בעמים איה אלהיהם׃ </p>
<p id="v18"><sup><small>18</small></sup>  ויקנא יהוה לארצו ויחמל על־עמו׃ <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  ויען יהוה ויאמר לעמו הנני שׁלח לכם את־הדגן והתירושׁ והיצהר ושׂבעתם אתו ולא־אתן אתכם עוד חרפה בגוים׃ </p>
<p id="v20"><sup><small>20</small></sup>  ואת־הצפוני ארחיק מעליכם והדחתיו אל־ארץ ציה ושׁממה את־פניו אל־הים הקדמני וספו אל־הים האחרון ועלה באשׁו ותעל צחנתו כי הגדיל לעשׂות׃ </p>
<p id="v21"><sup><small>21</small></sup>  אל־תיראי אדמה גילי ושׂמחי כי־הגדיל יהוה לעשׂות׃ </p>
<p id="v22"><sup><small>22</small></sup>  אל־תיראו בהמות שׂדי כי דשׁאו נאות מדבר כי־עץ נשׂא פריו תאנה וגפן נתנו חילם׃ </p>
<p id="v23"><sup><small>23</small></sup>  ובני ציון גילו ושׂמחו ביהוה אלהיכם כי־נתן לכם את־המורה לצדקה ויורד לכם גשׁם מורה ומלקושׁ בראשׁון׃ </p>
<p id="v24"><sup><small>24</small></sup>  ומלאו הגרנות בר והשׁיקו היקבים תירושׁ ויצהר׃ </p>
<p id="v25"><sup><small>25</small></sup>  ושׁלמתי לכם את־השׁנים אשׁר אכל הארבה הילק והחסיל והגזם חילי הגדול אשׁר שׁלחתי בכם׃ </p>
<p id="v26"><sup><small>26</small></sup>  ואכלתם אכול ושׂבוע והללתם את־שׁם יהוה אלהיכם אשׁר־עשׂה עמכם להפליא ולא־יבשׁו עמי לעולם׃ </p>
<p id="v27"><sup><small>27</small></sup>  וידעתם כי בקרב ישׂראל אני ואני יהוה אלהיכם ואין עוד ולא־יבשׁו עמי לעולם׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:3 <i>גן עדן</i>: <a href="/he/The_Urantia_Book/43#p6_2">או 43:6.2</a>. </li>
  <li id="fn2"><a href="#cite2">↑</a> 2:13 <i>אלוהים אמר לכעוס</i>: <a href="/he/The_Urantia_Book/4#p3_2">או 4:3.2</a>. </li>
  <li id="fn3"><a href="#cite3">↑</a> 2:18 <i>אלוהים אמר לקנא על</i>: <a href="/he/The_Urantia_Book/4#p3_1">או 4:3.1</a>.  <i>מקנא על</i>: <a href="/he/The_Urantia_Book/96#p4_6">או 96:4.6</a>. </li>
  <li id="fn4"><a href="#cite4">↑</a> 2:28 <i>מכווננים לאחר חג השבועות</i>: <a href="/he/The_Urantia_Book/108#p2_3">או 108:2.3</a>. </li>
  <li id="fn5"><a href="#cite5">↑</a> 2:28-29 <i>שפכו רוח על כל בשר</i>: <a href="/he/The_Urantia_Book/190#p5_4">או 190:5.4</a>.  <i>רוח האמת</i>: <a href="/he/The_Urantia_Book/137#p8_7">או 137:8.7</a>.  <i>רוח חדשה, חיה בלבבות גברים</i>: <a href="/he/The_Urantia_Book/121#p7_5">או 121:7.5</a>.  <i>אשלח "רוחי"</i>: <a href="/he/The_Urantia_Book/180#p4_5">או 180:4.5</a>.  <i>רוח האמת</i>: <a href="/he/The_Urantia_Book/120#p2_4">או 120:2.4</a>.  <i>רוח האמת המוענקת לכל</i>: <a href="/he/The_Urantia_Book/194#p3_6">או 194:3.6</a>.  <i>רוח האמת תהיה איתך</i>: <a href="/he/The_Urantia_Book/181#p2_24">או 181:2.24</a>.  <i>רוח האמת</i>: <a href="/he/The_Urantia_Book/34#p7_1">או 34:7.1</a>.  <i>רוח האמת</i>: <a href="/he/The_Urantia_Book/146#p3_6">או 146:3.6</a>.  <i>מורה אחר, רוח האמת</i>: <a href="/he/The_Urantia_Book/176#p4_3">או 176:4.3</a>.  <i>ישו לשפוך את רוחו</i>: <a href="/he/The_Urantia_Book/141#p4_5">או 141:4.5</a>.  <i>רוח האמת</i>: <a href="/he/The_Urantia_Book/180#p6_3">או 180:6.3</a>.  <i>רוח האמת</i>: <a href="/he/The_Urantia_Book/34#p4_1">או 34:4.1</a>.  <i>רוח האמת</i>: <a href="/he/The_Urantia_Book/34#p5_5">או 34:5.5</a>.  <i>בן שפך רוח על בשר</i>: <a href="/he/The_Urantia_Book/20#p1_6">או 20:1.6</a>.  <i>רוח האמת</i>: <a href="/he/The_Urantia_Book/32#p5_8">או 32:5.8</a>.  <i>רוח האמת</i>: <a href="/he/The_Urantia_Book/21#p5_7">או 21:5.7</a>.  <i>רוח האמת</i>: <a href="/he/The_Urantia_Book/20#p6_8">או 20:6.8</a>.  <i>רוח נשפכה על כל בשר</i>: <a href="/he/The_Urantia_Book/52#p5_6">או 52:5.6</a>.  <i>שפך רוחי על כל בשרי</i>: <a href="/he/The_Urantia_Book/181#p1_4">או 181:1.4</a>.  <i>הבטחת מנחם</i>: <a href="/he/The_Urantia_Book/180#p3_3">או 180:3.3</a>.  <i>שלח רוח של אמת</i>: <a href="/he/The_Urantia_Book/193#p5_2">או 193:5.2</a>.  <i>רוח האמת</i>: <a href="/he/The_Urantia_Book/120#p2_6">או 120:2.6</a>.  <i>עקוב אחר מורה חדש בלבבות</i>: <a href="/he/The_Urantia_Book/181#p2_14">או 181:2.14</a>.  <i>רוח באדם (רוח האמת)</i>: <a href="/he/The_Urantia_Book/103#p1_6">או 103:1.6</a>.  <i>רוח האמת</i>: <a href="/he/The_Urantia_Book/191#p6_3">או 191:6.3</a>. </li>
  <li id="fn6"><a href="#cite6">↑</a> 2:32 <i>כל מי שיינצל</i>: <a href="/he/The_Urantia_Book/131#p10_7">או 131:10.7</a>.  <i>מי שירצה רשאי לבוא</i>: <a href="/he/The_Urantia_Book/139#p12_7">או 139:12.7</a>.  <i>מי שירצה רשאי לבוא</i>: <a href="/he/The_Urantia_Book/166#p3_7">או 166:3.7</a>.  <i>מי שקורא לאדון ניצל</i>: <a href="/he/The_Urantia_Book/2#p4_1">או 2:4.1</a>.  <i>מי שירצה רשאי לבוא</i>: <a href="/he/The_Urantia_Book/2#p5_2">או 2:5.2</a>.  <i>מי שירצה רשאי לבוא</i>: <a href="/he/The_Urantia_Book/165#p3_8">או 165:3.8</a>.  <i>מי שירצה רשאי לבוא</i>: <a href="/he/The_Urantia_Book/32#p5_8">או 32:5.8</a>.  <i>מי שירצה רשאי לבוא</i>: <a href="/he/The_Urantia_Book/100#p7_6">או 100:7.6</a>. </li>
</ol>
</div>
