<!--
title: שמות - פֶּרֶק 32
description: 
published: true
date: 2022-10-6T10:37:17Z
tags: bible, bible—exodus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Exodus/31">שמות - פֶּרֶק 31</a></td>
        <td><a href="/he/Bible/Exodus/Index">אינדקס</a></td>
        <td><a href="/he/Bible/Exodus/33">שמות - פֶּרֶק 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וירא העם כי־בשׁשׁ משׁה לרדת מן־ההר ויקהל העם על־אהרן ויאמרו אליו קום עשׂה־לנו אלהים אשׁר ילכו לפנינו כי־זה משׁה האישׁ אשׁר העלנו מארץ מצרים לא ידענו מה־היה לו׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויאמר אלהם אהרן פרקו נזמי הזהב אשׁר באזני נשׁיכם בניכם ובנתיכם והביאו אלי׃ </p>
<p id="v3"><sup><small>3</small></sup>  ויתפרקו כל־העם את־נזמי הזהב אשׁר באזניהם ויביאו אל־אהרן׃ </p>
<p id="v4"><sup><small>4</small></sup>  ויקח מידם ויצר אתו בחרט ויעשׂהו עגל מסכה ויאמרו אלה אלהיך ישׂראל אשׁר העלוך מארץ מצרים׃ </p>
<p id="v5"><sup><small>5</small></sup>  וירא אהרן ויבן מזבח לפניו ויקרא אהרן ויאמר חג ליהוה מחר׃ </p>
<p id="v6"><sup><small>6</small></sup>  וישׁכימו ממחרת ויעלו עלת ויגשׁו שׁלמים וישׁב העם לאכל ושׁתו ויקמו לצחק׃ </p>
<p id="v7"><sup><small>7</small></sup>  וידבר יהוה אל־משׁה לך־רד כי שׁחת עמך אשׁר העלית מארץ מצרים׃ </p>
<p id="v8"><sup><small>8</small></sup>  סרו מהר מן־הדרך אשׁר צויתם עשׂו להם עגל מסכה וישׁתחוו־לו ויזבחו־לו ויאמרו אלה אלהיך ישׂראל אשׁר העלוך מארץ מצרים׃ </p>
<p id="v9"><sup><small>9</small></sup>  ויאמר יהוה אל־משׁה ראיתי את־העם הזה והנה עם־קשׁה־ערף הוא׃ </p>
<p id="v10"><sup><small>10</small></sup>  ועתה הניחה לי ויחר־אפי בהם ואכלם ואעשׂה אותך לגוי גדול׃ </p>
<p id="v11"><sup><small>11</small></sup>  ויחל משׁה את־פני יהוה אלהיו ויאמר למה יהוה יחרה אפך בעמך אשׁר הוצאת מארץ מצרים בכח גדול וביד חזקה׃ </p>
<p id="v12"><sup><small>12</small></sup>  למה יאמרו מצרים לאמר ברעה הוציאם להרג אתם בהרים ולכלתם מעל פני האדמה שׁוב מחרון אפך והנחם על־הרעה לעמך׃ </p>
<p id="v13"><sup><small>13</small></sup>  זכר לאברהם ליצחק ולישׂראל עבדיך אשׁר נשׁבעת להם בך ותדבר אלהם ארבה את־זרעכם ככוכבי השׁמים וכל־הארץ הזאת אשׁר אמרתי אתן לזרעכם ונחלו לעלם׃ </p>
<p id="v14"><sup><small>14</small></sup>  וינחם יהוה על־הרעה אשׁר דבר לעשׂות לעמו׃ <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  ויפן וירד משׁה מן־ההר ושׁני לחת העדת בידו לחת כתבים משׁני עבריהם מזה ומזה הם כתבים׃ </p>
<p id="v16"><sup><small>16</small></sup>  והלחת מעשׂה אלהים המה והמכתב מכתב אלהים הוא חרות על־הלחת׃ </p>
<p id="v17"><sup><small>17</small></sup>  וישׁמע יהושׁע את־קול העם ברעה ויאמר אל־משׁה קול מלחמה במחנה׃ </p>
<p id="v18"><sup><small>18</small></sup>  ויאמר אין קול ענות גבורה ואין קול ענות חלושׁה קול ענות אנכי שׁמע׃ </p>
<p id="v19"><sup><small>19</small></sup>  ויהי כאשׁר קרב אל־המחנה וירא את־העגל ומחלת ויחר־אף משׁה וישׁלך מידו את־הלחת וישׁבר אתם תחת ההר׃ </p>
<p id="v20"><sup><small>20</small></sup>  ויקח את־העגל אשׁר עשׂו וישׂרף באשׁ ויטחן עד אשׁר־דק ויזר על־פני המים וישׁק את־בני ישׂראל׃ </p>
<p id="v21"><sup><small>21</small></sup>  ויאמר משׁה אל־אהרן מה־עשׂה לך העם הזה כי־הבאת עליו חטאה גדלה׃ </p>
<p id="v22"><sup><small>22</small></sup>  ויאמר אהרן אל־יחר אף אדני אתה ידעת את־העם כי ברע הוא׃ </p>
<p id="v23"><sup><small>23</small></sup>  ויאמרו לי עשׂה־לנו אלהים אשׁר ילכו לפנינו כי־זה משׁה האישׁ אשׁר העלנו מארץ מצרים לא ידענו מה־היה לו׃ </p>
<p id="v24"><sup><small>24</small></sup>  ואמר להם למי זהב התפרקו ויתנו־לי ואשׁלכהו באשׁ ויצא העגל הזה׃ </p>
<p id="v25"><sup><small>25</small></sup>  וירא משׁה את־העם כי פרע הוא כי־פרעה אהרן לשׁמצה בקמיהם׃ </p>
<p id="v26"><sup><small>26</small></sup>  ויעמד משׁה בשׁער המחנה ויאמר מי ליהוה אלי ויאספו אליו כל־בני לוי׃ </p>
<p id="v27"><sup><small>27</small></sup>  ויאמר להם כה־אמר יהוה אלהי ישׂראל שׂימו אישׁ־חרבו על־ירכו עברו ושׁובו משׁער לשׁער במחנה והרגו אישׁ־את־אחיו ואישׁ את־רעהו ואישׁ את־קרבו׃ </p>
<p id="v28"><sup><small>28</small></sup>  ויעשׂו בני־לוי כדבר משׁה ויפל מן־העם ביום ההוא כשׁלשׁת אלפי אישׁ׃ </p>
<p id="v29"><sup><small>29</small></sup>  ויאמר משׁה מלאו ידכם היום ליהוה כי אישׁ בבנו ובאחיו ולתת עליכם היום ברכה׃ </p>
<p id="v30"><sup><small>30</small></sup>  ויהי ממחרת ויאמר משׁה אל־העם אתם חטאתם חטאה גדלה ועתה אעלה אל־יהוה אולי אכפרה בעד חטאתכם׃ </p>
<p id="v31"><sup><small>31</small></sup>  וישׁב משׁה אל־יהוה ויאמר אנא חטא העם הזה חטאה גדלה ויעשׂו להם אלהי זהב׃ </p>
<p id="v32"><sup><small>32</small></sup>  ועתה אם־תשׂא חטאתם ואם־אין מחני נא מספרך אשׁר כתבת׃ </p>
<p id="v33"><sup><small>33</small></sup>  ויאמר יהוה אל־משׁה מי אשׁר חטא־לי אמחנו מספרי׃ </p>
<p id="v34"><sup><small>34</small></sup>  ועתה לך נחה את־העם אל אשׁר־דברתי לך הנה מלאכי ילך לפניך וביום פקדי ופקדתי עלהם חטאתם׃ </p>
<p id="v35"><sup><small>35</small></sup>  ויגף יהוה את־העם על אשׁר עשׂו את־העגל אשׁר עשׂה אהרן׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Exodus/31">שמות - פֶּרֶק 31</a></td>
        <td><a href="/he/Bible/Exodus/Index">אינדקס</a></td>
        <td><a href="/he/Bible/Exodus/33">שמות - פֶּרֶק 33</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 32:1-35 <i>אהרון ועגל זהב</i>: <a href="/he/The_Urantia_Book/146#p1_1">או 146:1.1</a>. </li>
  <li id="fn2"><a href="#cite2">↑</a> 32:14 <i>אומרים שאלוהים חוזר בתשובה</i>: <a href="/he/The_Urantia_Book/2#p2_2">או 2:2.2</a>.  <i>אומרים שאלוהים חוזר בתשובה</i>: <a href="/he/The_Urantia_Book/4#p3_4">או 4:3.4</a>. </li>
</ol>
</div>
