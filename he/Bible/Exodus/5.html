<!--
title: שמות - פֶּרֶק 5
description: 
published: true
date: 2023-11-8T20:31:8Z
tags: bible, bible—exodus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Exodus/4">
          <span class="mdi mdi-arrow-left-drop-circle"></span><span class="pl-2">שמות - פֶּרֶק 4</span>
        </a>
        </td>
        <td>
        <a href="/he/Bible/Exodus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Exodus/6">
          <span class="pr-2">שמות - פֶּרֶק 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ואחר באו משׁה ואהרן ויאמרו אל־פרעה כה־אמר יהוה אלהי ישׂראל שׁלח את־עמי ויחגו לי במדבר׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויאמר פרעה מי יהוה אשׁר אשׁמע בקלו לשׁלח את־ישׂראל לא ידעתי את־יהוה וגם את־ישׂראל לא אשׁלח׃ </p>
<p id="v3"><sup><small>3</small></sup>  ויאמרו אלהי העברים נקרא עלינו נלכה נא דרך שׁלשׁת ימים במדבר ונזבחה ליהוה אלהינו פן־יפגענו בדבר או בחרב׃ </p>
<p id="v4"><sup><small>4</small></sup>  ויאמר אלהם מלך מצרים למה משׁה ואהרן תפריעו את־העם ממעשׂיו לכו לסבלתיכם׃ </p>
<p id="v5"><sup><small>5</small></sup>  ויאמר פרעה הן־רבים עתה עם הארץ והשׁבתם אתם מסבלתם׃ </p>
<p id="v6"><sup><small>6</small></sup>  ויצו פרעה ביום ההוא את־הנגשׂים בעם ואת־שׁטריו לאמר׃ </p>
<p id="v7"><sup><small>7</small></sup>  לא תאספון לתת תבן לעם ללבן הלבנים כתמול שׁלשׁם הם ילכו וקשׁשׁו להם תבן׃ </p>
<p id="v8"><sup><small>8</small></sup>  ואת־מתכנת הלבנים אשׁר הם עשׂים תמול שׁלשׁם תשׂימו עליהם לא תגרעו ממנו כי־נרפים הם על־כן הם צעקים לאמר נלכה נזבחה לאלהינו׃ </p>
<p id="v9"><sup><small>9</small></sup>  תכבד העבדה על־האנשׁים ויעשׂו־בה ואל־ישׁעו בדברי־שׁקר׃ </p>
<p id="v10"><sup><small>10</small></sup>  ויצאו נגשׂי העם ושׁטריו ויאמרו אל־העם לאמר כה אמר פרעה אינני נתן לכם תבן׃ </p>
<p id="v11"><sup><small>11</small></sup>  אתם לכו קחו לכם תבן מאשׁר תמצאו כי אין נגרע מעבדתכם דבר׃ </p>
<p id="v12"><sup><small>12</small></sup>  ויפץ העם בכל־ארץ מצרים לקשׁשׁ קשׁ לתבן׃ </p>
<p id="v13"><sup><small>13</small></sup>  והנגשׂים אצים לאמר כלו מעשׂיכם דבר־יום ביומו כאשׁר בהיות התבן׃ </p>
<p id="v14"><sup><small>14</small></sup>  ויכו שׁטרי בני ישׂראל אשׁר־שׂמו עלהם נגשׂי פרעה לאמר מדוע לא כליתם חקכם ללבן כתמול שׁלשׁם גם־תמול גם־היום׃ </p>
<p id="v15"><sup><small>15</small></sup>  ויבאו שׁטרי בני ישׂראל ויצעקו אל־פרעה לאמר למה תעשׂה כה לעבדיך׃ </p>
<p id="v16"><sup><small>16</small></sup>  תבן אין נתן לעבדיך ולבנים אמרים לנו עשׂו והנה עבדיך מכים וחטאת עמך׃ </p>
<p id="v17"><sup><small>17</small></sup>  ויאמר נרפים אתם נרפים על־כן אתם אמרים נלכה נזבחה ליהוה׃ </p>
<p id="v18"><sup><small>18</small></sup>  ועתה לכו עבדו ותבן לא־ינתן לכם ותכן לבנים תתנו׃ </p>
<p id="v19"><sup><small>19</small></sup>  ויראו שׁטרי בני־ישׂראל אתם ברע לאמר לא־תגרעו מלבניכם דבר־יום ביומו׃ </p>
<p id="v20"><sup><small>20</small></sup>  ויפגעו את־משׁה ואת־אהרן נצבים לקראתם בצאתם מאת פרעה׃ </p>
<p id="v21"><sup><small>21</small></sup>  ויאמרו אלהם ירא יהוה עליכם וישׁפט אשׁר הבאשׁתם את־ריחנו בעיני פרעה ובעיני עבדיו לתת־חרב בידם להרגנו׃ </p>
<p id="v22"><sup><small>22</small></sup>  וישׁב משׁה אל־יהוה ויאמר אדני למה הרעתה לעם הזה למה זה שׁלחתני׃ </p>
<p id="v23"><sup><small>23</small></sup>  ומאז באתי אל־פרעה לדבר בשׁמך הרע לעם הזה והצל לא־הצלת את־עמך׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Exodus/4">
          <span class="mdi mdi-arrow-left-drop-circle"></span><span class="pl-2">שמות - פֶּרֶק 4</span>
        </a>
        </td>
        <td>
        <a href="/he/Bible/Exodus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Exodus/6">
          <span class="pr-2">שמות - פֶּרֶק 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:1 <i>ה' אלוקי ישראל</i>: <a href="/he/The_Urantia_Book/96#p1_9">או 96:1.9</a>.  <i>אלוהי ישראל</i>: <a href="/he/The_Urantia_Book/45#p4_14">או 45:4.14</a>. </li>
</ol>
</div>
