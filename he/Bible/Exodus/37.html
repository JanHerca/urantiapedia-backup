<!--
title: שמות - פֶּרֶק 37
description: 
published: true
date: 2022-10-6T10:37:17Z
tags: bible, bible—exodus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Exodus/36">שמות - פֶּרֶק 36</a></td>
        <td><a href="/he/Bible/Exodus/Index">אינדקס</a></td>
        <td><a href="/he/Bible/Exodus/38">שמות - פֶּרֶק 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויעשׂ בצלאל את־הארן עצי שׁטים אמתים וחצי ארכו ואמה וחצי רחבו ואמה וחצי קמתו׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויצפהו זהב טהור מבית ומחוץ ויעשׂ לו זר זהב סביב׃ </p>
<p id="v3"><sup><small>3</small></sup>  ויצק לו ארבע טבעת זהב על ארבע פעמתיו ושׁתי טבעת על־צלעו האחת ושׁתי טבעת על־צלעו השׁנית׃ </p>
<p id="v4"><sup><small>4</small></sup>  ויעשׂ בדי עצי שׁטים ויצף אתם זהב׃ </p>
<p id="v5"><sup><small>5</small></sup>  ויבא את־הבדים בטבעת על צלעת הארן לשׂאת את־הארן׃ </p>
<p id="v6"><sup><small>6</small></sup>  ויעשׂ כפרת זהב טהור אמתים וחצי ארכה ואמה וחצי רחבה׃ </p>
<p id="v7"><sup><small>7</small></sup>  ויעשׂ שׁני כרבים זהב מקשׁה עשׂה אתם משׁני קצות הכפרת׃ </p>
<p id="v8"><sup><small>8</small></sup>  כרוב־אחד מקצה מזה וכרוב־אחד מקצה מזה מן־הכפרת עשׂה את־הכרבים משׁני קצוותו׃ </p>
<p id="v9"><sup><small>9</small></sup>  ויהיו הכרבים פרשׂי כנפים למעלה סככים בכנפיהם על־הכפרת ופניהם אישׁ אל־אחיו אל־הכפרת היו פני הכרבים׃ </p>
<p id="v10"><sup><small>10</small></sup>  ויעשׂ את־השׁלחן עצי שׁטים אמתים ארכו ואמה רחבו ואמה וחצי קמתו׃ </p>
<p id="v11"><sup><small>11</small></sup>  ויצף אתו זהב טהור ויעשׂ לו זר זהב סביב׃ </p>
<p id="v12"><sup><small>12</small></sup>  ויעשׂ לו מסגרת טפח סביב ויעשׂ זר־זהב למסגרתו סביב׃ </p>
<p id="v13"><sup><small>13</small></sup>  ויצק לו ארבע טבעת זהב ויתן את־הטבעת על ארבע הפאת אשׁר לארבע רגליו׃ </p>
<p id="v14"><sup><small>14</small></sup>  לעמת המסגרת היו הטבעת בתים לבדים לשׂאת את־השׁלחן׃ </p>
<p id="v15"><sup><small>15</small></sup>  ויעשׂ את־הבדים עצי שׁטים ויצף אתם זהב לשׂאת את־השׁלחן׃ </p>
<p id="v16"><sup><small>16</small></sup>  ויעשׂ את־הכלים אשׁר על־השׁלחן את־קערתיו ואת־כפתיו ואת מנקיתיו ואת־הקשׂות אשׁר יסך בהן זהב טהור׃ </p>
<p id="v17"><sup><small>17</small></sup>  ויעשׂ את־המנרה זהב טהור מקשׁה עשׂה את־המנרה ירכה וקנה גביעיה כפתריה ופרחיה ממנה היו׃ </p>
<p id="v18"><sup><small>18</small></sup>  ושׁשׁה קנים יצאים מצדיה שׁלשׁה קני מנרה מצדה האחד ושׁלשׁה קני מנרה מצדה השׁני׃ </p>
<p id="v19"><sup><small>19</small></sup>  שׁלשׁה גבעים משׁקדים בקנה האחד כפתר ופרח ושׁלשׁה גבעים משׁקדים בקנה אחד כפתר ופרח כן לשׁשׁת הקנים היצאים מן־המנרה׃ </p>
<p id="v20"><sup><small>20</small></sup>  ובמנרה ארבעה גבעים משׁקדים כפתריה ופרחיה׃ </p>
<p id="v21"><sup><small>21</small></sup>  וכפתר תחת שׁני הקנים ממנה וכפתר תחת שׁני הקנים ממנה וכפתר תחת־שׁני הקנים ממנה לשׁשׁת הקנים היצאים ממנה׃ </p>
<p id="v22"><sup><small>22</small></sup>  כפתריהם וקנתם ממנה היו כלה מקשׁה אחת זהב טהור׃ </p>
<p id="v23"><sup><small>23</small></sup>  ויעשׂ את־נרתיה שׁבעה ומלקחיה ומחתתיה זהב טהור׃ </p>
<p id="v24"><sup><small>24</small></sup>  ככר זהב טהור עשׂה אתה ואת כל־כליה׃ </p>
<p id="v25"><sup><small>25</small></sup>  ויעשׂ את־מזבח הקטרת עצי שׁטים אמה ארכו ואמה רחבו רבוע ואמתים קמתו ממנו היו קרנתיו׃ </p>
<p id="v26"><sup><small>26</small></sup>  ויצף אתו זהב טהור את־גגו ואת־קירתיו סביב ואת־קרנתיו ויעשׂ לו זר זהב סביב׃ </p>
<p id="v27"><sup><small>27</small></sup>  ושׁתי טבעת זהב עשׂה־לו מתחת לזרו על שׁתי צלעתיו על שׁני צדיו לבתים לבדים לשׂאת אתו בהם׃ </p>
<p id="v28"><sup><small>28</small></sup>  ויעשׂ את־הבדים עצי שׁטים ויצף אתם זהב׃ </p>
<p id="v29"><sup><small>29</small></sup>  ויעשׂ את־שׁמן המשׁחה קדשׁ ואת־קטרת הסמים טהור מעשׂה רקח׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Exodus/36">שמות - פֶּרֶק 36</a></td>
        <td><a href="/he/Bible/Exodus/Index">אינדקס</a></td>
        <td><a href="/he/Bible/Exodus/38">שמות - פֶּרֶק 38</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 37:1-9 <i>פטישים חדשים</i>: <a href="/he/The_Urantia_Book/88#p2_5">או 88:2.5</a>. </li>
</ol>
</div>
