<!--
title: שמות - פֶּרֶק 12
description: 
published: true
date: 2022-10-6T10:37:17Z
tags: bible, bible—exodus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Exodus/11">שמות - פֶּרֶק 11</a></td>
        <td><a href="/he/Bible/Exodus/Index">אינדקס</a></td>
        <td><a href="/he/Bible/Exodus/13">שמות - פֶּרֶק 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר יהוה אל־משׁה ואל־אהרן בארץ מצרים לאמר׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  החדשׁ הזה לכם ראשׁ חדשׁים ראשׁון הוא לכם לחדשׁי השׁנה׃ </p>
<p id="v3"><sup><small>3</small></sup>  דברו אל־כל־עדת ישׂראל לאמר בעשׂר לחדשׁ הזה ויקחו להם אישׁ שׂה לבית־אבת שׂה לבית׃ <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  ואם־ימעט הבית מהיות משׂה ולקח הוא ושׁכנו הקרב אל־ביתו במכסת נפשׁת אישׁ לפי אכלו תכסו על־השׂה׃ </p>
<p id="v5"><sup><small>5</small></sup>  שׂה תמים זכר בן־שׁנה יהיה לכם מן־הכבשׂים ומן־העזים תקחו׃ <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  והיה לכם למשׁמרת עד ארבעה עשׂר יום לחדשׁ הזה ושׁחטו אתו כל קהל עדת־ישׂראל בין הערבים׃ <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  ולקחו מן־הדם ונתנו על־שׁתי המזוזת ועל־המשׁקוף על הבתים אשׁר־יאכלו אתו בהם׃ <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  ואכלו את־הבשׂר בלילה הזה צלי־אשׁ ומצות על־מררים יאכלהו׃ <sup id="cite6"><a href="#fn6">[6]</a></sup></p>
<p id="v9"><sup><small>9</small></sup>  אל־תאכלו ממנו נא ובשׁל מבשׁל במים כי אם־צלי־אשׁ ראשׁו על־כרעיו ועל־קרבו׃ </p>
<p id="v10"><sup><small>10</small></sup>  ולא־תותירו ממנו עד־בקר והנתר ממנו עד־בקר באשׁ תשׂרפו׃ </p>
<p id="v11"><sup><small>11</small></sup>  וככה תאכלו אתו מתניכם חגרים נעליכם ברגליכם ומקלכם בידכם ואכלתם אתו בחפזון פסח הוא ליהוה׃ </p>
<p id="v12"><sup><small>12</small></sup>  ועברתי בארץ־מצרים בלילה הזה והכיתי כל־בכור בארץ מצרים מאדם ועד־בהמה ובכל־אלהי מצרים אעשׂה שׁפטים אני יהוה׃ </p>
<p id="v13"><sup><small>13</small></sup>  והיה הדם לכם לאת על הבתים אשׁר אתם שׁם וראיתי את־הדם ופסחתי עלכם ולא־יהיה בכם נגף למשׁחית בהכתי בארץ מצרים׃ </p>
<p id="v14"><sup><small>14</small></sup>  והיה היום הזה לכם לזכרון וחגתם אתו חג ליהוה לדרתיכם חקת עולם תחגהו׃ </p>
<p id="v15"><sup><small>15</small></sup>  שׁבעת ימים מצות תאכלו אך ביום הראשׁון תשׁביתו שׂאר מבתיכם כי כל־אכל חמץ ונכרתה הנפשׁ ההוא מישׂראל מיום הראשׁן עד־יום השׁבעי׃ </p>
<p id="v16"><sup><small>16</small></sup>  וביום הראשׁון מקרא־קדשׁ וביום השׁביעי מקרא־קדשׁ יהיה לכם כל־מלאכה לא־יעשׂה בהם אך אשׁר יאכל לכל־נפשׁ הוא לבדו יעשׂה לכם׃ <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  ושׁמרתם את־המצות כי בעצם היום הזה הוצאתי את־צבאותיכם מארץ מצרים ושׁמרתם את־היום הזה לדרתיכם חקת עולם׃ </p>
<p id="v18"><sup><small>18</small></sup>  בראשׁן בארבעה עשׂר יום לחדשׁ בערב תאכלו מצת עד יום האחד ועשׂרים לחדשׁ בערב׃ </p>
<p id="v19"><sup><small>19</small></sup>  שׁבעת ימים שׂאר לא ימצא בבתיכם כי כל־אכל מחמצת ונכרתה הנפשׁ ההוא מעדת ישׂראל בגר ובאזרח הארץ׃ </p>
<p id="v20"><sup><small>20</small></sup>  כל־מחמצת לא תאכלו בכל מושׁבתיכם תאכלו מצות׃ </p>
<p id="v21"><sup><small>21</small></sup>  ויקרא משׁה לכל־זקני ישׂראל ויאמר אלהם משׁכו וקחו לכם צאן למשׁפחתיכם ושׁחטו הפסח׃ </p>
<p id="v22"><sup><small>22</small></sup>  ולקחתם אגדת אזוב וטבלתם בדם אשׁר־בסף והגעתם אל־המשׁקוף ואל־שׁתי המזוזת מן־הדם אשׁר בסף ואתם לא תצאו אישׁ מפתח־ביתו עד־בקר׃ </p>
<p id="v23"><sup><small>23</small></sup>  ועבר יהוה לנגף את־מצרים וראה את־הדם על־המשׁקוף ועל שׁתי המזוזת ופסח יהוה על־הפתח ולא יתן המשׁחית לבא אל־בתיכם לנגף׃ </p>
<p id="v24"><sup><small>24</small></sup>  ושׁמרתם את־הדבר הזה לחק־לך ולבניך עד־עולם׃ </p>
<p id="v25"><sup><small>25</small></sup>  והיה כי־תבאו אל־הארץ אשׁר יתן יהוה לכם כאשׁר דבר ושׁמרתם את־העבדה הזאת׃ </p>
<p id="v26"><sup><small>26</small></sup>  והיה כי־יאמרו אליכם בניכם מה העבדה הזאת לכם׃ </p>
<p id="v27"><sup><small>27</small></sup>  ואמרתם זבח־פסח הוא ליהוה אשׁר פסח על־בתי בני־ישׂראל במצרים בנגפו את־מצרים ואת־בתינו הציל ויקד העם וישׁתחוו׃ </p>
<p id="v28"><sup><small>28</small></sup>  וילכו ויעשׂו בני ישׂראל כאשׁר צוה יהוה את־משׁה ואהרן כן עשׂו׃ </p>
<p id="v29"><sup><small>29</small></sup>  ויהי בחצי הלילה ויהוה הכה כל־בכור בארץ מצרים מבכר פרעה הישׁב על־כסאו עד בכור השׁבי אשׁר בבית הבור וכל בכור בהמה׃ </p>
<p id="v30"><sup><small>30</small></sup>  ויקם פרעה לילה הוא וכל־עבדיו וכל־מצרים ותהי צעקה גדלה במצרים כי־אין בית אשׁר אין־שׁם מת׃ </p>
<p id="v31"><sup><small>31</small></sup>  ויקרא למשׁה ולאהרן לילה ויאמר קומו צאו מתוך עמי גם־אתם גם־בני ישׂראל ולכו עבדו את־יהוה כדברכם׃ </p>
<p id="v32"><sup><small>32</small></sup>  גם־צאנכם גם־בקרכם קחו כאשׁר דברתם ולכו וברכתם גם־אתי׃ </p>
<p id="v33"><sup><small>33</small></sup>  ותחזק מצרים על־העם למהר לשׁלחם מן־הארץ כי אמרו כלנו מתים׃ </p>
<p id="v34"><sup><small>34</small></sup>  וישׂא העם את־בצקו טרם יחמץ משׁארתם צררת בשׂמלתם על־שׁכמם׃ </p>
<p id="v35"><sup><small>35</small></sup>  ובני־ישׂראל עשׂו כדבר משׁה וישׁאלו ממצרים כלי־כסף וכלי זהב ושׂמלת׃ </p>
<p id="v36"><sup><small>36</small></sup>  ויהוה נתן את־חן העם בעיני מצרים וישׁאלום וינצלו את־מצרים׃ </p>
<p id="v37"><sup><small>37</small></sup>  ויסעו בני־ישׂראל מרעמסס סכתה כשׁשׁ־מאות אלף רגלי הגברים לבד מטף׃ </p>
<p id="v38"><sup><small>38</small></sup>  וגם־ערב רב עלה אתם וצאן ובקר מקנה כבד מאד׃ </p>
<p id="v39"><sup><small>39</small></sup>  ויאפו את־הבצק אשׁר הוציאו ממצרים עגת מצות כי לא חמץ כי־גרשׁו ממצרים ולא יכלו להתמהמה וגם־צדה לא־עשׂו להם׃ </p>
<p id="v40"><sup><small>40</small></sup>  ומושׁב בני ישׂראל אשׁר ישׁבו במצרים שׁלשׁים שׁנה וארבע מאות שׁנה׃ </p>
<p id="v41"><sup><small>41</small></sup>  ויהי מקץ שׁלשׁים שׁנה וארבע מאות שׁנה ויהי בעצם היום הזה יצאו כל־צבאות יהוה מארץ מצרים׃ </p>
<p id="v42"><sup><small>42</small></sup>  ליל שׁמרים הוא ליהוה להוציאם מארץ מצרים הוא־הלילה הזה ליהוה שׁמרים לכל־בני ישׂראל לדרתם׃ </p>
<p id="v43"><sup><small>43</small></sup>  ויאמר יהוה אל־משׁה ואהרן זאת חקת הפסח כל־בן־נכר לא־יאכל בו׃ </p>
<p id="v44"><sup><small>44</small></sup>  וכל־עבד אישׁ מקנת־כסף ומלתה אתו אז יאכל בו׃ </p>
<p id="v45"><sup><small>45</small></sup>  תושׁב ושׂכיר לא־יאכל־בו׃ </p>
<p id="v46"><sup><small>46</small></sup>  בבית אחד יאכל לא־תוציא מן־הבית מן־הבשׂר חוצה ועצם לא תשׁברו־בו׃ </p>
<p id="v47"><sup><small>47</small></sup>  כל־עדת ישׂראל יעשׂו אתו׃ </p>
<p id="v48"><sup><small>48</small></sup>  וכי־יגור אתך גר ועשׂה פסח ליהוה המול לו כל־זכר ואז יקרב לעשׂתו והיה כאזרח הארץ וכל־ערל לא־יאכל בו׃ </p>
<p id="v49"><sup><small>49</small></sup>  תורה אחת יהיה לאזרח ולגר הגר בתוככם׃ </p>
<p id="v50"><sup><small>50</small></sup>  ויעשׂו כל־בני ישׂראל כאשׁר צוה יהוה את־משׁה ואת־אהרן כן עשׂו׃ </p>
<p id="v51"><sup><small>51</small></sup>  ויהי בעצם היום הזה הוציא יהוה את־בני ישׂראל מארץ מצרים על־צבאתם׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Exodus/11">שמות - פֶּרֶק 11</a></td>
        <td><a href="/he/Bible/Exodus/Index">אינדקס</a></td>
        <td><a href="/he/Bible/Exodus/13">שמות - פֶּרֶק 13</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 12:1-28 <i>אכלו את פסח "תורת משה"</i>: <a href="/he/The_Urantia_Book/127#p6_7">או 127:6.7</a>. </li>
  <li id="fn2"><a href="#cite2">↑</a> 12:3-5 <i>כבש קרבן</i>: <a href="/he/The_Urantia_Book/85#p3_4">או 85:3.4</a>. </li>
  <li id="fn3"><a href="#cite3">↑</a> 12:5 <i>הקריב את הטוב מכל</i>: <a href="/he/The_Urantia_Book/89#p4_8">או 89:4.8</a>. </li>
  <li id="fn4"><a href="#cite4">↑</a> 12:6-11 <i>שמור מצות</i>: <a href="/he/The_Urantia_Book/142#p3_13">או 142:3.13</a>. </li>
  <li id="fn5"><a href="#cite5">↑</a> 12:7,12-13 <i>הקרבת ילדים</i>: <a href="/he/The_Urantia_Book/89#p7_2">או 89:7.2</a>. </li>
  <li id="fn6"><a href="#cite6">↑</a> 12:8 <i>בשר ולחם צלוי</i>: <a href="/he/The_Urantia_Book/92#p2_2">או 92:2.2</a>. </li>
  <li id="fn7"><a href="#cite7">↑</a> 12:16 <i>כינוס קודש</i>: <a href="/he/The_Urantia_Book/128#p6_6">או 128:6.6</a>. </li>
</ol>
</div>
