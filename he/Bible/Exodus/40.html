<!--
title: שמות - פֶּרֶק 40
description: 
published: true
date: 2023-11-8T20:31:8Z
tags: bible, bible—exodus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Exodus/39">
          <span class="mdi mdi-arrow-left-drop-circle"></span><span class="pl-2">שמות - פֶּרֶק 39</span>
        </a>
        </td>
        <td>
        <a href="/he/Bible/Exodus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וידבר יהוה אל־משׁה לאמר׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ביום־החדשׁ הראשׁון באחד לחדשׁ תקים את־משׁכן אהל מועד׃ </p>
<p id="v3"><sup><small>3</small></sup>  ושׂמת שׁם את ארון העדות וסכת על־הארן את־הפרכת׃ </p>
<p id="v4"><sup><small>4</small></sup>  והבאת את־השׁלחן וערכת את־ערכו והבאת את־המנרה והעלית את־נרתיה׃ </p>
<p id="v5"><sup><small>5</small></sup>  ונתתה את־מזבח הזהב לקטרת לפני ארון העדת ושׂמת את־מסך הפתח למשׁכן׃ </p>
<p id="v6"><sup><small>6</small></sup>  ונתתה את מזבח העלה לפני פתח משׁכן אהל־מועד׃ </p>
<p id="v7"><sup><small>7</small></sup>  ונתת את־הכיר בין־אהל מועד ובין המזבח ונתת שׁם מים׃ </p>
<p id="v8"><sup><small>8</small></sup>  ושׂמת את־החצר סביב ונתת את־מסך שׁער החצר׃ </p>
<p id="v9"><sup><small>9</small></sup>  ולקחת את־שׁמן המשׁחה ומשׁחת את־המשׁכן ואת־כל־אשׁר־בו וקדשׁת אתו ואת־כל־כליו והיה קדשׁ׃ <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  ומשׁחת את־מזבח העלה ואת־כל־כליו וקדשׁת את־המזבח והיה המזבח קדשׁ קדשׁים׃ </p>
<p id="v11"><sup><small>11</small></sup>  ומשׁחת את־הכיר ואת־כנו וקדשׁת אתו׃ </p>
<p id="v12"><sup><small>12</small></sup>  והקרבת את־אהרן ואת־בניו אל־פתח אהל מועד ורחצת אתם במים׃ </p>
<p id="v13"><sup><small>13</small></sup>  והלבשׁת את־אהרן את בגדי הקדשׁ ומשׁחת אתו וקדשׁת אתו וכהן לי׃ </p>
<p id="v14"><sup><small>14</small></sup>  ואת־בניו תקריב והלבשׁת אתם כתנת׃ </p>
<p id="v15"><sup><small>15</small></sup>  ומשׁחת אתם כאשׁר משׁחת את־אביהם וכהנו לי והיתה להית להם משׁחתם לכהנת עולם לדרתם׃ </p>
<p id="v16"><sup><small>16</small></sup>  ויעשׂ משׁה ככל אשׁר צוה יהוה אתו כן עשׂה׃ </p>
<p id="v17"><sup><small>17</small></sup>  ויהי בחדשׁ הראשׁון בשׁנה השׁנית באחד לחדשׁ הוקם המשׁכן׃ </p>
<p id="v18"><sup><small>18</small></sup>  ויקם משׁה את־המשׁכן ויתן את־אדניו וישׂם את־קרשׁיו ויתן את־בריחיו ויקם את־עמודיו׃ </p>
<p id="v19"><sup><small>19</small></sup>  ויפרשׂ את־האהל על־המשׁכן וישׂם את־מכסה האהל עליו מלמעלה כאשׁר צוה יהוה את־משׁה׃ </p>
<p id="v20"><sup><small>20</small></sup>  ויקח ויתן את־העדת אל־הארן וישׂם את־הבדים על־הארן ויתן את־הכפרת על־הארן מלמעלה׃ <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  ויבא את־הארן אל־המשׁכן וישׂם את פרכת המסך ויסך על ארון העדות כאשׁר צוה יהוה את־משׁה׃ </p>
<p id="v22"><sup><small>22</small></sup>  ויתן את־השׁלחן באהל מועד על ירך המשׁכן צפנה מחוץ לפרכת׃ </p>
<p id="v23"><sup><small>23</small></sup>  ויערך עליו ערך לחם לפני יהוה כאשׁר צוה יהוה את־משׁה׃ </p>
<p id="v24"><sup><small>24</small></sup>  וישׂם את־המנרה באהל מועד נכח השׁלחן על ירך המשׁכן נגבה׃ </p>
<p id="v25"><sup><small>25</small></sup>  ויעל הנרת לפני יהוה כאשׁר צוה יהוה את־משׁה׃ </p>
<p id="v26"><sup><small>26</small></sup>  וישׂם את־מזבח הזהב באהל מועד לפני הפרכת׃ </p>
<p id="v27"><sup><small>27</small></sup>  ויקטר עליו קטרת סמים כאשׁר צוה יהוה את־משׁה׃ </p>
<p id="v28"><sup><small>28</small></sup>  וישׂם את־מסך הפתח למשׁכן׃ </p>
<p id="v29"><sup><small>29</small></sup>  ואת מזבח העלה שׂם פתח משׁכן אהל־מועד ויעל עליו את־העלה ואת־המנחה כאשׁר צוה יהוה את־משׁה׃ </p>
<p id="v30"><sup><small>30</small></sup>  וישׂם את־הכיר בין־אהל מועד ובין המזבח ויתן שׁמה מים לרחצה׃ </p>
<p id="v31"><sup><small>31</small></sup>  ורחצו ממנו משׁה ואהרן ובניו את־ידיהם ואת־רגליהם׃ </p>
<p id="v32"><sup><small>32</small></sup>  בבאם אל־אהל מועד ובקרבתם אל־המזבח ירחצו כאשׁר צוה יהוה את־משׁה׃ </p>
<p id="v33"><sup><small>33</small></sup>  ויקם את־החצר סביב למשׁכן ולמזבח ויתן את־מסך שׁער החצר ויכל משׁה את־המלאכה׃ </p>
<p id="v34"><sup><small>34</small></sup>  ויכס הענן את־אהל מועד וכבוד יהוה מלא את־המשׁכן׃ </p>
<p id="v35"><sup><small>35</small></sup>  ולא־יכל משׁה לבוא אל־אהל מועד כי־שׁכן עליו הענן וכבוד יהוה מלא את־המשׁכן׃ </p>
<p id="v36"><sup><small>36</small></sup>  ובהעלות הענן מעל המשׁכן יסעו בני ישׂראל בכל מסעיהם׃ </p>
<p id="v37"><sup><small>37</small></sup>  ואם־לא יעלה הענן ולא יסעו עד־יום העלתו׃ </p>
<p id="v38"><sup><small>38</small></sup>  כי ענן יהוה על־המשׁכן יומם ואשׁ תהיה לילה בו לעיני כל־בית־ישׂראל בכל־מסעיהם׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Exodus/39">
          <span class="mdi mdi-arrow-left-drop-circle"></span><span class="pl-2">שמות - פֶּרֶק 39</span>
        </a>
        </td>
        <td>
        <a href="/he/Bible/Exodus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 40:1-8 <i>צריף פטיש מורם על ידי משה</i>: <a href="/he/The_Urantia_Book/88#p2_3">או 88:2.3</a>. </li>
  <li id="fn2"><a href="#cite2">↑</a> 40:9-11 <i>קדש במשיחה</i>: <a href="/he/The_Urantia_Book/90#p5_3">או 90:5.3</a>. </li>
  <li id="fn3"><a href="#cite3">↑</a> 40:20 <i>פטישים חדשים</i>: <a href="/he/The_Urantia_Book/88#p2_5">או 88:2.5</a>. </li>
</ol>
</div>
