<!--
title: שמות - פֶּרֶק 35
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Exodus/34">שמות - פֶּרֶק 34</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Exodus/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Exodus/36">שמות - פֶּרֶק 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויקהל משׁה את־כל־עדת בני ישׂראל ויאמר אלהם אלה הדברים אשׁר־צוה יהוה לעשׂת אתם׃ </p>
<p id="v2"><sup><small>2</small></sup>  שׁשׁת ימים תעשׂה מלאכה וביום השׁביעי יהיה לכם קדשׁ שׁבת שׁבתון ליהוה כל־העשׂה בו מלאכה יומת׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  לא־תבערו אשׁ בכל משׁבתיכם ביום השׁבת׃ </p>
<p id="v4"><sup><small>4</small></sup>  ויאמר משׁה אל־כל־עדת בני־ישׂראל לאמר זה הדבר אשׁר־צוה יהוה לאמר׃ </p>
<p id="v5"><sup><small>5</small></sup>  קחו מאתכם תרומה ליהוה כל נדיב לבו יביאה את תרומת יהוה זהב וכסף ונחשׁת׃ </p>
<p id="v6"><sup><small>6</small></sup>  ותכלת וארגמן ותולעת שׁני ושׁשׁ ועזים׃ </p>
<p id="v7"><sup><small>7</small></sup>  וערת אילם מאדמים וערת תחשׁים ועצי שׂטים׃ </p>
<p id="v8"><sup><small>8</small></sup>  ושׁמן למאור ובשׂמים לשׁמן המשׁחה ולקטרת הסמים׃ </p>
<p id="v9"><sup><small>9</small></sup>  ואבני־שׁהם ואבני מלאים לאפוד ולחשׁן׃ </p>
<p id="v10"><sup><small>10</small></sup>  וכל־חכם־לב בכם יבאו ויעשׂו את כל־אשׁר צוה יהוה׃ </p>
<p id="v11"><sup><small>11</small></sup>  את־המשׁכן את־אהלו ואת־מכסהו את־קרסיו ואת־קרשׁיו את־בריחו את־עמדיו ואת־אדניו׃ </p>
<p id="v12"><sup><small>12</small></sup>  את־הארן ואת־בדיו את־הכפרת ואת פרכת המסך׃ </p>
<p id="v13"><sup><small>13</small></sup>  את־השׁלחן ואת־בדיו ואת־כל־כליו ואת לחם הפנים׃ </p>
<p id="v14"><sup><small>14</small></sup>  ואת־מנרת המאור ואת־כליה ואת־נרתיה ואת שׁמן המאור׃ </p>
<p id="v15"><sup><small>15</small></sup>  ואת־מזבח הקטרת ואת־בדיו ואת שׁמן המשׁחה ואת קטרת הסמים ואת־מסך הפתח לפתח המשׁכן׃ </p>
<p id="v16"><sup><small>16</small></sup>  את מזבח העלה ואת־מכבר הנחשׁת אשׁר־לו את־בדיו ואת־כל־כליו את־הכיר ואת־כנו׃ </p>
<p id="v17"><sup><small>17</small></sup>  את קלעי החצר את־עמדיו ואת־אדניה ואת מסך שׁער החצר׃ </p>
<p id="v18"><sup><small>18</small></sup>  את־יתדת המשׁכן ואת־יתדת החצר ואת־מיתריהם׃ </p>
<p id="v19"><sup><small>19</small></sup>  את־בגדי השׂרד לשׁרת בקדשׁ את־בגדי הקדשׁ לאהרן הכהן ואת־בגדי בניו לכהן׃ </p>
<p id="v20"><sup><small>20</small></sup>  ויצאו כל־עדת בני־ישׂראל מלפני משׁה׃ </p>
<p id="v21"><sup><small>21</small></sup>  ויבאו כל־אישׁ אשׁר־נשׂאו לבו וכל אשׁר נדבה רוחו אתו הביאו את־תרומת יהוה למלאכת אהל מועד ולכל־עבדתו ולבגדי הקדשׁ׃ </p>
<p id="v22"><sup><small>22</small></sup>  ויבאו האנשׁים על־הנשׁים כל נדיב לב הביאו חח ונזם וטבעת וכומז כל־כלי זהב וכל־אישׁ אשׁר הניף תנופת זהב ליהוה׃ </p>
<p id="v23"><sup><small>23</small></sup>  וכל־אישׁ אשׁר־נמצא אתו תכלת וארגמן ותולעת שׁני ושׁשׁ ועזים וערת אילם מאדמים וערת תחשׁים הביאו׃ </p>
<p id="v24"><sup><small>24</small></sup>  כל־מרים תרומת כסף ונחשׁת הביאו את תרומת יהוה וכל אשׁר נמצא אתו עצי שׁטים לכל־מלאכת העבדה הביאו׃ </p>
<p id="v25"><sup><small>25</small></sup>  וכל־אשׁה חכמת־לב בידיה טוו ויביאו מטוה את־התכלת ואת־הארגמן את־תולעת השׁני ואת־השׁשׁ׃ </p>
<p id="v26"><sup><small>26</small></sup>  וכל־הנשׁים אשׁר נשׂא לבן אתנה בחכמה טוו את־העזים׃ </p>
<p id="v27"><sup><small>27</small></sup>  והנשׂאם הביאו את אבני השׁהם ואת אבני המלאים לאפוד ולחשׁן׃ </p>
<p id="v28"><sup><small>28</small></sup>  ואת־הבשׂם ואת־השׁמן למאור ולשׁמן המשׁחה ולקטרת הסמים׃ </p>
<p id="v29"><sup><small>29</small></sup>  כל־אישׁ ואשׁה אשׁר נדב לבם אתם להביא לכל־המלאכה אשׁר צוה יהוה לעשׂות ביד־משׁה הביאו בני־ישׂראל נדבה ליהוה׃ </p>
<p id="v30"><sup><small>30</small></sup>  ויאמרמשׁה אל־בני ישׂראל ראו קרא יהוה בשׁם בצלאל בן־אורי בן־חור למטה יהודה׃ </p>
<p id="v31"><sup><small>31</small></sup>  וימלא אתו רוח אלהים בחכמה בתבונה ובדעת ובכל־מלאכה׃ <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  ולחשׁב מחשׁבת לעשׂת בזהב ובכסף ובנחשׁת׃ </p>
<p id="v33"><sup><small>33</small></sup>  ובחרשׁת אבן למלאת ובחרשׁת עץ לעשׂות בכל־מלאכת מחשׁבת׃ </p>
<p id="v34"><sup><small>34</small></sup>  ולהורת נתן בלבו הוא ואהליאב בן־אחיסמך למטה־דן׃ </p>
<p id="v35"><sup><small>35</small></sup>  מלא אתם חכמת־לב לעשׂות כל־מלאכת חרשׁ וחשׁב ורקם בתכלת ובארגמן בתולעת השׁני ובשׁשׁ וארג עשׂי כל־מלאכה וחשׁבי מחשׁבת׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 35:2-3 <i>שמירת שבת</i>: <a href="/he/The_Urantia_Book/95#p1_2">או 95:1.2</a>. </li>
  <li id="fn2"><a href="#cite2">↑</a> 35:31 <i>רוח אלוהים (רוח הקודש)</i>: <a href="/he/The_Urantia_Book/8#p5_5">או 8:5.5</a>.  <i>רוח ידע</i>: <a href="/he/The_Urantia_Book/36#p5_9">או 36:5.9</a>.  <i>רוח הקודש</i>: <a href="/he/The_Urantia_Book/34#p4_1">או 34:4.1</a>.  <i>רוח של הבנה</i>: <a href="/he/The_Urantia_Book/36#p5_7">או 36:5.7</a>.  <i>רוח באדם (רוח הקודש)</i>: <a href="/he/The_Urantia_Book/103#p1_6">או 103:1.6</a>.  <i>רוח אלוהים (רוח הקודש)</i>: <a href="/he/The_Urantia_Book/8#p5_3">או 8:5.3</a>.  <i>רוח חוכמה</i>: <a href="/he/The_Urantia_Book/36#p5_12">או 36:5.12</a>. </li>
</ol>
</div>
