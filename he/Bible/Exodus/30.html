<!--
title: שמות - פֶּרֶק 30
description: 
published: true
date: 2023-11-8T20:31:8Z
tags: bible, bible—exodus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Exodus/29">
          <span class="mdi mdi-arrow-left-drop-circle"></span><span class="pl-2">שמות - פֶּרֶק 29</span>
        </a>
        </td>
        <td>
        <a href="/he/Bible/Exodus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Exodus/31">
          <span class="pr-2">שמות - פֶּרֶק 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ועשׂית מזבח מקטר קטרת עצי שׁטים תעשׂה אתו׃ </p>
<p id="v2"><sup><small>2</small></sup>  אמה ארכו ואמה רחבו רבוע יהיה ואמתים קמתו ממנו קרנתיו׃ </p>
<p id="v3"><sup><small>3</small></sup>  וצפית אתו זהב טהור את־גגו ואת־קירתיו סביב ואת־קרנתיו ועשׂית לו זר זהב סביב׃ </p>
<p id="v4"><sup><small>4</small></sup>  ושׁתי טבעת זהב תעשׂה־לו מתחת לזרו על שׁתי צלעתיו תעשׂה על־שׁני צדיו והיה לבתים לבדים לשׂאת אתו בהמה׃ </p>
<p id="v5"><sup><small>5</small></sup>  ועשׂית את־הבדים עצי שׁטים וצפית אתם זהב׃ </p>
<p id="v6"><sup><small>6</small></sup>  ונתתה אתו לפני הפרכת אשׁר על־ארן העדת לפני הכפרת אשׁר על־העדת אשׁר אועד לך שׁמה׃ </p>
<p id="v7"><sup><small>7</small></sup>  והקטיר עליו אהרן קטרת סמים בבקר בבקר בהיטיבו את־הנרת יקטירנה׃ </p>
<p id="v8"><sup><small>8</small></sup>  ובהעלת אהרן את־הנרת בין הערבים יקטירנה קטרת תמיד לפני יהוה לדרתיכם׃ </p>
<p id="v9"><sup><small>9</small></sup>  לא־תעלו עליו קטרת זרה ועלה ומנחה ונסך לא תסכו עליו׃ </p>
<p id="v10"><sup><small>10</small></sup>  וכפר אהרן על־קרנתיו אחת בשׁנה מדם חטאת הכפרים אחת בשׁנה יכפר עליו לדרתיכם קדשׁ־קדשׁים הוא ליהוה׃ </p>
<p id="v11"><sup><small>11</small></sup>  וידבר יהוה אל־משׁה לאמר׃ </p>
<p id="v12"><sup><small>12</small></sup>  כי תשׂא את־ראשׁ בני־ישׂראל לפקדיהם ונתנו אישׁ כפר נפשׁו ליהוה בפקד אתם ולא־יהיה בהם נגף בפקד אתם׃ <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  זה יתנו כל־העבר על־הפקדים מחצית השׁקל בשׁקל הקדשׁ עשׂרים גרה השׁקל מחצית השׁקל תרומה ליהוה׃ </p>
<p id="v14"><sup><small>14</small></sup>  כל העבר על־הפקדים מבן עשׂרים שׁנה ומעלה יתן תרומת יהוה׃ </p>
<p id="v15"><sup><small>15</small></sup>  העשׁיר לא־ירבה והדל לא ימעיט ממחצית השׁקל לתת את־תרומת יהוה לכפר על־נפשׁתיכם׃ </p>
<p id="v16"><sup><small>16</small></sup>  ולקחת את־כסף הכפרים מאת בני ישׂראל ונתת אתו על־עבדת אהל מועד והיה לבני ישׂראל לזכרון לפני יהוה לכפר על־נפשׁתיכם׃ </p>
<p id="v17"><sup><small>17</small></sup>  וידבר יהוה אל־משׁה לאמר׃ </p>
<p id="v18"><sup><small>18</small></sup>  ועשׂית כיור נחשׁת וכנו נחשׁת לרחצה ונתת אתו בין־אהל מועד ובין המזבח ונתת שׁמה מים׃ </p>
<p id="v19"><sup><small>19</small></sup>  ורחצו אהרן ובניו ממנו את־ידיהם ואת־רגליהם׃ </p>
<p id="v20"><sup><small>20</small></sup>  בבאם אל־אהל מועד ירחצו־מים ולא ימתו או בגשׁתם אל־המזבח לשׁרת להקטיר אשׁה ליהוה׃ </p>
<p id="v21"><sup><small>21</small></sup>  ורחצו ידיהם ורגליהם ולא ימתו והיתה להם חק־עולם לו ולזרעו לדרתם׃ </p>
<p id="v22"><sup><small>22</small></sup>  וידבר יהוה אל־משׁה לאמר׃ </p>
<p id="v23"><sup><small>23</small></sup>  ואתה קח־לך בשׂמים ראשׁ מר־דרור חמשׁ מאות וקנמן־בשׂם מחציתו חמשׁים ומאתים וקנה־בשׂם חמשׁים ומאתים׃ <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  וקדה חמשׁ מאות בשׁקל הקדשׁ ושׁמן זית הין׃ </p>
<p id="v25"><sup><small>25</small></sup>  ועשׂית אתו שׁמן משׁחת־קדשׁ רקח מרקחת מעשׂה רקח שׁמן משׁחת־קדשׁ יהיה׃ </p>
<p id="v26"><sup><small>26</small></sup>  ומשׁחת בו את־אהל מועד ואת ארון העדת׃ </p>
<p id="v27"><sup><small>27</small></sup>  ואת־השׁלחן ואת־כל־כליו ואת־המנרה ואת־כליה ואת מזבח הקטרת׃ </p>
<p id="v28"><sup><small>28</small></sup>  ואת־מזבח העלה ואת־כל־כליו ואת־הכיר ואת־כנו׃ </p>
<p id="v29"><sup><small>29</small></sup>  וקדשׁת אתם והיו קדשׁ קדשׁים כל־הנגע בהם יקדשׁ׃ </p>
<p id="v30"><sup><small>30</small></sup>  ואת־אהרן ואת־בניו תמשׁח וקדשׁת אתם לכהן לי׃ </p>
<p id="v31"><sup><small>31</small></sup>  ואל־בני ישׂראל תדבר לאמר שׁמן משׁחת־קדשׁ יהיה זה לי לדרתיכם׃ </p>
<p id="v32"><sup><small>32</small></sup>  על־בשׂר אדם לא ייסך ובמתכנתו לא תעשׂו כמהו קדשׁ הוא קדשׁ יהיה לכם׃ </p>
<p id="v33"><sup><small>33</small></sup>  אישׁ אשׁר ירקח כמהו ואשׁר יתן ממנו על־זר ונכרת מעמיו׃ </p>
<p id="v34"><sup><small>34</small></sup>  ויאמר יהוה אל־משׁה קח־לך סמים נטף ושׁחלת וחלבנה סמים ולבנה זכה בד בבד יהיה׃ </p>
<p id="v35"><sup><small>35</small></sup>  ועשׂית אתה קטרת רקח מעשׂה רוקח ממלח טהור קדשׁ׃ </p>
<p id="v36"><sup><small>36</small></sup>  ושׁחקת ממנה הדק ונתתה ממנה לפני העדת באהל מועד אשׁר אועד לך שׁמה קדשׁ קדשׁים תהיה לכם׃ </p>
<p id="v37"><sup><small>37</small></sup>  והקטרת אשׁר תעשׂה במתכנתה לא תעשׂו לכם קדשׁ תהיה לך ליהוה׃ </p>
<p id="v38"><sup><small>38</small></sup>  אישׁ אשׁר־יעשׂה כמוה להריח בה ונכרת מעמיו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Exodus/29">
          <span class="mdi mdi-arrow-left-drop-circle"></span><span class="pl-2">שמות - פֶּרֶק 29</span>
        </a>
        </td>
        <td>
        <a href="/he/Bible/Exodus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Exodus/31">
          <span class="pr-2">שמות - פֶּרֶק 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 30:12-16 <i>מספור האנשים</i>: <a href="/he/The_Urantia_Book/88#p1_6">או 88:1.6</a>. </li>
  <li id="fn2"><a href="#cite2">↑</a> 30:23-30 <i>שמן הפיוס</i>: <a href="/he/The_Urantia_Book/28#p5_13">או 28:5.13</a>. </li>
</ol>
</div>
