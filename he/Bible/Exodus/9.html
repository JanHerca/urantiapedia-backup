<!--
title: שמות - פֶּרֶק 9
description: 
published: true
date: 2023-11-8T20:31:8Z
tags: bible, bible—exodus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Exodus/8">
          <span class="mdi mdi-arrow-left-drop-circle"></span><span class="pl-2">שמות - פֶּרֶק 8</span>
        </a>
        </td>
        <td>
        <a href="/he/Bible/Exodus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Exodus/10">
          <span class="pr-2">שמות - פֶּרֶק 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר יהוה אל־משׁה בא אל־פרעה ודברת אליו כה־אמר יהוה אלהי העברים שׁלח את־עמי ויעבדני׃ </p>
<p id="v2"><sup><small>2</small></sup>  כי אם־מאן אתה לשׁלח ועודך מחזיק בם׃ </p>
<p id="v3"><sup><small>3</small></sup>  הנה יד־יהוה הויה במקנך אשׁר בשׂדה בסוסים בחמרים בגמלים בבקר ובצאן דבר כבד מאד׃ </p>
<p id="v4"><sup><small>4</small></sup>  והפלה יהוה בין מקנה ישׂראל ובין מקנה מצרים ולא ימות מכל־לבני ישׂראל דבר׃ </p>
<p id="v5"><sup><small>5</small></sup>  וישׂם יהוה מועד לאמר מחר יעשׂה יהוה הדבר הזה בארץ׃ </p>
<p id="v6"><sup><small>6</small></sup>  ויעשׂ יהוה את־הדבר הזה ממחרת וימת כל מקנה מצרים וממקנה בני־ישׂראל לא־מת אחד׃ </p>
<p id="v7"><sup><small>7</small></sup>  וישׁלח פרעה והנה לא־מת ממקנה ישׂראל עד־אחד ויכבד לב פרעה ולא שׁלח את־העם׃ </p>
<p id="v8"><sup><small>8</small></sup>  ויאמר יהוה אל־משׁה ואל־אהרן קחו לכם מלא חפניכם פיח כבשׁן וזרקו משׁה השׁמימה לעיני פרעה׃ </p>
<p id="v9"><sup><small>9</small></sup>  והיה לאבק על כל־ארץ מצרים והיה על־האדם ועל־הבהמה לשׁחין פרח אבעבעת בכל־ארץ מצרים׃ </p>
<p id="v10"><sup><small>10</small></sup>  ויקחו את־פיח הכבשׁן ויעמדו לפני פרעה ויזרק אתו משׁה השׁמימה ויהי שׁחין אבעבעת פרח באדם ובבהמה׃ </p>
<p id="v11"><sup><small>11</small></sup>  ולא־יכלו החרטמים לעמד לפני משׁה מפני השׁחין כי־היה השׁחין בחרטמם ובכל־מצרים׃ </p>
<p id="v12"><sup><small>12</small></sup>  ויחזק יהוה את־לב פרעה ולא שׁמע אלהם כאשׁר דבר יהוה אל־משׁה׃ </p>
<p id="v13"><sup><small>13</small></sup>  ויאמר יהוה אל־משׁה השׁכם בבקר והתיצב לפני פרעה ואמרת אליו כה־אמר יהוה אלהי העברים שׁלח את־עמי ויעבדני׃ </p>
<p id="v14"><sup><small>14</small></sup>  כי בפעם הזאת אני שׁלח את־כל־מגפתי אל־לבך ובעבדיך ובעמך בעבור תדע כי אין כמני בכל־הארץ׃ </p>
<p id="v15"><sup><small>15</small></sup>  כי עתה שׁלחתי את־ידי ואך אותך ואת־עמך בדבר ותכחד מן־הארץ׃ <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  ואולם בעבור זאת העמדתיך בעבור הראתך את־כחי ולמען ספר שׁמי בכל־הארץ׃ <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  עודך מסתולל בעמי לבלתי שׁלחם׃ </p>
<p id="v18"><sup><small>18</small></sup>  הנני ממטיר כעת מחר ברד כבד מאד אשׁר לא־היה כמהו במצרים למן־היום הוסדה ועד־עתה׃ <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  ועתה שׁלח העז את־מקנך ואת כל־אשׁר לך בשׂדה כל־האדם והבהמה אשׁר־ימצא בשׂדה ולא יאסף הביתה וירד עלהם הברד ומתו׃ </p>
<p id="v20"><sup><small>20</small></sup>  הירא את־דבר יהוה מעבדי פרעה הניס את־עבדיו ואת־מקנהו אל־הבתים׃ </p>
<p id="v21"><sup><small>21</small></sup>  ואשׁר לא־שׂם לבו אל־דבר יהוה ויעזב את־עבדיו ואת־מקנהו בשׂדה׃ </p>
<p id="v22"><sup><small>22</small></sup>  ויאמר יהוה אל־משׁה נטה את־ידך על־השׁמים ויהי ברד בכל־ארץ מצרים על־האדם ועל־הבהמה ועל כל־עשׂב השׂדה בארץ מצרים׃ </p>
<p id="v23"><sup><small>23</small></sup>  ויט משׁה את־מטהו על־השׁמים ויהוה נתן קלת וברד ותהלך אשׁ ארצה וימטר יהוה ברד על־ארץ מצרים׃ <sup id="cite4"><a href="#fn4">[4]</a></sup></p>
<p id="v24"><sup><small>24</small></sup>  ויהי ברד ואשׁ מתלקחת בתוך הברד כבד מאד אשׁר לא־היה כמהו בכל־ארץ מצרים מאז היתה לגוי׃ </p>
<p id="v25"><sup><small>25</small></sup>  ויך הברד בכל־ארץ מצרים את כל־אשׁר בשׂדה מאדם ועד־בהמה ואת כל־עשׂב השׂדה הכה הברד ואת־כל־עץ השׂדה שׁבר׃ </p>
<p id="v26"><sup><small>26</small></sup>  רק בארץ גשׁן אשׁר־שׁם בני ישׂראל לא היה ברד׃ </p>
<p id="v27"><sup><small>27</small></sup>  וישׁלח פרעה ויקרא למשׁה ולאהרן ויאמר אלהם חטאתי הפעם יהוה הצדיק ואני ועמי הרשׁעים׃ </p>
<p id="v28"><sup><small>28</small></sup>  העתירו אל־יהוה ורב מהית קלת אלהים וברד ואשׁלחה אתכם ולא תספון לעמד׃ </p>
<p id="v29"><sup><small>29</small></sup>  ויאמר אליו משׁה כצאתי את־העיר אפרשׂ את־כפי אל־יהוה הקלות יחדלון והברד לא יהיה־עוד למען תדע כי ליהוה הארץ׃ </p>
<p id="v30"><sup><small>30</small></sup>  ואתה ועבדיך ידעתי כי טרם תיראון מפני יהוה אלהים׃ </p>
<p id="v31"><sup><small>31</small></sup>  והפשׁתה והשׂערה נכתה כי השׂערה אביב והפשׁתה גבעל׃ </p>
<p id="v32"><sup><small>32</small></sup>  והחטה והכסמת לא נכו כי אפילת הנה׃ </p>
<p id="v33"><sup><small>33</small></sup>  ויצא משׁה מעם פרעה את־העיר ויפרשׂ כפיו אל־יהוה ויחדלו הקלות והברד ומטר לא־נתך ארצה׃ </p>
<p id="v34"><sup><small>34</small></sup>  וירא פרעה כי־חדל המטר והברד והקלת ויסף לחטא ויכבד לבו הוא ועבדיו׃ </p>
<p id="v35"><sup><small>35</small></sup>  ויחזק לב פרעה ולא שׁלח את־בני ישׂראל כאשׁר דבר יהוה ביד־משׁה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Exodus/8">
          <span class="mdi mdi-arrow-left-drop-circle"></span><span class="pl-2">שמות - פֶּרֶק 8</span>
        </a>
        </td>
        <td>
        <a href="/he/Bible/Exodus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Exodus/10">
          <span class="pr-2">שמות - פֶּרֶק 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 9:15 <i>אלוהי הכוח</i>: <a href="/he/The_Urantia_Book/96#p6_3">או 96:6.3</a>. </li>
  <li id="fn2"><a href="#cite2">↑</a> 9:16 <i>הכוח</i>: <a href="/he/The_Urantia_Book/131#p10_6">או 131:10.6</a>.  <i>אלוהים הוא כל כוח</i>: <a href="/he/The_Urantia_Book/131#p10_3">או 131:10.3</a>.  <i>כל יכול</i>: <a href="/he/The_Urantia_Book/142#p3_7">או 142:3.7</a>.  <i>כוחו של אלוהים</i>: <a href="/he/The_Urantia_Book/1#p1_4">או 1:1.4</a>. </li>
  <li id="fn3"><a href="#cite3">↑</a> 9:18-26 <i>שלום</i>: <a href="/he/The_Urantia_Book/85#p4_3">או 85:4.3</a>. </li>
  <li id="fn4"><a href="#cite4">↑</a> 9:23 <i>רעם</i>: <a href="/he/The_Urantia_Book/85#p4_3">או 85:4.3</a>. </li>
</ol>
</div>
