<!--
title: שמות - פֶּרֶק 6
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Exodus/5">שמות - פֶּרֶק 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Exodus/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Exodus/7">שמות - פֶּרֶק 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר יהוה אל־משׁה עתה תראה אשׁר אעשׂה לפרעה כי ביד חזקה ישׁלחם וביד חזקה יגרשׁם מארצו׃ </p>
<p id="v2"><sup><small>2</small></sup>  וידבר אלהים אל־משׁה ויאמר אליו אני יהוה׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  וארא אל־אברהם אל־יצחק ואל־יעקב באל שׁדי ושׁמי יהוה לא נודעתי להם׃ <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  וגם הקמתי את־בריתי אתם לתת להם את־ארץ כנען את ארץ מגריהם אשׁר־גרו בה׃ </p>
<p id="v5"><sup><small>5</small></sup>  וגם אני שׁמעתי את־נאקת בני ישׂראל אשׁר מצרים מעבדים אתם ואזכר את־בריתי׃ </p>
<p id="v6"><sup><small>6</small></sup>  לכן אמר לבני־ישׂראל אני יהוה והוצאתי אתכם מתחת סבלת מצרים והצלתי אתכם מעבדתם וגאלתי אתכם בזרוע נטויה ובשׁפטים גדלים׃ </p>
<p id="v7"><sup><small>7</small></sup>  ולקחתי אתכם לי לעם והייתי לכם לאלהים וידעתם כי אני יהוה אלהיכם המוציא אתכם מתחת סבלות מצרים׃ </p>
<p id="v8"><sup><small>8</small></sup>  והבאתי אתכם אל־הארץ אשׁר נשׂאתי את־ידי לתת אתה לאברהם ליצחק וליעקב ונתתי אתה לכם מורשׁה אני יהוה׃ </p>
<p id="v9"><sup><small>9</small></sup>  וידבר משׁה כן אל־בני ישׂראל ולא שׁמעו אל־משׁה מקצר רוח ומעבדה קשׁה׃ </p>
<p id="v10"><sup><small>10</small></sup>  וידבר יהוה אל־משׁה לאמר׃ </p>
<p id="v11"><sup><small>11</small></sup>  בא דבר אל־פרעה מלך מצרים וישׁלח את־בני־ישׂראל מארצו׃ </p>
<p id="v12"><sup><small>12</small></sup>  וידבר משׁה לפני יהוה לאמר הן בני־ישׂראל לא־שׁמעו אלי ואיך ישׁמעני פרעה ואני ערל שׂפתים׃ </p>
<p id="v13"><sup><small>13</small></sup>  וידבר יהוה אל־משׁה ואל־אהרן ויצום אל־בני ישׂראל ואל־פרעה מלך מצרים להוציא את־בני־ישׂראל מארץ מצרים׃ </p>
<p id="v14"><sup><small>14</small></sup>  אלה ראשׁי בית־אבתם בני ראובן בכר ישׂראל חנוך ופלוא חצרן וכרמי אלה משׁפחת ראובן׃ </p>
<p id="v15"><sup><small>15</small></sup>  ובני שׁמעון ימואל וימין ואהד ויכין וצחר ושׁאול בן־הכנענית אלה משׁפחת שׁמעון׃ </p>
<p id="v16"><sup><small>16</small></sup>  ואלה שׁמות בני־לוי לתלדתם גרשׁון וקהת ומררי ושׁני חיי לוי שׁבע ושׁלשׁים ומאת שׁנה׃ </p>
<p id="v17"><sup><small>17</small></sup>  בני גרשׁון לבני ושׁמעי למשׁפחתם׃ </p>
<p id="v18"><sup><small>18</small></sup>  ובני קהת עמרם ויצהר וחברון ועזיאל ושׁני חיי קהת שׁלשׁ ושׁלשׁים ומאת שׁנה׃ </p>
<p id="v19"><sup><small>19</small></sup>  ובני מררי מחלי ומושׁי אלה משׁפחת הלוי לתלדתם׃ </p>
<p id="v20"><sup><small>20</small></sup>  ויקח עמרם את־יוכבד דדתו לו לאשׁה ותלד לו את־אהרן ואת־משׁה ושׁני חיי עמרם שׁבע ושׁלשׁים ומאת שׁנה׃ </p>
<p id="v21"><sup><small>21</small></sup>  ובני יצהר קרח ונפג וזכרי׃ </p>
<p id="v22"><sup><small>22</small></sup>  ובני עזיאל מישׁאל ואלצפן וסתרי׃ </p>
<p id="v23"><sup><small>23</small></sup>  ויקח אהרן את־אלישׁבע בת־עמינדב אחות נחשׁון לו לאשׁה ותלד לו את־נדב ואת־אביהוא את־אלעזר ואת־איתמר׃ </p>
<p id="v24"><sup><small>24</small></sup>  ובני קרח אסיר ואלקנה ואביאסף אלה משׁפחת הקרחי׃ </p>
<p id="v25"><sup><small>25</small></sup>  ואלעזר בן־אהרן לקח־לו מבנות פוטיאל לו לאשׁה ותלד לו את־פינחס אלה ראשׁי אבות הלוים למשׁפחתם׃ </p>
<p id="v26"><sup><small>26</small></sup>  הוא אהרן ומשׁה אשׁר אמר יהוה להם הוציאו את־בני ישׂראל מארץ מצרים על־צבאתם׃ </p>
<p id="v27"><sup><small>27</small></sup>  הם המדברים אל־פרעה מלך־מצרים להוציא את־בני־ישׂראל ממצרים הוא משׁה ואהרן׃ </p>
<p id="v28"><sup><small>28</small></sup>  ויהי ביום דבר יהוה אל־משׁה בארץ מצרים׃ </p>
<p id="v29"><sup><small>29</small></sup>  וידבר יהוה אל־משׁה לאמר אני יהוה דבר אל־פרעה מלך מצרים את כל־אשׁר אני דבר אליך׃ </p>
<p id="v30"><sup><small>30</small></sup>  ויאמר משׁה לפני יהוה הן אני ערל שׂפתים ואיך ישׁמע אלי פרעה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 6:2 <i>אלוהים (אלים) ברא</i>: <a href="/he/The_Urantia_Book/142#p3_6">או 142:3.6</a>.  <i>אלהים</i>: <a href="/he/The_Urantia_Book/96#p1_8">או 96:1.8</a>. </li>
  <li id="fn2"><a href="#cite2">↑</a> 6:3 <i>יהוה (יהוה)</i>: <a href="/he/The_Urantia_Book/96#p1_10">או 96:1.10</a>.  <i>אל שדאי</i>: <a href="/he/The_Urantia_Book/96#p1_5">או 96:1.5</a>.  <i>אל שדאי, יוצר אלוהות</i>: <a href="/he/The_Urantia_Book/142#p3_5">או 142:3.5</a>.  <i>הכול יכול</i>: <a href="/he/The_Urantia_Book/131#p10_6">או 131:10.6</a>.  <i>יהוה אלוהי חמולות סיני</i>: <a href="/he/The_Urantia_Book/142#p3_3">או 142:3.3</a>.  <i>יהוה</i>: <a href="/he/The_Urantia_Book/96#p1_3">או 96:1.3</a>. </li>
</ol>
</div>
