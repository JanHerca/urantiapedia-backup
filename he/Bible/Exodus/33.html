<!--
title: שמות - פֶּרֶק 33
description: 
published: true
date: 2023-11-8T20:31:8Z
tags: bible, bible—exodus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Exodus/32">
          <span class="mdi mdi-arrow-left-drop-circle"></span><span class="pl-2">שמות - פֶּרֶק 32</span>
        </a>
        </td>
        <td>
        <a href="/he/Bible/Exodus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Exodus/34">
          <span class="pr-2">שמות - פֶּרֶק 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וידבר יהוה אל־משׁה לך עלה מזה אתה והעם אשׁר העלית מארץ מצרים אל־הארץ אשׁר נשׁבעתי לאברהם ליצחק וליעקב לאמר לזרעך אתננה׃ </p>
<p id="v2"><sup><small>2</small></sup>  ושׁלחתי לפניך מלאך וגרשׁתי את־הכנעני האמרי והחתי והפרזי החוי והיבוסי׃ </p>
<p id="v3"><sup><small>3</small></sup>  אל־ארץ זבת חלב ודבשׁ כי לא אעלה בקרבך כי עם־קשׁה־ערף אתה פן־אכלך בדרך׃ </p>
<p id="v4"><sup><small>4</small></sup>  וישׁמע העם את־הדבר הרע הזה ויתאבלו ולא־שׁתו אישׁ עדיו עליו׃ </p>
<p id="v5"><sup><small>5</small></sup>  ויאמר יהוה אל־משׁה אמר אל־בני־ישׂראל אתם עם־קשׁה־ערף רגע אחד אעלה בקרבך וכליתיך ועתה הורד עדיך מעליך ואדעה מה אעשׂה־לך׃ </p>
<p id="v6"><sup><small>6</small></sup>  ויתנצלו בני־ישׂראל את־עדים מהר חורב׃ </p>
<p id="v7"><sup><small>7</small></sup>  ומשׁה יקח את־האהל ונטה־לו מחוץ למחנה הרחק מן־המחנה וקרא לו אהל מועד והיה כל־מבקשׁ יהוה יצא אל־אהל מועד אשׁר מחוץ למחנה׃ <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  והיה כצאת משׁה אל־האהל יקומו כל־העם ונצבו אישׁ פתח אהלו והביטו אחרי משׁה עד־באו האהלה׃ </p>
<p id="v9"><sup><small>9</small></sup>  והיה כבא משׁה האהלה ירד עמוד הענן ועמד פתח האהל ודבר עם־משׁה׃ </p>
<p id="v10"><sup><small>10</small></sup>  וראה כל־העם את־עמוד הענן עמד פתח האהל וקם כל־העם והשׁתחוו אישׁ פתח אהלו׃ </p>
<p id="v11"><sup><small>11</small></sup>  ודבר יהוה אל־משׁה פנים אל־פנים כאשׁר ידבר אישׁ אל־רעהו ושׁב אל־המחנה ומשׁרתו יהושׁע בן־נון נער לא ימישׁ מתוך האהל׃ </p>
<p id="v12"><sup><small>12</small></sup>  ויאמר משׁה אל־יהוה ראה אתה אמר אלי העל את־העם הזה ואתה לא הודעתני את אשׁר־תשׁלח עמי ואתה אמרת ידעתיך בשׁם וגם־מצאת חן בעיני׃ </p>
<p id="v13"><sup><small>13</small></sup>  ועתה אם־נא מצאתי חן בעיניך הודעני נא את־דרכך ואדעך למען אמצא־חן בעיניך וראה כי עמך הגוי הזה׃ </p>
<p id="v14"><sup><small>14</small></sup>  ויאמר פני ילכו והנחתי לך׃ </p>
<p id="v15"><sup><small>15</small></sup>  ויאמר אליו אם־אין פניך הלכים אל־תעלנו מזה׃ </p>
<p id="v16"><sup><small>16</small></sup>  ובמה יודע אפוא כי־מצאתי חן בעיניך אני ועמך הלוא בלכתך עמנו ונפלינו אני ועמך מכל־העם אשׁר על־פני האדמה׃ </p>
<p id="v17"><sup><small>17</small></sup>  ויאמר יהוה אל־משׁה גם את־הדבר הזה אשׁר דברת אעשׂה כי־מצאת חן בעיני ואדעך בשׁם׃ </p>
<p id="v18"><sup><small>18</small></sup>  ויאמר הראני נא את־כבדך׃ </p>
<p id="v19"><sup><small>19</small></sup>  ויאמר אני אעביר כל־טובי על־פניך וקראתי בשׁם יהוה לפניך וחנתי את־אשׁר אחן ורחמתי את־אשׁר ארחם׃ </p>
<p id="v20"><sup><small>20</small></sup>  ויאמר לא תוכל לראת את־פני כי לא־יראני האדם וחי׃ <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  ויאמר יהוה הנה מקום אתי ונצבת על־הצור׃ </p>
<p id="v22"><sup><small>22</small></sup>  והיה בעבר כבדי ושׂמתיך בנקרת הצור ושׂכתי כפי עליך עד־עברי׃ </p>
<p id="v23"><sup><small>23</small></sup>  והסרתי את־כפי וראית את־אחרי ופני לא יראו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Exodus/32">
          <span class="mdi mdi-arrow-left-drop-circle"></span><span class="pl-2">שמות - פֶּרֶק 32</span>
        </a>
        </td>
        <td>
        <a href="/he/Bible/Exodus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Exodus/34">
          <span class="pr-2">שמות - פֶּרֶק 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 33:7-10 <i>צריף פטיש מורם על ידי משה</i>: <a href="/he/The_Urantia_Book/88#p2_3">או 88:2.3</a>. </li>
  <li id="fn2"><a href="#cite2">↑</a> 33:20 <i>האדם לא יכול לראות את אלוהים</i>: <a href="/he/The_Urantia_Book/1#p5_5">או 1:5.5</a>.  <i>לא רואה את הפנים שלי..</i>: <a href="/he/The_Urantia_Book/1#p3_3">או 1:3.3</a>. </li>
</ol>
</div>
