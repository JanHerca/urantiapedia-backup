<!--
title: שמות - פֶּרֶק 25
description: 
published: true
date: 2023-11-8T20:31:8Z
tags: bible, bible—exodus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Exodus/24">
          <span class="mdi mdi-arrow-left-drop-circle"></span><span class="pl-2">שמות - פֶּרֶק 24</span>
        </a>
        </td>
        <td>
        <a href="/he/Bible/Exodus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Exodus/26">
          <span class="pr-2">שמות - פֶּרֶק 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וידבר יהוה אל־משׁה לאמר׃ </p>
<p id="v2"><sup><small>2</small></sup>  דבר אל־בני ישׂראל ויקחו־לי תרומה מאת כל־אישׁ אשׁר ידבנו לבו תקחו את־תרומתי׃ </p>
<p id="v3"><sup><small>3</small></sup>  וזאת התרומה אשׁר תקחו מאתם זהב וכסף ונחשׁת׃ </p>
<p id="v4"><sup><small>4</small></sup>  ותכלת וארגמן ותולעת שׁני ושׁשׁ ועזים׃ </p>
<p id="v5"><sup><small>5</small></sup>  וערת אילם מאדמים וערת תחשׁים ועצי שׁטים׃ </p>
<p id="v6"><sup><small>6</small></sup>  שׁמן למאר בשׂמים לשׁמן המשׁחה ולקטרת הסמים׃ </p>
<p id="v7"><sup><small>7</small></sup>  אבני־שׁהם ואבני מלאים לאפד ולחשׁן׃ </p>
<p id="v8"><sup><small>8</small></sup>  ועשׂו לי מקדשׁ ושׁכנתי בתוכם׃ <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  ככל אשׁר אני מראה אותך את תבנית המשׁכן ואת תבנית כל־כליו וכן תעשׂו׃ </p>
<p id="v10"><sup><small>10</small></sup>  ועשׂו ארון עצי שׁטים אמתים וחצי ארכו ואמה וחצי רחבו ואמה וחצי קמתו׃ <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  וצפית אתו זהב טהור מבית ומחוץ תצפנו ועשׂית עליו זר זהב סביב׃ </p>
<p id="v12"><sup><small>12</small></sup>  ויצקת לו ארבע טבעת זהב ונתתה על ארבע פעמתיו ושׁתי טבעת על־צלעו האחת ושׁתי טבעת על־צלעו השׁנית׃ </p>
<p id="v13"><sup><small>13</small></sup>  ועשׂית בדי עצי שׁטים וצפית אתם זהב׃ </p>
<p id="v14"><sup><small>14</small></sup>  והבאת את־הבדים בטבעת על צלעת הארן לשׂאת את־הארן בהם׃ </p>
<p id="v15"><sup><small>15</small></sup>  בטבעת הארן יהיו הבדים לא יסרו ממנו׃ </p>
<p id="v16"><sup><small>16</small></sup>  ונתת אל־הארן את העדת אשׁר אתן אליך׃ </p>
<p id="v17"><sup><small>17</small></sup>  ועשׂית כפרת זהב טהור אמתים וחצי ארכה ואמה וחצי רחבה׃ </p>
<p id="v18"><sup><small>18</small></sup>  ועשׂית שׁנים כרבים זהב מקשׁה תעשׂה אתם משׁני קצות הכפרת׃ </p>
<p id="v19"><sup><small>19</small></sup>  ועשׂה כרוב אחד מקצה מזה וכרוב־אחד מקצה מזה מן־הכפרת תעשׂו את־הכרבים על־שׁני קצותיו׃ </p>
<p id="v20"><sup><small>20</small></sup>  והיו הכרבים פרשׂי כנפים למעלה סככים בכנפיהם על־הכפרת ופניהם אישׁ אל־אחיו אל־הכפרת יהיו פני הכרבים׃ <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  ונתת את־הכפרת על־הארן מלמעלה ואל־הארן תתן את־העדת אשׁר אתן אליך׃ </p>
<p id="v22"><sup><small>22</small></sup>  ונועדתי לך שׁם ודברתי אתך מעל הכפרת מבין שׁני הכרבים אשׁר על־ארון העדת את כל־אשׁר אצוה אותך אל־בני ישׂראל׃ </p>
<p id="v23"><sup><small>23</small></sup>  ועשׂית שׁלחן עצי שׁטים אמתים ארכו ואמה רחבו ואמה וחצי קמתו׃ </p>
<p id="v24"><sup><small>24</small></sup>  וצפית אתו זהב טהור ועשׂית לו זר זהב סביב׃ </p>
<p id="v25"><sup><small>25</small></sup>  ועשׂית לו מסגרת טפח סביב ועשׂית זר־זהב למסגרתו סביב׃ </p>
<p id="v26"><sup><small>26</small></sup>  ועשׂית לו ארבע טבעת זהב ונתת את־הטבעת על ארבע הפאת אשׁר לארבע רגליו׃ </p>
<p id="v27"><sup><small>27</small></sup>  לעמת המסגרת תהיין הטבעת לבתים לבדים לשׂאת את־השׁלחן׃ </p>
<p id="v28"><sup><small>28</small></sup>  ועשׂית את־הבדים עצי שׁטים וצפית אתם זהב ונשׂא־בם את־השׁלחן׃ </p>
<p id="v29"><sup><small>29</small></sup>  ועשׂית קערתיו וכפתיו וקשׂותיו ומנקיתיו אשׁר יסך בהן זהב טהור תעשׂה אתם׃ </p>
<p id="v30"><sup><small>30</small></sup>  ונתת על־השׁלחן לחם פנים לפני תמיד׃ </p>
<p id="v31"><sup><small>31</small></sup>  ועשׂית מנרת זהב טהור מקשׁה תיעשׂה המנורה ירכה וקנה גביעיה כפתריה ופרחיה ממנה יהיו׃ </p>
<p id="v32"><sup><small>32</small></sup>  ושׁשׁה קנים יצאים מצדיה שׁלשׁה קני מנרה מצדה האחד ושׁלשׁה קני מנרה מצדה השׁני׃ </p>
<p id="v33"><sup><small>33</small></sup>  שׁלשׁה גבעים משׁקדים בקנה האחד כפתר ופרח ושׁלשׁה גבעים משׁקדים בקנה האחד כפתר ופרח כן לשׁשׁת הקנים היצאים מן־המנרה׃ </p>
<p id="v34"><sup><small>34</small></sup>  ובמנרה ארבעה גבעים משׁקדים כפתריה ופרחיה׃ </p>
<p id="v35"><sup><small>35</small></sup>  וכפתר תחת שׁני הקנים ממנה וכפתר תחת שׁני הקנים ממנה וכפתר תחת־שׁני הקנים ממנה לשׁשׁת הקנים היצאים מן־המנרה׃ </p>
<p id="v36"><sup><small>36</small></sup>  כפתריהם וקנתם ממנה יהיו כלה מקשׁה אחת זהב טהור׃ </p>
<p id="v37"><sup><small>37</small></sup>  ועשׂית את־נרתיה שׁבעה והעלה את־נרתיה והאיר על־עבר פניה׃ </p>
<p id="v38"><sup><small>38</small></sup>  ומלקחיה ומחתתיה זהב טהור׃ </p>
<p id="v39"><sup><small>39</small></sup>  ככר זהב טהור יעשׂה אתה את כל־הכלים האלה׃ </p>
<p id="v40"><sup><small>40</small></sup>  וראה ועשׂה בתבניתם אשׁר־אתה מראה בהר׃ <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Exodus/24">
          <span class="mdi mdi-arrow-left-drop-circle"></span><span class="pl-2">שמות - פֶּרֶק 24</span>
        </a>
        </td>
        <td>
        <a href="/he/Bible/Exodus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Exodus/26">
          <span class="pr-2">שמות - פֶּרֶק 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 25:8-10 <i>צריף פטיש מורם על ידי משה</i>: <a href="/he/The_Urantia_Book/88#p2_3">או 88:2.3</a>. </li>
  <li id="fn2"><a href="#cite2">↑</a> 25:10-16 <i>פטישים חדשים</i>: <a href="/he/The_Urantia_Book/88#p2_5">או 88:2.5</a>. </li>
  <li id="fn3"><a href="#cite3">↑</a> 25:20 <i>כנפי מלאך</i>: <a href="/he/The_Urantia_Book/39#p5_12">או 39:5.12</a>. </li>
  <li id="fn4"><a href="#cite4">↑</a> 25:40 <i>דפוס מקורי</i>: <a href="/he/The_Urantia_Book/27#p2_1">או 27:2.1</a>. </li>
</ol>
</div>
