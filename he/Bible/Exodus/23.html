<!--
title: שמות - פֶּרֶק 23
description: 
published: true
date: 2022-10-6T10:37:17Z
tags: bible, bible—exodus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Exodus/22">שמות - פֶּרֶק 22</a></td>
        <td><a href="/he/Bible/Exodus/Index">אינדקס</a></td>
        <td><a href="/he/Bible/Exodus/24">שמות - פֶּרֶק 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  לא תשׂא שׁמע שׁוא אל־תשׁת ידך עם־רשׁע להית עד חמס׃ </p>
<p id="v2"><sup><small>2</small></sup>  לא־תהיה אחרי־רבים לרעת ולא־תענה על־רב לנטת אחרי רבים להטת׃ </p>
<p id="v3"><sup><small>3</small></sup>  ודל לא תהדר בריבו׃ </p>
<p id="v4"><sup><small>4</small></sup>  כי תפגע שׁור איבך או חמרו תעה השׁב תשׁיבנו לו׃ </p>
<p id="v5"><sup><small>5</small></sup>  כי־תראה חמור שׂנאך רבץ תחת משׂאו וחדלת מעזב לו עזב תעזב עמו׃ </p>
<p id="v6"><sup><small>6</small></sup>  לא תטה משׁפט אבינך בריבו׃ </p>
<p id="v7"><sup><small>7</small></sup>  מדבר־שׁקר תרחק ונקי וצדיק אל־תהרג כי לא־אצדיק רשׁע׃ </p>
<p id="v8"><sup><small>8</small></sup>  ושׁחד לא תקח כי השׁחד יעור פקחים ויסלף דברי צדיקים׃ </p>
<p id="v9"><sup><small>9</small></sup>  וגר לא תלחץ ואתם ידעתם את־נפשׁ הגר כי־גרים הייתם בארץ מצרים׃ </p>
<p id="v10"><sup><small>10</small></sup>  ושׁשׁ שׁנים תזרע את־ארצך ואספת את־תבואתה׃ </p>
<p id="v11"><sup><small>11</small></sup>  והשׁביעת תשׁמטנה ונטשׁתה ואכלו אביני עמך ויתרם תאכל חית השׂדה כן־תעשׂה לכרמך לזיתך׃ </p>
<p id="v12"><sup><small>12</small></sup>  שׁשׁת ימים תעשׂה מעשׂיך וביום השׁביעי תשׁבת למען ינוח שׁורך וחמרך וינפשׁ בן־אמתך והגר׃ </p>
<p id="v13"><sup><small>13</small></sup>  ובכל אשׁר־אמרתי אליכם תשׁמרו ושׁם אלהים אחרים לא תזכירו לא ישׁמע על־פיך׃ </p>
<p id="v14"><sup><small>14</small></sup>  שׁלשׁ רגלים תחג לי בשׁנה׃ </p>
<p id="v15"><sup><small>15</small></sup>  את־חג המצות תשׁמר שׁבעת ימים תאכל מצות כאשׁר צויתך למועד חדשׁ האביב כי־בו יצאת ממצרים ולא־יראו פני ריקם׃ <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  וחג הקציר בכורי מעשׂיך אשׁר תזרע בשׂדה וחג האסף בצאת השׁנה באספך את־מעשׂיך מן־השׂדה׃ <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  שׁלשׁ פעמים בשׁנה יראה כל־זכורך אל־פני האדן יהוה׃ </p>
<p id="v18"><sup><small>18</small></sup>  לא־תזבח על־חמץ דם־זבחי ולא־ילין חלב־חגי עד־בקר׃ <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  ראשׁית בכורי אדמתך תביא בית יהוה אלהיך לא־תבשׁל גדי בחלב אמו׃ <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  הנה אנכי שׁלח מלאך לפניך לשׁמרך בדרך ולהביאך אל־המקום אשׁר הכנתי׃ </p>
<p id="v21"><sup><small>21</small></sup>  השׁמר מפניו ושׁמע בקלו אל־תמר בו כי לא ישׂא לפשׁעכם כי שׁמי בקרבו׃ </p>
<p id="v22"><sup><small>22</small></sup>  כי אם־שׁמוע תשׁמע בקלו ועשׂית כל אשׁר אדבר ואיבתי את־איביך וצרתי את־צרריך׃ </p>
<p id="v23"><sup><small>23</small></sup>  כי־ילך מלאכי לפניך והביאך אל־האמרי והחתי והפרזי והכנעני החוי והיבוסי והכחדתיו׃ </p>
<p id="v24"><sup><small>24</small></sup>  לא־תשׁתחוה לאלהיהם ולא תעבדם ולא תעשׂה כמעשׂיהם כי הרס תהרסם ושׁבר תשׁבר מצבתיהם׃ </p>
<p id="v25"><sup><small>25</small></sup>  ועבדתם את יהוה אלהיכם וברך את־לחמך ואת־מימיך והסרתי מחלה מקרבך׃ <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  לא תהיה משׁכלה ועקרה בארצך את־מספר ימיך אמלא׃ </p>
<p id="v27"><sup><small>27</small></sup>  את־אימתי אשׁלח לפניך והמתי את־כל־העם אשׁר תבא בהם ונתתי את־כל־איביך אליך ערף׃ </p>
<p id="v28"><sup><small>28</small></sup>  ושׁלחתי את־הצרעה לפניך וגרשׁה את־החוי את־הכנעני ואת־החתי מלפניך׃ </p>
<p id="v29"><sup><small>29</small></sup>  לא אגרשׁנו מפניך בשׁנה אחת פן־תהיה הארץ שׁממה ורבה עליך חית השׂדה׃ </p>
<p id="v30"><sup><small>30</small></sup>  מעט מעט אגרשׁנו מפניך עד אשׁר תפרה ונחלת את־הארץ׃ </p>
<p id="v31"><sup><small>31</small></sup>  ושׁתי את־גבלך מים־סוף ועד־ים פלשׁתים וממדבר עד־הנהר כי אתן בידכם את ישׁבי הארץ וגרשׁתמו מפניך׃ </p>
<p id="v32"><sup><small>32</small></sup>  לא־תכרת להם ולאלהיהם ברית׃ </p>
<p id="v33"><sup><small>33</small></sup>  לא ישׁבו בארצך פן־יחטיאו אתך לי כי תעבד את־אלהיהם כי־יהיה לך למוקשׁ׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Exodus/22">שמות - פֶּרֶק 22</a></td>
        <td><a href="/he/Bible/Exodus/Index">אינדקס</a></td>
        <td><a href="/he/Bible/Exodus/24">שמות - פֶּרֶק 24</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 23:15 <i>שמור מצות</i>: <a href="/he/The_Urantia_Book/142#p3_13">או 142:3.13</a>. </li>
  <li id="fn2"><a href="#cite2">↑</a> 23:16 <i>תעשה שתי סעודות</i>: <a href="/he/The_Urantia_Book/142#p3_16">או 142:3.16</a>. </li>
  <li id="fn3"><a href="#cite3">↑</a> 23:16,19a <i>הביאו ביכורים</i>: <a href="/he/The_Urantia_Book/142#p3_19">או 142:3.19</a>. </li>
  <li id="fn4"><a href="#cite4">↑</a> 23:18a <i>אין להקריב עם מחמצת</i>: <a href="/he/The_Urantia_Book/142#p3_17">או 142:3.17</a>. </li>
  <li id="fn5"><a href="#cite5">↑</a> 23:18b <i>לא נשאר אוכל עד הבוקר</i>: <a href="/he/The_Urantia_Book/142#p3_18">או 142:3.18</a>. </li>
  <li id="fn6"><a href="#cite6">↑</a> 23:19b <i>אל תראה את הילד בחלב האם</i>: <a href="/he/The_Urantia_Book/142#p3_20">או 142:3.20</a>. </li>
  <li id="fn7"><a href="#cite7">↑</a> 23:25 <i>עבדו את ה' אלוהיך</i>: <a href="/he/The_Urantia_Book/145#p2_2">או 145:2.2</a>. </li>
</ol>
</div>
