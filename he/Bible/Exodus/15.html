<!--
title: שמות - פֶּרֶק 15
description: 
published: true
date: 2023-11-8T20:31:8Z
tags: bible, bible—exodus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Exodus/14">
          <span class="mdi mdi-arrow-left-drop-circle"></span><span class="pl-2">שמות - פֶּרֶק 14</span>
        </a>
        </td>
        <td>
        <a href="/he/Bible/Exodus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Exodus/16">
          <span class="pr-2">שמות - פֶּרֶק 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  אז ישׁיר־משׁה ובני ישׂראל את־השׁירה הזאת ליהוה ויאמרו לאמר אשׁירה ליהוה כי־גאה גאה סוס ורכבו רמה בים׃ </p>
<p id="v2"><sup><small>2</small></sup>  עזי וזמרת יה ויהי־לי לישׁועה זה אלי ואנוהו אלהי אבי וארממנהו׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  יהוה אישׁ מלחמה יהוה שׁמו׃ <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  מרכבת פרעה וחילו ירה בים ומבחר שׁלשׁיו טבעו בים־סוף׃ </p>
<p id="v5"><sup><small>5</small></sup>  תהמת יכסימו ירדו במצולת כמו־אבן׃ </p>
<p id="v6"><sup><small>6</small></sup>  ימינך יהוה נאדרי בכח ימינך יהוה תרעץ אויב׃ <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  וברב גאונך תהרס קמיך תשׁלח חרנך יאכלמו כקשׁ׃ <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  וברוח אפיך נערמו מים נצבו כמו־נד נזלים קפאו תהמת בלב־ים׃ </p>
<p id="v9"><sup><small>9</small></sup>  אמר אויב ארדף אשׂיג אחלק שׁלל תמלאמו נפשׁי אריק חרבי תורישׁמו ידי׃ </p>
<p id="v10"><sup><small>10</small></sup>  נשׁפת ברוחך כסמו ים צללו כעופרת במים אדירים׃ </p>
<p id="v11"><sup><small>11</small></sup>  מי־כמכה באלם יהוה מי כמכה נאדר בקדשׁ נורא תהלת עשׂה פלא׃ <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  נטית ימינך תבלעמו ארץ׃ </p>
<p id="v13"><sup><small>13</small></sup>  נחית בחסדך עם־זו גאלת נהלת בעזך אל־נוה קדשׁך׃ </p>
<p id="v14"><sup><small>14</small></sup>  שׁמעו עמים ירגזון חיל אחז ישׁבי פלשׁת׃ </p>
<p id="v15"><sup><small>15</small></sup>  אז נבהלו אלופי אדום אילי מואב יאחזמו רעד נמגו כל ישׁבי כנען׃ </p>
<p id="v16"><sup><small>16</small></sup>  תפל עליהם אימתה ופחד בגדל זרועך ידמו כאבן עד־יעבר עמך יהוה עד־יעבר עם־זו קנית׃ </p>
<p id="v17"><sup><small>17</small></sup>  תבאמו ותטעמו בהר נחלתך מכון לשׁבתך פעלת יהוה מקדשׁ אדני כוננו ידיך׃ </p>
<p id="v18"><sup><small>18</small></sup>  יהוה ימלך לעלם ועד׃ </p>
<p id="v19"><sup><small>19</small></sup>  כי בא סוס פרעה ברכבו ובפרשׁיו בים וישׁב יהוה עלהם את־מי הים ובני ישׂראל הלכו ביבשׁה בתוך הים׃ </p>
<p id="v20"><sup><small>20</small></sup>  ותקח מרים הנביאה אחות אהרן את־התף בידה ותצאן כל־הנשׁים אחריה בתפים ובמחלת׃ </p>
<p id="v21"><sup><small>21</small></sup>  ותען להם מרים שׁירו ליהוה כי־גאה גאה סוס ורכבו רמה בים׃ </p>
<p id="v22"><sup><small>22</small></sup>  ויסע משׁה את־ישׂראל מים־סוף ויצאו אל־מדבר־שׁור וילכו שׁלשׁת־ימים במדבר ולא־מצאו מים׃ </p>
<p id="v23"><sup><small>23</small></sup>  ויבאו מרתה ולא יכלו לשׁתת מים ממרה כי מרים הם על־כן קרא־שׁמה מרה׃ </p>
<p id="v24"><sup><small>24</small></sup>  וילנו העם על־משׁה לאמר מה־נשׁתה׃ </p>
<p id="v25"><sup><small>25</small></sup>  ויצעק אל־יהוה ויורהו יהוה עץ וישׁלך אל־המים וימתקו המים שׁם שׂם לו חק ומשׁפט ושׁם נסהו׃ </p>
<p id="v26"><sup><small>26</small></sup>  ויאמר אם־שׁמוע תשׁמע לקול יהוה אלהיך והישׁר בעיניו תעשׂה והאזנת למצותיו ושׁמרת כל־חקיו כל־המחלה אשׁר־שׂמתי במצרים לא־אשׂים עליך כי אני יהוה רפאך׃ </p>
<p id="v27"><sup><small>27</small></sup>  ויבאו אילמה ושׁם שׁתים עשׂרה עינת מים ושׁבעים תמרים ויחנו־שׁם על־המים׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Exodus/14">
          <span class="mdi mdi-arrow-left-drop-circle"></span><span class="pl-2">שמות - פֶּרֶק 14</span>
        </a>
        </td>
        <td>
        <a href="/he/Bible/Exodus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Exodus/16">
          <span class="pr-2">שמות - פֶּרֶק 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 15:2 <i>אלוהי הישועה</i>: <a href="/he/The_Urantia_Book/2#p6_3">או 2:6.3</a>. </li>
  <li id="fn2"><a href="#cite2">↑</a> 15:3 <i>חלק 2: איש מלחמה</i>: <a href="/he/The_Urantia_Book/96#p5_7">או 96:5.7</a>. </li>
  <li id="fn3"><a href="#cite3">↑</a> 15:6 <i>כוחו של אלוהים</i>: <a href="/he/The_Urantia_Book/1#p1_4">או 1:1.4</a>.  <i>אלוהים הוא כל כוח</i>: <a href="/he/The_Urantia_Book/131#p10_3">או 131:10.3</a>.  <i>כל יכול</i>: <a href="/he/The_Urantia_Book/142#p3_7">או 142:3.7</a>.  <i>חלק 5: דופק אויבים בחלקים</i>: <a href="/he/The_Urantia_Book/96#p5_7">או 96:5.7</a>.  <i>חלק 4: מפואר בכוח</i>: <a href="/he/The_Urantia_Book/96#p5_7">או 96:5.7</a>.  <i>הכוח</i>: <a href="/he/The_Urantia_Book/131#p10_6">או 131:10.6</a>. </li>
  <li id="fn4"><a href="#cite4">↑</a> 15:7 <i>"זעם אלוהי"</i>: <a href="/he/The_Urantia_Book/20#p6_7">או 20:6.7</a>. </li>
  <li id="fn5"><a href="#cite5">↑</a> 15:11 <i>מי כאלוהינו בין כולם</i>: <a href="/he/The_Urantia_Book/96#p5_5">או 96:5.5</a>.  <i>חלק 2: מי יכול להשוות</i>: <a href="/he/The_Urantia_Book/97#p1_7">או 97:1.7</a>. </li>
</ol>
</div>
