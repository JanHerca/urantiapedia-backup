<!--
title: שמות - פֶּרֶק 16
description: 
published: true
date: 2023-11-8T20:31:8Z
tags: bible, bible—exodus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Exodus/15">
          <span class="mdi mdi-arrow-left-drop-circle"></span><span class="pl-2">שמות - פֶּרֶק 15</span>
        </a>
        </td>
        <td>
        <a href="/he/Bible/Exodus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Exodus/17">
          <span class="pr-2">שמות - פֶּרֶק 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויסעו מאילם ויבאו כל־עדת בני־ישׂראל אל־מדבר־סין אשׁר בין־אילם ובין סיני בחמשׁה עשׂר יום לחדשׁ השׁני לצאתם מארץ מצרים׃ </p>
<p id="v2"><sup><small>2</small></sup>  וילינו כל־עדת בני־ישׂראל על־משׁה ועל־אהרן במדבר׃ </p>
<p id="v3"><sup><small>3</small></sup>  ויאמרו אלהם בני ישׂראל מי־יתן מותנו ביד־יהוה בארץ מצרים בשׁבתנו על־סיר הבשׂר באכלנו לחם לשׂבע כי־הוצאתם אתנו אל־המדבר הזה להמית את־כל־הקהל הזה ברעב׃ </p>
<p id="v4"><sup><small>4</small></sup>  ויאמר יהוה אל־משׁה הנני ממטיר לכם לחם מן־השׁמים ויצא העם ולקטו דבר־יום ביומו למען אנסנו הילך בתורתי אם־לא׃ </p>
<p id="v5"><sup><small>5</small></sup>  והיה ביום השׁשׁי והכינו את אשׁר־יביאו והיה משׁנה על אשׁר־ילקטו יום יום׃ </p>
<p id="v6"><sup><small>6</small></sup>  ויאמר משׁה ואהרן אל־כל־בני ישׂראל ערב וידעתם כי יהוה הוציא אתכם מארץ מצרים׃ </p>
<p id="v7"><sup><small>7</small></sup>  ובקר וראיתם את־כבוד יהוה בשׁמעו את־תלנתיכם על־יהוה ונחנו מה כי תלונו עלינו׃ </p>
<p id="v8"><sup><small>8</small></sup>  ויאמר משׁה בתת יהוה לכם בערב בשׂר לאכל ולחם בבקר לשׂבע בשׁמע יהוה את־תלנתיכם אשׁר־אתם מלינם עליו ונחנו מה לא־עלינו תלנתיכם כי על־יהוה׃ </p>
<p id="v9"><sup><small>9</small></sup>  ויאמר משׁה אל־אהרן אמר אל־כל־עדת בני ישׂראל קרבו לפני יהוה כי שׁמע את תלנתיכם׃ </p>
<p id="v10"><sup><small>10</small></sup>  ויהי כדבר אהרן אל־כל־עדת בני־ישׂראל ויפנו אל־המדבר והנה כבוד יהוה נראה בענן׃ <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  וידבר יהוה אל־משׁה לאמר׃ </p>
<p id="v12"><sup><small>12</small></sup>  שׁמעתי את־תלונת בני ישׂראל דבר אלהם לאמר בין הערבים תאכלו בשׂר ובבקר תשׂבעו־לחם וידעתם כי אני יהוה אלהיכם׃ </p>
<p id="v13"><sup><small>13</small></sup>  ויהי בערב ותעל השׂלו ותכס את־המחנה ובבקר היתה שׁכבת הטל סביב למחנה׃ </p>
<p id="v14"><sup><small>14</small></sup>  ותעל שׁכבת הטל והנה על־פני המדבר דק מחספס דק ככפר על־הארץ׃ <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  ויראו בני־ישׂראל ויאמרו אישׁ אל־אחיו מן הוא כי לא ידעו מה־הוא ויאמר משׁה אלהם הוא הלחם אשׁר נתן יהוה לכם לאכלה׃ </p>
<p id="v16"><sup><small>16</small></sup>  זה הדבר אשׁר צוה יהוה לקטו ממנו אישׁ לפי אכלו עמר לגלגלת מספר נפשׁתיכם אישׁ לאשׁר באהלו תקחו׃ </p>
<p id="v17"><sup><small>17</small></sup>  ויעשׂו־כן בני ישׂראל וילקטו המרבה והממעיט׃ </p>
<p id="v18"><sup><small>18</small></sup>  וימדו בעמר ולא העדיף המרבה והממעיט לא החסיר אישׁ לפי־אכלו לקטו׃ </p>
<p id="v19"><sup><small>19</small></sup>  ויאמר משׁה אלהם אישׁ אל־יותר ממנו עד־בקר׃ </p>
<p id="v20"><sup><small>20</small></sup>  ולא־שׁמעו אל־משׁה ויותרו אנשׁים ממנו עד־בקר וירם תולעים ויבאשׁ ויקצף עלהם משׁה׃ </p>
<p id="v21"><sup><small>21</small></sup>  וילקטו אתו בבקר בבקר אישׁ כפי אכלו וחם השׁמשׁ ונמס׃ </p>
<p id="v22"><sup><small>22</small></sup>  ויהי ביום השׁשׁי לקטו לחם משׁנה שׁני העמר לאחד ויבאו כל־נשׂיאי העדה ויגידו למשׁה׃ </p>
<p id="v23"><sup><small>23</small></sup>  ויאמר אלהם הוא אשׁר דבר יהוה שׁבתון שׁבת־קדשׁ ליהוה מחר את אשׁר־תאפו אפו ואת אשׁר־תבשׁלו בשׁלו ואת כל־העדף הניחו לכם למשׁמרת עד־הבקר׃ <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  ויניחו אתו עד־הבקר כאשׁר צוה משׁה ולא הבאישׁ ורמה לא־היתה בו׃ </p>
<p id="v25"><sup><small>25</small></sup>  ויאמר משׁה אכלהו היום כי־שׁבת היום ליהוה היום לא תמצאהו בשׂדה׃ </p>
<p id="v26"><sup><small>26</small></sup>  שׁשׁת ימים תלקטהו וביום השׁביעי שׁבת לא יהיה־בו׃ </p>
<p id="v27"><sup><small>27</small></sup>  ויהי ביום השׁביעי יצאו מן־העם ללקט ולא מצאו׃ </p>
<p id="v28"><sup><small>28</small></sup>  ויאמר יהוה אל־משׁה עד־אנה מאנתם לשׁמר מצותי ותורתי׃ </p>
<p id="v29"><sup><small>29</small></sup>  ראו כי־יהוה נתן לכם השׁבת על־כן הוא נתן לכם ביום השׁשׁי לחם יומים שׁבו אישׁ תחתיו אל־יצא אישׁ ממקמו ביום השׁביעי׃ </p>
<p id="v30"><sup><small>30</small></sup>  וישׁבתו העם ביום השׁבעי׃ </p>
<p id="v31"><sup><small>31</small></sup>  ויקראו בית־ישׂראל את־שׁמו מן והוא כזרע גד לבן וטעמו כצפיחת בדבשׁ׃ </p>
<p id="v32"><sup><small>32</small></sup>  ויאמר משׁה זה הדבר אשׁר צוה יהוה מלא העמר ממנו למשׁמרת לדרתיכם למען יראו את־הלחם אשׁר האכלתי אתכם במדבר בהוציאי אתכם מארץ מצרים׃ </p>
<p id="v33"><sup><small>33</small></sup>  ויאמר משׁה אל־אהרן קח צנצנת אחת ותן־שׁמה מלא־העמר מן והנח אתו לפני יהוה למשׁמרת לדרתיכם׃ </p>
<p id="v34"><sup><small>34</small></sup>  כאשׁר צוה יהוה אל־משׁה ויניחהו אהרן לפני העדת למשׁמרת׃ </p>
<p id="v35"><sup><small>35</small></sup>  ובני ישׂראל אכלו את־המן ארבעים שׁנה עד־באם אל־ארץ נושׁבת את־המן אכלו עד־באם אל־קצה ארץ כנען׃ </p>
<p id="v36"><sup><small>36</small></sup>  והעמר עשׂרית האיפה הוא׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Exodus/15">
          <span class="mdi mdi-arrow-left-drop-circle"></span><span class="pl-2">שמות - פֶּרֶק 15</span>
        </a>
        </td>
        <td>
        <a href="/he/Bible/Exodus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Exodus/17">
          <span class="pr-2">שמות - פֶּרֶק 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 16:10 <i>עננים מאיימים</i>: <a href="/he/The_Urantia_Book/85#p4_3">או 85:4.3</a>. </li>
  <li id="fn2"><a href="#cite2">↑</a> 16:14-15 <i>מנה במדבר</i>: <a href="/he/The_Urantia_Book/153#p2_8">או 153:2.8</a>. </li>
  <li id="fn3"><a href="#cite3">↑</a> 16:23-26 <i>שמירת שבת</i>: <a href="/he/The_Urantia_Book/95#p1_2">או 95:1.2</a>. </li>
</ol>
</div>
