<!--
title: שמות - פֶּרֶק 34
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Exodus/33">שמות - פֶּרֶק 33</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Exodus/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Exodus/35">שמות - פֶּרֶק 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר יהוה אל־משׁה פסל־לך שׁני־לחת אבנים כראשׁנים וכתבתי על־הלחת את־הדברים אשׁר היו על־הלחת הראשׁנים אשׁר שׁברת׃ </p>
<p id="v2"><sup><small>2</small></sup>  והיה נכון לבקר ועלית בבקר אל־הר סיני ונצבת לי שׁם על־ראשׁ ההר׃ </p>
<p id="v3"><sup><small>3</small></sup>  ואישׁ לא־יעלה עמך וגם־אישׁ אל־ירא בכל־ההר גם־הצאן והבקר אל־ירעו אל־מול ההר ההוא׃ </p>
<p id="v4"><sup><small>4</small></sup>  ויפסל שׁני־לחת אבנים כראשׁנים וישׁכם משׁה בבקר ויעל אל־הר סיני כאשׁר צוה יהוה אתו ויקח בידו שׁני לחת אבנים׃ </p>
<p id="v5"><sup><small>5</small></sup>  וירד יהוה בענן ויתיצב עמו שׁם ויקרא בשׁם יהוה׃ </p>
<p id="v6"><sup><small>6</small></sup>  ויעבר יהוה על־פניו ויקרא יהוה יהוה אל רחום וחנון ארך אפים ורב־חסד ואמת׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  נצר חסד לאלפים נשׂא עון ופשׁע וחטאה ונקה לא ינקה פקד עון אבות על־בנים ועל־בני בנים על־שׁלשׁים ועל־רבעים׃ </p>
<p id="v8"><sup><small>8</small></sup>  וימהר משׁה ויקד ארצה וישׁתחו׃ </p>
<p id="v9"><sup><small>9</small></sup>  ויאמר אם־נא מצאתי חן בעיניך אדני ילך־נא אדני בקרבנו כי עם־קשׁה־ערף הוא וסלחת לעוננו ולחטאתנו ונחלתנו׃ </p>
<p id="v10"><sup><small>10</small></sup>  ויאמר הנה אנכי כרת ברית נגד כל־עמך אעשׂה נפלאת אשׁר לא־נבראו בכל־הארץ ובכל־הגוים וראה כל־העם אשׁר־אתה בקרבו את־מעשׂה יהוה כי־נורא הוא אשׁר אני עשׂה עמך׃ </p>
<p id="v11"><sup><small>11</small></sup>  שׁמר־לך את אשׁר אנכי מצוך היום הנני גרשׁ מפניך את־האמרי והכנעני והחתי והפרזי והחוי והיבוסי׃ </p>
<p id="v12"><sup><small>12</small></sup>  השׁמר לך פן־תכרת ברית ליושׁב הארץ אשׁר אתה בא עליה פן־יהיה למוקשׁ בקרבך׃ </p>
<p id="v13"><sup><small>13</small></sup>  כי את־מזבחתם תתצון ואת־מצבתם תשׁברון ואת־אשׁריו תכרתון׃ </p>
<p id="v14"><sup><small>14</small></sup>  כי לא תשׁתחוה לאל אחר כי יהוה קנא שׁמו אל קנא הוא׃ <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  פן־תכרת ברית ליושׁב הארץ וזנו אחרי אלהיהם וזבחו לאלהיהם וקרא לך ואכלת מזבחו׃ </p>
<p id="v16"><sup><small>16</small></sup>  ולקחת מבנתיו לבניך וזנו בנתיו אחרי אלהיהן והזנו את־בניך אחרי אלהיהן׃ </p>
<p id="v17"><sup><small>17</small></sup>  אלהי מסכה לא תעשׂה־לך׃ <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  את־חג המצות תשׁמר שׁבעת ימים תאכל מצות אשׁר צויתך למועד חדשׁ האביב כי בחדשׁ האביב יצאת ממצרים׃ <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  כל־פטר רחם לי וכל־מקנך תזכר פטר שׁור ושׂה׃ <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  ופטר חמור תפדה בשׂה ואם־לא תפדה וערפתו כל בכור בניך תפדה ולא־יראו פני ריקם׃ <sup id="cite6"><a href="#fn6">[6]</a></sup></p>
<p id="v21"><sup><small>21</small></sup>  שׁשׁת ימים תעבד וביום השׁביעי תשׁבת בחרישׁ ובקציר תשׁבת׃ <sup id="cite7"><a href="#fn7">[7]</a></sup></p>
<p id="v22"><sup><small>22</small></sup>  וחג שׁבעת תעשׂה לך בכורי קציר חטים וחג האסיף תקופת השׁנה׃ <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v23"><sup><small>23</small></sup>  שׁלשׁ פעמים בשׁנה יראה כל־זכורך את־פני האדן יהוה אלהי ישׂראל׃ </p>
<p id="v24"><sup><small>24</small></sup>  כי־אורישׁ גוים מפניך והרחבתי את־גבלך ולא־יחמד אישׁ את־ארצך בעלתך לראות את־פני יהוה אלהיך שׁלשׁ פעמים בשׁנה׃ </p>
<p id="v25"><sup><small>25</small></sup>  לא־תשׁחט על־חמץ דם־זבחי ולא־ילין לבקר זבח חג הפסח׃ <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v26"><sup><small>26</small></sup>  ראשׁית בכורי אדמתך תביא בית יהוה אלהיך לא־תבשׁל גדי בחלב אמו׃ <sup id="cite12"><a href="#fn12">[12]</a></sup></p>
<p id="v27"><sup><small>27</small></sup>  ויאמר יהוה אל־משׁה כתב־לך את־הדברים האלה כי על־פי הדברים האלה כרתי אתך ברית ואת־ישׂראל׃ </p>
<p id="v28"><sup><small>28</small></sup>  ויהי־שׁם עם־יהוה ארבעים יום וארבעים לילה לחם לא אכל ומים לא שׁתה ויכתב על־הלחת את דברי הברית עשׂרת הדברים׃ </p>
<p id="v29"><sup><small>29</small></sup>  ויהי ברדת משׁה מהר סיני ושׁני לחת העדת ביד־משׁה ברדתו מן־ההר ומשׁה לא־ידע כי קרן עור פניו בדברו אתו׃ </p>
<p id="v30"><sup><small>30</small></sup>  וירא אהרן וכל־בני ישׂראל את־משׁה והנה קרן עור פניו וייראו מגשׁת אליו׃ </p>
<p id="v31"><sup><small>31</small></sup>  ויקרא אלהם משׁה וישׁבו אליו אהרן וכל־הנשׂאים בעדה וידבר משׁה אלהם׃ </p>
<p id="v32"><sup><small>32</small></sup>  ואחרי־כן נגשׁו כל־בני ישׂראל ויצום את כל־אשׁר דבר יהוה אתו בהר סיני׃ </p>
<p id="v33"><sup><small>33</small></sup>  ויכל משׁה מדבר אתם ויתן על־פניו מסוה׃ </p>
<p id="v34"><sup><small>34</small></sup>  ובבא משׁה לפני יהוה לדבר אתו יסיר את־המסוה עד־צאתו ויצא ודבר אל־בני ישׂראל את אשׁר יצוה׃ </p>
<p id="v35"><sup><small>35</small></sup>  וראו בני־ישׂראל את־פני משׁה כי קרן עור פני משׁה והשׁיב משׁה את־המסוה על־פניו עד־באו לדבר אתו׃ </p>
<h2>הפניות</h2>
<div style="column-width: 30em;">
<ol>
  <li id="fn1"><a href="#cite1">↑</a> 34:6 <i>טוב אלוהים</i>: <a href="/he/The_Urantia_Book/2#p6_3">או 2:6.3</a>.  <i>טוב אלוהים</i>: <a href="/he/The_Urantia_Book/2#p5_7">או 2:5.7</a>.  <i>אורך רוח, טוב ונכון</i>: <a href="/he/The_Urantia_Book/131#p2_3">או 131:2.3</a>.  <i>אלוהים רחום וחנון</i>: <a href="/he/The_Urantia_Book/2#p6_3">או 2:6.3</a>. </li>
  <li id="fn2"><a href="#cite2">↑</a> 34:14 <i>לא סגוד לאל אחר</i>: <a href="/he/The_Urantia_Book/142#p3_11">או 142:3.11</a>.  <i>משה אמר אלוהים מקנא</i>: <a href="/he/The_Urantia_Book/142#p2_1">או 142:2.1</a>.  <i>אלוהים אמר לקנא ב</i>: <a href="/he/The_Urantia_Book/4#p3_1">או 4:3.1</a>.  <i>אלוהים אחד ואלי שקר</i>: <a href="/he/The_Urantia_Book/160#p5_9">או 160:5.9</a>.  <i>מקנא ב</i>: <a href="/he/The_Urantia_Book/96#p4_6">או 96:4.6</a>. </li>
  <li id="fn3"><a href="#cite3">↑</a> 34:17 <i>אין תמונה חרוטה של ​​שום דבר</i>: <a href="/he/The_Urantia_Book/88#p2_5">או 88:2.5</a>.  <i>אין אלוהים מותך</i>: <a href="/he/The_Urantia_Book/142#p3_12">או 142:3.12</a>. </li>
  <li id="fn4"><a href="#cite4">↑</a> 34:18 <i>שמור מצות</i>: <a href="/he/The_Urantia_Book/142#p3_13">או 142:3.13</a>. </li>
  <li id="fn5"><a href="#cite5">↑</a> 34:19-20 <i>אלוהים טוען זכרים בכורים</i>: <a href="/he/The_Urantia_Book/142#p3_14">או 142:3.14</a>. </li>
  <li id="fn6"><a href="#cite6">↑</a> 34:20 <i>כבש קרבן</i>: <a href="/he/The_Urantia_Book/85#p3_4">או 85:3.4</a>.  <i>גאולה</i>: <a href="/he/The_Urantia_Book/122#p9_1">או 122:9.1</a>. </li>
  <li id="fn7"><a href="#cite7">↑</a> 34:21 <i>מנוחה בשבת</i>: <a href="/he/The_Urantia_Book/142#p3_15">או 142:3.15</a>. </li>
  <li id="fn8"><a href="#cite8">↑</a> 34:22 <i>תעשה שתי סעודות</i>: <a href="/he/The_Urantia_Book/142#p3_16">או 142:3.16</a>. </li>
  <li id="fn9"><a href="#cite9">↑</a> 34:22,26a <i>הביאו ביכורים</i>: <a href="/he/The_Urantia_Book/142#p3_19">או 142:3.19</a>. </li>
  <li id="fn10"><a href="#cite10">↑</a> 34:25a <i>אין להקריב עם מחמצת</i>: <a href="/he/The_Urantia_Book/142#p3_17">או 142:3.17</a>. </li>
  <li id="fn11"><a href="#cite11">↑</a> 34:25b <i>לא נשאר אוכל עד הבוקר</i>: <a href="/he/The_Urantia_Book/142#p3_18">או 142:3.18</a>. </li>
  <li id="fn12"><a href="#cite12">↑</a> 34:26b <i>אל תראה את הילד בחלב האם</i>: <a href="/he/The_Urantia_Book/142#p3_20">או 142:3.20</a>. </li>
</ol>
</div>
