<!--
title: שמות - פֶּרֶק 19
description: 
published: true
date: 2023-11-8T20:31:8Z
tags: bible, bible—exodus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Exodus/18">
          <span class="mdi mdi-arrow-left-drop-circle"></span><span class="pl-2">שמות - פֶּרֶק 18</span>
        </a>
        </td>
        <td>
        <a href="/he/Bible/Exodus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Exodus/20">
          <span class="pr-2">שמות - פֶּרֶק 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  בחדשׁ השׁלישׁי לצאת בני־ישׂראל מארץ מצרים ביום הזה באו מדבר סיני׃ </p>
<p id="v2"><sup><small>2</small></sup>  ויסעו מרפידים ויבאו מדבר סיני ויחנו במדבר ויחן־שׁם ישׂראל נגד ההר׃ </p>
<p id="v3"><sup><small>3</small></sup>  ומשׁה עלה אל־האלהים ויקרא אליו יהוה מן־ההר לאמר כה תאמר לבית יעקב ותגיד לבני ישׂראל׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  אתם ראיתם אשׁר עשׂיתי למצרים ואשׂא אתכם על־כנפי נשׁרים ואבא אתכם אלי׃ </p>
<p id="v5"><sup><small>5</small></sup>  ועתה אם־שׁמוע תשׁמעו בקלי ושׁמרתם את־בריתי והייתם לי סגלה מכל־העמים כי־לי כל־הארץ׃ </p>
<p id="v6"><sup><small>6</small></sup>  ואתם תהיו־לי ממלכת כהנים וגוי קדושׁ אלה הדברים אשׁר תדבר אל־בני ישׂראל׃ <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  ויבא משׁה ויקרא לזקני העם וישׂם לפניהם את כל־הדברים האלה אשׁר צוהו יהוה׃ </p>
<p id="v8"><sup><small>8</small></sup>  ויענו כל־העם יחדו ויאמרו כל אשׁר־דבר יהוה נעשׂה וישׁב משׁה את־דברי העם אל־יהוה׃ </p>
<p id="v9"><sup><small>9</small></sup>  ויאמר יהוה אל־משׁה הנה אנכי בא אליך בעב הענן בעבור ישׁמע העם בדברי עמך וגם־בך יאמינו לעולם ויגד משׁה את־דברי העם אל־יהוה׃ <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  ויאמר יהוה אל־משׁה לך אל־העם וקדשׁתם היום ומחר וכבסו שׂמלתם׃ <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  והיו נכנים ליום השׁלישׁי כי ביום השׁלשׁי ירד יהוה לעיני כל־העם על־הר סיני׃ </p>
<p id="v12"><sup><small>12</small></sup>  והגבלת את־העם סביב לאמר השׁמרו לכם עלות בהר ונגע בקצהו כל־הנגע בהר מות יומת׃ </p>
<p id="v13"><sup><small>13</small></sup>  לא־תגע בו יד כי־סקול יסקל או־ירה יירה אם־בהמה אם־אישׁ לא יחיה במשׁך היבל המה יעלו בהר׃ </p>
<p id="v14"><sup><small>14</small></sup>  וירד משׁה מן־ההר אל־העם ויקדשׁ את־העם ויכבסו שׂמלתם׃ </p>
<p id="v15"><sup><small>15</small></sup>  ויאמר אל־העם היו נכנים לשׁלשׁת ימים אל־תגשׁו אל־אשׁה׃ </p>
<p id="v16"><sup><small>16</small></sup>  ויהי ביום השׁלישׁי בהית הבקר ויהי קלת וברקים וענן כבד על־ההר וקל שׁפר חזק מאד ויחרד כל־העם אשׁר במחנה׃ <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  ויוצא משׁה את־העם לקראת האלהים מן־המחנה ויתיצבו בתחתית ההר׃ </p>
<p id="v18"><sup><small>18</small></sup>  והר סיני עשׁן כלו מפני אשׁר ירד עליו יהוה באשׁ ויעל עשׁנו כעשׁן הכבשׁן ויחרד כל־ההר מאד׃ <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  ויהי קול השׁפר הולך וחזק מאד משׁה ידבר והאלהים יעננו בקול׃ </p>
<p id="v20"><sup><small>20</small></sup>  וירד יהוה על־הר סיני אל־ראשׁ ההר ויקרא יהוה למשׁה אל־ראשׁ ההר ויעל משׁה׃ </p>
<p id="v21"><sup><small>21</small></sup>  ויאמר יהוה אל־משׁה רד העד בעם פן־יהרסו אל־יהוה לראות ונפל ממנו רב׃ </p>
<p id="v22"><sup><small>22</small></sup>  וגם הכהנים הנגשׁים אל־יהוה יתקדשׁו פן־יפרץ בהם יהוה׃ </p>
<p id="v23"><sup><small>23</small></sup>  ויאמר משׁה אל־יהוה לא־יוכל העם לעלת אל־הר סיני כי־אתה העדתה בנו לאמר הגבל את־ההר וקדשׁתו׃ </p>
<p id="v24"><sup><small>24</small></sup>  ויאמר אליו יהוה לך־רד ועלית אתה ואהרן עמך והכהנים והעם אל־יהרסו לעלת אל־יהוה פן־יפרץ־בם׃ </p>
<p id="v25"><sup><small>25</small></sup>  וירד משׁה אל־העם ויאמר אלהם׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Exodus/18">
          <span class="mdi mdi-arrow-left-drop-circle"></span><span class="pl-2">שמות - פֶּרֶק 18</span>
        </a>
        </td>
        <td>
        <a href="/he/Bible/Exodus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Exodus/20">
          <span class="pr-2">שמות - פֶּרֶק 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 19:3,11-23 <i>הרים קדושים</i>: <a href="/he/The_Urantia_Book/85#p1_5">או 85:1.5</a>. </li>
  <li id="fn2"><a href="#cite2">↑</a> 19:6 <i>חלק 1: עם קדוש</i>: <a href="/he/The_Urantia_Book/137#p8_4">או 137:8.4</a>. </li>
  <li id="fn3"><a href="#cite3">↑</a> 19:9,16 <i>עננים מאיימים</i>: <a href="/he/The_Urantia_Book/85#p4_3">או 85:4.3</a>. </li>
  <li id="fn4"><a href="#cite4">↑</a> 19:10,14 <i>קדש אנשים</i>: <a href="/he/The_Urantia_Book/90#p5_3">או 90:5.3</a>. </li>
  <li id="fn5"><a href="#cite5">↑</a> 19:16-18 <i>הר סיני</i>: <a href="/he/The_Urantia_Book/142#p3_21">או 142:3.21</a>. </li>
  <li id="fn6"><a href="#cite6">↑</a> 19:18 <i>הר יהוה בוער</i>: <a href="/he/The_Urantia_Book/96#p4_5">או 96:4.5</a>.  <i>מלאכי האש</i>: <a href="/he/The_Urantia_Book/85#p4_2">או 85:4.2</a>. </li>
</ol>
</div>
