<!--
title: דניאל - פֶּרֶק 11
description: 
published: true
date: 2023-11-8T20:31:8Z
tags: bible, bible—daniel
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Daniel/10">
          <span class="mdi mdi-arrow-left-drop-circle"></span><span class="pl-2">דניאל - פֶּרֶק 10</span>
        </a>
        </td>
        <td>
        <a href="/he/Bible/Daniel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Daniel/12">
          <span class="pr-2">דניאל - פֶּרֶק 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ואני בשׁנת אחת לדריושׁ המדי עמדי למחזיק ולמעוז לו׃ </p>
<p id="v2"><sup><small>2</small></sup>  ועתה אמת אגיד לך הנה־עוד שׁלשׁה מלכים עמדים לפרס והרביעי יעשׁיר עשׁר־גדול מכל וכחזקתו בעשׁרו יעיר הכל את מלכות יון׃ </p>
<p id="v3"><sup><small>3</small></sup>  ועמד מלך גבור ומשׁל ממשׁל רב ועשׂה כרצונו׃ </p>
<p id="v4"><sup><small>4</small></sup>  וכעמדו תשׁבר מלכותו ותחץ לארבע רוחות השׁמים ולא לאחריתו ולא כמשׁלו אשׁר משׁל כי תנתשׁ מלכותו ולאחרים מלבד־אלה׃ </p>
<p id="v5"><sup><small>5</small></sup>  ויחזק מלך־הנגב ומן־שׂריו ויחזק עליו ומשׁל ממשׁל רב ממשׁלתו׃ </p>
<p id="v6"><sup><small>6</small></sup>  ולקץ שׁנים יתחברו ובת מלך־הנגב תבוא אל־מלך הצפון לעשׂות מישׁרים ולא־תעצר כוח הזרוע ולא יעמד וזרעו ותנתן היא ומביאיה והילדה ומחזקה בעתים׃ </p>
<p id="v7"><sup><small>7</small></sup>  ועמד מנצר שׁרשׁיה כנו ויבא אל־החיל ויבא במעוז מלך הצפון ועשׂה בהם והחזיק׃ <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  וגם אלהיהם עם־נסכיהם עם־כלי חמדתם כסף וזהב בשׁבי יבא מצרים והוא שׁנים יעמד ממלך הצפון׃ </p>
<p id="v9"><sup><small>9</small></sup>  ובא במלכות מלך הנגב ושׁב אל־אדמתו׃ </p>
<p id="v10"><sup><small>10</small></sup>  ובנו יתגרו ואספו המון חילים רבים ובא בוא ושׁטף ועבר וישׁב ויתגרו עד־מעזה׃ </p>
<p id="v11"><sup><small>11</small></sup>  ויתמרמר מלך הנגב ויצא ונלחם עמו עם־מלך הצפון והעמיד המון רב ונתן ההמון בידו׃ </p>
<p id="v12"><sup><small>12</small></sup>  ונשׂא ההמון ירום לבבו והפיל רבאות ולא יעוז׃ </p>
<p id="v13"><sup><small>13</small></sup>  ושׁב מלך הצפון והעמיד המון רב מן־הראשׁון ולקץ העתים שׁנים יבוא בוא בחיל גדול וברכושׁ רב׃ </p>
<p id="v14"><sup><small>14</small></sup>  ובעתים ההם רבים יעמדו על־מלך הנגב ובני פריצי עמך ינשׂאו להעמיד חזון ונכשׁלו׃ </p>
<p id="v15"><sup><small>15</small></sup>  ויבא מלך הצפון וישׁפך סוללה ולכד עיר מבצרות וזרעות הנגב לא יעמדו ועם מבחריו ואין כח לעמד׃ </p>
<p id="v16"><sup><small>16</small></sup>  ויעשׂ הבא אליו כרצונו ואין עומד לפניו ויעמד בארץ־הצבי וכלה בידו׃ </p>
<p id="v17"><sup><small>17</small></sup>  וישׂם פניו לבוא בתקף כל־מלכותו וישׁרים עמו ועשׂה ובת הנשׁים יתן־לו להשׁחיתה ולא תעמד ולא־לו תהיה׃ </p>
<p id="v18"><sup><small>18</small></sup>  וישׁב פניו לאיים ולכד רבים והשׁבית קצין חרפתו לו בלתי חרפתו ישׁיב לו׃ </p>
<p id="v19"><sup><small>19</small></sup>  וישׁב פניו למעוזי ארצו ונכשׁל ונפל ולא ימצא׃ </p>
<p id="v20"><sup><small>20</small></sup>  ועמד על־כנו מעביר נוגשׂ הדר מלכות ובימים אחדים ישׁבר ולא באפים ולא במלחמה׃ </p>
<p id="v21"><sup><small>21</small></sup>  ועמד על־כנו נבזה ולא־נתנו עליו הוד מלכות ובא בשׁלוה והחזיק מלכות בחלקלקות׃ </p>
<p id="v22"><sup><small>22</small></sup>  וזרעות השׁטף ישׁטפו מלפניו וישׁברו וגם נגיד ברית׃ </p>
<p id="v23"><sup><small>23</small></sup>  ומן־התחברות אליו יעשׂה מרמה ועלה ועצם במעט־גוי׃ </p>
<p id="v24"><sup><small>24</small></sup>  בשׁלוה ובמשׁמני מדינה יבוא ועשׂה אשׁר לא־עשׂו אבתיו ואבות אבתיו בזה ושׁלל ורכושׁ להם יבזור ועל מבצרים יחשׁב מחשׁבתיו ועד־עת׃ </p>
<p id="v25"><sup><small>25</small></sup>  ויער כחו ולבבו על־מלך הנגב בחיל גדול ומלך הנגב יתגרה למלחמה בחיל־גדול ועצום עד־מאד ולא יעמד כי־יחשׁבו עליו מחשׁבות׃ </p>
<p id="v26"><sup><small>26</small></sup>  ואכלי פת־בגו ישׁברוהו וחילו ישׁטוף ונפלו חללים רבים׃ </p>
<p id="v27"><sup><small>27</small></sup>  ושׁניהם המלכים לבבם למרע ועל־שׁלחן אחד כזב ידברו ולא תצלח כי־עוד קץ למועד׃ </p>
<p id="v28"><sup><small>28</small></sup>  וישׁב ארצו ברכושׁ גדול ולבבו על־ברית קדשׁ ועשׂה ושׁב לארצו׃ </p>
<p id="v29"><sup><small>29</small></sup>  למועד ישׁוב ובא בנגב ולא־תהיה כראשׁנה וכאחרנה׃ </p>
<p id="v30"><sup><small>30</small></sup>  ובאו בו ציים כתים ונכאה ושׁב וזעם על־ברית־קודשׁ ועשׂה ושׁב ויבן על־עזבי ברית קדשׁ׃ </p>
<p id="v31"><sup><small>31</small></sup>  וזרעים ממנו יעמדו וחללו המקדשׁ המעוז והסירו התמיד ונתנו השׁקוץ משׁומם׃ </p>
<p id="v32"><sup><small>32</small></sup>  ומרשׁיעי ברית יחניף בחלקות ועם ידעי אלהיו יחזקו ועשׂו׃ </p>
<p id="v33"><sup><small>33</small></sup>  ומשׂכילי עם יבינו לרבים ונכשׁלו בחרב ובלהבה בשׁבי ובבזה ימים׃ </p>
<p id="v34"><sup><small>34</small></sup>  ובהכשׁלם יעזרו עזר מעט ונלוו עליהם רבים בחלקלקות׃ </p>
<p id="v35"><sup><small>35</small></sup>  ומן־המשׂכילים יכשׁלו לצרוף בהם ולברר וללבן עד־עת קץ כי־עוד למועד׃ </p>
<p id="v36"><sup><small>36</small></sup>  ועשׂה כרצונו המלך ויתרומם ויתגדל על־כל־אל ועל אל אלים ידבר נפלאות והצליח עד־כלה זעם כי נחרצה נעשׂתה׃ <sup id="cite2"><a href="#fn2">[2]</a></sup></p>
<p id="v37"><sup><small>37</small></sup>  ועל־אלהי אבתיו לא יבין ועל־חמדת נשׁים ועל־כל־אלוה לא יבין כי על־כל יתגדל׃ </p>
<p id="v38"><sup><small>38</small></sup>  ולאלה מעזים על־כנו יכבד ולאלוה אשׁר לא־ידעהו אבתיו יכבד בזהב ובכסף ובאבן יקרה ובחמדות׃ </p>
<p id="v39"><sup><small>39</small></sup>  ועשׂה למבצרי מעזים עם־אלוה נכר אשׁר הכיר ירבה כבוד והמשׁילם ברבים ואדמה יחלק במחיר׃ </p>
<p id="v40"><sup><small>40</small></sup>  ובעת קץ יתנגח עמו מלך הנגב וישׂתער עליו מלך הצפון ברכב ובפרשׁים ובאניות רבות ובא בארצות ושׁטף ועבר׃ </p>
<p id="v41"><sup><small>41</small></sup>  ובא בארץ הצבי ורבות יכשׁלו ואלה ימלטו מידו אדום ומואב וראשׁית בני עמון׃ </p>
<p id="v42"><sup><small>42</small></sup>  וישׁלח ידו בארצות וארץ מצרים לא תהיה לפליטה׃ </p>
<p id="v43"><sup><small>43</small></sup>  ומשׁל במכמני הזהב והכסף ובכל חמדות מצרים ולבים וכשׁים במצעדיו׃ </p>
<p id="v44"><sup><small>44</small></sup>  ושׁמעות יבהלהו ממזרח ומצפון ויצא בחמא גדלה להשׁמיד ולהחרים רבים׃ </p>
<p id="v45"><sup><small>45</small></sup>  ויטע אהלי אפדנו בין ימים להר־צבי־קדשׁ ובא עד־קצו ואין עוזר לו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Daniel/10">
          <span class="mdi mdi-arrow-left-drop-circle"></span><span class="pl-2">דניאל - פֶּרֶק 10</span>
        </a>
        </td>
        <td>
        <a href="/he/Bible/Daniel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Daniel/12">
          <span class="pr-2">דניאל - פֶּרֶק 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 11:7 <i>גזע או ענף של גפן</i>: <a href="/he/The_Urantia_Book/180#p2_3">או 180:2.3</a>. </li>
  <li id="fn2"><a href="#cite2">↑</a> 11:36 <i>אלוהי האלים</i>: <a href="/he/The_Urantia_Book/45#p4_10">או 45:4.10</a>. </li>
</ol>
</div>
