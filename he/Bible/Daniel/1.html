<!--
title: דניאל - פֶּרֶק 1
description: 
published: true
date: 2022-10-6T10:37:18Z
tags: bible, bible—daniel
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/he/Bible/Daniel/Index">אינדקס</a></td>
        <td><a href="/he/Bible/Daniel/2">דניאל - פֶּרֶק 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  בשׁנת שׁלושׁ למלכות יהויקים מלך־יהודה בא נבוכדנאצר מלך־בבל ירושׁלם ויצר עליה׃ </p>
<p id="v2"><sup><small>2</small></sup>  ויתן אדני בידו את־יהויקים מלך־יהודה ומקצת כלי בית־האלהים ויביאם ארץ־שׁנער בית אלהיו ואת־הכלים הביא בית אוצר אלהיו׃ </p>
<p id="v3"><sup><small>3</small></sup>  ויאמר המלך לאשׁפנז רב סריסיו להביא מבני ישׂראל ומזרע המלוכה ומן־הפרתמים׃ </p>
<p id="v4"><sup><small>4</small></sup>  ילדים אשׁר אין־בהם כל־מאום וטובי מראה ומשׂכילים בכל־חכמה וידעי דעת ומביני מדע ואשׁר כח בהם לעמד בהיכל המלך וללמדם ספר ולשׁון כשׂדים׃ </p>
<p id="v5"><sup><small>5</small></sup>  וימן להם המלך דבר־יום ביומו מפת־בג המלך ומיין משׁתיו ולגדלם שׁנים שׁלושׁ ומקצתם יעמדו לפני המלך׃ </p>
<p id="v6"><sup><small>6</small></sup>  ויהי בהם מבני יהודה דניאל חנניה מישׁאל ועזריה׃ </p>
<p id="v7"><sup><small>7</small></sup>  וישׂם להם שׂר הסריסים שׁמות וישׂם לדניאל בלטשׁאצר ולחנניה שׁדרך ולמישׁאל מישׁך ולעזריה עבד נגו׃ </p>
<p id="v8"><sup><small>8</small></sup>  וישׂם דניאל על־לבו אשׁר לא־יתגאל בפתבג המלך וביין משׁתיו ויבקשׁ משׂר הסריסים אשׁר לא יתגאל׃ </p>
<p id="v9"><sup><small>9</small></sup>  ויתן האלהים את־דניאל לחסד ולרחמים לפני שׂר הסריסים׃ </p>
<p id="v10"><sup><small>10</small></sup>  ויאמר שׂר הסריסים לדניאל ירא אני את־אדני המלך אשׁר מנה את־מאכלכם ואת־משׁתיכם אשׁר למה יראה את־פניכם זעפים מן־הילדים אשׁר כגילכם וחיבתם את־ראשׁי למלך׃ </p>
<p id="v11"><sup><small>11</small></sup>  ויאמר דניאל אל־המלצר אשׁר מנה שׂר הסריסים על־דניאל חנניה מישׁאל ועזריה׃ </p>
<p id="v12"><sup><small>12</small></sup>  נס־נא את־עבדיך ימים עשׂרה ויתנו־לנו מן־הזרעים ונאכלה ומים ונשׁתה׃ </p>
<p id="v13"><sup><small>13</small></sup>  ויראו לפניך מראינו ומראה הילדים האכלים את פתבג המלך וכאשׁר תראה עשׂה עם־עבדיך׃ </p>
<p id="v14"><sup><small>14</small></sup>  וישׁמע להם לדבר הזה וינסם ימים עשׂרה׃ </p>
<p id="v15"><sup><small>15</small></sup>  ומקצת ימים עשׂרה נראה מראיהם טוב ובריאי בשׂר מן־כל־הילדים האכלים את פתבג המלך׃ </p>
<p id="v16"><sup><small>16</small></sup>  ויהי המלצר נשׂא את־פתבגם ויין משׁתיהם ונתן להם זרענים׃ </p>
<p id="v17"><sup><small>17</small></sup>  והילדים האלה ארבעתם נתן להם האלהים מדע והשׂכל בכל־ספר וחכמה ודניאל הבין בכל־חזון וחלמות׃ <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  ולמקצת הימים אשׁר־אמר המלך להביאם ויביאם שׂר הסריסים לפני נבכדנצר׃ </p>
<p id="v19"><sup><small>19</small></sup>  וידבר אתם המלך ולא נמצא מכלם כדניאל חנניה מישׁאל ועזריה ויעמדו לפני המלך׃ </p>
<p id="v20"><sup><small>20</small></sup>  וכל דבר חכמת בינה אשׁר־בקשׁ מהם המלך וימצאם עשׂר ידות על כל־החרטמים האשׁפים אשׁר בכל־מלכותו׃ </p>
<p id="v21"><sup><small>21</small></sup>  ויהי דניאל עד־שׁנת אחת לכורשׁ המלך׃ </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/he/Bible/Daniel/Index">אינדקס</a></td>
        <td><a href="/he/Bible/Daniel/2">דניאל - פֶּרֶק 2</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 1:17 <i>אלוהים "מדבר" בחלומות</i>: <a href="/he/The_Urantia_Book/86#p5_7">או 86:5.7</a>. </li>
</ol>
</div>
