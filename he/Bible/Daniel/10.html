<!--
title: דניאל - פֶּרֶק 10
description: 
published: true
date: 2023-11-8T20:31:8Z
tags: bible, bible—daniel
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Daniel/9">
          <span class="mdi mdi-arrow-left-drop-circle"></span><span class="pl-2">דניאל - פֶּרֶק 9</span>
        </a>
        </td>
        <td>
        <a href="/he/Bible/Daniel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Daniel/11">
          <span class="pr-2">דניאל - פֶּרֶק 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  בשׁנת שׁלושׁ לכורשׁ מלך פרס דבר נגלה לדניאל אשׁר־נקרא שׁמו בלטשׁאצר ואמת הדבר וצבא גדול ובין את־הדבר ובינה לו במראה׃ </p>
<p id="v2"><sup><small>2</small></sup>  בימים ההם אני דניאל הייתי מתאבל שׁלשׁה שׁבעים ימים׃ </p>
<p id="v3"><sup><small>3</small></sup>  לחם חמדות לא אכלתי ובשׂר ויין לא־בא אל־פי וסוך לא־סכתי עד־מלאת שׁלשׁת שׁבעים ימים׃ </p>
<p id="v4"><sup><small>4</small></sup>  וביום עשׂרים וארבעה לחדשׁ הראשׁון ואני הייתי על יד הנהר הגדול הוא חדקל׃ </p>
<p id="v5"><sup><small>5</small></sup>  ואשׂא את־עיני וארא והנה אישׁ־אחד לבושׁ בדים ומתניו חגרים בכתם אופז׃ </p>
<p id="v6"><sup><small>6</small></sup>  וגויתו כתרשׁישׁ ופניו כמראה ברק ועיניו כלפידי אשׁ וזרעתיו ומרגלתיו כעין נחשׁת קלל וקול דבריו כקול המון׃ </p>
<p id="v7"><sup><small>7</small></sup>  וראיתי אני דניאל לבדי את־המראה והאנשׁים אשׁר היו עמי לא ראו את־המראה אבל חרדה גדלה נפלה עליהם ויברחו בהחבא׃ </p>
<p id="v8"><sup><small>8</small></sup>  ואני נשׁארתי לבדי ואראה את־המראה הגדלה הזאת ולא נשׁאר־בי כח והודי נהפך עלי למשׁחית ולא עצרתי כח׃ </p>
<p id="v9"><sup><small>9</small></sup>  ואשׁמע את־קול דבריו וכשׁמעי את־קול דבריו ואני הייתי נרדם על־פני ופני ארצה׃ </p>
<p id="v10"><sup><small>10</small></sup>  והנה־יד נגעה בי ותניעני על־ברכי וכפות ידי׃ </p>
<p id="v11"><sup><small>11</small></sup>  ויאמר אלי דניאל אישׁ־חמדות הבן בדברים אשׁר אנכי דבר אליך ועמד על־עמדך כי עתה שׁלחתי אליך ובדברו עמי את־הדבר הזה עמדתי מרעיד׃ </p>
<p id="v12"><sup><small>12</small></sup>  ויאמר אלי אל־תירא דניאל כי מן־היום הראשׁון אשׁר נתת את־לבך להבין ולהתענות לפני אלהיך נשׁמעו דבריך ואני־באתי בדבריך׃ </p>
<p id="v13"><sup><small>13</small></sup>  ושׂר מלכות פרס עמד לנגדי עשׂרים ואחד יום והנה מיכאל אחד השׂרים הראשׁנים בא לעזרני ואני נותרתי שׁם אצל מלכי פרס׃ </p>
<p id="v14"><sup><small>14</small></sup>  ובאתי להבינך את אשׁר־יקרה לעמך באחרית הימים כי־עוד חזון לימים׃ </p>
<p id="v15"><sup><small>15</small></sup>  ובדברו עמי כדברים האלה נתתי פני ארצה ונאלמתי׃ </p>
<p id="v16"><sup><small>16</small></sup>  והנה כדמות בני אדם נגע על־שׂפתי ואפתח־פי ואדברה ואמרה אל־העמד לנגדי אדני במראה נהפכו צירי עלי ולא עצרתי כח׃ </p>
<p id="v17"><sup><small>17</small></sup>  והיך יוכל עבד אדני זה לדבר עם־אדני זה ואני מעתה לא־יעמד־בי כח ונשׁמה לא נשׁארה־בי׃ </p>
<p id="v18"><sup><small>18</small></sup>  ויסף ויגע־בי כמראה אדם ויחזקני׃ </p>
<p id="v19"><sup><small>19</small></sup>  ויאמר אל־תירא אישׁ־חמדות שׁלום לך חזק וחזק וכדברו עמי התחזקתי ואמרה ידבר אדני כי חזקתני׃ </p>
<p id="v20"><sup><small>20</small></sup>  ויאמר הידעת למה־באתי אליך ועתה אשׁוב להלחם עם־שׂר פרס ואני יוצא והנה שׂר־יון בא׃ </p>
<p id="v21"><sup><small>21</small></sup>  אבל אגיד לך את־הרשׁום בכתב אמת ואין אחד מתחזק עמי על־אלה כי אם־מיכאל שׂרכם׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Daniel/9">
          <span class="mdi mdi-arrow-left-drop-circle"></span><span class="pl-2">דניאל - פֶּרֶק 9</span>
        </a>
        </td>
        <td>
        <a href="/he/Bible/Daniel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Daniel/11">
          <span class="pr-2">דניאל - פֶּרֶק 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
