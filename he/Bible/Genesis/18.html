<!--
title: בראשית - פֶּרֶק 18
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Genesis/17">בראשית - פֶּרֶק 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Genesis/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Genesis/19">בראשית - פֶּרֶק 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וירא אליו יהוה באלני ממרא והוא ישׁב פתח־האהל כחם היום׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  וישׂא עיניו וירא והנה שׁלשׁה אנשׁים נצבים עליו וירא וירץ לקראתם מפתח האהל וישׁתחו ארצה׃ </p>
<p id="v3"><sup><small>3</small></sup>  ויאמר אדני אם־נא מצאתי חן בעיניך אל־נא תעבר מעל עבדך׃ </p>
<p id="v4"><sup><small>4</small></sup>  יקח־נא מעט־מים ורחצו רגליכם והשׁענו תחת העץ׃ </p>
<p id="v5"><sup><small>5</small></sup>  ואקחה פת־לחם וסעדו לבכם אחר תעברו כי־על־כן עברתם על־עבדכם ויאמרו כן תעשׂה כאשׁר דברת׃ </p>
<p id="v6"><sup><small>6</small></sup>  וימהר אברהם האהלה אל־שׂרה ויאמר מהרי שׁלשׁ סאים קמח סלת לושׁי ועשׂי עגות׃ </p>
<p id="v7"><sup><small>7</small></sup>  ואל־הבקר רץ אברהם ויקח בן־בקר רך וטוב ויתן אל־הנער וימהר לעשׂות אתו׃ </p>
<p id="v8"><sup><small>8</small></sup>  ויקח חמאה וחלב ובן־הבקר אשׁר עשׂה ויתן לפניהם והוא־עמד עליהם תחת העץ ויאכלו׃ </p>
<p id="v9"><sup><small>9</small></sup>  ויאמרו אליו איה שׂרה אשׁתך ויאמר הנה באהל׃ </p>
<p id="v10"><sup><small>10</small></sup>  ויאמר שׁוב אשׁוב אליך כעת חיה והנה־בן לשׂרה אשׁתך ושׂרה שׁמעת פתח האהל והוא אחריו׃ <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  ואברהם ושׂרה זקנים באים בימים חדל להיות לשׂרה ארח כנשׁים׃ <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  ותצחק שׂרה בקרבה לאמר אחרי בלתי היתה־לי עדנה ואדני זקן׃ </p>
<p id="v13"><sup><small>13</small></sup>  ויאמר יהוה אל־אברהם למה זה צחקה שׂרה לאמר האף אמנם אלד ואני זקנתי׃ </p>
<p id="v14"><sup><small>14</small></sup>  היפלא מיהוה דבר למועד אשׁוב אליך כעת חיה ולשׂרה בן׃ <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  ותכחשׁ שׂרה לאמר לא צחקתי כי יראה ויאמר לא כי צחקת׃ </p>
<p id="v16"><sup><small>16</small></sup>  ויקמו משׁם האנשׁים וישׁקפו על־פני סדם ואברהם הלך עמם לשׁלחם׃ <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  ויהוה אמר המכסה אני מאברהם אשׁר אני עשׂה׃ <sup id="cite8"><a href="#fn8">[8]</a></sup></p>
<p id="v18"><sup><small>18</small></sup>  ואברהם היו יהיה לגוי גדול ועצום ונברכו בו כל גויי הארץ׃ <sup id="cite9"><a href="#fn9">[9]</a></sup></p>
<p id="v19"><sup><small>19</small></sup>  כי ידעתיו למען אשׁר יצוה את־בניו ואת־ביתו אחריו ושׁמרו דרך יהוה לעשׂות צדקה ומשׁפט למען הביא יהוה על־אברהם את אשׁר־דבר עליו׃ </p>
<p id="v20"><sup><small>20</small></sup>  ויאמר יהוה זעקת סדם ועמרה כי־רבה וחטאתם כי כבדה מאד׃ </p>
<p id="v21"><sup><small>21</small></sup>  ארדה־נא ואראה הכצעקתה הבאה אלי עשׂו כלה ואם־לא אדעה׃ </p>
<p id="v22"><sup><small>22</small></sup>  ויפנו משׁם האנשׁים וילכו סדמה ואברהם עודנו עמד לפני יהוה׃ </p>
<p id="v23"><sup><small>23</small></sup>  ויגשׁ אברהם ויאמר האף תספה צדיק עם־רשׁע׃ </p>
<p id="v24"><sup><small>24</small></sup>  אולי ישׁ חמשׁים צדיקם בתוך העיר האף תספה ולא־תשׂא למקום למען חמשׁים הצדיקם אשׁר בקרבה׃ <sup id="cite10"><a href="#fn10">[10]</a></sup></p>
<p id="v25"><sup><small>25</small></sup>  חללה לך מעשׂת כדבר הזה להמית צדיק עם־רשׁע והיה כצדיק כרשׁע חללה לך השׁפט כל־הארץ לא יעשׂה משׁפט׃ <sup id="cite11"><a href="#fn11">[11]</a></sup></p>
<p id="v26"><sup><small>26</small></sup>  ויאמר יהוה אם־אמצא בסדם חמשׁים צדיקם בתוך העיר ונשׂאתי לכל־המקום בעבורם׃ </p>
<p id="v27"><sup><small>27</small></sup>  ויען אברהם ויאמר הנה־נא הואלתי לדבר אל־אדני ואנכי עפר ואפר׃ <sup id="cite12"><a href="#fn12">[12]</a></sup></p>
<p id="v28"><sup><small>28</small></sup>  אולי יחסרון חמשׁים הצדיקם חמשׁה התשׁחית בחמשׁה את־כל־העיר ויאמר לא אשׁחית אם־אמצא שׁם ארבעים וחמשׁה׃ </p>
<p id="v29"><sup><small>29</small></sup>  ויסף עוד לדבר אליו ויאמר אולי ימצאון שׁם ארבעים ויאמר לא אעשׂה בעבור הארבעים׃ </p>
<p id="v30"><sup><small>30</small></sup>  ויאמר אל־נא יחר לאדני ואדברה אולי ימצאון שׁם שׁלשׁים ויאמר לא אעשׂה אם־אמצא שׁם שׁלשׁים׃ </p>
<p id="v31"><sup><small>31</small></sup>  ויאמר הנה־נא הואלתי לדבר אל־אדני אולי ימצאון שׁם עשׂרים ויאמר לא אשׁחית בעבור העשׂרים׃ </p>
<p id="v32"><sup><small>32</small></sup>  ויאמר אל־נא יחר לאדני ואדברה אך־הפעם אולי ימצאון שׁם עשׂרה ויאמר לא אשׁחית בעבור העשׂרה׃ </p>
<p id="v33"><sup><small>33</small></sup>  וילך יהוה כאשׁר כלה לדבר אל־אברהם ואברהם שׁב למקמו׃ </p>
<h2>הפניות</h2>
<div style="column-width: 30em;">
<ol>
  <li id="fn1"><a href="#cite1">↑</a> 18:1,9-10,13 <i>שיחות עם מלכיצדק</i>: <a href="/he/The_Urantia_Book/93#p9_7">או 93:9.7</a>. </li>
  <li id="fn2"><a href="#cite2">↑</a> 18:1-16 <i>שלושה שמימיים: אמיתי</i>: <a href="/he/The_Urantia_Book/93#p6_7">או 93:6.7</a>. </li>
  <li id="fn3"><a href="#cite3">↑</a> 18:10-12 <i>לידתו של יצחק</i>: <a href="/he/The_Urantia_Book/93#p9_8">או 93:9.8</a>. </li>
  <li id="fn4"><a href="#cite4">↑</a> 18:10-14 <i>לידתו של יצחק</i>: <a href="/he/The_Urantia_Book/93#p6_5">או 93:6.5</a>. </li>
  <li id="fn5"><a href="#cite5">↑</a> 18:11 <i>גילה של שרה</i>: <a href="/he/The_Urantia_Book/93#p9_8">או 93:9.8</a>.  <i>גיל אברהם</i>: <a href="/he/The_Urantia_Book/93#p9_8">או 93:9.8</a>. </li>
  <li id="fn6"><a href="#cite6">↑</a> 18:14 <i>כל הדברים האפשריים למאמינים</i>: <a href="/he/The_Urantia_Book/158#p5_2">או 158:5.2</a>.  <i>עם אלוהים, כל הדברים אפשריים</i>: <a href="/he/The_Urantia_Book/131#p10_2">או 131:10.2</a>.  <i>עם אלוהים, שום דבר אינו בלתי אפשרי</i>: <a href="/he/The_Urantia_Book/163#p3_2">או 163:3.2</a>.  <i>חלק 1: כל הדברים האפשריים</i>: <a href="/he/The_Urantia_Book/2#p1_2">או 2:1.2</a>.  <i>עם אלוהים שום דבר בלתי אפשרי</i>: <a href="/he/The_Urantia_Book/26#p5_3">או 26:5.3</a>.  <i>עם אלוהים כל הדברים האפשריים</i>: <a href="/he/The_Urantia_Book/3#p2_2">או 3:2.2</a>. </li>
  <li id="fn7"><a href="#cite7">↑</a> 18:16-33 <i>עובדה ומיתוס</i>: <a href="/he/The_Urantia_Book/93#p6_7">או 93:6.7</a>. </li>
  <li id="fn8"><a href="#cite8">↑</a> 18:17,20,23 <i>שיחות עם מלכיצדק</i>: <a href="/he/The_Urantia_Book/93#p9_7">או 93:9.7</a>. </li>
  <li id="fn9"><a href="#cite9">↑</a> 18:18 <i>זרע אברהם</i>: <a href="/he/The_Urantia_Book/136#p1_1">או 136:1.1</a>.  <i>כל העמים יתברכו</i>: <a href="/he/The_Urantia_Book/190#p5_4">או 190:5.4</a>. </li>
  <li id="fn10"><a href="#cite10">↑</a> 18:24-25 <i>שופט כל הארץ</i>: <a href="/he/The_Urantia_Book/133#p4_7">או 133:4.7</a>. </li>
  <li id="fn11"><a href="#cite11">↑</a> 18:25 <i>שופט כל הארץ</i>: <a href="/he/The_Urantia_Book/128#p1_10">או 128:1.10</a>. </li>
  <li id="fn12"><a href="#cite12">↑</a> 18:27 <i>האדון</i>: <a href="/he/The_Urantia_Book/96#p1_9">או 96:1.9</a>. </li>
</ol>
</div>
