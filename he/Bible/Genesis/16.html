<!--
title: בראשית - פֶּרֶק 16
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Genesis/15">בראשית - פֶּרֶק 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Genesis/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Genesis/17">בראשית - פֶּרֶק 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ושׂרי אשׁת אברם לא ילדה לו ולה שׁפחה מצרית ושׁמה הגר׃ </p>
<p id="v2"><sup><small>2</small></sup>  ותאמר שׂרי אל־אברם הנה־נא עצרני יהוה מלדת בא־נא אל־שׁפחתי אולי אבנה ממנה וישׁמע אברם לקול שׂרי׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  ותקח שׂרי אשׁת־אברם את־הגר המצרית שׁפחתה מקץ עשׂר שׁנים לשׁבת אברם בארץ כנען ותתן אתה לאברם אישׁה לו לאשׁה׃ </p>
<p id="v4"><sup><small>4</small></sup>  ויבא אל־הגר ותהר ותרא כי הרתה ותקל גברתה בעיניה׃ </p>
<p id="v5"><sup><small>5</small></sup>  ותאמר שׂרי אל־אברם חמסי עליך אנכי נתתי שׁפחתי בחיקך ותרא כי הרתה ואקל בעיניה ישׁפט יהוה ביני וביניך׃ </p>
<p id="v6"><sup><small>6</small></sup>  ויאמר אברם אל־שׂרי הנה שׁפחתך בידך עשׂי־לה הטוב בעיניך ותענה שׂרי ותברח מפניה׃ <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  וימצאה מלאך יהוה על־עין המים במדבר על־העין בדרך שׁור׃ <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  ויאמר הגר שׁפחת שׂרי אי־מזה באת ואנה תלכי ותאמר מפני שׂרי גברתי אנכי ברחת׃ </p>
<p id="v9"><sup><small>9</small></sup>  ויאמר לה מלאך יהוה שׁובי אל־גברתך והתעני תחת ידיה׃ <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  ויאמר לה מלאך יהוה הרבה ארבה את־זרעך ולא יספר מרב׃ </p>
<p id="v11"><sup><small>11</small></sup>  ויאמר לה מלאך יהוה הנך הרה וילדת בן וקראת שׁמו ישׁמעאל כי־שׁמע יהוה אל־עניך׃ </p>
<p id="v12"><sup><small>12</small></sup>  והוא יהיה פרא אדם ידו בכל ויד כל בו ועל־פני כל־אחיו ישׁכן׃ </p>
<p id="v13"><sup><small>13</small></sup>  ותקרא שׁם־יהוה הדבר אליה אתה אל ראי כי אמרה הגם הלם ראיתי אחרי ראי׃ </p>
<p id="v14"><sup><small>14</small></sup>  על־כן קרא לבאר באר לחי ראי הנה בין־קדשׁ ובין ברד׃ </p>
<p id="v15"><sup><small>15</small></sup>  ותלד הגר לאברם בן ויקרא אברם שׁם־בנו אשׁר־ילדה הגר ישׁמעאל׃ </p>
<p id="v16"><sup><small>16</small></sup>  ואברם בן־שׁמנים שׁנה ושׁשׁ שׁנים בלדת־הגר את־ישׁמעאל לאברם׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 16:2 <i>נישואים מחוץ לבית</i>: <a href="/he/The_Urantia_Book/82#p5_6">או 82:5.6</a>. </li>
  <li id="fn2"><a href="#cite2">↑</a> 16:6 <i>אחות/אישה שלטו באחרים</i>: <a href="/he/The_Urantia_Book/82#p5_5">או 82:5.5</a>. </li>
  <li id="fn3"><a href="#cite3">↑</a> 16:7 <i>מלאכי מים</i>: <a href="/he/The_Urantia_Book/85#p4_2">או 85:4.2</a>.  <i>מלאך האדון</i>: <a href="/he/The_Urantia_Book/96#p1_9">או 96:1.9</a>. </li>
  <li id="fn4"><a href="#cite4">↑</a> 16:7,9-11 <i>מלאך האדון</i>: <a href="/he/The_Urantia_Book/93#p9_7">או 93:9.7</a>. </li>
  <li id="fn5"><a href="#cite5">↑</a> 16:7-11 <i>מלאך האדון</i>: <a href="/he/The_Urantia_Book/37#p2_3">או 37:2.3</a>. </li>
  <li id="fn6"><a href="#cite6">↑</a> 16:9-13 <i>שיחות עם מלכיצדק</i>: <a href="/he/The_Urantia_Book/93#p9_7">או 93:9.7</a>. </li>
</ol>
</div>
