<!--
title: בראשית - פֶּרֶק 11
description: 
published: true
date: 2022-10-6T10:37:17Z
tags: bible, bible—genesis
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Genesis/10">בראשית - פֶּרֶק 10</a></td>
        <td><a href="/he/Bible/Genesis/Index">אינדקס</a></td>
        <td><a href="/he/Bible/Genesis/12">בראשית - פֶּרֶק 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי כל־הארץ שׂפה אחת ודברים אחדים׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויהי בנסעם מקדם וימצאו בקעה בארץ שׁנער וישׁבו שׁם׃ </p>
<p id="v3"><sup><small>3</small></sup>  ויאמרו אישׁ אל־רעהו הבה נלבנה לבנים ונשׂרפה לשׂרפה ותהי להם הלבנה לאבן והחמר היה להם לחמר׃ </p>
<p id="v4"><sup><small>4</small></sup>  ויאמרו הבה נבנה־לנו עיר ומגדל וראשׁו בשׁמים ונעשׂה־לנו שׁם פן־נפוץ על־פני כל־הארץ׃ </p>
<p id="v5"><sup><small>5</small></sup>  וירד יהוה לראת את־העיר ואת־המגדל אשׁר בנו בני האדם׃ </p>
<p id="v6"><sup><small>6</small></sup>  ויאמר יהוה הן עם אחד ושׂפה אחת לכלם וזה החלם לעשׂות ועתה לא־יבצר מהם כל אשׁר יזמו לעשׂות׃ </p>
<p id="v7"><sup><small>7</small></sup>  הבה נרדה ונבלה שׁם שׂפתם אשׁר לא ישׁמעו אישׁ שׂפת רעהו׃ </p>
<p id="v8"><sup><small>8</small></sup>  ויפץ יהוה אתם משׁם על־פני כל־הארץ ויחדלו לבנת העיר׃ </p>
<p id="v9"><sup><small>9</small></sup>  על־כן קרא שׁמה בבל כי־שׁם בלל יהוה שׂפת כל־הארץ ומשׁם הפיצם יהוה על־פני כל־הארץ׃ </p>
<p id="v10"><sup><small>10</small></sup>  אלה תולדת שׁם שׁם בן־מאת שׁנה ויולד את־ארפכשׁד שׁנתים אחר המבול׃ <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  ויחי־שׁם אחרי הולידו את־ארפכשׁד חמשׁ מאות שׁנה ויולד בנים ובנות׃ </p>
<p id="v12"><sup><small>12</small></sup>  וארפכשׁד חי חמשׁ ושׁלשׁים שׁנה ויולד את־שׁלח׃ </p>
<p id="v13"><sup><small>13</small></sup>  ויחי ארפכשׁד אחרי הולידו את־שׁלח שׁלשׁ שׁנים וארבע מאות שׁנה ויולד בנים ובנות׃ </p>
<p id="v14"><sup><small>14</small></sup>  ושׁלח חי שׁלשׁים שׁנה ויולד את־עבר׃ </p>
<p id="v15"><sup><small>15</small></sup>  ויחי־שׁלח אחרי הולידו את־עבר שׁלשׁ שׁנים וארבע מאות שׁנה ויולד בנים ובנות׃ </p>
<p id="v16"><sup><small>16</small></sup>  ויחי־עבר ארבע ושׁלשׁים שׁנה ויולד את־פלג׃ </p>
<p id="v17"><sup><small>17</small></sup>  ויחי־עבר אחרי הולידו את־פלג שׁלשׁים שׁנה וארבע מאות שׁנה ויולד בנים ובנות׃ </p>
<p id="v18"><sup><small>18</small></sup>  ויחי־פלג שׁלשׁים שׁנה ויולד את־רעו׃ </p>
<p id="v19"><sup><small>19</small></sup>  ויחי־פלג אחרי הולידו את־רעו תשׁע שׁנים ומאתים שׁנה ויולד בנים ובנות׃ </p>
<p id="v20"><sup><small>20</small></sup>  ויחי רעו שׁתים ושׁלשׁים שׁנה ויולד את־שׂרוג׃ </p>
<p id="v21"><sup><small>21</small></sup>  ויחי רעו אחרי הולידו את־שׂרוג שׁבע שׁנים ומאתים שׁנה ויולד בנים ובנות׃ </p>
<p id="v22"><sup><small>22</small></sup>  ויחי שׂרוג שׁלשׁים שׁנה ויולד את־נחור׃ </p>
<p id="v23"><sup><small>23</small></sup>  ויחי שׂרוג אחרי הולידו את־נחור מאתים שׁנה ויולד בנים ובנות׃ </p>
<p id="v24"><sup><small>24</small></sup>  ויחי נחור תשׁע ועשׂרים שׁנה ויולד את־תרח׃ </p>
<p id="v25"><sup><small>25</small></sup>  ויחי נחור אחרי הולידו את־תרח תשׁע־עשׂרה שׁנה ומאת שׁנה ויולד בנים ובנות׃ </p>
<p id="v26"><sup><small>26</small></sup>  ויחי־תרח שׁבעים שׁנה ויולד את־אברם את־נחור ואת־הרן׃ </p>
<p id="v27"><sup><small>27</small></sup>  ואלה תולדת תרח תרח הוליד את־אברם את־נחור ואת־הרן והרן הוליד את־לוט׃ <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  וימת הרן על־פני תרח אביו בארץ מולדתו באור כשׂדים׃ </p>
<p id="v29"><sup><small>29</small></sup>  ויקח אברם ונחור להם נשׁים שׁם אשׁת־אברם שׂרי ושׁם אשׁת־נחור מלכה בת־הרן אבי־מלכה ואבי יסכה׃ </p>
<p id="v30"><sup><small>30</small></sup>  ותהי שׂרי עקרה אין לה ולד׃ </p>
<p id="v31"><sup><small>31</small></sup>  ויקח תרח את־אברם בנו ואת־לוט בן־הרן בן־בנו ואת שׂרי כלתו אשׁת אברם בנו ויצאו אתם מאור כשׂדים ללכת ארצה כנען ויבאו עד־חרן וישׁבו שׁם׃ <sup id="cite4"><a href="#fn4">[4]</a></sup></p>
<p id="v32"><sup><small>32</small></sup>  ויהיו ימי־תרח חמשׁ שׁנים ומאתים שׁנה וימת תרח בחרן׃ <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Genesis/10">בראשית - פֶּרֶק 10</a></td>
        <td><a href="/he/Bible/Genesis/Index">אינדקס</a></td>
        <td><a href="/he/Bible/Genesis/12">בראשית - פֶּרֶק 12</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 11:1-9 <i>מגדל בבל</i>: <a href="/he/The_Urantia_Book/77#p3_1">או 77:3.1</a>.  <i>שפה אחת</i>: <a href="/he/The_Urantia_Book/81#p6_18">או 81:6.18</a>. </li>
  <li id="fn2"><a href="#cite2">↑</a> 11:10-26 <i>אורך חיים</i>: <a href="/he/The_Urantia_Book/77#p2_11">או 77:2.11</a>.  <i>שושלת עברית</i>: <a href="/he/The_Urantia_Book/74#p8_10">או 74:8.10</a>.  <i>גֵנֵאָלוֹגיָה</i>: <a href="/he/The_Urantia_Book/78#p7_3">או 78:7.3</a>. </li>
  <li id="fn3"><a href="#cite3">↑</a> 11:27-31 <i>אור, מקום הולדתו של אברהם</i>: <a href="/he/The_Urantia_Book/133#p9_2">או 133:9.2</a>. </li>
  <li id="fn4"><a href="#cite4">↑</a> 11:31 <i>אברם עוזב את אור</i>: <a href="/he/The_Urantia_Book/142#p3_4">או 142:3.4</a>. </li>
  <li id="fn5"><a href="#cite5">↑</a> 11:32 <i>מותו של תרח</i>: <a href="/he/The_Urantia_Book/93#p5_5">או 93:5.5</a>. </li>
</ol>
</div>
