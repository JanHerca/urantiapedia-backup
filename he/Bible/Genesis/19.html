<!--
title: בראשית - פֶּרֶק 19
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Genesis/18">בראשית - פֶּרֶק 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Genesis/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Genesis/20">בראשית - פֶּרֶק 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויבאו שׁני המלאכים סדמה בערב ולוט ישׁב בשׁער־סדם וירא־לוט ויקם לקראתם וישׁתחו אפים ארצה׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויאמר הנה נא־אדני סורו נא אל־בית עבדכם ולינו ורחצו רגליכם והשׁכמתם והלכתם לדרככם ויאמרו לא כי ברחוב נלין׃ </p>
<p id="v3"><sup><small>3</small></sup>  ויפצר־בם מאד ויסרו אליו ויבאו אל־ביתו ויעשׂ להם משׁתה ומצות אפה ויאכלו׃ </p>
<p id="v4"><sup><small>4</small></sup>  טרם ישׁכבו ואנשׁי העיר אנשׁי סדם נסבו על־הבית מנער ועד־זקן כל־העם מקצה׃ </p>
<p id="v5"><sup><small>5</small></sup>  ויקראו אל־לוט ויאמרו לו איה האנשׁים אשׁר־באו אליך הלילה הוציאם אלינו ונדעה אתם׃ </p>
<p id="v6"><sup><small>6</small></sup>  ויצא אלהם לוט הפתחה והדלת סגר אחריו׃ </p>
<p id="v7"><sup><small>7</small></sup>  ויאמר אל־נא אחי תרעו׃ </p>
<p id="v8"><sup><small>8</small></sup>  הנה־נא לי שׁתי בנות אשׁר לא־ידעו אישׁ אוציאה־נא אתהן אליכם ועשׂו להן כטוב בעיניכם רק לאנשׁים האל אל־תעשׂו דבר כי־על־כן באו בצל קרתי׃ </p>
<p id="v9"><sup><small>9</small></sup>  ויאמרו גשׁ־הלאה ויאמרו האחד בא־לגור וישׁפט שׁפוט עתה נרע לך מהם ויפצרו באישׁ בלוט מאד ויגשׁו לשׁבר הדלת׃ </p>
<p id="v10"><sup><small>10</small></sup>  וישׁלחו האנשׁים את־ידם ויביאו את־לוט אליהם הביתה ואת־הדלת סגרו׃ </p>
<p id="v11"><sup><small>11</small></sup>  ואת־האנשׁים אשׁר־פתח הבית הכו בסנורים מקטן ועד־גדול וילאו למצא הפתח׃ </p>
<p id="v12"><sup><small>12</small></sup>  ויאמרו האנשׁים אל־לוט עד מי־לך פה חתן ובניך ובנתיך וכל אשׁר־לך בעיר הוצא מן־המקום׃ </p>
<p id="v13"><sup><small>13</small></sup>  כי־משׁחתים אנחנו את־המקום הזה כי־גדלה צעקתם את־פני יהוה וישׁלחנו יהוה לשׁחתה׃ </p>
<p id="v14"><sup><small>14</small></sup>  ויצא לוט וידבר אל־חתניו לקחי בנתיו ויאמר קומו צאו מן־המקום הזה כי־משׁחית יהוה את־העיר ויהי כמצחק בעיני חתניו׃ </p>
<p id="v15"><sup><small>15</small></sup>  וכמו השׁחר עלה ויאיצו המלאכים בלוט לאמר קום קח את־אשׁתך ואת־שׁתי בנתיך הנמצאת פן־תספה בעון העיר׃ </p>
<p id="v16"><sup><small>16</small></sup>  ויתמהמה ויחזיקו האנשׁים בידו וביד־אשׁתו וביד שׁתי בנתיו בחמלת יהוה עליו ויצאהו וינחהו מחוץ לעיר׃ </p>
<p id="v17"><sup><small>17</small></sup>  ויהי כהוציאם אתם החוצה ויאמר המלט על־נפשׁך אל־תביט אחריך ואל־תעמד בכל־הככר ההרה המלט פן־תספה׃ </p>
<p id="v18"><sup><small>18</small></sup>  ויאמר לוט אלהם אל־נא אדני׃ </p>
<p id="v19"><sup><small>19</small></sup>  הנה־נא מצא עבדך חן בעיניך ותגדל חסדך אשׁר עשׂית עמדי להחיות את־נפשׁי ואנכי לא אוכל להמלט ההרה פן־תדבקני הרעה ומתי׃ </p>
<p id="v20"><sup><small>20</small></sup>  הנה־נא העיר הזאת קרבה לנוס שׁמה והוא מצער אמלטה נא שׁמה הלא מצער הוא ותחי נפשׁי׃ </p>
<p id="v21"><sup><small>21</small></sup>  ויאמר אליו הנה נשׂאתי פניך גם לדבר הזה לבלתי הפכי את־העיר אשׁר דברת׃ </p>
<p id="v22"><sup><small>22</small></sup>  מהר המלט שׁמה כי לא אוכל לעשׂות דבר עד־באך שׁמה על־כן קרא שׁם־העיר צוער׃ </p>
<p id="v23"><sup><small>23</small></sup>  השׁמשׁ יצא על־הארץ ולוט בא צערה׃ </p>
<p id="v24"><sup><small>24</small></sup>  ויהוה המטיר על־סדם ועל־עמרה גפרית ואשׁ מאת יהוה מן־השׁמים׃ <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  ויהפך את־הערים האל ואת כל־הככר ואת כל־ישׁבי הערים וצמח האדמה׃ </p>
<p id="v26"><sup><small>26</small></sup>  ותבט אשׁתו מאחריו ותהי נציב מלח׃ </p>
<p id="v27"><sup><small>27</small></sup>  וישׁכם אברהם בבקר אל־המקום אשׁר־עמד שׁם את־פני יהוה׃ </p>
<p id="v28"><sup><small>28</small></sup>  וישׁקף על־פני סדם ועמרה ועל־כל־פני ארץ הככר וירא והנה עלה קיטר הארץ כקיטר הכבשׁן׃ </p>
<p id="v29"><sup><small>29</small></sup>  ויהי בשׁחת אלהים את־ערי הככר ויזכר אלהים את־אברהם וישׁלח את־לוט מתוך ההפכה בהפך את־הערים אשׁר־ישׁב בהן לוט׃ </p>
<p id="v30"><sup><small>30</small></sup>  ויעל לוט מצוער וישׁב בהר ושׁתי בנתיו עמו כי ירא לשׁבת בצוער וישׁב במערה הוא ושׁתי בנתיו׃ </p>
<p id="v31"><sup><small>31</small></sup>  ותאמר הבכירה אל־הצעירה אבינו זקן ואישׁ אין בארץ לבוא עלינו כדרך כל־הארץ׃ </p>
<p id="v32"><sup><small>32</small></sup>  לכה נשׁקה את־אבינו יין ונשׁכבה עמו ונחיה מאבינו זרע׃ </p>
<p id="v33"><sup><small>33</small></sup>  ותשׁקין את־אביהן יין בלילה הוא ותבא הבכירה ותשׁכב את־אביה ולא־ידע בשׁכבה ובקומה׃ </p>
<p id="v34"><sup><small>34</small></sup>  ויהי ממחרת ותאמר הבכירה אל־הצעירה הן־שׁכבתי אמשׁ את־אבי נשׁקנו יין גם־הלילה ובאי שׁכבי עמו ונחיה מאבינו זרע׃ </p>
<p id="v35"><sup><small>35</small></sup>  ותשׁקין גם בלילה ההוא את־אביהן יין ותקם הצעירה ותשׁכב עמו ולא־ידע בשׁכבה ובקמה׃ </p>
<p id="v36"><sup><small>36</small></sup>  ותהרין שׁתי בנות־לוט מאביהן׃ </p>
<p id="v37"><sup><small>37</small></sup>  ותלד הבכירה בן ותקרא שׁמו מואב הוא אבי־מואב עד־היום׃ <sup id="cite3"><a href="#fn3">[3]</a></sup></p>
<p id="v38"><sup><small>38</small></sup>  והצעירה גם־הוא ילדה בן ותקרא שׁמו בן־עמי הוא אבי בני־עמון עד־היום׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 19:1-29 <i>עובדה ומיתוס</i>: <a href="/he/The_Urantia_Book/93#p6_7">או 93:6.7</a>. </li>
  <li id="fn2"><a href="#cite2">↑</a> 19:24 <i>אש מאלים</i>: <a href="/he/The_Urantia_Book/69#p6_6">או 69:6.6</a>. </li>
  <li id="fn3"><a href="#cite3">↑</a> 19:37-38 <i>אבי עמו</i>: <a href="/he/The_Urantia_Book/70#p6_2">או 70:6.2</a>. </li>
</ol>
</div>
