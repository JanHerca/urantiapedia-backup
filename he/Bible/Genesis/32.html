<!--
title: בראשית - פֶּרֶק 32
description: 
published: true
date: 2023-11-8T20:31:8Z
tags: bible, bible—genesis
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Genesis/31">
          <span class="mdi mdi-arrow-left-drop-circle"></span><span class="pl-2">בראשית - פֶּרֶק 31</span>
        </a>
        </td>
        <td>
        <a href="/he/Bible/Genesis/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Genesis/33">
          <span class="pr-2">בראשית - פֶּרֶק 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וישׁכם לבן בבקר וינשׁק לבניו ולבנותיו ויברך אתהם וילך וישׁב לבן למקמו׃ </p>
<p id="v2"><sup><small>2</small></sup>  ויעקב הלך לדרכו ויפגעו־בו מלאכי אלהים׃ </p>
<p id="v3"><sup><small>3</small></sup>  ויאמר יעקב כאשׁר ראם מחנה אלהים זה ויקרא שׁם־המקום ההוא מחנים׃ </p>
<p id="v4"><sup><small>4</small></sup>  וישׁלח יעקב מלאכים לפניו אל־עשׂו אחיו ארצה שׂעיר שׂדה אדום׃ </p>
<p id="v5"><sup><small>5</small></sup>  ויצו אתם לאמר כה תאמרון לאדני לעשׂו כה אמר עבדך יעקב עם־לבן גרתי ואחר עד־עתה׃ </p>
<p id="v6"><sup><small>6</small></sup>  ויהי־לי שׁור וחמור צאן ועבד ושׁפחה ואשׁלחה להגיד לאדני למצא־חן בעיניך׃ </p>
<p id="v7"><sup><small>7</small></sup>  וישׁבו המלאכים אל־יעקב לאמר באנו אל־אחיך אל־עשׂו וגם הלך לקראתך וארבע־מאות אישׁ עמו׃ </p>
<p id="v8"><sup><small>8</small></sup>  ויירא יעקב מאד ויצר לו ויחץ את־העם אשׁר־אתו ואת־הצאן ואת־הבקר והגמלים לשׁני מחנות׃ </p>
<p id="v9"><sup><small>9</small></sup>  ויאמר אם־יבוא עשׂו אל־המחנה האחת והכהו והיה המחנה הנשׁאר לפליטה׃ </p>
<p id="v10"><sup><small>10</small></sup>  ויאמר יעקב אלהי אבי אברהם ואלהי אבי יצחק יהוה האמר אלי שׁוב לארצך ולמולדתך ואיטיבה עמך׃ </p>
<p id="v11"><sup><small>11</small></sup>  קטנתי מכל החסדים ומכל־האמת אשׁר עשׂית את־עבדך כי במקלי עברתי את־הירדן הזה ועתה הייתי לשׁני מחנות׃ </p>
<p id="v12"><sup><small>12</small></sup>  הצילני נא מיד אחי מיד עשׂו כי־ירא אנכי אתו פן־יבוא והכני אם על־בנים׃ </p>
<p id="v13"><sup><small>13</small></sup>  ואתה אמרת היטב איטיב עמך ושׂמתי את־זרעך כחול הים אשׁר לא־יספר מרב׃ </p>
<p id="v14"><sup><small>14</small></sup>  וילן שׁם בלילה ההוא ויקח מן־הבא בידו מנחה לעשׂו אחיו׃ </p>
<p id="v15"><sup><small>15</small></sup>  עזים מאתים ותישׁים עשׂרים רחלים מאתים ואילים עשׂרים׃ </p>
<p id="v16"><sup><small>16</small></sup>  גמלים מיניקות ובניהם שׁלשׁים פרות ארבעים ופרים עשׂרה אתנת עשׂרים ועירם עשׂרה׃ </p>
<p id="v17"><sup><small>17</small></sup>  ויתן ביד־עבדיו עדר עדר לבדו ויאמר אל־עבדיו עברו לפני ורוח תשׂימו בין עדר ובין עדר׃ </p>
<p id="v18"><sup><small>18</small></sup>  ויצו את־הראשׁון לאמר כי יפגשׁך עשׂו אחי ושׁאלך לאמר למי־אתה ואנה תלך ולמי אלה לפניך׃ </p>
<p id="v19"><sup><small>19</small></sup>  ואמרת לעבדך ליעקב מנחה הוא שׁלוחה לאדני לעשׂו והנה גם־הוא אחרינו׃ </p>
<p id="v20"><sup><small>20</small></sup>  ויצו גם את־השׁני גם את־השׁלישׁי גם את־כל־ההלכים אחרי העדרים לאמר כדבר הזה תדברון אל־עשׂו במצאכם אתו׃ </p>
<p id="v21"><sup><small>21</small></sup>  ואמרתם גם הנה עבדך יעקב אחרינו כי־אמר אכפרה פניו במנחה ההלכת לפני ואחרי־כן אראה פניו אולי ישׂא פני׃ </p>
<p id="v22"><sup><small>22</small></sup>  ותעבר המנחה על־פניו והוא לן בלילה־ההוא במחנה׃ </p>
<p id="v23"><sup><small>23</small></sup>  ויקם בלילה הוא ויקח את־שׁתי נשׁיו ואת־שׁתי שׁפחתיו ואת־אחד עשׂר ילדיו ויעבר את מעבר יבק׃ </p>
<p id="v24"><sup><small>24</small></sup>  ויקחם ויעברם את־הנחל ויעבר את־אשׁר־לו׃ </p>
<p id="v25"><sup><small>25</small></sup>  ויותר יעקב לבדו ויאבק אישׁ עמו עד עלות השׁחר׃ </p>
<p id="v26"><sup><small>26</small></sup>  וירא כי לא יכל לו ויגע בכף־ירכו ותקע כף־ירך יעקב בהאבקו עמו׃ </p>
<p id="v27"><sup><small>27</small></sup>  ויאמר שׁלחני כי עלה השׁחר ויאמר לא אשׁלחך כי אם־ברכתני׃ </p>
<p id="v28"><sup><small>28</small></sup>  ויאמר אליו מה־שׁמך ויאמר יעקב׃ </p>
<p id="v29"><sup><small>29</small></sup>  ויאמר לא יעקב יאמר עוד שׁמך כי אם־ישׂראל כי־שׂרית עם־אלהים ועם־אנשׁים ותוכל׃ </p>
<p id="v30"><sup><small>30</small></sup>  וישׁאל יעקב ויאמר הגידה־נא שׁמך ויאמר למה זה תשׁאל לשׁמי ויברך אתו שׁם׃ </p>
<p id="v31"><sup><small>31</small></sup>  ויקרא יעקב שׁם המקום פניאל כי־ראיתי אלהים פנים אל־פנים ותנצל נפשׁי׃ </p>
<p id="v32"><sup><small>32</small></sup>  ויזרח־לו השׁמשׁ כאשׁר עבר את־פנואל והוא צלע על־ירכו׃ <sup id="cite1"><a href="#fn1">[1]</a></sup></p>
<p id="v33"><sup><small>33</small></sup>  על־כן לא־יאכלו בני־ישׂראל את־גיד הנשׁה אשׁר על־כף הירך עד היום הזה כי נגע בכף־ירך יעקב בגיד הנשׁה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Genesis/31">
          <span class="mdi mdi-arrow-left-drop-circle"></span><span class="pl-2">בראשית - פֶּרֶק 31</span>
        </a>
        </td>
        <td>
        <a href="/he/Bible/Genesis/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Genesis/33">
          <span class="pr-2">בראשית - פֶּרֶק 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 32:32 <i>ילדי ישראל</i>: <a href="/he/The_Urantia_Book/96#p2_3">או 96:2.3</a>. </li>
</ol>
</div>
