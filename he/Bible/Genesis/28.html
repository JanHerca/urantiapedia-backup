<!--
title: בראשית - פֶּרֶק 28
description: 
published: true
date: 2023-11-8T20:31:8Z
tags: bible, bible—genesis
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Genesis/27">
          <span class="mdi mdi-arrow-left-drop-circle"></span><span class="pl-2">בראשית - פֶּרֶק 27</span>
        </a>
        </td>
        <td>
        <a href="/he/Bible/Genesis/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Genesis/29">
          <span class="pr-2">בראשית - פֶּרֶק 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויקרא יצחק אל־יעקב ויברך אתו ויצוהו ויאמר לו לא־תקח אשׁה מבנות כנען׃ </p>
<p id="v2"><sup><small>2</small></sup>  קום לך פדנה ארם ביתה בתואל אבי אמך וקח־לך משׁם אשׁה מבנות לבן אחי אמך׃ </p>
<p id="v3"><sup><small>3</small></sup>  ואל שׁדי יברך אתך ויפרך וירבך והיית לקהל עמים׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  ויתן־לך את־ברכת אברהם לך ולזרעך אתך לרשׁתך את־ארץ מגריך אשׁר־נתן אלהים לאברהם׃ </p>
<p id="v5"><sup><small>5</small></sup>  וישׁלח יצחק את־יעקב וילך פדנה ארם אל־לבן בן־בתואל הארמי אחי רבקה אם יעקב ועשׂו׃ </p>
<p id="v6"><sup><small>6</small></sup>  וירא עשׂו כי־ברך יצחק את־יעקב ושׁלח אתו פדנה ארם לקחת־לו משׁם אשׁה בברכו אתו ויצו עליו לאמר לא־תקח אשׁה מבנות כנען׃ </p>
<p id="v7"><sup><small>7</small></sup>  וישׁמע יעקב אל־אביו ואל־אמו וילך פדנה ארם׃ </p>
<p id="v8"><sup><small>8</small></sup>  וירא עשׂו כי רעות בנות כנען בעיני יצחק אביו׃ </p>
<p id="v9"><sup><small>9</small></sup>  וילך עשׂו אל־ישׁמעאל ויקח את־מחלת בת־ישׁמעאל בן־אברהם אחות נביות על־נשׁיו לו לאשׁה׃ </p>
<p id="v10"><sup><small>10</small></sup>  ויצא יעקב מבאר שׁבע וילך חרנה׃ </p>
<p id="v11"><sup><small>11</small></sup>  ויפגע במקום וילן שׁם כי־בא השׁמשׁ ויקח מאבני המקום וישׂם מראשׁתיו וישׁכב במקום ההוא׃ </p>
<p id="v12"><sup><small>12</small></sup>  ויחלם והנה סלם מצב ארצה וראשׁו מגיע השׁמימה והנה מלאכי אלהים עלים וירדים בו׃ <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  והנה יהוה נצב עליו ויאמר אני יהוה אלהי אברהם אביך ואלהי יצחק הארץ אשׁר אתה שׁכב עליה לך אתננה ולזרעך׃ </p>
<p id="v14"><sup><small>14</small></sup>  והיה זרעך כעפר הארץ ופרצת ימה וקדמה וצפנה ונגבה ונברכו בך כל־משׁפחת האדמה ובזרעך׃ <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  והנה אנכי עמך ושׁמרתיך בכל אשׁר־תלך והשׁבתיך אל־האדמה הזאת כי לא אעזבך עד אשׁר אם־עשׂיתי את אשׁר־דברתי לך׃ </p>
<p id="v16"><sup><small>16</small></sup>  וייקץ יעקב משׁנתו ויאמר אכן ישׁ יהוה במקום הזה ואנכי לא ידעתי׃ </p>
<p id="v17"><sup><small>17</small></sup>  ויירא ויאמר מה־נורא המקום הזה אין זה כי אם־בית אלהים וזה שׁער השׁמים׃ </p>
<p id="v18"><sup><small>18</small></sup>  וישׁכם יעקב בבקר ויקח את־האבן אשׁר־שׂם מראשׁתיו וישׂם אתה מצבה ויצק שׁמן על־ראשׁה׃ <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  ויקרא את־שׁם־המקום ההוא בית־אל ואולם לוז שׁם־העיר לראשׁנה׃ </p>
<p id="v20"><sup><small>20</small></sup>  וידר יעקב נדר לאמר אם־יהיה אלהים עמדי ושׁמרני בדרך הזה אשׁר אנכי הולך ונתן־לי לחם לאכל ובגד ללבשׁ׃ </p>
<p id="v21"><sup><small>21</small></sup>  ושׁבתי בשׁלום אל־בית אבי והיה יהוה לי לאלהים׃ </p>
<p id="v22"><sup><small>22</small></sup>  והאבן הזאת אשׁר־שׂמתי מצבה יהיה בית אלהים וכל אשׁר תתן־לי עשׂר אעשׂרנו לך׃ <sup id="cite6"><a href="#fn6">[6]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Genesis/27">
          <span class="mdi mdi-arrow-left-drop-circle"></span><span class="pl-2">בראשית - פֶּרֶק 27</span>
        </a>
        </td>
        <td>
        <a href="/he/Bible/Genesis/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Genesis/29">
          <span class="pr-2">בראשית - פֶּרֶק 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 28:3 <i>אל שדאי, יוצר אלוהות</i>: <a href="/he/The_Urantia_Book/142#p3_5">או 142:3.5</a>.  <i>הכול יכול</i>: <a href="/he/The_Urantia_Book/131#p10_6">או 131:10.6</a>.  <i>אל שדאי</i>: <a href="/he/The_Urantia_Book/96#p1_5">או 96:1.5</a>. </li>
  <li id="fn2"><a href="#cite2">↑</a> 28:12 <i>מלאכים עולים ויורדים</i>: <a href="/he/The_Urantia_Book/167#p7_4">או 167:7.4</a>. </li>
  <li id="fn3"><a href="#cite3">↑</a> 28:12-16 <i>אלוהים "מדבר" בחלומות</i>: <a href="/he/The_Urantia_Book/86#p5_7">או 86:5.7</a>. </li>
  <li id="fn4"><a href="#cite4">↑</a> 28:14 <i>כל המשפחות להתברך</i>: <a href="/he/The_Urantia_Book/190#p5_4">או 190:5.4</a>. </li>
  <li id="fn5"><a href="#cite5">↑</a> 28:18 <i>אבן יעקב</i>: <a href="/he/The_Urantia_Book/85#p1_1">או 85:1.1</a>. </li>
  <li id="fn6"><a href="#cite6">↑</a> 28:22 <i>מערכת מעשר</i>: <a href="/he/The_Urantia_Book/93#p3_1">או 93:3.1</a>.  <i>אבן שהוקמה כעמוד</i>: <a href="/he/The_Urantia_Book/88#p2_3">או 88:2.3</a>. </li>
</ol>
</div>
