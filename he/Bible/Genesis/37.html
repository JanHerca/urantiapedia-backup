<!--
title: בראשית - פֶּרֶק 37
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Genesis/36">בראשית - פֶּרֶק 36</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Genesis/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Genesis/38">בראשית - פֶּרֶק 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וישׁב יעקב בארץ מגורי אביו בארץ כנען׃ </p>
<p id="v2"><sup><small>2</small></sup>  אלה תלדות יעקב יוסף בן־שׁבע־עשׂרה שׁנה היה רעה את־אחיו בצאן והוא נער את־בני בלהה ואת־בני זלפה נשׁי אביו ויבא יוסף את־דבתם רעה אל־אביהם׃ </p>
<p id="v3"><sup><small>3</small></sup>  וישׂראל אהב את־יוסף מכל־בניו כי־בן־זקנים הוא לו ועשׂה לו כתנת פסים׃ </p>
<p id="v4"><sup><small>4</small></sup>  ויראו אחיו כי־אתו אהב אביהם מכל־אחיו וישׂנאו אתו ולא יכלו דברו לשׁלם׃ </p>
<p id="v5"><sup><small>5</small></sup>  ויחלם יוסף חלום ויגד לאחיו ויוספו עוד שׂנא אתו׃ </p>
<p id="v6"><sup><small>6</small></sup>  ויאמר אליהם שׁמעו־נא החלום הזה אשׁר חלמתי׃ </p>
<p id="v7"><sup><small>7</small></sup>  והנה אנחנו מאלמים אלמים בתוך השׂדה והנה קמה אלמתי וגם־נצבה והנה תסבינה אלמתיכם ותשׁתחוין לאלמתי׃ </p>
<p id="v8"><sup><small>8</small></sup>  ויאמרו לו אחיו המלך תמלך עלינו אם־משׁול תמשׁל בנו ויוספו עוד שׂנא אתו על־חלמתיו ועל־דבריו׃ </p>
<p id="v9"><sup><small>9</small></sup>  ויחלם עוד חלום אחר ויספר אתו לאחיו ויאמר הנה חלמתי חלום עוד והנה השׁמשׁ והירח ואחד עשׂר כוכבים משׁתחוים לי׃ </p>
<p id="v10"><sup><small>10</small></sup>  ויספר אל־אביו ואל־אחיו ויגער־בו אביו ויאמר לו מה החלום הזה אשׁר חלמת הבוא נבוא אני ואמך ואחיך להשׁתחות לך ארצה׃ </p>
<p id="v11"><sup><small>11</small></sup>  ויקנאו־בו אחיו ואביו שׁמר את־הדבר׃ </p>
<p id="v12"><sup><small>12</small></sup>  וילכו אחיו לרעות את־צאן אביהם בשׁכם׃ </p>
<p id="v13"><sup><small>13</small></sup>  ויאמר ישׂראל אל־יוסף הלוא אחיך רעים בשׁכם לכה ואשׁלחך אליהם ויאמר לו הנני׃ </p>
<p id="v14"><sup><small>14</small></sup>  ויאמר לו לך־נא ראה את־שׁלום אחיך ואת־שׁלום הצאן והשׁבני דבר וישׁלחהו מעמק חברון ויבא שׁכמה׃ </p>
<p id="v15"><sup><small>15</small></sup>  וימצאהו אישׁ והנה תעה בשׂדה וישׁאלהו האישׁ לאמר מה־תבקשׁ׃ </p>
<p id="v16"><sup><small>16</small></sup>  ויאמר את־אחי אנכי מבקשׁ הגידה־נא לי איפה הם רעים׃ </p>
<p id="v17"><sup><small>17</small></sup>  ויאמר האישׁ נסעו מזה כי שׁמעתי אמרים נלכה דתינה וילך יוסף אחר אחיו וימצאם בדתן׃ </p>
<p id="v18"><sup><small>18</small></sup>  ויראו אתו מרחק ובטרם יקרב אליהם ויתנכלו אתו להמיתו׃ </p>
<p id="v19"><sup><small>19</small></sup>  ויאמרו אישׁ אל־אחיו הנה בעל החלמות הלזה בא׃ <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  ועתה לכו ונהרגהו ונשׁלכהו באחד הברות ואמרנו חיה רעה אכלתהו ונראה מה־יהיו חלמתיו׃ </p>
<p id="v21"><sup><small>21</small></sup>  וישׁמע ראובן ויצלהו מידם ויאמר לא נכנו נפשׁ׃ </p>
<p id="v22"><sup><small>22</small></sup>  ויאמר אלהם ראובן אל־תשׁפכו־דם השׁליכו אתו אל־הבור הזה אשׁר במדבר ויד אל־תשׁלחו־בו למען הציל אתו מידם להשׁיבו אל־אביו׃ </p>
<p id="v23"><sup><small>23</small></sup>  ויהי כאשׁר־בא יוסף אל־אחיו ויפשׁיטו את־יוסף את־כתנתו את־כתנת הפסים אשׁר עליו׃ <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  ויקחהו וישׁלכו אתו הברה והבור רק אין בו מים׃ </p>
<p id="v25"><sup><small>25</small></sup>  וישׁבו לאכל־לחם וישׂאו עיניהם ויראו והנה ארחת ישׁמעאלים באה מגלעד וגמליהם נשׂאים נכאת וצרי ולט הולכים להוריד מצרימה׃ </p>
<p id="v26"><sup><small>26</small></sup>  ויאמר יהודה אל־אחיו מה־בצע כי נהרג את־אחינו וכסינו את־דמו׃ </p>
<p id="v27"><sup><small>27</small></sup>  לכו ונמכרנו לישׁמעאלים וידנו אל־תהי־בו כי־אחינו בשׂרנו הוא וישׁמעו אחיו׃ </p>
<p id="v28"><sup><small>28</small></sup>  ויעברו אנשׁים מדינים סחרים וימשׁכו ויעלו את־יוסף מן־הבור וימכרו את־יוסף לישׁמעאלים בעשׂרים כסף ויביאו את־יוסף מצרימה׃ </p>
<p id="v29"><sup><small>29</small></sup>  וישׁב ראובן אל־הבור והנה אין־יוסף בבור ויקרע את־בגדיו׃ </p>
<p id="v30"><sup><small>30</small></sup>  וישׁב אל־אחיו ויאמר הילד איננו ואני אנה אני־בא׃ </p>
<p id="v31"><sup><small>31</small></sup>  ויקחו את־כתנת יוסף וישׁחטו שׂעיר עזים ויטבלו את־הכתנת בדם׃ </p>
<p id="v32"><sup><small>32</small></sup>  וישׁלחו את־כתנת הפסים ויביאו אל־אביהם ויאמרו זאת מצאנו הכר־נא הכתנת בנך הוא אם־לא׃ </p>
<p id="v33"><sup><small>33</small></sup>  ויכירה ויאמר כתנת בני חיה רעה אכלתהו טרף טרף יוסף׃ </p>
<p id="v34"><sup><small>34</small></sup>  ויקרע יעקב שׂמלתיו וישׂם שׂק במתניו ויתאבל על־בנו ימים רבים׃ <sup id="cite3"><a href="#fn3">[3]</a></sup></p>
<p id="v35"><sup><small>35</small></sup>  ויקמו כל־בניו וכל־בנתיו לנחמו וימאן להתנחם ויאמר כי־ארד אל־בני אבל שׁאלה ויבך אתו אביו׃ </p>
<p id="v36"><sup><small>36</small></sup>  והמדנים מכרו אתו אל־מצרים לפוטיפר סריס פרעה שׂר הטבחים׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 37:19 <i>חולם</i>: <a href="/he/The_Urantia_Book/93#p9_5">או 93:9.5</a>. </li>
  <li id="fn2"><a href="#cite2">↑</a> 37:23-28 <i>יוסף מכר</i>: <a href="/he/The_Urantia_Book/126#p1_2">או 126:1.2</a>. </li>
  <li id="fn3"><a href="#cite3">↑</a> 37:34 <i>עוני וכפרה</i>: <a href="/he/The_Urantia_Book/89#p3_3">או 89:3.3</a>. </li>
</ol>
</div>
