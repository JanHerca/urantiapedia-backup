<!--
title: בראשית - פֶּרֶק 21
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Genesis/20">בראשית - פֶּרֶק 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Genesis/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Genesis/22">בראשית - פֶּרֶק 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהוה פקד את־שׂרה כאשׁר אמר ויעשׂ יהוה לשׂרה כאשׁר דבר׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ותהר ותלד שׂרה לאברהם בן לזקניו למועד אשׁר־דבר אתו אלהים׃ <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  ויקרא אברהם את־שׁם־בנו הנולד־לו אשׁר־ילדה־לו שׂרה יצחק׃ </p>
<p id="v4"><sup><small>4</small></sup>  וימל אברהם את־יצחק בנו בן־שׁמנת ימים כאשׁר צוה אתו אלהים׃ </p>
<p id="v5"><sup><small>5</small></sup>  ואברהם בן־מאת שׁנה בהולד לו את יצחק בנו׃ </p>
<p id="v6"><sup><small>6</small></sup>  ותאמר שׂרה צחק עשׂה לי אלהים כל־השׁמע יצחק־לי׃ </p>
<p id="v7"><sup><small>7</small></sup>  ותאמר מי מלל לאברהם היניקה בנים שׂרה כי־ילדתי בן לזקניו׃ </p>
<p id="v8"><sup><small>8</small></sup>  ויגדל הילד ויגמל ויעשׂ אברהם משׁתה גדול ביום הגמל את־יצחק׃ </p>
<p id="v9"><sup><small>9</small></sup>  ותרא שׂרה את־בן־הגר המצרית אשׁר־ילדה לאברהם מצחק׃ <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  ותאמר לאברהם גרשׁ האמה הזאת ואת־בנה כי לא יירשׁ בן־האמה הזאת עם־בני עם־יצחק׃ </p>
<p id="v11"><sup><small>11</small></sup>  וירע הדבר מאד בעיני אברהם על אודת בנו׃ </p>
<p id="v12"><sup><small>12</small></sup>  ויאמר אלהים אל־אברהם אל־ירע בעיניך על־הנער ועל־אמתך כל אשׁר תאמר אליך שׂרה שׁמע בקלה כי ביצחק יקרא לך זרע׃ </p>
<p id="v13"><sup><small>13</small></sup>  וגם את־בן־האמה לגוי אשׂימנו כי זרעך הוא׃ </p>
<p id="v14"><sup><small>14</small></sup>  וישׁכם אברהם בבקר ויקח־לחם וחמת מים ויתן אל־הגר שׂם על־שׁכמה ואת־הילד וישׁלחה ותלך ותתע במדבר באר שׁבע׃ </p>
<p id="v15"><sup><small>15</small></sup>  ויכלו המים מן־החמת ותשׁלך את־הילד תחת אחד השׂיחם׃ </p>
<p id="v16"><sup><small>16</small></sup>  ותלך ותשׁב לה מנגד הרחק כמטחוי קשׁת כי אמרה אל־אראה במות הילד ותשׁב מנגד ותשׂא את־קלה ותבך׃ </p>
<p id="v17"><sup><small>17</small></sup>  וישׁמע אלהים את־קול הנער ויקרא מלאך אלהים אל־הגר מן־השׁמים ויאמר לה מה־לך הגר אל־תיראי כי־שׁמע אלהים אל־קול הנער באשׁר הוא־שׁם׃ </p>
<p id="v18"><sup><small>18</small></sup>  קומי שׂאי את־הנער והחזיקי את־ידך בו כי־לגוי גדול אשׂימנו׃ </p>
<p id="v19"><sup><small>19</small></sup>  ויפקח אלהים את־עיניה ותרא באר מים ותלך ותמלא את־החמת מים ותשׁק את־הנער׃ </p>
<p id="v20"><sup><small>20</small></sup>  ויהי אלהים את־הנער ויגדל וישׁב במדבר ויהי רבה קשׁת׃ </p>
<p id="v21"><sup><small>21</small></sup>  וישׁב במדבר פארן ותקח־לו אמו אשׁה מארץ מצרים׃ </p>
<p id="v22"><sup><small>22</small></sup>  ויהי בעת ההוא ויאמר אבימלך ופיכל שׂר־צבאו אל־אברהם לאמר אלהים עמך בכל אשׁר־אתה עשׂה׃ <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  ועתה השׁבעה לי באלהים הנה אם־תשׁקר לי ולניני ולנכדי כחסד אשׁר־עשׂיתי עמך תעשׂה עמדי ועם־הארץ אשׁר־גרתה בה׃ </p>
<p id="v24"><sup><small>24</small></sup>  ויאמר אברהם אנכי אשׁבע׃ </p>
<p id="v25"><sup><small>25</small></sup>  והוכח אברהם את־אבימלך על־אדות באר המים אשׁר גזלו עבדי אבימלך׃ <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  ויאמר אבימלך לא ידעתי מי עשׂה את־הדבר הזה וגם־אתה לא־הגדת לי וגם אנכי לא שׁמעתי בלתי היום׃ </p>
<p id="v27"><sup><small>27</small></sup>  ויקח אברהם צאן ובקר ויתן לאבימלך ויכרתו שׁניהם ברית׃ </p>
<p id="v28"><sup><small>28</small></sup>  ויצב אברהם את־שׁבע כבשׂת הצאן לבדהן׃ </p>
<p id="v29"><sup><small>29</small></sup>  ויאמר אבימלך אל־אברהם מה הנה שׁבע כבשׂת האלה אשׁר הצבת לבדנה׃ </p>
<p id="v30"><sup><small>30</small></sup>  ויאמר כי את־שׁבע כבשׂת תקח מידי בעבור תהיה־לי לעדה כי חפרתי את־הבאר הזאת׃ </p>
<p id="v31"><sup><small>31</small></sup>  על־כן קרא למקום ההוא באר שׁבע כי שׁם נשׁבעו שׁניהם׃ </p>
<p id="v32"><sup><small>32</small></sup>  ויכרתו ברית בבאר שׁבע ויקם אבימלך ופיכל שׂר־צבאו וישׁבו אל־ארץ פלשׁתים׃ </p>
<p id="v33"><sup><small>33</small></sup>  ויטע אשׁל בבאר שׁבע ויקרא־שׁם בשׁם יהוה אל עולם׃ <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  ויגר אברהם בארץ פלשׁתים ימים רבים׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 21:1-8 <i>לידתו של יצחק</i>: <a href="/he/The_Urantia_Book/93#p9_8">או 93:9.8</a>.  <i>לידתו של יצחק</i>: <a href="/he/The_Urantia_Book/93#p6_5">או 93:6.5</a>. </li>
  <li id="fn2"><a href="#cite2">↑</a> 21:2,5 <i>גיל אברהם</i>: <a href="/he/The_Urantia_Book/93#p9_8">או 93:9.8</a>. </li>
  <li id="fn3"><a href="#cite3">↑</a> 21:9-10 <i>אחות/אישה שלטו באחרים</i>: <a href="/he/The_Urantia_Book/82#p5_5">או 82:5.5</a>. </li>
  <li id="fn4"><a href="#cite4">↑</a> 21:22-32 <i>אמנה</i>: <a href="/he/The_Urantia_Book/93#p9_4">או 93:9.4</a>. </li>
  <li id="fn5"><a href="#cite5">↑</a> 21:25-30 <i>בארות וקרקע סמוכה</i>: <a href="/he/The_Urantia_Book/69#p9_11">או 69:9.11</a>. </li>
  <li id="fn6"><a href="#cite6">↑</a> 21:33 <i>אלוהים נצחי</i>: <a href="/he/The_Urantia_Book/1#p1_6">או 1:1.6</a>.  <i>חורשות קדושות</i>: <a href="/he/The_Urantia_Book/85#p2_4">או 85:2.4</a>. </li>
</ol>
</div>
