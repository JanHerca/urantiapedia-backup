<!--
title: בראשית - פֶּרֶק 22
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Genesis/21">בראשית - פֶּרֶק 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Genesis/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Genesis/23">בראשית - פֶּרֶק 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי אחר הדברים האלה והאלהים נסה את־אברהם ויאמר אליו אברהם ויאמר הנני׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  ויאמר קח־נא את־בנך את־יחידך אשׁר־אהבת את־יצחק ולך־לך אל־ארץ המריה והעלהו שׁם לעלה על אחד ההרים אשׁר אמר אליך׃ <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  וישׁכם אברהם בבקר ויחבשׁ את־חמרו ויקח את־שׁני נעריו אתו ואת יצחק בנו ויבקע עצי עלה ויקם וילך אל־המקום אשׁר־אמר־לו האלהים׃ </p>
<p id="v4"><sup><small>4</small></sup>  ביום השׁלישׁי וישׂא אברהם את־עיניו וירא את־המקום מרחק׃ </p>
<p id="v5"><sup><small>5</small></sup>  ויאמר אברהם אל־נעריו שׁבו־לכם פה עם־החמור ואני והנער נלכה עד־כה ונשׁתחוה ונשׁובה אליכם׃ </p>
<p id="v6"><sup><small>6</small></sup>  ויקח אברהם את־עצי העלה וישׂם על־יצחק בנו ויקח בידו את־האשׁ ואת־המאכלת וילכו שׁניהם יחדו׃ </p>
<p id="v7"><sup><small>7</small></sup>  ויאמר יצחק אל־אברהם אביו ויאמר אבי ויאמר הנני בני ויאמר הנה האשׁ והעצים ואיה השׂה לעלה׃ <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  ויאמר אברהם אלהים יראה־לו השׂה לעלה בני וילכו שׁניהם יחדו׃ </p>
<p id="v9"><sup><small>9</small></sup>  ויבאו אל־המקום אשׁר אמר־לו האלהים ויבן שׁם אברהם את־המזבח ויערך את־העצים ויעקד את־יצחק בנו וישׂם אתו על־המזבח ממעל לעצים׃ </p>
<p id="v10"><sup><small>10</small></sup>  וישׁלח אברהם את־ידו ויקח את־המאכלת לשׁחט את־בנו׃ </p>
<p id="v11"><sup><small>11</small></sup>  ויקרא אליו מלאך יהוה מן־השׁמים ויאמר אברהם אברהם ויאמר הנני׃ <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  ויאמר אל־תשׁלח ידך אל־הנער ואל־תעשׂ לו מאומה כי עתה ידעתי כי־ירא אלהים אתה ולא חשׂכת את־בנך את־יחידך ממני׃ <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  וישׂא אברהם את־עיניו וירא והנה־איל אחר נאחז בסבך בקרניו וילך אברהם ויקח את־האיל ויעלהו לעלה תחת בנו׃ </p>
<p id="v14"><sup><small>14</small></sup>  ויקרא אברהם שׁם־המקום ההוא יהוה יראה אשׁר יאמר היום בהר יהוה יראה׃ <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  ויקרא מלאך יהוה אל־אברהם שׁנית מן־השׁמים׃ <sup id="cite8"><a href="#fn8">[8]</a></sup></p>
<p id="v16"><sup><small>16</small></sup>  ויאמר בי נשׁבעתי נאם־יהוה כי יען אשׁר עשׂית את־הדבר הזה ולא חשׂכת את־בנך את־יחידך׃ </p>
<p id="v17"><sup><small>17</small></sup>  כי־ברך אברכך והרבה ארבה את־זרעך ככוכבי השׁמים וכחול אשׁר על־שׂפת הים וירשׁ זרעך את שׁער איביו׃ </p>
<p id="v18"><sup><small>18</small></sup>  והתברכו בזרעך כל גויי הארץ עקב אשׁר שׁמעת בקלי׃ <sup id="cite9"><a href="#fn9">[9]</a></sup></p>
<p id="v19"><sup><small>19</small></sup>  וישׁב אברהם אל־נעריו ויקמו וילכו יחדו אל־באר שׁבע וישׁב אברהם בבאר שׁבע׃ </p>
<p id="v20"><sup><small>20</small></sup>  ויהי אחרי הדברים האלה ויגד לאברהם לאמר הנה ילדה מלכה גם־הוא בנים לנחור אחיך׃ </p>
<p id="v21"><sup><small>21</small></sup>  את־עוץ בכרו ואת־בוז אחיו ואת־קמואל אבי ארם׃ </p>
<p id="v22"><sup><small>22</small></sup>  ואת־כשׂד ואת־חזו ואת־פלדשׁ ואת־ידלף ואת בתואל׃ </p>
<p id="v23"><sup><small>23</small></sup>  ובתואל ילד את־רבקה שׁמנה אלה ילדה מלכה לנחור אחי אברהם׃ </p>
<p id="v24"><sup><small>24</small></sup>  ופילגשׁו ושׁמה ראומה ותלד גם־הוא את־טבח ואת־גחם ואת־תחשׁ ואת־מעכה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 22:1-2 <i>אמונות טפלות</i>: <a href="/he/The_Urantia_Book/93#p9_4">או 93:9.4</a>.  <i>"אלוהים אמר"</i>: <a href="/he/The_Urantia_Book/156#p5_4">או 156:5.4</a>. </li>
  <li id="fn2"><a href="#cite2">↑</a> 22:1-10 <i>מקריבים את יצחק</i>: <a href="/he/The_Urantia_Book/89#p6_8">או 89:6.8</a>.  <i>הקרבת אדם</i>: <a href="/he/The_Urantia_Book/89#p6_2">או 89:6.2</a>. </li>
  <li id="fn3"><a href="#cite3">↑</a> 22:2-13 <i>אמונה בהקרבה</i>: <a href="/he/The_Urantia_Book/93#p4_14">או 93:4.14</a>. </li>
  <li id="fn4"><a href="#cite4">↑</a> 22:7-8 <i>כבש קרבן</i>: <a href="/he/The_Urantia_Book/85#p3_4">או 85:3.4</a>. </li>
  <li id="fn5"><a href="#cite5">↑</a> 22:11,15 <i>מלאך האדון</i>: <a href="/he/The_Urantia_Book/93#p9_7">או 93:9.7</a>. </li>
  <li id="fn6"><a href="#cite6">↑</a> 22:12 <i>אלוהים הוא פחד גדול</i>: <a href="/he/The_Urantia_Book/92#p1_5">או 92:1.5</a>. </li>
  <li id="fn7"><a href="#cite7">↑</a> 22:14 <i>יהוה אלוהי חמולות סיני</i>: <a href="/he/The_Urantia_Book/142#p3_3">או 142:3.3</a>.  <i>יהוה</i>: <a href="/he/The_Urantia_Book/96#p1_3">או 96:1.3</a>.  <i>יהוה (יהוה)</i>: <a href="/he/The_Urantia_Book/96#p1_10">או 96:1.10</a>. </li>
  <li id="fn8"><a href="#cite8">↑</a> 22:15 <i>מלאכי אוויר</i>: <a href="/he/The_Urantia_Book/85#p4_2">או 85:4.2</a>. </li>
  <li id="fn9"><a href="#cite9">↑</a> 22:18 <i>כל העמים יתברכו</i>: <a href="/he/The_Urantia_Book/190#p5_4">או 190:5.4</a>. </li>
</ol>
</div>
