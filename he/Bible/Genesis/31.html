<!--
title: בראשית - פֶּרֶק 31
description: 
published: true
date: 2023-11-8T20:31:8Z
tags: bible, bible—genesis
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Genesis/30">
          <span class="mdi mdi-arrow-left-drop-circle"></span><span class="pl-2">בראשית - פֶּרֶק 30</span>
        </a>
        </td>
        <td>
        <a href="/he/Bible/Genesis/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Genesis/32">
          <span class="pr-2">בראשית - פֶּרֶק 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וישׁמע את־דברי בני־לבן לאמר לקח יעקב את כל־אשׁר לאבינו ומאשׁר לאבינו עשׂה את כל־הכבד הזה׃ </p>
<p id="v2"><sup><small>2</small></sup>  וירא יעקב את־פני לבן והנה איננו עמו כתמול שׁלשׁום׃ </p>
<p id="v3"><sup><small>3</small></sup>  ויאמר יהוה אל־יעקב שׁוב אל־ארץ אבותיך ולמולדתך ואהיה עמך׃ </p>
<p id="v4"><sup><small>4</small></sup>  וישׁלח יעקב ויקרא לרחל וללאה השׂדה אל־צאנו׃ </p>
<p id="v5"><sup><small>5</small></sup>  ויאמר להן ראה אנכי את־פני אביכן כי־איננו אלי כתמל שׁלשׁם ואלהי אבי היה עמדי׃ </p>
<p id="v6"><sup><small>6</small></sup>  ואתנה ידעתן כי בכל־כחי עבדתי את־אביכן׃ </p>
<p id="v7"><sup><small>7</small></sup>  ואביכן התל בי והחלף את־משׂכרתי עשׂרת מנים ולא־נתנו אלהים להרע עמדי׃ </p>
<p id="v8"><sup><small>8</small></sup>  אם־כה יאמר נקדים יהיה שׂכרך וילדו כל־הצאן נקדים ואם־כה יאמר עקדים יהיה שׂכרך וילדו כל־הצאן עקדים׃ </p>
<p id="v9"><sup><small>9</small></sup>  ויצל אלהים את־מקנה אביכם ויתן־לי׃ </p>
<p id="v10"><sup><small>10</small></sup>  ויהי בעת יחם הצאן ואשׂא עיני וארא בחלום והנה העתדים העלים על־הצאן עקדים נקדים וברדים׃ </p>
<p id="v11"><sup><small>11</small></sup>  ויאמר אלי מלאך האלהים בחלום יעקב ואמר הנני׃ </p>
<p id="v12"><sup><small>12</small></sup>  ויאמר שׂא־נא עיניך וראה כל־העתדים העלים על־הצאן עקדים נקדים וברדים כי ראיתי את כל־אשׁר לבן עשׂה לך׃ </p>
<p id="v13"><sup><small>13</small></sup>  אנכי האל בית־אל אשׁר משׁחת שׁם מצבה אשׁר נדרת לי שׁם נדר עתה קום צא מן־הארץ הזאת ושׁוב אל־ארץ מולדתך׃ <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  ותען רחל ולאה ותאמרנה לו העוד לנו חלק ונחלה בבית אבינו׃ </p>
<p id="v15"><sup><small>15</small></sup>  הלוא נכריות נחשׁבנו לו כי מכרנו ויאכל גם־אכול את־כספנו׃ </p>
<p id="v16"><sup><small>16</small></sup>  כי כל־העשׁר אשׁר הציל אלהים מאבינו לנו הוא ולבנינו ועתה כל אשׁר אמר אלהים אליך עשׂה׃ </p>
<p id="v17"><sup><small>17</small></sup>  ויקם יעקב וישׂא את־בניו ואת־נשׁיו על־הגמלים׃ </p>
<p id="v18"><sup><small>18</small></sup>  וינהג את־כל־מקנהו ואת־כל־רכשׁו אשׁר רכשׁ מקנה קנינו אשׁר רכשׁ בפדן ארם לבוא אל־יצחק אביו ארצה כנען׃ </p>
<p id="v19"><sup><small>19</small></sup>  ולבן הלך לגזז את־צאנו ותגנב רחל את־התרפים אשׁר לאביה׃ <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  ויגנב יעקב את־לב לבן הארמי על־בלי הגיד לו כי ברח הוא׃ </p>
<p id="v21"><sup><small>21</small></sup>  ויברח הוא וכל־אשׁר־לו ויקם ויעבר את־הנהר וישׂם את־פניו הר הגלעד׃ </p>
<p id="v22"><sup><small>22</small></sup>  ויגד ללבן ביום השׁלישׁי כי ברח יעקב׃ </p>
<p id="v23"><sup><small>23</small></sup>  ויקח את־אחיו עמו וירדף אחריו דרך שׁבעת ימים וידבק אתו בהר הגלעד׃ </p>
<p id="v24"><sup><small>24</small></sup>  ויבא אלהים אל־לבן הארמי בחלם הלילה ויאמר לו השׁמר לך פן־תדבר עם־יעקב מטוב עד־רע׃ </p>
<p id="v25"><sup><small>25</small></sup>  וישׂג לבן את־יעקב ויעקב תקע את־אהלו בהר ולבן תקע את־אחיו בהר הגלעד׃ </p>
<p id="v26"><sup><small>26</small></sup>  ויאמר לבן ליעקב מה עשׂית ותגנב את־לבבי ותנהג את־בנתי כשׁביות חרב׃ </p>
<p id="v27"><sup><small>27</small></sup>  למה נחבאת לברח ותגנב אתי ולא־הגדת לי ואשׁלחך בשׂמחה ובשׁרים בתף ובכנור׃ </p>
<p id="v28"><sup><small>28</small></sup>  ולא נטשׁתני לנשׁק לבני ולבנתי עתה הסכלת עשׂו׃ </p>
<p id="v29"><sup><small>29</small></sup>  ישׁ־לאל ידי לעשׂות עמכם רע ואלהי אביכם אמשׁ אמר אלי לאמר השׁמר לך מדבר עם־יעקב מטוב עד־רע׃ </p>
<p id="v30"><sup><small>30</small></sup>  ועתה הלך הלכת כי־נכסף נכספתה לבית אביך למה גנבת את־אלהי׃ </p>
<p id="v31"><sup><small>31</small></sup>  ויען יעקב ויאמר ללבן כי יראתי כי אמרתי פן־תגזל את־בנותיך מעמי׃ </p>
<p id="v32"><sup><small>32</small></sup>  עם אשׁר תמצא את־אלהיך לא יחיה נגד אחינו הכר־לך מה עמדי וקח־לך ולא־ידע יעקב כי רחל גנבתם׃ </p>
<p id="v33"><sup><small>33</small></sup>  ויבא לבן באהל יעקב ובאהל לאה ובאהל שׁתי האמהת ולא מצא ויצא מאהל לאה ויבא באהל רחל׃ </p>
<p id="v34"><sup><small>34</small></sup>  ורחל לקחה את־התרפים ותשׂמם בכר הגמל ותשׁב עליהם וימשׁשׁ לבן את־כל־האהל ולא מצא׃ </p>
<p id="v35"><sup><small>35</small></sup>  ותאמר אל־אביה אל־יחר בעיני אדני כי לוא אוכל לקום מפניך כי־דרך נשׁים לי ויחפשׂ ולא מצא את־התרפים׃ </p>
<p id="v36"><sup><small>36</small></sup>  ויחר ליעקב וירב בלבן ויען יעקב ויאמר ללבן מה־פשׁעי מה חטאתי כי דלקת אחרי׃ </p>
<p id="v37"><sup><small>37</small></sup>  כי־משׁשׁת את־כל־כלי מה־מצאת מכל כלי־ביתך שׂים כה נגד אחי ואחיך ויוכיחו בין שׁנינו׃ </p>
<p id="v38"><sup><small>38</small></sup>  זה עשׂרים שׁנה אנכי עמך רחליך ועזיך לא שׁכלו ואילי צאנך לא אכלתי׃ </p>
<p id="v39"><sup><small>39</small></sup>  טרפה לא־הבאתי אליך אנכי אחטנה מידי תבקשׁנה גנבתי יום וגנבתי לילה׃ </p>
<p id="v40"><sup><small>40</small></sup>  הייתי ביום אכלני חרב וקרח בלילה ותדד שׁנתי מעיני׃ </p>
<p id="v41"><sup><small>41</small></sup>  זה־לי עשׂרים שׁנה בביתך עבדתיך ארבע־עשׂרה שׁנה בשׁתי בנתיך ושׁשׁ שׁנים בצאנך ותחלף את־משׂכרתי עשׂרת מנים׃ </p>
<p id="v42"><sup><small>42</small></sup>  לולי אלהי אבי אלהי אברהם ופחד יצחק היה לי כי עתה ריקם שׁלחתני את־עניי ואת־יגיע כפי ראה אלהים ויוכח אמשׁ׃ </p>
<p id="v43"><sup><small>43</small></sup>  ויען לבן ויאמר אל־יעקב הבנות בנתי והבנים בני והצאן צאני וכל אשׁר־אתה ראה לי־הוא ולבנתי מה־אעשׂה לאלה היום או לבניהן אשׁר ילדו׃ </p>
<p id="v44"><sup><small>44</small></sup>  ועתה לכה נכרתה ברית אני ואתה והיה לעד ביני ובינך׃ </p>
<p id="v45"><sup><small>45</small></sup>  ויקח יעקב אבן וירימה מצבה׃ </p>
<p id="v46"><sup><small>46</small></sup>  ויאמר יעקב לאחיו לקטו אבנים ויקחו אבנים ויעשׂו־גל ויאכלו שׁם על־הגל׃ </p>
<p id="v47"><sup><small>47</small></sup>  ויקרא־לו לבן יגר שׂהדותא ויעקב קרא לו גלעד׃ </p>
<p id="v48"><sup><small>48</small></sup>  ויאמר לבן הגל הזה עד ביני ובינך היום על־כן קרא־שׁמו גלעד׃ </p>
<p id="v49"><sup><small>49</small></sup>  והמצפה אשׁר אמר יצף יהוה ביני ובינך כי נסתר אישׁ מרעהו׃ </p>
<p id="v50"><sup><small>50</small></sup>  אם־תענה את־בנתי ואם־תקח נשׁים על־בנתי אין אישׁ עמנו ראה אלהים עד ביני ובינך׃ </p>
<p id="v51"><sup><small>51</small></sup>  ויאמר לבן ליעקב הנה הגל הזה והנה המצבה אשׁר יריתי ביני ובינך׃ </p>
<p id="v52"><sup><small>52</small></sup>  עד הגל הזה ועדה המצבה אם־אני לא־אעבר אליך את־הגל הזה ואם־אתה לא־תעבר אלי את־הגל הזה ואת־המצבה הזאת לרעה׃ </p>
<p id="v53"><sup><small>53</small></sup>  אלהי אברהם ואלהי נחור ישׁפטו בינינו אלהי אביהם וישׁבע יעקב בפחד אביו יצחק׃ </p>
<p id="v54"><sup><small>54</small></sup>  ויזבח יעקב זבח בהר ויקרא לאחיו לאכל־לחם ויאכלו לחם וילינו בהר׃ <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Genesis/30">
          <span class="mdi mdi-arrow-left-drop-circle"></span><span class="pl-2">בראשית - פֶּרֶק 30</span>
        </a>
        </td>
        <td>
        <a href="/he/Bible/Genesis/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Genesis/32">
          <span class="pr-2">בראשית - פֶּרֶק 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 31:13 <i>נדרים ושבועות קדושים</i>: <a href="/he/The_Urantia_Book/87#p6_9">או 87:6.9</a>.  <i>אל</i>: <a href="/he/The_Urantia_Book/96#p1_7">או 96:1.7</a>. </li>
  <li id="fn2"><a href="#cite2">↑</a> 31:19,30-35 <i>אבני רחל</i>: <a href="/he/The_Urantia_Book/85#p1_1">או 85:1.1</a>. </li>
  <li id="fn3"><a href="#cite3">↑</a> 31:54 <i>אמונה בהקרבה</i>: <a href="/he/The_Urantia_Book/93#p4_14">או 93:4.14</a>. </li>
</ol>
</div>
