<!--
title: בראשית - פֶּרֶק 35
description: 
published: true
date: 2023-11-8T20:31:8Z
tags: bible, bible—genesis
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Genesis/34">
          <span class="mdi mdi-arrow-left-drop-circle"></span><span class="pl-2">בראשית - פֶּרֶק 34</span>
        </a>
        </td>
        <td>
        <a href="/he/Bible/Genesis/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Genesis/36">
          <span class="pr-2">בראשית - פֶּרֶק 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר אלהים אל־יעקב קום עלה בית־אל ושׁב־שׁם ועשׂה־שׁם מזבח לאל הנראה אליך בברחך מפני עשׂו אחיך׃ </p>
<p id="v2"><sup><small>2</small></sup>  ויאמר יעקב אל־ביתו ואל כל־אשׁר עמו הסרו את־אלהי הנכר אשׁר בתככם והטהרו והחליפו שׂמלתיכם׃ </p>
<p id="v3"><sup><small>3</small></sup>  ונקומה ונעלה בית־אל ואעשׂה־שׁם מזבח לאל הענה אתי ביום צרתי ויהי עמדי בדרך אשׁר הלכתי׃ </p>
<p id="v4"><sup><small>4</small></sup>  ויתנו אל־יעקב את כל־אלהי הנכר אשׁר בידם ואת־הנזמים אשׁר באזניהם ויטמן אתם יעקב תחת האלה אשׁר עם־שׁכם׃ </p>
<p id="v5"><sup><small>5</small></sup>  ויסעו ויהי חתת אלהים על־הערים אשׁר סביבותיהם ולא רדפו אחרי בני יעקב׃ </p>
<p id="v6"><sup><small>6</small></sup>  ויבא יעקב לוזה אשׁר בארץ כנען הוא בית־אל הוא וכל־העם אשׁר־עמו׃ </p>
<p id="v7"><sup><small>7</small></sup>  ויבן שׁם מזבח ויקרא למקום אל בית־אל כי שׁם נגלו אליו האלהים בברחו מפני אחיו׃ </p>
<p id="v8"><sup><small>8</small></sup>  ותמת דברה מינקת רבקה ותקבר מתחת לבית־אל תחת האלון ויקרא שׁמו אלון בכות׃ </p>
<p id="v9"><sup><small>9</small></sup>  וירא אלהים אל־יעקב עוד בבאו מפדן ארם ויברך אתו׃ </p>
<p id="v10"><sup><small>10</small></sup>  ויאמר־לו אלהים שׁמך יעקב לא־יקרא שׁמך עוד יעקב כי אם־ישׂראל יהיה שׁמך ויקרא את־שׁמו ישׂראל׃ </p>
<p id="v11"><sup><small>11</small></sup>  ויאמר לו אלהים אני אל שׁדי פרה ורבה גוי וקהל גוים יהיה ממך ומלכים מחלציך יצאו׃ <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  ואת־הארץ אשׁר נתתי לאברהם וליצחק לך אתננה ולזרעך אחריך אתן את־הארץ׃ </p>
<p id="v13"><sup><small>13</small></sup>  ויעל מעליו אלהים במקום אשׁר־דבר אתו׃ </p>
<p id="v14"><sup><small>14</small></sup>  ויצב יעקב מצבה במקום אשׁר־דבר אתו מצבת אבן ויסך עליה נסך ויצק עליה שׁמן׃ </p>
<p id="v15"><sup><small>15</small></sup>  ויקרא יעקב את־שׁם המקום אשׁר דבר אתו שׁם אלהים בית־אל׃ </p>
<p id="v16"><sup><small>16</small></sup>  ויסעו מבית אל ויהי־עוד כברת־הארץ לבוא אפרתה ותלד רחל ותקשׁ בלדתה׃ </p>
<p id="v17"><sup><small>17</small></sup>  ויהי בהקשׁתה בלדתה ותאמר לה המילדת אל־תיראי כי־גם־זה לך בן׃ </p>
<p id="v18"><sup><small>18</small></sup>  ויהי בצאת נפשׁה כי מתה ותקרא שׁמו בן־אוני ואביו קרא־לו בנימין׃ </p>
<p id="v19"><sup><small>19</small></sup>  ותמת רחל ותקבר בדרך אפרתה הוא בית לחם׃ </p>
<p id="v20"><sup><small>20</small></sup>  ויצב יעקב מצבה על־קברתה הוא מצבת קברת־רחל עד־היום׃ </p>
<p id="v21"><sup><small>21</small></sup>  ויסע ישׂראל ויט אהלה מהלאה למגדל־עדר׃ </p>
<p id="v22"><sup><small>22</small></sup>  ויהי בשׁכן ישׂראל בארץ ההוא וילך ראובן וישׁכב את־בלהה פילגשׁ אביו וישׁמע ישׂראל ויהיו בני־יעקב שׁנים עשׂר׃ </p>
<p id="v23"><sup><small>23</small></sup>  בני לאה בכור יעקב ראובן ושׁמעון ולוי ויהודה וישׂשכר וזבלון׃ </p>
<p id="v24"><sup><small>24</small></sup>  בני רחל יוסף ובנימן׃ </p>
<p id="v25"><sup><small>25</small></sup>  ובני בלהה שׁפחת רחל דן ונפתלי׃ </p>
<p id="v26"><sup><small>26</small></sup>  ובני זלפה שׁפחת לאה גד ואשׁר אלה בני יעקב אשׁר ילד־לו בפדן ארם׃ </p>
<p id="v27"><sup><small>27</small></sup>  ויבא יעקב אל־יצחק אביו ממרא קרית הארבע הוא חברון אשׁר־גר־שׁם אברהם ויצחק׃ </p>
<p id="v28"><sup><small>28</small></sup>  ויהיו ימי יצחק מאת שׁנה ושׁמנים שׁנה׃ </p>
<p id="v29"><sup><small>29</small></sup>  ויגוע יצחק וימת ויאסף אל־עמיו זקן ושׂבע ימים ויקברו אתו עשׂו ויעקב בניו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Genesis/34">
          <span class="mdi mdi-arrow-left-drop-circle"></span><span class="pl-2">בראשית - פֶּרֶק 34</span>
        </a>
        </td>
        <td>
        <a href="/he/Bible/Genesis/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Genesis/36">
          <span class="pr-2">בראשית - פֶּרֶק 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 35:11 <i>חלצי האב</i>: <a href="/he/The_Urantia_Book/74#p7_8">או 74:7.8</a>.  <i>חלק 1: הכול יכול</i>: <a href="/he/The_Urantia_Book/96#p5_7">או 96:5.7</a>. </li>
</ol>
</div>
