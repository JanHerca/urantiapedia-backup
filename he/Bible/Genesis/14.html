<!--
title: בראשית - פֶּרֶק 14
description: 
published: true
date: 2022-10-6T10:37:17Z
tags: bible, bible—genesis
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Genesis/13">בראשית - פֶּרֶק 13</a></td>
        <td><a href="/he/Bible/Genesis/Index">אינדקס</a></td>
        <td><a href="/he/Bible/Genesis/15">בראשית - פֶּרֶק 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי בימי אמרפל מלך־שׁנער אריוך מלך אלסר כדרלעמר מלך עילם ותדעל מלך גוים׃ </p>
<p id="v2"><sup><small>2</small></sup>  עשׂו מלחמה את־ברע מלך סדם ואת־ברשׁע מלך עמרה שׁנאב מלך אדמה ושׁמאבר מלך צביים ומלך בלע היא־צער׃ </p>
<p id="v3"><sup><small>3</small></sup>  כל־אלה חברו אל־עמק השׂדים הוא ים המלח׃ </p>
<p id="v4"><sup><small>4</small></sup>  שׁתים עשׂרה שׁנה עבדו את־כדרלעמר ושׁלשׁ־עשׂרה שׁנה מרדו׃ </p>
<p id="v5"><sup><small>5</small></sup>  ובארבע עשׂרה שׁנה בא כדרלעמר והמלכים אשׁר אתו ויכו את־רפאים בעשׁתרת קרנים ואת־הזוזים בהם ואת האימים בשׁוה קריתים׃ </p>
<p id="v6"><sup><small>6</small></sup>  ואת־החרי בהררם שׂעיר עד איל פארן אשׁר על־המדבר׃ </p>
<p id="v7"><sup><small>7</small></sup>  וישׁבו ויבאו אל־עין משׁפט הוא קדשׁ ויכו את־כל־שׂדה העמלקי וגם את־האמרי הישׁב בחצצן תמר׃ </p>
<p id="v8"><sup><small>8</small></sup>  ויצא מלך־סדם ומלך עמרה ומלך אדמה ומלך צביים ומלך בלע הוא־צער ויערכו אתם מלחמה בעמק השׂדים׃ <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  את כדרלעמר מלך עילם ותדעל מלך גוים ואמרפל מלך שׁנער ואריוך מלך אלסר ארבעה מלכים את־החמשׁה׃ </p>
<p id="v10"><sup><small>10</small></sup>  ועמק השׂדים בארת בארת חמר וינסו מלך־סדם ועמרה ויפלו־שׁמה והנשׁארים הרה נסו׃ </p>
<p id="v11"><sup><small>11</small></sup>  ויקחו את־כל־רכשׁ סדם ועמרה ואת־כל־אכלם וילכו׃ </p>
<p id="v12"><sup><small>12</small></sup>  ויקחו את־לוט ואת־רכשׁו בן־אחי אברם וילכו והוא ישׁב בסדם׃ </p>
<p id="v13"><sup><small>13</small></sup>  ויבא הפליט ויגד לאברם העברי והוא שׁכן באלני ממרא האמרי אחי אשׁכל ואחי ענר והם בעלי ברית־אברם׃ <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  וישׁמע אברם כי נשׁבה אחיו וירק את־חניכיו ילידי ביתו שׁמנה עשׂר ושׁלשׁ מאות וירדף עד־דן׃ </p>
<p id="v15"><sup><small>15</small></sup>  ויחלק עליהם לילה הוא ועבדיו ויכם וירדפם עד־חובה אשׁר משׂמאל לדמשׂק׃ </p>
<p id="v16"><sup><small>16</small></sup>  וישׁב את כל־הרכשׁ וגם את־לוט אחיו ורכשׁו השׁיב וגם את־הנשׁים ואת־העם׃ </p>
<p id="v17"><sup><small>17</small></sup>  ויצא מלך־סדם לקראתו אחרי שׁובו מהכות את־כדר־לעמר ואת־המלכים אשׁר אתו אל־עמק שׁוה הוא עמק המלך׃ </p>
<p id="v18"><sup><small>18</small></sup>  ומלכי־צדק מלך שׁלם הוציא לחם ויין והוא כהן לאל עליון׃ <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v19"><sup><small>19</small></sup>  ויברכהו ויאמר ברוך אברם לאל עליון קנה שׁמים וארץ׃ </p>
<p id="v20"><sup><small>20</small></sup>  וברוך אל עליון אשׁר־מגן צריך בידך ויתן־לו מעשׂר מכל׃ <sup id="cite9"><a href="#fn9">[9]</a></sup></p>
<p id="v21"><sup><small>21</small></sup>  ויאמר מלך־סדם אל־אברם תן־לי הנפשׁ והרכשׁ קח־לך׃ </p>
<p id="v22"><sup><small>22</small></sup>  ויאמר אברם אל־מלך סדם הרמתי ידי אל־יהוה אל עליון קנה שׁמים וארץ׃ </p>
<p id="v23"><sup><small>23</small></sup>  אם־מחוט ועד שׂרוך־נעל ואם־אקח מכל־אשׁר־לך ולא תאמר אני העשׁרתי את־אברם׃ </p>
<p id="v24"><sup><small>24</small></sup>  בלעדי רק אשׁר אכלו הנערים וחלק האנשׁים אשׁר הלכו אתי ענר אשׁכל וממרא הם יקחו חלקם׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Genesis/13">בראשית - פֶּרֶק 13</a></td>
        <td><a href="/he/Bible/Genesis/Index">אינדקס</a></td>
        <td><a href="/he/Bible/Genesis/15">בראשית - פֶּרֶק 15</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 14:8-12 <i>מלכים לוכדים את לוט</i>: <a href="/he/The_Urantia_Book/93#p5_12">או 93:5.12</a>. </li>
  <li id="fn2"><a href="#cite2">↑</a> 14:13-16 <i>אברם משבית את מלכים</i>: <a href="/he/The_Urantia_Book/93#p5_12">או 93:5.12</a>. </li>
  <li id="fn3"><a href="#cite3">↑</a> 14:18 <i>מלכיצדק, נסיך סאלם</i>: <a href="/he/The_Urantia_Book/35#p4_5">או 35:4.5</a>.  <i>שמותיו האחרים של מלכיצדק</i>: <a href="/he/The_Urantia_Book/93#p2_4">או 93:2.4</a>.  <i>כהן אל עליון עליון</i>: <a href="/he/The_Urantia_Book/98#p7_12">או 98:7.12</a>. </li>
  <li id="fn4"><a href="#cite4">↑</a> 14:18 ff <i>מלכיצדק</i>: <a href="/he/The_Urantia_Book/51#p3_9">או 51:3.9</a>. </li>
  <li id="fn5"><a href="#cite5">↑</a> 14:18-20 <i>אל עליון, העליון</i>: <a href="/he/The_Urantia_Book/93#p3_2">או 93:3.2</a>.  <i>השמטות ברשומה</i>: <a href="/he/The_Urantia_Book/93#p9_9">או 93:9.9</a>.  <i>אברם מעשר למלכיצדק</i>: <a href="/he/The_Urantia_Book/93#p5_13">או 93:5.13</a>.  <i>מלכיצדק, כהן מ' גבוה</i>: <a href="/he/The_Urantia_Book/93#p2_1">או 93:2.1</a>. </li>
  <li id="fn6"><a href="#cite6">↑</a> 14:18-20,22 <i>הכי גבוהים</i>: <a href="/he/The_Urantia_Book/43#p3_1">או 43:3.1</a>.  <i>האל העליון (אל עליון)</i>: <a href="/he/The_Urantia_Book/93#p2_3">או 93:2.3</a>.  <i>הכי גבוה</i>: <a href="/he/The_Urantia_Book/93#p3_2">או 93:3.2</a>. </li>
  <li id="fn7"><a href="#cite7">↑</a> 14:18-22 <i>אל עליון, האל העליון</i>: <a href="/he/The_Urantia_Book/142#p3_4">או 142:3.4</a>.  <i>אל עליון</i>: <a href="/he/The_Urantia_Book/96#p1_4">או 96:1.4</a>. </li>
  <li id="fn8"><a href="#cite8">↑</a> 14:18ff <i>מלכיצדק, מלך סאלם...</i>: <a href="/he/The_Urantia_Book/93#p4_14">או 93:4.14</a>.  <i>מכיוונטה מלכיצדק</i>: <a href="/he/The_Urantia_Book/45#p4_16">או 45:4.16</a>.  <i>מלכיצדק, מלך סאלם</i>: <a href="/he/The_Urantia_Book/43#p5_17">או 43:5.17</a>. </li>
  <li id="fn9"><a href="#cite9">↑</a> 14:20 <i>ברוך העליון</i>: <a href="/he/The_Urantia_Book/43#p5_17">או 43:5.17</a>.  <i>מערכת מעשר</i>: <a href="/he/The_Urantia_Book/93#p3_1">או 93:3.1</a>. </li>
</ol>
</div>
