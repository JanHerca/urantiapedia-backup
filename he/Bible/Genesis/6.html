<!--
title: בראשית - פֶּרֶק 6
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Genesis/5">בראשית - פֶּרֶק 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Genesis/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Genesis/7">בראשית - פֶּרֶק 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי כי־החל האדם לרב על־פני האדמה ובנות ילדו להם׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויראו בני־האלהים את־בנות האדם כי טבת הנה ויקחו להם נשׁים מכל אשׁר בחרו׃ <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  ויאמר יהוה לא־ידון רוחי באדם לעלם בשׁגם הוא בשׂר והיו ימיו מאה ועשׂרים שׁנה׃ </p>
<p id="v4"><sup><small>4</small></sup>  הנפלים היו בארץ בימים ההם וגם אחרי־כן אשׁר יבאו בני האלהים אל־בנות האדם וילדו להם המה הגברים אשׁר מעולם אנשׁי השׁם׃ <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  וירא יהוה כי רבה רעת האדם בארץ וכל־יצר מחשׁבת לבו רק רע כל־היום׃ <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  וינחם יהוה כי־עשׂה את־האדם בארץ ויתעצב אל־לבו׃ <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v7"><sup><small>7</small></sup>  ויאמר יהוה אמחה את־האדם אשׁר־בראתי מעל פני האדמה מאדם עד־בהמה עד־רמשׂ ועד־עוף השׁמים כי נחמתי כי עשׂיתם׃ <sup id="cite9"><a href="#fn9">[9]</a></sup></p>
<p id="v8"><sup><small>8</small></sup>  ונח מצא חן בעיני יהוה׃ </p>
<p id="v9"><sup><small>9</small></sup>  אלה תולדת נח נח אישׁ צדיק תמים היה בדרתיו את־האלהים התהלך־נח׃ <sup id="cite10"><a href="#fn10">[10]</a></sup></p>
<p id="v10"><sup><small>10</small></sup>  ויולד נח שׁלשׁה בנים את־שׁם את־חם ואת־יפת׃ </p>
<p id="v11"><sup><small>11</small></sup>  ותשׁחת הארץ לפני האלהים ותמלא הארץ חמס׃ </p>
<p id="v12"><sup><small>12</small></sup>  וירא אלהים את־הארץ והנה נשׁחתה כי־השׁחית כל־בשׂר את־דרכו על־הארץ׃ </p>
<p id="v13"><sup><small>13</small></sup>  ויאמר אלהים לנח קץ כל־בשׂר בא לפני כי־מלאה הארץ חמס מפניהם והנני משׁחיתם את־הארץ׃ </p>
<p id="v14"><sup><small>14</small></sup>  עשׂה לך תבת עצי־גפר קנים תעשׂה את־התבה וכפרת אתה מבית ומחוץ בכפר׃ </p>
<p id="v15"><sup><small>15</small></sup>  וזה אשׁר תעשׂה אתה שׁלשׁ מאות אמה ארך התבה חמשׁים אמה רחבה ושׁלשׁים אמה קומתה׃ </p>
<p id="v16"><sup><small>16</small></sup>  צהר תעשׂה לתבה ואל־אמה תכלנה מלמעלה ופתח התבה בצדה תשׂים תחתים שׁנים ושׁלשׁים תעשׂה׃ </p>
<p id="v17"><sup><small>17</small></sup>  ואני הנני מביא את־המבול מים על־הארץ לשׁחת כל־בשׂר אשׁר־בו רוח חיים מתחת השׁמים כל אשׁר־בארץ יגוע׃ <sup id="cite11"><a href="#fn11">[11]</a></sup></p>
<p id="v18"><sup><small>18</small></sup>  והקמתי את־בריתי אתך ובאת אל־התבה אתה ובניך ואשׁתך ונשׁי־בניך אתך׃ <sup id="cite12"><a href="#fn12">[12]</a></sup></p>
<p id="v19"><sup><small>19</small></sup>  ומכל־החי מכל־בשׂר שׁנים מכל תביא אל־התבה להחית אתך זכר ונקבה יהיו׃ </p>
<p id="v20"><sup><small>20</small></sup>  מהעוף למינהו ומן־הבהמה למינה מכל רמשׂ האדמה למינהו שׁנים מכל יבאו אליך להחיות׃ </p>
<p id="v21"><sup><small>21</small></sup>  ואתה קח־לך מכל־מאכל אשׁר יאכל ואספת אליך והיה לך ולהם לאכלה׃ </p>
<p id="v22"><sup><small>22</small></sup>  ויעשׂ נח ככל אשׁר צוה אתו אלהים כן עשׂה׃ </p>
<h2>הפניות</h2>
<div style="column-width: 30em;">
<ol>
  <li id="fn1"><a href="#cite1">↑</a> 6:1-2 <i>בני אלוהים לוקחים נשים</i>: <a href="/he/The_Urantia_Book/148#p4_7">או 148:4.7</a>. </li>
  <li id="fn2"><a href="#cite2">↑</a> 6:2 <i>אדמיטים מתחתנים עם נודיטים</i>: <a href="/he/The_Urantia_Book/77#p4_5">או 77:4.5</a>.  <i>עלייה גזעית</i>: <a href="/he/The_Urantia_Book/76#p4_8">או 76:4.8</a>. </li>
  <li id="fn3"><a href="#cite3">↑</a> 6:2,4 <i>מלאכים לא "בני אלוהים"</i>: <a href="/he/The_Urantia_Book/167#p7_2">או 167:7.2</a>. </li>
  <li id="fn4"><a href="#cite4">↑</a> 6:4 <i>גברים אדירים של פעם</i>: <a href="/he/The_Urantia_Book/77#p5_9">או 77:5.9</a>.  <i>בני אלוהים, בנות גברים</i>: <a href="/he/The_Urantia_Book/77#p2_3">או 77:2.3</a>.  <i>גברים אדירים של פעם</i>: <a href="/he/The_Urantia_Book/73#p1_6">או 73:1.6</a>. </li>
  <li id="fn5"><a href="#cite5">↑</a> 6:5-10 <i>הדרך הקלה החוצה</i>: <a href="/he/The_Urantia_Book/78#p7_3">או 78:7.3</a>. </li>
  <li id="fn6"><a href="#cite6">↑</a> 6:6 <i>אלוהים התחרט על שעשה את האדם</i>: <a href="/he/The_Urantia_Book/136#p1_4">או 136:1.4</a>.  <i>אומרים שאלוהים חוזר בתשובה</i>: <a href="/he/The_Urantia_Book/4#p3_4">או 4:3.4</a>. </li>
  <li id="fn7"><a href="#cite7">↑</a> 6:6 ff <i>שיטפונות כעונש</i>: <a href="/he/The_Urantia_Book/4#p5_3">או 4:5.3</a>. </li>
  <li id="fn8"><a href="#cite8">↑</a> 6:6-7 <i>אומרים שאלוהים חוזר בתשובה</i>: <a href="/he/The_Urantia_Book/2#p2_2">או 2:2.2</a>. </li>
  <li id="fn9"><a href="#cite9">↑</a> 6:7 <i>בריאת האנושות</i>: <a href="/he/The_Urantia_Book/74#p0_1">או 74:0.1</a>. </li>
  <li id="fn10"><a href="#cite10">↑</a> 6:9-10 <i>גֵנֵאָלוֹגיָה</i>: <a href="/he/The_Urantia_Book/78#p7_3">או 78:7.3</a>.  <i>נח חי</i>: <a href="/he/The_Urantia_Book/78#p7_5">או 78:7.5</a>.  <i>שושלת עברית</i>: <a href="/he/The_Urantia_Book/74#p8_10">או 74:8.10</a>. </li>
  <li id="fn11"><a href="#cite11">↑</a> 6:17 <i>נשימה של חיים</i>: <a href="/he/The_Urantia_Book/36#p6_4">או 36:6.4</a>.  <i>נשימה של חיים</i>: <a href="/he/The_Urantia_Book/86#p4_3">או 86:4.3</a>. </li>
  <li id="fn12"><a href="#cite12">↑</a> 6:18 <i>ברית מחליפה פחד</i>: <a href="/he/The_Urantia_Book/89#p8_4">או 89:8.4</a>. </li>
</ol>
</div>
