<!--
title: בראשית - פֶּרֶק 49
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Genesis/48">בראשית - פֶּרֶק 48</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Genesis/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Genesis/50">בראשית - פֶּרֶק 50</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויקרא יעקב אל־בניו ויאמר האספו ואגידה לכם את אשׁר־יקרא אתכם באחרית הימים׃ </p>
<p id="v2"><sup><small>2</small></sup>  הקבצו ושׁמעו בני יעקב ושׁמעו אל־ישׂראל אביכם׃ </p>
<p id="v3"><sup><small>3</small></sup>  ראובן בכרי אתה כחי וראשׁית אוני יתר שׂאת ויתר עז׃ </p>
<p id="v4"><sup><small>4</small></sup>  פחז כמים אל־תותר כי עלית משׁכבי אביך אז חללת יצועי עלה׃ </p>
<p id="v5"><sup><small>5</small></sup>  שׁמעון ולוי אחים כלי חמס מכרתיהם׃ </p>
<p id="v6"><sup><small>6</small></sup>  בסדם אל־תבא נפשׁי בקהלם אל־תחד כבדי כי באפם הרגו אישׁ וברצנם עקרו־שׁור׃ </p>
<p id="v7"><sup><small>7</small></sup>  ארור אפם כי עז ועברתם כי קשׁתה אחלקם ביעקב ואפיצם בישׂראל׃ </p>
<p id="v8"><sup><small>8</small></sup>  יהודה אתה יודוך אחיך ידך בערף איביך ישׁתחוו לך בני אביך׃ </p>
<p id="v9"><sup><small>9</small></sup>  גור אריה יהודה מטרף בני עלית כרע רבץ כאריה וכלביא מי יקימנו׃ </p>
<p id="v10"><sup><small>10</small></sup>  לא־יסור שׁבט מיהודה ומחקק מבין רגליו עד כי־יבא שׁילה ולו יקהת עמים׃ </p>
<p id="v11"><sup><small>11</small></sup>  אסרי לגפן עירה ולשׂרקה בני אתנו כבס ביין לבשׁו ובדם־ענבים סותה׃ </p>
<p id="v12"><sup><small>12</small></sup>  חכלילי עינים מיין ולבן־שׁנים מחלב׃ </p>
<p id="v13"><sup><small>13</small></sup>  זבולן לחוף ימים ישׁכן והוא לחוף אנית וירכתו על־צידן׃ </p>
<p id="v14"><sup><small>14</small></sup>  ישׂשכר חמר גרם רבץ בין המשׁפתים׃ </p>
<p id="v15"><sup><small>15</small></sup>  וירא מנחה כי טוב ואת־הארץ כי נעמה ויט שׁכמו לסבל ויהי למס־עבד׃ </p>
<p id="v16"><sup><small>16</small></sup>  דן ידין עמו כאחד שׁבטי ישׂראל׃ </p>
<p id="v17"><sup><small>17</small></sup>  יהי־דן נחשׁ עלי־דרך שׁפיפן עלי־ארח הנשׁך עקבי־סוס ויפל רכבו אחור׃ </p>
<p id="v18"><sup><small>18</small></sup>  לישׁועתך קויתי יהוה׃ </p>
<p id="v19"><sup><small>19</small></sup>  גד גדוד יגודנו והוא יגד עקב׃ </p>
<p id="v20"><sup><small>20</small></sup>  מאשׁר שׁמנה לחמו והוא יתן מעדני־מלך׃ </p>
<p id="v21"><sup><small>21</small></sup>  נפתלי אילה שׁלחה הנתן אמרי־שׁפר׃ </p>
<p id="v22"><sup><small>22</small></sup>  בן פרת יוסף בן פרת עלי־עין בנות צעדה עלי־שׁור׃ </p>
<p id="v23"><sup><small>23</small></sup>  וימררהו ורבו וישׂטמהו בעלי חצים׃ </p>
<p id="v24"><sup><small>24</small></sup>  ותשׁב באיתן קשׁתו ויפזו זרעי ידיו מידי אביר יעקב משׁם רעה אבן ישׂראל׃ </p>
<p id="v25"><sup><small>25</small></sup>  מאל אביך ויעזרך ואת שׁדי ויברכך ברכת שׁמים מעל ברכת תהום רבצת תחת ברכת שׁדים ורחם׃ <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  ברכת אביך גברו על־ברכת הורי עד־תאות גבעת עולם תהיין לראשׁ יוסף ולקדקד נזיר אחיו׃ </p>
<p id="v27"><sup><small>27</small></sup>  בנימין זאב יטרף בבקר יאכל עד ולערב יחלק שׁלל׃ </p>
<p id="v28"><sup><small>28</small></sup>  כל־אלה שׁבטי ישׂראל שׁנים עשׂר וזאת אשׁר־דבר להם אביהם ויברך אותם אישׁ אשׁר כברכתו ברך אתם׃ </p>
<p id="v29"><sup><small>29</small></sup>  ויצו אותם ויאמר אלהם אני נאסף אל־עמי קברו אתי אל־אבתי אל־המערה אשׁר בשׂדה עפרון החתי׃ </p>
<p id="v30"><sup><small>30</small></sup>  במערה אשׁר בשׂדה המכפלה אשׁר על־פני־ממרא בארץ כנען אשׁר קנה אברהם את־השׂדה מאת עפרן החתי לאחזת־קבר׃ </p>
<p id="v31"><sup><small>31</small></sup>  שׁמה קברו את־אברהם ואת שׂרה אשׁתו שׁמה קברו את־יצחק ואת רבקה אשׁתו ושׁמה קברתי את־לאה׃ </p>
<p id="v32"><sup><small>32</small></sup>  מקנה השׂדה והמערה אשׁר־בו מאת בני־חת׃ </p>
<p id="v33"><sup><small>33</small></sup>  ויכל יעקב לצות את־בניו ויאסף רגליו אל־המטה ויגוע ויאסף אל־עמיו׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 49:25 <i>איוב: אלוהים יברך נאמנים</i>: <a href="/he/The_Urantia_Book/148#p6_2">או 148:6.2</a>.  <i>הכול יכול</i>: <a href="/he/The_Urantia_Book/96#p1_9">או 96:1.9</a>. </li>
</ol>
</div>
