<!--
title: בראשית - פֶּרֶק 36
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Genesis/35">בראשית - פֶּרֶק 35</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Genesis/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Genesis/37">בראשית - פֶּרֶק 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואלה תלדות עשׂו הוא אדום׃ </p>
<p id="v2"><sup><small>2</small></sup>  עשׂו לקח את־נשׁיו מבנות כנען את־עדה בת־אילון החתי ואת־אהליבמה בת־ענה בת־צבעון החוי׃ </p>
<p id="v3"><sup><small>3</small></sup>  ואת־בשׂמת בת־ישׁמעאל אחות נביות׃ </p>
<p id="v4"><sup><small>4</small></sup>  ותלד עדה לעשׂו את־אליפז ובשׂמת ילדה את־רעואל׃ </p>
<p id="v5"><sup><small>5</small></sup>  ואהליבמה ילדה את־יעישׁ ואת־יעלם ואת־קרח אלה בני עשׂו אשׁר ילדו־לו בארץ כנען׃ </p>
<p id="v6"><sup><small>6</small></sup>  ויקח עשׂו את־נשׁיו ואת־בניו ואת־בנתיו ואת־כל־נפשׁות ביתו ואת־מקנהו ואת־כל־בהמתו ואת כל־קנינו אשׁר רכשׁ בארץ כנען וילך אל־ארץ מפני יעקב אחיו׃ </p>
<p id="v7"><sup><small>7</small></sup>  כי־היה רכושׁם רב משׁבת יחדו ולא יכלה ארץ מגוריהם לשׂאת אתם מפני מקניהם׃ </p>
<p id="v8"><sup><small>8</small></sup>  וישׁב עשׂו בהר שׂעיר עשׂו הוא אדום׃ </p>
<p id="v9"><sup><small>9</small></sup>  ואלה תלדות עשׂו אבי אדום בהר שׂעיר׃ <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  אלה שׁמות בני־עשׂו אליפז בן־עדה אשׁת עשׂו רעואל בן־בשׂמת אשׁת עשׂו׃ </p>
<p id="v11"><sup><small>11</small></sup>  ויהיו בני אליפז תימן אומר צפו וגעתם וקנז׃ </p>
<p id="v12"><sup><small>12</small></sup>  ותמנע היתה פילגשׁ לאליפז בן־עשׂו ותלד לאליפז את־עמלק אלה בני עדה אשׁת עשׂו׃ </p>
<p id="v13"><sup><small>13</small></sup>  ואלה בני רעואל נחת וזרח שׁמה ומזה אלה היו בני בשׂמת אשׁת עשׂו׃ </p>
<p id="v14"><sup><small>14</small></sup>  ואלה היו בני אהליבמה בת־ענה בת־צבעון אשׁת עשׂו ותלד לעשׂו את־יעישׁ ואת־יעלם ואת־קרח׃ </p>
<p id="v15"><sup><small>15</small></sup>  אלה אלופי בני־עשׂו בני אליפז בכור עשׂו אלוף תימן אלוף אומר אלוף צפו אלוף קנז׃ </p>
<p id="v16"><sup><small>16</small></sup>  אלוף־קרח אלוף געתם אלוף עמלק אלה אלופי אליפז בארץ אדום אלה בני עדה׃ </p>
<p id="v17"><sup><small>17</small></sup>  ואלה בני רעואל בן־עשׂו אלוף נחת אלוף זרח אלוף שׁמה אלוף מזה אלה אלופי רעואל בארץ אדום אלה בני בשׂמת אשׁת עשׂו׃ </p>
<p id="v18"><sup><small>18</small></sup>  ואלה בני אהליבמה אשׁת עשׂו אלוף יעושׁ אלוף יעלם אלוף קרח אלה אלופי אהליבמה בת־ענה אשׁת עשׂו׃ </p>
<p id="v19"><sup><small>19</small></sup>  אלה בני־עשׂו ואלה אלופיהם הוא אדום׃ </p>
<p id="v20"><sup><small>20</small></sup>  אלה בני־שׂעיר החרי ישׁבי הארץ לוטן ושׁובל וצבעון וענה׃ </p>
<p id="v21"><sup><small>21</small></sup>  ודשׁון ואצר ודישׁן אלה אלופי החרי בני שׂעיר בארץ אדום׃ </p>
<p id="v22"><sup><small>22</small></sup>  ויהיו בני־לוטן חרי והימם ואחות לוטן תמנע׃ </p>
<p id="v23"><sup><small>23</small></sup>  ואלה בני שׁובל עלון ומנחת ועיבל שׁפו ואונם׃ </p>
<p id="v24"><sup><small>24</small></sup>  ואלה בני־צבעון ואיה וענה הוא ענה אשׁר מצא את־הימם במדבר ברעתו את־החמרים לצבעון אביו׃ </p>
<p id="v25"><sup><small>25</small></sup>  ואלה בני־ענה דשׁן ואהליבמה בת־ענה׃ </p>
<p id="v26"><sup><small>26</small></sup>  ואלה בני דישׁן חמדן ואשׁבן ויתרן וכרן׃ </p>
<p id="v27"><sup><small>27</small></sup>  אלה בני־אצר בלהן וזעון ועקן׃ </p>
<p id="v28"><sup><small>28</small></sup>  אלה בני־דישׁן עוץ וארן׃ </p>
<p id="v29"><sup><small>29</small></sup>  אלה אלופי החרי אלוף לוטן אלוף שׁובל אלוף צבעון אלוף ענה׃ </p>
<p id="v30"><sup><small>30</small></sup>  אלוף דשׁן אלוף אצר אלוף דישׁן אלה אלופי החרי לאלפיהם בארץ שׂעיר׃ </p>
<p id="v31"><sup><small>31</small></sup>  ואלה המלכים אשׁר מלכו בארץ אדום לפני מלך־מלך לבני ישׂראל׃ </p>
<p id="v32"><sup><small>32</small></sup>  וימלך באדום בלע בן־בעור ושׁם עירו דנהבה׃ </p>
<p id="v33"><sup><small>33</small></sup>  וימת בלע וימלך תחתיו יובב בן־זרח מבצרה׃ </p>
<p id="v34"><sup><small>34</small></sup>  וימת יובב וימלך תחתיו חשׁם מארץ התימני׃ </p>
<p id="v35"><sup><small>35</small></sup>  וימת חשׁם וימלך תחתיו הדד בן־בדד המכה את־מדין בשׂדה מואב ושׁם עירו עוית׃ </p>
<p id="v36"><sup><small>36</small></sup>  וימת הדד וימלך תחתיו שׂמלה ממשׂרקה׃ </p>
<p id="v37"><sup><small>37</small></sup>  וימת שׂמלה וימלך תחתיו שׁאול מרחבות הנהר׃ </p>
<p id="v38"><sup><small>38</small></sup>  וימת שׁאול וימלך תחתיו בעל חנן בן־עכבור׃ </p>
<p id="v39"><sup><small>39</small></sup>  וימת בעל חנן בן־עכבור וימלך תחתיו הדר ושׁם עירו פעו ושׁם אשׁתו מהיטבאל בת־מטרד בת מי זהב׃ </p>
<p id="v40"><sup><small>40</small></sup>  ואלה שׁמות אלופי עשׂו למשׁפחתם למקמתם בשׁמתם אלוף תמנע אלוף עלוה אלוף יתת׃ </p>
<p id="v41"><sup><small>41</small></sup>  אלוף אהליבמה אלוף אלה אלוף פינן׃ </p>
<p id="v42"><sup><small>42</small></sup>  אלוף קנז אלוף תימן אלוף מבצר׃ </p>
<p id="v43"><sup><small>43</small></sup>  אלוף מגדיאל אלוף עירם אלה אלופי אדום למשׁבתם בארץ אחזתם הוא עשׂו אבי אדום׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 36:9,43 <i>אבי עמו</i>: <a href="/he/The_Urantia_Book/70#p6_2">או 70:6.2</a>. </li>
</ol>
</div>
