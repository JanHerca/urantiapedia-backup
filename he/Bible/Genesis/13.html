<!--
title: בראשית - פֶּרֶק 13
description: 
published: true
date: 2023-11-8T20:31:8Z
tags: bible, bible—genesis
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Genesis/12">
          <span class="mdi mdi-arrow-left-drop-circle"></span><span class="pl-2">בראשית - פֶּרֶק 12</span>
        </a>
        </td>
        <td>
        <a href="/he/Bible/Genesis/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Genesis/14">
          <span class="pr-2">בראשית - פֶּרֶק 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויעל אברם ממצרים הוא ואשׁתו וכל־אשׁר־לו ולוט עמו הנגבה׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ואברם כבד מאד במקנה בכסף ובזהב׃ </p>
<p id="v3"><sup><small>3</small></sup>  וילך למסעיו מנגב ועד־בית־אל עד־המקום אשׁר־היה שׁם אהלה בתחלה בין בית־אל ובין העי׃ </p>
<p id="v4"><sup><small>4</small></sup>  אל־מקום המזבח אשׁר־עשׂה שׁם בראשׁנה ויקרא שׁם אברם בשׁם יהוה׃ </p>
<p id="v5"><sup><small>5</small></sup>  וגם־ללוט ההלך את־אברם היה צאן־ובקר ואהלים׃ <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  ולא־נשׂא אתם הארץ לשׁבת יחדו כי־היה רכושׁם רב ולא יכלו לשׁבת יחדו׃ </p>
<p id="v7"><sup><small>7</small></sup>  ויהי־ריב בין רעי מקנה־אברם ובין רעי מקנה־לוט והכנעני והפרזי אז ישׁב בארץ׃ </p>
<p id="v8"><sup><small>8</small></sup>  ויאמר אברם אל־לוט אל־נא תהי מריבה ביני ובינך ובין רעי ובין רעיך כי־אנשׁים אחים אנחנו׃ </p>
<p id="v9"><sup><small>9</small></sup>  הלא כל־הארץ לפניך הפרד נא מעלי אם־השׂמאל ואימנה ואם־הימין ואשׂמאילה׃ </p>
<p id="v10"><sup><small>10</small></sup>  וישׂא־לוט את־עיניו וירא את־כל־ככר הירדן כי כלה משׁקה לפני שׁחת יהוה את־סדם ואת־עמרה כגן־יהוה כארץ מצרים באכה צער׃ </p>
<p id="v11"><sup><small>11</small></sup>  ויבחר־לו לוט את כל־ככר הירדן ויסע לוט מקדם ויפרדו אישׁ מעל אחיו׃ </p>
<p id="v12"><sup><small>12</small></sup>  אברם ישׁב בארץ־כנען ולוט ישׁב בערי הככר ויאהל עד־סדם׃ </p>
<p id="v13"><sup><small>13</small></sup>  ואנשׁי סדם רעים וחטאים ליהוה מאד׃ </p>
<p id="v14"><sup><small>14</small></sup>  ויהוה אמר אל־אברם אחרי הפרד־לוט מעמו שׂא נא עיניך וראה מן־המקום אשׁר־אתה שׁם צפנה ונגבה וקדמה וימה׃ <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  כי את־כל־הארץ אשׁר־אתה ראה לך אתננה ולזרעך עד־עולם׃ </p>
<p id="v16"><sup><small>16</small></sup>  ושׂמתי את־זרעך כעפר הארץ אשׁר אם־יוכל אישׁ למנות את־עפר הארץ גם־זרעך ימנה׃ </p>
<p id="v17"><sup><small>17</small></sup>  קום התהלך בארץ לארכה ולרחבה כי לך אתננה׃ </p>
<p id="v18"><sup><small>18</small></sup>  ויאהל אברם ויבא וישׁב באלני ממרא אשׁר בחברון ויבן־שׁם מזבח ליהוה׃ <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Genesis/12">
          <span class="mdi mdi-arrow-left-drop-circle"></span><span class="pl-2">בראשית - פֶּרֶק 12</span>
        </a>
        </td>
        <td>
        <a href="/he/Bible/Genesis/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Genesis/14">
          <span class="pr-2">בראשית - פֶּרֶק 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 13:1-2 <i>יחסים טובים</i>: <a href="/he/The_Urantia_Book/93#p5_7">או 93:5.7</a>. </li>
  <li id="fn2"><a href="#cite2">↑</a> 13:5-12 <i>לוט לסדום</i>: <a href="/he/The_Urantia_Book/93#p5_9">או 93:5.9</a>. </li>
  <li id="fn3"><a href="#cite3">↑</a> 13:14 <i>שיחות עם מלכיצדק</i>: <a href="/he/The_Urantia_Book/93#p9_7">או 93:9.7</a>. </li>
  <li id="fn4"><a href="#cite4">↑</a> 13:14-17 <i>ברית: הבט למעלה לכוכבים</i>: <a href="/he/The_Urantia_Book/93#p6_3">או 93:6.3</a>. </li>
  <li id="fn5"><a href="#cite5">↑</a> 13:18 <i>אברם לחברון</i>: <a href="/he/The_Urantia_Book/93#p5_11">או 93:5.11</a>. </li>
</ol>
</div>
