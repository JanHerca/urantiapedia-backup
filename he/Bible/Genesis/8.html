<!--
title: בראשית - פֶּרֶק 8
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Genesis/7">בראשית - פֶּרֶק 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Genesis/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Genesis/9">בראשית - פֶּרֶק 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויזכר אלהים את־נח ואת כל־החיה ואת־כל־הבהמה אשׁר אתו בתבה ויעבר אלהים רוח על־הארץ וישׁכו המים׃ </p>
<p id="v2"><sup><small>2</small></sup>  ויסכרו מעינת תהום וארבת השׁמים ויכלא הגשׁם מן־השׁמים׃ </p>
<p id="v3"><sup><small>3</small></sup>  וישׁבו המים מעל הארץ הלוך ושׁוב ויחסרו המים מקצה חמשׁים ומאת יום׃ </p>
<p id="v4"><sup><small>4</small></sup>  ותנח התבה בחדשׁ השׁביעי בשׁבעה־עשׂר יום לחדשׁ על הרי אררט׃ </p>
<p id="v5"><sup><small>5</small></sup>  והמים היו הלוך וחסור עד החדשׁ העשׂירי בעשׂירי באחד לחדשׁ נראו ראשׁי ההרים׃ </p>
<p id="v6"><sup><small>6</small></sup>  ויהי מקץ ארבעים יום ויפתח נח את־חלון התבה אשׁר עשׂה׃ </p>
<p id="v7"><sup><small>7</small></sup>  וישׁלח את־הערב ויצא יצוא ושׁוב עד־יבשׁת המים מעל הארץ׃ </p>
<p id="v8"><sup><small>8</small></sup>  וישׁלח את־היונה מאתו לראות הקלו המים מעל פני האדמה׃ <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  ולא־מצאה היונה מנוח לכף־רגלה ותשׁב אליו אל־התבה כי־מים על־פני כל־הארץ וישׁלח ידו ויקחה ויבא אתה אליו אל־התבה׃ </p>
<p id="v10"><sup><small>10</small></sup>  ויחל עוד שׁבעת ימים אחרים ויסף שׁלח את־היונה מן־התבה׃ </p>
<p id="v11"><sup><small>11</small></sup>  ותבא אליו היונה לעת ערב והנה עלה־זית טרף בפיה וידע נח כי־קלו המים מעל הארץ׃ </p>
<p id="v12"><sup><small>12</small></sup>  וייחל עוד שׁבעת ימים אחרים וישׁלח את־היונה ולא־יספה שׁוב־אליו עוד׃ </p>
<p id="v13"><sup><small>13</small></sup>  ויהי באחת ושׁשׁ־מאות שׁנה בראשׁון באחד לחדשׁ חרבו המים מעל הארץ ויסר נח את־מכסה התבה וירא והנה חרבו פני האדמה׃ </p>
<p id="v14"><sup><small>14</small></sup>  ובחדשׁ השׁני בשׁבעה ועשׂרים יום לחדשׁ יבשׁה הארץ׃ </p>
<p id="v15"><sup><small>15</small></sup>  וידבר אלהים אל־נח לאמר׃ </p>
<p id="v16"><sup><small>16</small></sup>  צא מן־התבה אתה ואשׁתך ובניך ונשׁי־בניך אתך׃ </p>
<p id="v17"><sup><small>17</small></sup>  כל־החיה אשׁר־אתך מכל־בשׂר בעוף ובבהמה ובכל־הרמשׂ הרמשׂ על־הארץ הוצא אתך ושׁרצו בארץ ופרו ורבו על־הארץ׃ </p>
<p id="v18"><sup><small>18</small></sup>  ויצא־נח ובניו ואשׁתו ונשׁי־בניו אתו׃ </p>
<p id="v19"><sup><small>19</small></sup>  כל־החיה כל־הרמשׂ וכל־העוף כל רומשׂ על־הארץ למשׁפחתיהם יצאו מן־התבה׃ </p>
<p id="v20"><sup><small>20</small></sup>  ויבן נח מזבח ליהוה ויקח מכל הבהמה הטהרה ומכל העוף הטהור ויעל עלת במזבח׃ </p>
<p id="v21"><sup><small>21</small></sup>  וירח יהוה את־ריח הניחח ויאמר יהוה אל־לבו לא־אסף לקלל עוד את־האדמה בעבור האדם כי יצר לב האדם רע מנעריו ולא־אסף עוד להכות את־כל־חי כאשׁר עשׂיתי׃ <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  עד כל־ימי הארץ זרע וקציר וקר וחם וקיץ וחרף ויום ולילה לא ישׁבתו׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 8:8-12 <i>יונת שלום</i>: <a href="/he/The_Urantia_Book/85#p3_4">או 85:3.4</a>. </li>
  <li id="fn2"><a href="#cite2">↑</a> 8:21 <i>ריח מתוק בנחירי אלוהים</i>: <a href="/he/The_Urantia_Book/89#p4_3">או 89:4.3</a>. </li>
</ol>
</div>
