<!--
title: בראשית - פֶּרֶק 40
description: 
published: true
date: 2023-11-8T20:31:8Z
tags: bible, bible—genesis
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Genesis/39">
          <span class="mdi mdi-arrow-left-drop-circle"></span><span class="pl-2">בראשית - פֶּרֶק 39</span>
        </a>
        </td>
        <td>
        <a href="/he/Bible/Genesis/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Genesis/41">
          <span class="pr-2">בראשית - פֶּרֶק 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי אחר הדברים האלה חטאו משׁקה מלך־מצרים והאפה לאדניהם למלך מצרים׃ </p>
<p id="v2"><sup><small>2</small></sup>  ויקצף פרעה על שׁני סריסיו על שׂר המשׁקים ועל שׂר האופים׃ </p>
<p id="v3"><sup><small>3</small></sup>  ויתן אתם במשׁמר בית שׂר הטבחים אל־בית הסהר מקום אשׁר יוסף אסור שׁם׃ </p>
<p id="v4"><sup><small>4</small></sup>  ויפקד שׂר הטבחים את־יוסף אתם וישׁרת אתם ויהיו ימים במשׁמר׃ </p>
<p id="v5"><sup><small>5</small></sup>  ויחלמו חלום שׁניהם אישׁ חלמו בלילה אחד אישׁ כפתרון חלמו המשׁקה והאפה אשׁר למלך מצרים אשׁר אסורים בבית הסהר׃ </p>
<p id="v6"><sup><small>6</small></sup>  ויבא אליהם יוסף בבקר וירא אתם והנם זעפים׃ </p>
<p id="v7"><sup><small>7</small></sup>  וישׁאל את־סריסי פרעה אשׁר אתו במשׁמר בית אדניו לאמר מדוע פניכם רעים היום׃ </p>
<p id="v8"><sup><small>8</small></sup>  ויאמרו אליו חלום חלמנו ופתר אין אתו ויאמר אלהם יוסף הלוא לאלהים פתרנים ספרו־נא לי׃ </p>
<p id="v9"><sup><small>9</small></sup>  ויספר שׂר־המשׁקים את־חלמו ליוסף ויאמר לו בחלומי והנה־גפן לפני׃ </p>
<p id="v10"><sup><small>10</small></sup>  ובגפן שׁלשׁה שׂריגם והוא כפרחת עלתה נצה הבשׁילו אשׁכלתיה ענבים׃ </p>
<p id="v11"><sup><small>11</small></sup>  וכוס פרעה בידי ואקח את־הענבים ואשׂחט אתם אל־כוס פרעה ואתן את־הכוס על־כף פרעה׃ </p>
<p id="v12"><sup><small>12</small></sup>  ויאמר לו יוסף זה פתרנו שׁלשׁת השׂרגים שׁלשׁת ימים הם׃ </p>
<p id="v13"><sup><small>13</small></sup>  בעוד שׁלשׁת ימים ישׂא פרעה את־ראשׁך והשׁיבך על־כנך ונתת כוס־פרעה בידו כמשׁפט הראשׁון אשׁר היית משׁקהו׃ </p>
<p id="v14"><sup><small>14</small></sup>  כי אם־זכרתני אתך כאשׁר ייטב לך ועשׂית־נא עמדי חסד והזכרתני אל־פרעה והוצאתני מן־הבית הזה׃ </p>
<p id="v15"><sup><small>15</small></sup>  כי־גנב גנבתי מארץ העברים וגם־פה לא־עשׂיתי מאומה כי־שׂמו אתי בבור׃ <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  וירא שׂר־האפים כי טוב פתר ויאמר אל־יוסף אף־אני בחלומי והנה שׁלשׁה סלי חרי על־ראשׁי׃ </p>
<p id="v17"><sup><small>17</small></sup>  ובסל העליון מכל מאכל פרעה מעשׂה אפה והעוף אכל אתם מן־הסל מעל ראשׁי׃ </p>
<p id="v18"><sup><small>18</small></sup>  ויען יוסף ויאמר זה פתרנו שׁלשׁת הסלים שׁלשׁת ימים הם׃ </p>
<p id="v19"><sup><small>19</small></sup>  בעוד שׁלשׁת ימים ישׂא פרעה את־ראשׁך מעליך ותלה אותך על־עץ ואכל העוף את־בשׂרך מעליך׃ </p>
<p id="v20"><sup><small>20</small></sup>  ויהי ביום השׁלישׁי יום הלדת את־פרעה ויעשׂ משׁתה לכל־עבדיו וישׂא את־ראשׁ שׂר המשׁקים ואת־ראשׁ שׂר האפים בתוך עבדיו׃ </p>
<p id="v21"><sup><small>21</small></sup>  וישׁב את־שׂר המשׁקים על־משׁקהו ויתן הכוס על־כף פרעה׃ </p>
<p id="v22"><sup><small>22</small></sup>  ואת שׂר האפים תלה כאשׁר פתר להם יוסף׃ </p>
<p id="v23"><sup><small>23</small></sup>  ולא־זכר שׂר־המשׁקים את־יוסף וישׁכחהו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Genesis/39">
          <span class="mdi mdi-arrow-left-drop-circle"></span><span class="pl-2">בראשית - פֶּרֶק 39</span>
        </a>
        </td>
        <td>
        <a href="/he/Bible/Genesis/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Genesis/41">
          <span class="pr-2">בראשית - פֶּרֶק 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 40:15 <i>עברים</i>: <a href="/he/The_Urantia_Book/96#p2_3">או 96:2.3</a>. </li>
</ol>
</div>
