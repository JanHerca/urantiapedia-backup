<!--
title: בראשית - פֶּרֶק 5
description: 
published: true
date: 2022-10-6T10:37:17Z
tags: bible, bible—genesis
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Genesis/4">בראשית - פֶּרֶק 4</a></td>
        <td><a href="/he/Bible/Genesis/Index">אינדקס</a></td>
        <td><a href="/he/Bible/Genesis/6">בראשית - פֶּרֶק 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  זה ספר תולדת אדם ביום ברא אלהים אדם בדמות אלהים עשׂה אתו׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  זכר ונקבה בראם ויברך אתם ויקרא את־שׁמם אדם ביום הבראם׃ </p>
<p id="v3"><sup><small>3</small></sup>  ויחי אדם שׁלשׁים ומאת שׁנה ויולד בדמותו כצלמו ויקרא את־שׁמו שׁת׃ <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  ויהיו ימי־אדם אחרי הולידו את־שׁת שׁמנה מאת שׁנה ויולד בנים ובנות׃ </p>
<p id="v5"><sup><small>5</small></sup>  ויהיו כל־ימי אדם אשׁר־חי תשׁע מאות שׁנה ושׁלשׁים שׁנה וימת׃ <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  ויחי־שׁת חמשׁ שׁנים ומאת שׁנה ויולד את־אנושׁ׃ <sup id="cite6"><a href="#fn6">[6]</a></sup></p>
<p id="v7"><sup><small>7</small></sup>  ויחי־שׁת אחרי הולידו את־אנושׁ שׁבע שׁנים ושׁמנה מאות שׁנה ויולד בנים ובנות׃ </p>
<p id="v8"><sup><small>8</small></sup>  ויהיו כל־ימי־שׁת שׁתים עשׂרה שׁנה ותשׁע מאות שׁנה וימת׃ </p>
<p id="v9"><sup><small>9</small></sup>  ויחי אנושׁ תשׁעים שׁנה ויולד את־קינן׃ <sup id="cite7"><a href="#fn7">[7]</a></sup></p>
<p id="v10"><sup><small>10</small></sup>  ויחי אנושׁ אחרי הולידו את־קינן חמשׁ עשׂרה שׁנה ושׁמנה מאות שׁנה ויולד בנים ובנות׃ </p>
<p id="v11"><sup><small>11</small></sup>  ויהיו כל־ימי אנושׁ חמשׁ שׁנים ותשׁע מאות שׁנה וימת׃ </p>
<p id="v12"><sup><small>12</small></sup>  ויחי קינן שׁבעים שׁנה ויולד את־מהללאל׃ </p>
<p id="v13"><sup><small>13</small></sup>  ויחי קינן אחרי הולידו את־מהללאל ארבעים שׁנה ושׁמנה מאות שׁנה ויולד בנים ובנות׃ </p>
<p id="v14"><sup><small>14</small></sup>  ויהיו כל־ימי קינן עשׂר שׁנים ותשׁע מאות שׁנה וימת׃ </p>
<p id="v15"><sup><small>15</small></sup>  ויחי מהללאל חמשׁ שׁנים ושׁשׁים שׁנה ויולד את־ירד׃ </p>
<p id="v16"><sup><small>16</small></sup>  ויחי מהללאל אחרי הולידו את־ירד שׁלשׁים שׁנה ושׁמנה מאות שׁנה ויולד בנים ובנות׃ </p>
<p id="v17"><sup><small>17</small></sup>  ויהיו כל־ימי מהללאל חמשׁ ותשׁעים שׁנה ושׁמנה מאות שׁנה וימת׃ <sup id="cite8"><a href="#fn8">[8]</a></sup></p>
<p id="v18"><sup><small>18</small></sup>  ויחי־ירד שׁתים ושׁשׁים שׁנה ומאת שׁנה ויולד את־חנוך׃ </p>
<p id="v19"><sup><small>19</small></sup>  ויחי־ירד אחרי הולידו את־חנוך שׁמנה מאות שׁנה ויולד בנים ובנות׃ </p>
<p id="v20"><sup><small>20</small></sup>  ויהיו כל־ימי־ירד שׁתים ושׁשׁים שׁנה ותשׁע מאות שׁנה וימת׃ </p>
<p id="v21"><sup><small>21</small></sup>  ויחי חנוך חמשׁ ושׁשׁים שׁנה ויולד את־מתושׁלח׃ </p>
<p id="v22"><sup><small>22</small></sup>  ויתהלך חנוך את־האלהים אחרי הולידו את־מתושׁלח שׁלשׁ מאות שׁנה ויולד בנים ובנות׃ </p>
<p id="v23"><sup><small>23</small></sup>  ויהי כל־ימי חנוך חמשׁ ושׁשׁים שׁנה ושׁלשׁ מאות שׁנה׃ </p>
<p id="v24"><sup><small>24</small></sup>  ויתהלך חנוך את־האלהים ואיננו כי־לקח אתו אלהים׃ <sup id="cite9"><a href="#fn9">[9]</a></sup></p>
<p id="v25"><sup><small>25</small></sup>  ויחי מתושׁלח שׁבע ושׁמנים שׁנה ומאת שׁנה ויולד את־למך׃ </p>
<p id="v26"><sup><small>26</small></sup>  ויחי מתושׁלח אחרי הולידו את־למך שׁתים ושׁמונים שׁנה ושׁבע מאות שׁנה ויולד בנים ובנות׃ </p>
<p id="v27"><sup><small>27</small></sup>  ויהיו כל־ימי מתושׁלח תשׁע ושׁשׁים שׁנה ותשׁע מאות שׁנה וימת׃ </p>
<p id="v28"><sup><small>28</small></sup>  ויחי־למך שׁתים ושׁמנים שׁנה ומאת שׁנה ויולד בן׃ </p>
<p id="v29"><sup><small>29</small></sup>  ויקרא את־שׁמו נח לאמר זה ינחמנו ממעשׂנו ומעצבון ידינו מן־האדמה אשׁר אררה יהוה׃ </p>
<p id="v30"><sup><small>30</small></sup>  ויחי־למך אחרי הולידו את־נח חמשׁ ותשׁעים שׁנה וחמשׁ מאת שׁנה ויולד בנים ובנות׃ </p>
<p id="v31"><sup><small>31</small></sup>  ויהי כל־ימי־למך שׁבע ושׁבעים שׁנה ושׁבע מאות שׁנה וימת׃ <sup id="cite10"><a href="#fn10">[10]</a></sup></p>
<p id="v32"><sup><small>32</small></sup>  ויהי־נח בן־חמשׁ מאות שׁנה ויולד נח את־שׁם את־חם ואת־יפת׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Genesis/4">בראשית - פֶּרֶק 4</a></td>
        <td><a href="/he/Bible/Genesis/Index">אינדקס</a></td>
        <td><a href="/he/Bible/Genesis/6">בראשית - פֶּרֶק 6</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:1-2 <i>בורא נאמן ואלוהי</i>: <a href="/he/The_Urantia_Book/2#p1_2">או 2:1.2</a>.  <i>אלוהים ברא הכל</i>: <a href="/he/The_Urantia_Book/6#p1_3">או 6:1.3</a>.  <i>בריאת האנושות</i>: <a href="/he/The_Urantia_Book/74#p0_1">או 74:0.1</a>.  <i>אלוהים ברא את כל הדברים והישויות</i>: <a href="/he/The_Urantia_Book/131#p10_2">או 131:10.2</a>.  <i>הבורא</i>: <a href="/he/The_Urantia_Book/131#p10_6">או 131:10.6</a>.  <i>יוצר אוניברסלי</i>: <a href="/he/The_Urantia_Book/142#p3_7">או 142:3.7</a>.  <i>אלוהים יצר</i>: <a href="/he/The_Urantia_Book/95#p5_9">או 95:5.9</a>.  <i>אלוהים ברא איש ואישה</i>: <a href="/he/The_Urantia_Book/131#p2_2">או 131:2.2</a>.  <i>אלוהים כבורא אדם, אישה</i>: <a href="/he/The_Urantia_Book/0#p2_9">או 0:2.9</a>. </li>
  <li id="fn2"><a href="#cite2">↑</a> 5:3 <i>לידתו של סת</i>: <a href="/he/The_Urantia_Book/76#p3_4">או 76:3.4</a>. </li>
  <li id="fn3"><a href="#cite3">↑</a> 5:3-32 <i>שושלת עברית</i>: <a href="/he/The_Urantia_Book/74#p8_10">או 74:8.10</a>.  <i>גֵנֵאָלוֹגיָה</i>: <a href="/he/The_Urantia_Book/78#p7_3">או 78:7.3</a>. </li>
  <li id="fn4"><a href="#cite4">↑</a> 5:5 <i>מותו של אדם</i>: <a href="/he/The_Urantia_Book/76#p5_5">או 76:5.5</a>. </li>
  <li id="fn5"><a href="#cite5">↑</a> 5:5,8,11,14 <i>אורך חיים</i>: <a href="/he/The_Urantia_Book/77#p2_11">או 77:2.11</a>. </li>
  <li id="fn6"><a href="#cite6">↑</a> 5:6 <i>אנוס</i>: <a href="/he/The_Urantia_Book/76#p3_4">או 76:3.4</a>. </li>
  <li id="fn7"><a href="#cite7">↑</a> 5:9 <i>קינן (קיינן)</i>: <a href="/he/The_Urantia_Book/76#p3_4">או 76:3.4</a>. </li>
  <li id="fn8"><a href="#cite8">↑</a> 5:17,20,23,27 <i>אורך חיים</i>: <a href="/he/The_Urantia_Book/77#p2_11">או 77:2.11</a>. </li>
  <li id="fn9"><a href="#cite9">↑</a> 5:24 <i>תרגומו של חנוך</i>: <a href="/he/The_Urantia_Book/45#p4_13">או 45:4.13</a>.  <i>תרגום לסטטוס מורונטיה</i>: <a href="/he/The_Urantia_Book/55#p2_1">או 55:2.1</a>. </li>
  <li id="fn10"><a href="#cite10">↑</a> 5:31 <i>אורך חיים</i>: <a href="/he/The_Urantia_Book/77#p2_11">או 77:2.11</a>. </li>
</ol>
</div>
