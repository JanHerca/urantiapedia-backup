<!--
title: בראשית - פֶּרֶק 50
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Genesis/49">בראשית - פֶּרֶק 49</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Genesis/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויפל יוסף על־פני אביו ויבך עליו וישׁק־לו׃ </p>
<p id="v2"><sup><small>2</small></sup>  ויצו יוסף את־עבדיו את־הרפאים לחנט את־אביו ויחנטו הרפאים את־ישׂראל׃ </p>
<p id="v3"><sup><small>3</small></sup>  וימלאו־לו ארבעים יום כי כן ימלאו ימי החנטים ויבכו אתו מצרים שׁבעים יום׃ </p>
<p id="v4"><sup><small>4</small></sup>  ויעברו ימי בכיתו וידבר יוסף אל־בית פרעה לאמר אם־נא מצאתי חן בעיניכם דברו־נא באזני פרעה לאמר׃ </p>
<p id="v5"><sup><small>5</small></sup>  אבי השׁביעני לאמר הנה אנכי מת בקברי אשׁר כריתי לי בארץ כנען שׁמה תקברני ועתה אעלה־נא ואקברה את־אבי ואשׁובה׃ </p>
<p id="v6"><sup><small>6</small></sup>  ויאמר פרעה עלה וקבר את־אביך כאשׁר השׁביעך׃ </p>
<p id="v7"><sup><small>7</small></sup>  ויעל יוסף לקבר את־אביו ויעלו אתו כל־עבדי פרעה זקני ביתו וכל זקני ארץ־מצרים׃ <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  וכל בית יוסף ואחיו ובית אביו רק טפם וצאנם ובקרם עזבו בארץ גשׁן׃ </p>
<p id="v9"><sup><small>9</small></sup>  ויעל עמו גם־רכב גם־פרשׁים ויהי המחנה כבד מאד׃ </p>
<p id="v10"><sup><small>10</small></sup>  ויבאו עד־גרן האטד אשׁר בעבר הירדן ויספדו־שׁם מספד גדול וכבד מאד ויעשׂ לאביו אבל שׁבעת ימים׃ </p>
<p id="v11"><sup><small>11</small></sup>  וירא יושׁב הארץ הכנעני את־האבל בגרן האטד ויאמרו אבל־כבד זה למצרים על־כן קרא שׁמה אבל מצרים אשׁר בעבר הירדן׃ </p>
<p id="v12"><sup><small>12</small></sup>  ויעשׂו בניו לו כן כאשׁר צום׃ </p>
<p id="v13"><sup><small>13</small></sup>  וישׂאו אתו בניו ארצה כנען ויקברו אתו במערת שׂדה המכפלה אשׁר קנה אברהם את־השׂדה לאחזת־קבר מאת עפרן החתי על־פני ממרא׃ </p>
<p id="v14"><sup><small>14</small></sup>  וישׁב יוסף מצרימה הוא ואחיו וכל־העלים אתו לקבר את־אביו אחרי קברו את־אביו׃ </p>
<p id="v15"><sup><small>15</small></sup>  ויראו אחי־יוסף כי־מת אביהם ויאמרו לו ישׂטמנו יוסף והשׁב ישׁיב לנו את כל־הרעה אשׁר גמלנו אתו׃ </p>
<p id="v16"><sup><small>16</small></sup>  ויצוו אל־יוסף לאמר אביך צוה לפני מותו לאמר׃ </p>
<p id="v17"><sup><small>17</small></sup>  כה־תאמרו ליוסף אנא שׂא נא פשׁע אחיך וחטאתם כי־רעה גמלוך ועתה שׂא נא לפשׁע עבדי אלהי אביך ויבך יוסף בדברם אליו׃ </p>
<p id="v18"><sup><small>18</small></sup>  וילכו גם־אחיו ויפלו לפניו ויאמרו הננו לך לעבדים׃ </p>
<p id="v19"><sup><small>19</small></sup>  ויאמר אלהם יוסף אל־תיראו כי התחת אלהים אני׃ </p>
<p id="v20"><sup><small>20</small></sup>  ואתם חשׁבתם עלי רעה אלהים חשׁבה לטבה למען עשׂה כיום הזה להחית עם־רב׃ </p>
<p id="v21"><sup><small>21</small></sup>  ועתה אל־תיראו אנכי אכלכל אתכם ואת־טפכם וינחם אותם וידבר על־לבם׃ </p>
<p id="v22"><sup><small>22</small></sup>  וישׁב יוסף במצרים הוא ובית אביו ויחי יוסף מאה ועשׂר שׁנים׃ </p>
<p id="v23"><sup><small>23</small></sup>  וירא יוסף לאפרים בני שׁלשׁים גם בני מכיר בן־מנשׁה ילדו על־ברכי יוסף׃ </p>
<p id="v24"><sup><small>24</small></sup>  ויאמר יוסף אל־אחיו אנכי מת ואלהים פקד יפקד אתכם והעלה אתכם מן־הארץ הזאת אל־הארץ אשׁר נשׁבע לאברהם ליצחק וליעקב׃ </p>
<p id="v25"><sup><small>25</small></sup>  וישׁבע יוסף את־בני ישׂראל לאמר פקד יפקד אלהים אתכם והעלתם את־עצמתי מזה׃ </p>
<p id="v26"><sup><small>26</small></sup>  וימת יוסף בן־מאה ועשׂר שׁנים ויחנטו אתו ויישׂם בארון במצרים׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 50:7 <i>מועצת הזקנים</i>: <a href="/he/The_Urantia_Book/70#p5_2">או 70:5.2</a>. </li>
</ol>
</div>
