<!--
title: בראשית - פֶּרֶק 12
description: 
published: true
date: 2022-10-6T10:37:17Z
tags: bible, bible—genesis
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Genesis/11">בראשית - פֶּרֶק 11</a></td>
        <td><a href="/he/Bible/Genesis/Index">אינדקס</a></td>
        <td><a href="/he/Bible/Genesis/13">בראשית - פֶּרֶק 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר יהוה אל־אברם לך־לך מארצך וממולדתך ומבית אביך אל־הארץ אשׁר אראך׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ואעשׂך לגוי גדול ואברכך ואגדלה שׁמך והיה ברכה׃ </p>
<p id="v3"><sup><small>3</small></sup>  ואברכה מברכיך ומקללך אאר ונברכו בך כל משׁפחת האדמה׃ <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  וילך אברם כאשׁר דבר אליו יהוה וילך אתו לוט ואברם בן־חמשׁ שׁנים ושׁבעים שׁנה בצאתו מחרן׃ <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  ויקח אברם את־שׂרי אשׁתו ואת־לוט בן־אחיו ואת־כל־רכושׁם אשׁר רכשׁו ואת־הנפשׁ אשׁר־עשׂו בחרן ויצאו ללכת ארצה כנען ויבאו ארצה כנען׃ </p>
<p id="v6"><sup><small>6</small></sup>  ויעבר אברם בארץ עד מקום שׁכם עד אלון מורה והכנעני אז בארץ׃ </p>
<p id="v7"><sup><small>7</small></sup>  וירא יהוה אל־אברם ויאמר לזרעך אתן את־הארץ הזאת ויבן שׁם מזבח ליהוה הנראה אליו׃ <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  ויעתק משׁם ההרה מקדם לבית־אל ויט אהלה בית־אל מים והעי מקדם ויבן־שׁם מזבח ליהוה ויקרא בשׁם יהוה׃ <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  ויסע אברם הלוך ונסוע הנגבה׃ </p>
<p id="v10"><sup><small>10</small></sup>  ויהי רעב בארץ וירד אברם מצרימה לגור שׁם כי־כבד הרעב בארץ׃ <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  ויהי כאשׁר הקריב לבוא מצרימה ויאמר אל־שׂרי אשׁתו הנה־נא ידעתי כי אשׁה יפת־מראה את׃ <sup id="cite7"><a href="#fn7">[7]</a></sup></p>
<p id="v12"><sup><small>12</small></sup>  והיה כי־יראו אתך המצרים ואמרו אשׁתו זאת והרגו אתי ואתך יחיו׃ </p>
<p id="v13"><sup><small>13</small></sup>  אמרי־נא אחתי את למען ייטב־לי בעבורך וחיתה נפשׁי בגללך׃ </p>
<p id="v14"><sup><small>14</small></sup>  ויהי כבוא אברם מצרימה ויראו המצרים את־האשׁה כי־יפה הוא מאד׃ </p>
<p id="v15"><sup><small>15</small></sup>  ויראו אתה שׂרי פרעה ויהללו אתה אל־פרעה ותקח האשׁה בית פרעה׃ </p>
<p id="v16"><sup><small>16</small></sup>  ולאברם היטיב בעבורה ויהי־לו צאן־ובקר וחמרים ועבדים ושׁפחת ואתנת וגמלים׃ <sup id="cite8"><a href="#fn8">[8]</a></sup></p>
<p id="v17"><sup><small>17</small></sup>  וינגע יהוה את־פרעה נגעים גדלים ואת־ביתו על־דבר שׂרי אשׁת אברם׃ </p>
<p id="v18"><sup><small>18</small></sup>  ויקרא פרעה לאברם ויאמר מה־זאת עשׂית לי למה לא־הגדת לי כי אשׁתך הוא׃ </p>
<p id="v19"><sup><small>19</small></sup>  למה אמרת אחתי הוא ואקח אתה לי לאשׁה ועתה הנה אשׁתך קח ולך׃ </p>
<p id="v20"><sup><small>20</small></sup>  ויצו עליו פרעה אנשׁים וישׁלחו אתו ואת־אשׁתו ואת־כל־אשׁר־לו׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Genesis/11">בראשית - פֶּרֶק 11</a></td>
        <td><a href="/he/Bible/Genesis/Index">אינדקס</a></td>
        <td><a href="/he/Bible/Genesis/13">בראשית - פֶּרֶק 13</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 12:1-2 <i>בוא לסאלם, שמע אמת</i>: <a href="/he/The_Urantia_Book/93#p5_5">או 93:5.5</a>. </li>
  <li id="fn2"><a href="#cite2">↑</a> 12:3 <i>כל המשפחות להתברך</i>: <a href="/he/The_Urantia_Book/190#p5_4">או 190:5.4</a>. </li>
  <li id="fn3"><a href="#cite3">↑</a> 12:4-5 <i>לוט ואברם לסאלם</i>: <a href="/he/The_Urantia_Book/93#p5_5">או 93:5.5</a>. </li>
  <li id="fn4"><a href="#cite4">↑</a> 12:7 <i>שיחות עם מלכיצדק</i>: <a href="/he/The_Urantia_Book/93#p9_7">או 93:9.7</a>. </li>
  <li id="fn5"><a href="#cite5">↑</a> 12:8 <i>אברם מגיע</i>: <a href="/he/The_Urantia_Book/93#p5_6">או 93:5.6</a>. </li>
  <li id="fn6"><a href="#cite6">↑</a> 12:10 <i>טיול למצרים</i>: <a href="/he/The_Urantia_Book/93#p5_7">או 93:5.7</a>. </li>
  <li id="fn7"><a href="#cite7">↑</a> 12:11-20 <i>אברהם מגלה פחדנות</i>: <a href="/he/The_Urantia_Book/93#p9_3">או 93:9.3</a>. </li>
  <li id="fn8"><a href="#cite8">↑</a> 12:16 <i>יחסים טובים</i>: <a href="/he/The_Urantia_Book/93#p5_7">או 93:5.7</a>. </li>
</ol>
</div>
