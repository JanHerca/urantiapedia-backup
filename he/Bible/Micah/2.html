<!--
title: מיכה - פֶּרֶק 2
description: 
published: true
date: 2022-10-6T10:37:18Z
tags: bible, bible—micah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Micah/1">מיכה - פֶּרֶק 1</a></td>
        <td><a href="/he/Bible/Micah/Index">אינדקס</a></td>
        <td><a href="/he/Bible/Micah/3">מיכה - פֶּרֶק 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  הוי חשׁבי־און ופעלי רע על־משׁכבותם באור הבקר יעשׂוה כי ישׁ־לאל ידם׃ </p>
<p id="v2"><sup><small>2</small></sup>  וחמדו שׂדות וגזלו ובתים ונשׂאו ועשׁקו גבר וביתו ואישׁ ונחלתו׃ </p>
<p id="v3"><sup><small>3</small></sup>  לכן כה אמר יהוה הנני חשׁב על־המשׁפחה הזאת רעה אשׁר לא־תמישׁו משׁם צוארתיכם ולא תלכו רומה כי עת רעה היא׃ </p>
<p id="v4"><sup><small>4</small></sup>  ביום ההוא ישׂא עליכם משׁל ונהה נהי נהיה אמר שׁדוד נשׁדנו חלק עמי ימיר איך ימישׁ לי לשׁובב שׂדינו יחלק׃ </p>
<p id="v5"><sup><small>5</small></sup>  לכן לא־יהיה לך משׁליך חבל בגורל בקהל יהוה׃ </p>
<p id="v6"><sup><small>6</small></sup>  אל־תטפו יטיפון לא־יטפו לאלה לא יסג כלמות׃ </p>
<p id="v7"><sup><small>7</small></sup>  האמור בית־יעקב הקצר רוח יהוה אם־אלה מעלליו הלוא דברי ייטיבו עם הישׁר הולך׃ </p>
<p id="v8"><sup><small>8</small></sup>  ואתמול עמי לאויב יקומם ממול שׂלמה אדר תפשׁטון מעברים בטח שׁובי מלחמה׃ </p>
<p id="v9"><sup><small>9</small></sup>  נשׁי עמי תגרשׁון מבית תענגיה מעל עלליה תקחו הדרי לעולם׃ </p>
<p id="v10"><sup><small>10</small></sup>  קומו ולכו כי לא־זאת המנוחה בעבור טמאה תחבל וחבל נמרץ׃ </p>
<p id="v11"><sup><small>11</small></sup>  לו־אישׁ הלך רוח ושׁקר כזב אטף לך ליין ולשׁכר והיה מטיף העם הזה׃ </p>
<p id="v12"><sup><small>12</small></sup>  אסף אאסף יעקב כלך קבץ אקבץ שׁארית ישׂראל יחד אשׂימנו כצאן בצרה כעדר בתוך הדברו תהימנה מאדם׃ <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  עלה הפרץ לפניהם פרצו ויעברו שׁער ויצאו בו ויעבר מלכם לפניהם ויהוה בראשׁם׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Micah/1">מיכה - פֶּרֶק 1</a></td>
        <td><a href="/he/Bible/Micah/Index">אינדקס</a></td>
        <td><a href="/he/Bible/Micah/3">מיכה - פֶּרֶק 3</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:12 <i>שארית ישראל</i>: <a href="/he/The_Urantia_Book/97#p9_21">או 97:9.21</a>. </li>
</ol>
</div>
