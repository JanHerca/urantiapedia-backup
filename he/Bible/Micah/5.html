<!--
title: מיכה - פֶּרֶק 5
description: 
published: true
date: 2023-11-8T20:31:8Z
tags: bible, bible—micah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Micah/4">
          <span class="mdi mdi-arrow-left-drop-circle"></span><span class="pl-2">מיכה - פֶּרֶק 4</span>
        </a>
        </td>
        <td>
        <a href="/he/Bible/Micah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Micah/6">
          <span class="pr-2">מיכה - פֶּרֶק 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ואתה בית־לחם אפרתה צעיר להיות באלפי יהודה ממך לי יצא להיות מושׁל בישׂראל ומוצאתיו מקדם מימי עולם׃ </p>
<p id="v2"><sup><small>2</small></sup>  לכן יתנם עד־עת יולדה ילדה ויתר אחיו ישׁובון על־בני ישׂראל׃ </p>
<p id="v3"><sup><small>3</small></sup>  ועמד ורעה בעז יהוה בגאון שׁם יהוה אלהיו וישׁבו כי־עתה יגדל עד־אפסי־ארץ׃ </p>
<p id="v4"><sup><small>4</small></sup>  והיה זה שׁלום אשׁור כי־יבוא בארצנו וכי ידרך בארמנתינו והקמנו עליו שׁבעה רעים ושׁמנה נסיכי אדם׃ </p>
<p id="v5"><sup><small>5</small></sup>  ורעו את־ארץ אשׁור בחרב ואת־ארץ נמרד בפתחיה והציל מאשׁור כי־יבוא בארצנו וכי ידרך בגבולנו׃ </p>
<p id="v6"><sup><small>6</small></sup>  והיה שׁארית יעקב בקרב עמים רבים כטל מאת יהוה כרביבים עלי־עשׂב אשׁר לא־יקוה לאישׁ ולא ייחל לבני אדם׃ </p>
<p id="v7"><sup><small>7</small></sup>  והיה שׁארית יעקב בגוים בקרב עמים רבים כאריה בבהמות יער ככפיר בעדרי־צאן אשׁר אם עבר ורמס וטרף ואין מציל׃ </p>
<p id="v8"><sup><small>8</small></sup>  תרם ידך על־צריך וכל־איביך יכרתו׃ </p>
<p id="v9"><sup><small>9</small></sup>  והיה ביום־ההוא נאם־יהוה והכרתי סוסיך מקרבך והאבדתי מרכבתיך׃ </p>
<p id="v10"><sup><small>10</small></sup>  והכרתי ערי ארצך והרסתי כל־מבצריך׃ </p>
<p id="v11"><sup><small>11</small></sup>  והכרתי כשׁפים מידך ומעוננים לא יהיו־לך׃ </p>
<p id="v12"><sup><small>12</small></sup>  והכרתי פסיליך ומצבותיך מקרבך ולא־תשׁתחוה עוד למעשׂה ידיך׃ </p>
<p id="v13"><sup><small>13</small></sup>  ונתשׁתי אשׁיריך מקרבך והשׁמדתי עריך׃ </p>
<p id="v14"><sup><small>14</small></sup>  ועשׂיתי באף ובחמה נקם את־הגוים אשׁר לא שׁמעו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Micah/4">
          <span class="mdi mdi-arrow-left-drop-circle"></span><span class="pl-2">מיכה - פֶּרֶק 4</span>
        </a>
        </td>
        <td>
        <a href="/he/Bible/Micah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Micah/6">
          <span class="pr-2">מיכה - פֶּרֶק 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
