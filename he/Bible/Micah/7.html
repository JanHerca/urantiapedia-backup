<!--
title: מיכה - פֶּרֶק 7
description: 
published: true
date: 2023-11-8T20:31:8Z
tags: bible, bible—micah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Micah/6">
          <span class="mdi mdi-arrow-left-drop-circle"></span><span class="pl-2">מיכה - פֶּרֶק 6</span>
        </a>
        </td>
        <td>
        <a href="/he/Bible/Micah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  אללי לי כי הייתי כאספי־קיץ כעללת בציר אין־אשׁכול לאכול בכורה אותה נפשׁי׃ </p>
<p id="v2"><sup><small>2</small></sup>  אבד חסיד מן־הארץ וישׁר באדם אין כלם לדמים יארבו אישׁ את־אחיהו יצודו חרם׃ </p>
<p id="v3"><sup><small>3</small></sup>  על־הרע כפים להיטיב השׂר שׁאל והשׁפט בשׁלום והגדול דבר הות נפשׁו הוא ויעבתוה׃ </p>
<p id="v4"><sup><small>4</small></sup>  טובם כחדק ישׁר ממסוכה יום מצפיך פקדתך באה עתה תהיה מבוכתם׃ </p>
<p id="v5"><sup><small>5</small></sup>  אל־תאמינו ברע אל־תבטחו באלוף משׁכבת חיקך שׁמר פתחי־פיך׃ </p>
<p id="v6"><sup><small>6</small></sup>  כי־בן מנבל אב בת קמה באמה כלה בחמתה איבי אישׁ אנשׁי ביתו׃ </p>
<p id="v7"><sup><small>7</small></sup>  ואני ביהוה אצפה אוחילה לאלהי ישׁעי ישׁמעני אלהי׃ <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  אל־תשׂמחי איבתי לי כי נפלתי קמתי כי־אשׁב בחשׁך יהוה אור לי׃ </p>
<p id="v9"><sup><small>9</small></sup>  זעף יהוה אשׂא כי חטאתי לו עד אשׁר יריב ריבי ועשׂה משׁפטי יוציאני לאור אראה בצדקתו׃ </p>
<p id="v10"><sup><small>10</small></sup>  ותרא איבתי ותכסה בושׁה האמרה אלי איו יהוה אלהיך עיני תראינה בה עתה תהיה למרמס כטיט חוצות׃ </p>
<p id="v11"><sup><small>11</small></sup>  יום לבנות גדריך יום ההוא ירחק־חק׃ </p>
<p id="v12"><sup><small>12</small></sup>  יום הוא ועדיך יבוא למני אשׁור וערי מצור ולמני מצור ועד־נהר וים מים והר ההר׃ </p>
<p id="v13"><sup><small>13</small></sup>  והיתה הארץ לשׁממה על־ישׁביה מפרי מעלליהם׃ </p>
<p id="v14"><sup><small>14</small></sup>  רעה עמך בשׁבטך צאן נחלתך שׁכני לבדד יער בתוך כרמל ירעו בשׁן וגלעד כימי עולם׃ </p>
<p id="v15"><sup><small>15</small></sup>  כימי צאתך מארץ מצרים אראנו נפלאות׃ </p>
<p id="v16"><sup><small>16</small></sup>  יראו גוים ויבשׁו מכל גבורתם ישׂימו יד על־פה אזניהם תחרשׁנה׃ </p>
<p id="v17"><sup><small>17</small></sup>  ילחכו עפר כנחשׁ כזחלי ארץ ירגזו ממסגרתיהם אל־יהוה אלהינו יפחדו ויראו ממך׃ </p>
<p id="v18"><sup><small>18</small></sup>  מי־אל כמוך נשׂא עון ועבר על־פשׁע לשׁארית נחלתו לא־החזיק לעד אפו כי־חפץ חסד הוא׃ <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  ישׁוב ירחמנו יכבשׁ עונתינו ותשׁליך במצלות ים כל־חטאותם׃ </p>
<p id="v20"><sup><small>20</small></sup>  תתן אמת ליעקב חסד לאברהם אשׁר־נשׁבעת לאבתינו מימי קדם׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Micah/6">
          <span class="mdi mdi-arrow-left-drop-circle"></span><span class="pl-2">מיכה - פֶּרֶק 6</span>
        </a>
        </td>
        <td>
        <a href="/he/Bible/Micah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 7:7 <i>אלוהי הישועה</i>: <a href="/he/The_Urantia_Book/2#p6_3">או 2:6.3</a>. </li>
  <li id="fn2"><a href="#cite2">↑</a> 7:18 <i>כל רחום</i>: <a href="/he/The_Urantia_Book/142#p3_7">או 142:3.7</a>.  <i>אלוהים רחום</i>: <a href="/he/The_Urantia_Book/2#p5_7">או 2:5.7</a>.  <i>משרד רחמים</i>: <a href="/he/The_Urantia_Book/6#p3_2">או 6:3.2</a>.  <i>הרחמים</i>: <a href="/he/The_Urantia_Book/131#p10_6">או 131:10.6</a>.  <i>אלוהים אמר לכעוס</i>: <a href="/he/The_Urantia_Book/4#p3_2">או 4:3.2</a>.  <i>אלוהים מתענג ברחמים</i>: <a href="/he/The_Urantia_Book/143#p1_6">או 143:1.6</a>. </li>
</ol>
</div>
