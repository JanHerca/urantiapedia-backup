<!--
title: מיכה - פֶּרֶק 4
description: 
published: true
date: 2023-11-8T20:31:8Z
tags: bible, bible—micah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Micah/3">
          <span class="mdi mdi-arrow-left-drop-circle"></span><span class="pl-2">מיכה - פֶּרֶק 3</span>
        </a>
        </td>
        <td>
        <a href="/he/Bible/Micah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Micah/5">
          <span class="pr-2">מיכה - פֶּרֶק 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  והיה באחרית הימים יהיה הר בית־יהוה נכון בראשׁ ההרים ונשׂא הוא מגבעות ונהרו עליו עמים׃ </p>
<p id="v2"><sup><small>2</small></sup>  והלכו גוים רבים ואמרו לכו ונעלה אל־הר־יהוה ואל־בית אלהי יעקב ויורנו מדרכיו ונלכה בארחתיו כי מציוןתצא תורה ודבר־יהוה מירושׁלם׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  ושׁפט בין עמים רבים והוכיח לגוים עצמים עד־רחוק וכתתו חרבתיהם לאתים וחניתתיהם למזמרות לא־ישׂאו גוי אל־גוי חרב ולא־ילמדון עוד מלחמה׃ <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  וישׁבו אישׁ תחת גפנו ותחת תאנתו ואין מחריד כי־פי יהוה צבאות דבר׃ <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  כי כל־העמים ילכו אישׁ בשׁם אלהיו ואנחנו נלך בשׁם־יהוה אלהינו לעולם ועד׃ <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  ביום ההוא נאם־יהוה אספה הצלעה והנדחה אקבצה ואשׁר הרעתי׃ </p>
<p id="v7"><sup><small>7</small></sup>  ושׂמתי את־הצלעה לשׁארית והנהלאה לגוי עצום ומלך יהוה עליהם בהר ציון מעתה ועד־עולם׃ </p>
<p id="v8"><sup><small>8</small></sup>  ואתה מגדל־עדר עפל בת־ציון עדיך תאתה ובאה הממשׁלה הראשׁנה ממלכת לבת־ירושׁלם׃ </p>
<p id="v9"><sup><small>9</small></sup>  עתה למה תריעי רע המלך אין־בך אם־יועצך אבד כי־החזיקך חיל כיולדה׃ </p>
<p id="v10"><sup><small>10</small></sup>  חולי וגחי בת־ציון כיולדה כי־עתה תצאי מקריה ושׁכנת בשׂדה ובאת עד־בבל שׁם תנצלי שׁם יגאלך יהוה מכף איביך׃ </p>
<p id="v11"><sup><small>11</small></sup>  ועתה נאספו עליך גוים רבים האמרים תחנף ותחז בציון עינינו׃ </p>
<p id="v12"><sup><small>12</small></sup>  והמה לא ידעו מחשׁבות יהוה ולא הבינו עצתו כי קבצם כעמיר גרנה׃ </p>
<p id="v13"><sup><small>13</small></sup>  קומי ודושׁי בת־ציון כי־קרנך אשׂים ברזל ופרסתיך אשׂים נחושׁה והדקות עמים רבים והחרמתי ליהוה בצעם וחילם לאדון כל־הארץ׃ </p>
<p id="v14"><sup><small>14</small></sup>  עתה תתגדדי בת־גדוד מצור שׂם עלינו בשׁבט יכו על־הלחי את שׁפט ישׂראל׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Micah/3">
          <span class="mdi mdi-arrow-left-drop-circle"></span><span class="pl-2">מיכה - פֶּרֶק 3</span>
        </a>
        </td>
        <td>
        <a href="/he/Bible/Micah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Micah/5">
          <span class="pr-2">מיכה - פֶּרֶק 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 4:2 <i>לימד על ידי הרוח</i>: <a href="/he/The_Urantia_Book/156#p5_2">או 156:5.2</a>. </li>
  <li id="fn2"><a href="#cite2">↑</a> 4:3 <i>אומות לא לומדים מלחמה יותר</i>: <a href="/he/The_Urantia_Book/159#p5_6">או 159:5.6</a>. </li>
  <li id="fn3"><a href="#cite3">↑</a> 4:4 <i>לא עוד אדון הצבאות</i>: <a href="/he/The_Urantia_Book/194#p3_11">או 194:3.11</a>. </li>
  <li id="fn4"><a href="#cite4">↑</a> 4:4-5 <i>כל אדם יושב מתחת לגפן שלו</i>: <a href="/he/The_Urantia_Book/97#p5_5">או 97:5.5</a>. </li>
  <li id="fn5"><a href="#cite5">↑</a> 4:5 <i>הממלכה כתקווה עתידית</i>: <a href="/he/The_Urantia_Book/170#p1_3">או 170:1.3</a>. </li>
</ol>
</div>
