<!--
title: מיכה - פֶּרֶק 6
description: 
published: true
date: 2023-11-8T20:31:8Z
tags: bible, bible—micah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Micah/5">
          <span class="mdi mdi-arrow-left-drop-circle"></span><span class="pl-2">מיכה - פֶּרֶק 5</span>
        </a>
        </td>
        <td>
        <a href="/he/Bible/Micah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Micah/7">
          <span class="pr-2">מיכה - פֶּרֶק 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  שׁמעו־נא את אשׁר־יהוה אמר קום ריב את־ההרים ותשׁמענה הגבעות קולך׃ </p>
<p id="v2"><sup><small>2</small></sup>  שׁמעו הרים את־ריב יהוה והאתנים מסדי ארץ כי ריב ליהוה עם־עמו ועם־ישׂראל יתוכח׃ </p>
<p id="v3"><sup><small>3</small></sup>  עמי מה־עשׂיתי לך ומה הלאתיך ענה בי׃ </p>
<p id="v4"><sup><small>4</small></sup>  כי העלתיך מארץ מצרים ומבית עבדים פדיתיך ואשׁלח לפניך את־משׁה אהרן ומרים׃ </p>
<p id="v5"><sup><small>5</small></sup>  עמי זכר־נא מה־יעץ בלק מלך מואב ומה־ענה אתו בלעם בן־בעור מן־השׁטים עד־הגלגל למען דעת צדקות יהוה׃ </p>
<p id="v6"><sup><small>6</small></sup>  במה אקדם יהוה אכף לאלהי מרום האקדמנו בעולות בעגלים בני שׁנה׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  הירצה יהוה באלפי אילים ברבבות נחלי־שׁמן האתן בכורי פשׁעי פרי בטני חטאת נפשׁי׃ </p>
<p id="v8"><sup><small>8</small></sup>  הגיד לך אדם מה־טוב ומה־יהוה דורשׁ ממך כי אם־עשׂות משׁפט ואהבת חסד והצנע לכת עם־אלהיך׃ <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  קול יהוה לעיר יקרא ותושׁיה יראה שׁמך שׁמעו מטה ומי יעדה׃ </p>
<p id="v10"><sup><small>10</small></sup>  עוד האשׁ בית רשׁע אצרות רשׁע ואיפת רזון זעומה׃ </p>
<p id="v11"><sup><small>11</small></sup>  האזכה במאזני רשׁע ובכיס אבני מרמה׃ </p>
<p id="v12"><sup><small>12</small></sup>  אשׁר עשׁיריה מלאו חמס וישׁביה דברו־שׁקר ולשׁונם רמיה בפיהם׃ </p>
<p id="v13"><sup><small>13</small></sup>  וגם־אני החליתי הכותך השׁמם על־חטאתך׃ </p>
<p id="v14"><sup><small>14</small></sup>  אתה תאכל ולא תשׂבע וישׁחך בקרבך ותסג ולא תפליט ואשׁר תפלט לחרב אתן׃ </p>
<p id="v15"><sup><small>15</small></sup>  אתה תזרע ולא תקצור אתה תדרך־זית ולא־תסוך שׁמן ותירושׁ ולא תשׁתה־יין׃ </p>
<p id="v16"><sup><small>16</small></sup>  וישׁתמר חקות עמרי וכל מעשׂה בית־אחאב ותלכו במעצותם למען תתי אתך לשׁמה וישׁביה לשׁרקה וחרפת עמי תשׂאו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Micah/5">
          <span class="mdi mdi-arrow-left-drop-circle"></span><span class="pl-2">מיכה - פֶּרֶק 5</span>
        </a>
        </td>
        <td>
        <a href="/he/Bible/Micah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Micah/7">
          <span class="pr-2">מיכה - פֶּרֶק 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 6:6-8 <i>הכתוב קרא: במה אבוא לפני ה'</i>: <a href="/he/The_Urantia_Book/126#p4_5">או 126:4.5</a>.  <i>האם אבוא עם קורבן</i>: <a href="/he/The_Urantia_Book/97#p5_6">או 97:5.6</a>. </li>
  <li id="fn2"><a href="#cite2">↑</a> 6:8 <i>ללכת בצניעות עם אלוהים</i>: <a href="/he/The_Urantia_Book/149#p6_11">או 149:6.11</a>. </li>
</ol>
</div>
