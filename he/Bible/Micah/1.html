<!--
title: מיכה - פֶּרֶק 1
description: 
published: true
date: 2023-11-8T20:31:8Z
tags: bible, bible—micah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/he/Bible/Micah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Micah/2">
          <span class="pr-2">מיכה - פֶּרֶק 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  דבר־יהוה אשׁר היה אל־מיכה המרשׁתי בימי יותם אחז יחזקיה מלכי יהודה אשׁר־חזה על־שׁמרון וירושׁלם׃ </p>
<p id="v2"><sup><small>2</small></sup>  שׁמעו עמים כלם הקשׁיבי ארץ ומלאה ויהי אדני יהוה בכם לעד אדני מהיכל קדשׁו׃ </p>
<p id="v3"><sup><small>3</small></sup>  כי־הנה יהוה יצא ממקומו וירד ודרך על־במותי ארץ׃ </p>
<p id="v4"><sup><small>4</small></sup>  ונמסו ההרים תחתיו והעמקים יתבקעו כדונג מפני האשׁ כמים מגרים במורד׃ </p>
<p id="v5"><sup><small>5</small></sup>  בפשׁע יעקב כל־זאת ובחטאות בית ישׂראל מי־פשׁע יעקב הלוא שׁמרון ומי במות יהודה הלוא ירושׁלם׃ </p>
<p id="v6"><sup><small>6</small></sup>  ושׂמתי שׁמרון לעי השׂדה למטעי כרם והגרתי לגי אבניה ויסדיה אגלה׃ </p>
<p id="v7"><sup><small>7</small></sup>  וכל־פסיליה יכתו וכל־אתנניה ישׂרפו באשׁ וכל־עצביה אשׂים שׁממה כי מאתנן זונה קבצה ועד־אתנן זונה ישׁובו׃ </p>
<p id="v8"><sup><small>8</small></sup>  על־זאת אספדה ואילילה אילכה שׁילל וערום אעשׂה מספד כתנים ואבל כבנות יענה׃ </p>
<p id="v9"><sup><small>9</small></sup>  כי אנושׁה מכותיה כי־באה עד־יהודה נגע עד־שׁער עמי עד־ירושׁלם׃ </p>
<p id="v10"><sup><small>10</small></sup>  בגת אל־תגידו בכו אל־תבכו בבית לעפרה עפר התפלשׁתי׃ </p>
<p id="v11"><sup><small>11</small></sup>  עברי לכם יושׁבת שׁפיר עריה־בשׁת לא יצאה יושׁבת צאנן מספד בית האצל יקח מכם עמדתו׃ </p>
<p id="v12"><sup><small>12</small></sup>  כי־חלה לטוב יושׁבת מרות כי־ירד רע מאת יהוה לשׁער ירושׁלם׃ </p>
<p id="v13"><sup><small>13</small></sup>  רתם המרכבה לרכשׁ יושׁבת לכישׁ ראשׁית חטאת היא לבת־ציון כי־בך נמצאו פשׁעי ישׂראל׃ </p>
<p id="v14"><sup><small>14</small></sup>  לכן תתני שׁלוחים על מורשׁת גת בתי אכזיב לאכזב למלכי ישׂראל׃ </p>
<p id="v15"><sup><small>15</small></sup>  עד הירשׁ אבי לך יושׁבת מרשׁה עד־עדלם יבוא כבוד ישׂראל׃ </p>
<p id="v16"><sup><small>16</small></sup>  קרחי וגזי על־בני תענוגיך הרחבי קרחתך כנשׁר כי גלו ממך׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/he/Bible/Micah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Micah/2">
          <span class="pr-2">מיכה - פֶּרֶק 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
