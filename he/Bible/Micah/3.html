<!--
title: מיכה - פֶּרֶק 3
description: 
published: true
date: 2023-11-8T20:31:8Z
tags: bible, bible—micah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Micah/2">
          <span class="mdi mdi-arrow-left-drop-circle"></span><span class="pl-2">מיכה - פֶּרֶק 2</span>
        </a>
        </td>
        <td>
        <a href="/he/Bible/Micah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Micah/4">
          <span class="pr-2">מיכה - פֶּרֶק 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ואמר שׁמעו־נא ראשׁי יעקב וקציני בית ישׂראל הלוא לכם לדעת את־המשׁפט׃ </p>
<p id="v2"><sup><small>2</small></sup>  שׂנאי טוב ואהבי רעה גזלי עורם מעליהם ושׁארם מעל עצמותם׃ </p>
<p id="v3"><sup><small>3</small></sup>  ואשׁר אכלו שׁאר עמי ועורם מעליהם הפשׁיטו ואת־עצמתיהם פצחו ופרשׂו כאשׁר בסיר וכבשׂר בתוך קלחת׃ </p>
<p id="v4"><sup><small>4</small></sup>  אז יזעקו אל־יהוה ולא יענה אותם ויסתר פניו מהם בעת ההיא כאשׁר הרעו מעלליהם׃ </p>
<p id="v5"><sup><small>5</small></sup>  כה אמר יהוה על־הנביאים המתעים את־עמי הנשׁכים בשׁניהם וקראו שׁלום ואשׁר לא־יתן על־פיהם וקדשׁו עליו מלחמה׃ </p>
<p id="v6"><sup><small>6</small></sup>  לכן לילה לכם מחזון וחשׁכה לכם מקסם ובאה השׁמשׁ על־הנביאים וקדר עליהם היום׃ </p>
<p id="v7"><sup><small>7</small></sup>  ובשׁו החזים וחפרו הקסמים ועטו על־שׂפם כלם כי אין מענה אלהים׃ </p>
<p id="v8"><sup><small>8</small></sup>  ואולם אנכי מלאתי כח את־רוח יהוה ומשׁפט וגבורה להגיד ליעקב פשׁעו ולישׂראל חטאתו׃ </p>
<p id="v9"><sup><small>9</small></sup>  שׁמעו־נא זאת ראשׁי בית יעקב וקציני בית ישׂראל המתעבים משׁפט ואת כל־הישׁרה יעקשׁו׃ </p>
<p id="v10"><sup><small>10</small></sup>  בנה ציון בדמים וירושׁלם בעולה׃ </p>
<p id="v11"><sup><small>11</small></sup>  ראשׁיה בשׁחד ישׁפטו וכהניה במחיר יורו ונביאיה בכסף יקסמו ועל־יהוה ישׁענו לאמר הלוא יהוה בקרבנו לא־תבוא עלינו רעה׃ <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  לכן בגללכם ציון שׂדה תחרשׁ וירושׁלם עיין תהיה והר הבית לבמות יער׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Micah/2">
          <span class="mdi mdi-arrow-left-drop-circle"></span><span class="pl-2">מיכה - פֶּרֶק 2</span>
        </a>
        </td>
        <td>
        <a href="/he/Bible/Micah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Micah/4">
          <span class="pr-2">מיכה - פֶּרֶק 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:11 <i>כוהנים מלמדים בשכר</i>: <a href="/he/The_Urantia_Book/149#p6_12">או 149:6.12</a>.  <i>שליטים השופטים בתגמול</i>: <a href="/he/The_Urantia_Book/97#p5_5">או 97:5.5</a>. </li>
</ol>
</div>
