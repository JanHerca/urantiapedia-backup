<!--
title: זכריה - פֶּרֶק 8
description: 
published: true
date: 2022-10-6T10:37:18Z
tags: bible, bible—zechariah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Zechariah/7">זכריה - פֶּרֶק 7</a></td>
        <td><a href="/he/Bible/Zechariah/Index">אינדקס</a></td>
        <td><a href="/he/Bible/Zechariah/9">זכריה - פֶּרֶק 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי דבר־יהוה צבאות לאמר׃ </p>
<p id="v2"><sup><small>2</small></sup>  כה אמר יהוה צבאות קנאתי לציון קנאה גדולה וחמה גדולה קנאתי לה׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  כה אמר יהוה שׁבתי אל־ציון ושׁכנתי בתוך ירושׁלם ונקראה ירושׁלם עיר־האמת והר־יהוה צבאות הר הקדשׁ׃ </p>
<p id="v4"><sup><small>4</small></sup>  כה אמר יהוה צבאות עד ישׁבו זקנים וזקנות ברחבות ירושׁלם ואישׁ משׁענתו בידו מרב ימים׃ </p>
<p id="v5"><sup><small>5</small></sup>  ורחבות העיר ימלאו ילדים וילדות משׂחקים ברחבתיה׃ </p>
<p id="v6"><sup><small>6</small></sup>  כה אמר יהוה צבאות כי יפלא בעיני שׁארית העם הזה בימים ההם גם־בעיני יפלא נאם יהוה צבאות׃ </p>
<p id="v7"><sup><small>7</small></sup>  כה אמר יהוה צבאות הנני מושׁיע את־עמי מארץ מזרח ומארץ מבוא השׁמשׁ׃ </p>
<p id="v8"><sup><small>8</small></sup>  והבאתי אתם ושׁכנו בתוך ירושׁלם והיו־לי לעם ואני אהיה להם לאלהים באמת ובצדקה׃ </p>
<p id="v9"><sup><small>9</small></sup>  כה־אמר יהוה צבאות תחזקנה ידיכם השׁמעים בימים האלה את הדברים האלה מפי הנביאים אשׁר ביום יסד בית־יהוה צבאות ההיכל להבנות׃ </p>
<p id="v10"><sup><small>10</small></sup>  כי לפני הימים ההם שׂכר האדם לא נהיה ושׂכר הבהמה איננה וליוצא ולבא אין־שׁלום מן־הצר ואשׁלח את־כל־האדם אישׁ ברעהו׃ </p>
<p id="v11"><sup><small>11</small></sup>  ועתה לא כימים הראשׁנים אני לשׁארית העם הזה נאם יהוה צבאות׃ </p>
<p id="v12"><sup><small>12</small></sup>  כי־זרע השׁלום הגפן תתן פריה והארץ תתן את־יבולה והשׁמים יתנו טלם והנחלתי את־שׁארית העם הזה את־כל־אלה׃ </p>
<p id="v13"><sup><small>13</small></sup>  והיה כאשׁר הייתם קללה בגוים בית יהודה ובית ישׂראל כן אושׁיע אתכם והייתם ברכה אל־תיראו תחזקנה ידיכם׃ </p>
<p id="v14"><sup><small>14</small></sup>  כי כה אמר יהוה צבאות כאשׁר זממתי להרע לכם בהקציף אבתיכם אתי אמר יהוה צבאות ולא נחמתי׃ <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  כן שׁבתי זממתי בימים האלה להיטיב את־ירושׁלם ואת־בית יהודה אל־תיראו׃ </p>
<p id="v16"><sup><small>16</small></sup>  אלה הדברים אשׁר תעשׂו דברו אמת אישׁ את־רעהו אמת ומשׁפט שׁלום שׁפטו בשׁעריכם׃ </p>
<p id="v17"><sup><small>17</small></sup>  ואישׁ את־רעת רעהו אל־תחשׁבו בלבבכם ושׁבעת שׁקר אל־תאהבו כי את־כל־אלה אשׁר שׂנאתי נאם־יהוה׃ </p>
<p id="v18"><sup><small>18</small></sup>  ויהי דבר־יהוה צבאות אלי לאמר׃ </p>
<p id="v19"><sup><small>19</small></sup>  כה־אמר יהוה צבאות צום הרביעי וצום החמישׁי וצום השׁביעי וצום העשׂירי יהיה לבית־יהודה לשׂשׂון ולשׂמחה ולמעדים טובים והאמת והשׁלום אהבו׃ </p>
<p id="v20"><sup><small>20</small></sup>  כה אמר יהוה צבאות עד אשׁר יבאו עמים וישׁבי ערים רבות׃ </p>
<p id="v21"><sup><small>21</small></sup>  והלכו ישׁבי אחת אל־אחת לאמר נלכה הלוך לחלות את־פני יהוה ולבקשׁ את־יהוה צבאות אלכה גם־אני׃ </p>
<p id="v22"><sup><small>22</small></sup>  ובאו עמים רבים וגוים עצומים לבקשׁ את־יהוה צבאות בירושׁלם ולחלות את־פני יהוה׃ </p>
<p id="v23"><sup><small>23</small></sup>  כה אמר יהוה צבאות בימים ההמה אשׁר יחזיקו עשׂרה אנשׁים מכל לשׁנות הגוים והחזיקו בכנף אישׁ יהודי לאמר נלכה עמכם כי שׁמענו אלהים עמכם׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Zechariah/7">זכריה - פֶּרֶק 7</a></td>
        <td><a href="/he/Bible/Zechariah/Index">אינדקס</a></td>
        <td><a href="/he/Bible/Zechariah/9">זכריה - פֶּרֶק 9</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 8:2 <i>אלוהים אמר לקנא על</i>: <a href="/he/The_Urantia_Book/4#p3_1">או 4:3.1</a>.  <i>מקנא על</i>: <a href="/he/The_Urantia_Book/96#p4_6">או 96:4.6</a>. </li>
  <li id="fn2"><a href="#cite2">↑</a> 8:14 <i>אלוהים לא מתחרט (מבחירה)</i>: <a href="/he/The_Urantia_Book/2#p2_2">או 2:2.2</a>.  <i>אלוהים לא מתחרט (מבחירה)</i>: <a href="/he/The_Urantia_Book/4#p3_4">או 4:3.4</a>. </li>
</ol>
</div>
