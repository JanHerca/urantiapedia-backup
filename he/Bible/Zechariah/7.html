<!--
title: זכריה - פֶּרֶק 7
description: 
published: true
date: 2022-10-6T10:37:18Z
tags: bible, bible—zechariah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Zechariah/6">זכריה - פֶּרֶק 6</a></td>
        <td><a href="/he/Bible/Zechariah/Index">אינדקס</a></td>
        <td><a href="/he/Bible/Zechariah/8">זכריה - פֶּרֶק 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי בשׁנת ארבע לדריושׁ המלך היה דבר־יהוה אל־זכריה בארבעה לחדשׁ התשׁעי בכסלו׃ </p>
<p id="v2"><sup><small>2</small></sup>  וישׁלח בית־אל שׂר־אצר ורגם מלך ואנשׁיו לחלות את־פני יהוה׃ </p>
<p id="v3"><sup><small>3</small></sup>  לאמר אל־הכהנים אשׁר לבית־יהוה צבאות ואל־הנביאים לאמר האבכה בחדשׁ החמשׁי הנזר כאשׁר עשׂיתי זה כמה שׁנים׃ </p>
<p id="v4"><sup><small>4</small></sup>  ויהי דבר־יהוה צבאות אלי לאמר׃ </p>
<p id="v5"><sup><small>5</small></sup>  אמר אל־כל־עם הארץ ואל־הכהנים לאמר כי־צמתם וספוד בחמישׁי ובשׁביעי וזה שׁבעים שׁנה הצום צמתני אני׃ </p>
<p id="v6"><sup><small>6</small></sup>  וכי תאכלו וכי תשׁתו הלוא אתם האכלים ואתם השׁתים׃ </p>
<p id="v7"><sup><small>7</small></sup>  הלוא את־הדברים אשׁר קרא יהוה ביד הנביאים הראשׁנים בהיות ירושׁלם ישׁבת ושׁלוה ועריה סביבתיה והנגב והשׁפלה ישׁב׃ </p>
<p id="v8"><sup><small>8</small></sup>  ויהי דבר־יהוה אל־זכריה לאמר׃ </p>
<p id="v9"><sup><small>9</small></sup>  כה אמר יהוה צבאות לאמר משׁפט אמת שׁפטו וחסד ורחמים עשׂו אישׁ את־אחיו׃ </p>
<p id="v10"><sup><small>10</small></sup>  ואלמנה ויתום גר ועני אל־תעשׁקו ורעת אישׁ אחיו אל־תחשׁבו בלבבכם׃ </p>
<p id="v11"><sup><small>11</small></sup>  וימאנו להקשׁיב ויתנו כתף סררת ואזניהם הכבידו משׁמוע׃ <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  ולבם שׂמו שׁמיר משׁמוע את־התורה ואת־הדברים אשׁר שׁלח יהוה צבאות ברוחו ביד הנביאים הראשׁנים ויהי קצף גדול מאת יהוה צבאות׃ </p>
<p id="v13"><sup><small>13</small></sup>  ויהי כאשׁר־קרא ולא שׁמעו כן יקראו ולא אשׁמע אמר יהוה צבאות׃ </p>
<p id="v14"><sup><small>14</small></sup>  ואסערם על כל־הגוים אשׁר לא־ידעום והארץ נשׁמה אחריהם מעבר ומשׁב וישׂימו ארץ־חמדה לשׁמה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Zechariah/6">זכריה - פֶּרֶק 6</a></td>
        <td><a href="/he/Bible/Zechariah/Index">אינדקס</a></td>
        <td><a href="/he/Bible/Zechariah/8">זכריה - פֶּרֶק 8</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 7:11-13 <i>לבבות מוקשים</i>: <a href="/he/The_Urantia_Book/146#p2_3">או 146:2.3</a>. </li>
</ol>
</div>
