<!--
title: זכריה - פֶּרֶק 13
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Zechariah/12">זכריה - פֶּרֶק 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Zechariah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Zechariah/14">זכריה - פֶּרֶק 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ביום ההוא יהיה מקור נפתח לבית דויד ולישׁבי ירושׁלם לחטאת ולנדה׃ </p>
<p id="v2"><sup><small>2</small></sup>  והיה ביום ההוא נאם יהוה צבאות אכרית את־שׁמות העצבים מן־הארץ ולא יזכרו עוד וגם את־הנביאים ואת־רוח הטמאה אעביר מן־הארץ׃ </p>
<p id="v3"><sup><small>3</small></sup>  והיה כי־ינבא אישׁ עוד ואמרו אליו אביו ואמו ילדיו לא תחיה כי שׁקר דברת בשׁם יהוה ודקרהו אביהו ואמו ילדיו בהנבאו׃ </p>
<p id="v4"><sup><small>4</small></sup>  והיה ביום ההוא יבשׁו הנביאים אישׁ מחזינו בהנבאתו ולא ילבשׁו אדרת שׂער למען כחשׁ׃ </p>
<p id="v5"><sup><small>5</small></sup>  ואמר לא נביא אנכי אישׁ־עבד אדמה אנכי כי אדם הקנני מנעורי׃ </p>
<p id="v6"><sup><small>6</small></sup>  ואמר אליו מה המכות האלה בין ידיך ואמר אשׁר הכיתי בית מאהבי׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  חרב עורי על־רעי ועל־גבר עמיתי נאם יהוה צבאות הך את־הרעה ותפוצין הצאן והשׁבתי ידי על־הצערים׃ <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  והיה בכל־הארץ נאם־יהוה פי־שׁנים בה יכרתו יגועו והשׁלשׁית יותר בה׃ </p>
<p id="v9"><sup><small>9</small></sup>  והבאתי את־השׁלשׁית באשׁ וצרפתים כצרף את־הכסף ובחנתים כבחן את־הזהב הוא יקרא בשׁמי ואני אענה אתו אמרתי עמי הוא והוא יאמר יהוה אלהי׃ <sup id="cite3"><a href="#fn3">[3]</a></sup></p>
<h2>הפניות</h2>
<div>
<ol>
  <li id="fn1"><a href="#cite1">↑</a> 13:6 <i>נפצע על ידי חבר מהימן</i>: <a href="/he/The_Urantia_Book/149#p6_12">או 149:6.12</a>. </li>
  <li id="fn2"><a href="#cite2">↑</a> 13:7 <i>כבשים מפוזרות</i>: <a href="/he/The_Urantia_Book/181#p2_27">או 181:2.27</a>.  <i>רועה מוכה, עדר מתפזר</i>: <a href="/he/The_Urantia_Book/183#p4_6">או 183:4.6</a>. </li>
  <li id="fn3"><a href="#cite3">↑</a> 13:9 <i>מי שירצה רשאי לבוא</i>: <a href="/he/The_Urantia_Book/166#p3_7">או 166:3.7</a>.  <i>מי שירצה רשאי לבוא</i>: <a href="/he/The_Urantia_Book/165#p3_8">או 165:3.8</a>.  <i>מי שירצה רשאי לבוא</i>: <a href="/he/The_Urantia_Book/2#p5_2">או 2:5.2</a>.  <i>מי שירצה רשאי לבוא</i>: <a href="/he/The_Urantia_Book/139#p12_7">או 139:12.7</a>.  <i>מי שקורא לאדון ניצל</i>: <a href="/he/The_Urantia_Book/2#p4_1">או 2:4.1</a>.  <i>מי שירצה רשאי לבוא</i>: <a href="/he/The_Urantia_Book/32#p5_8">או 32:5.8</a>.  <i>מי שירצה רשאי לבוא</i>: <a href="/he/The_Urantia_Book/100#p7_6">או 100:7.6</a>.  <i>כל מי שיינצל</i>: <a href="/he/The_Urantia_Book/131#p10_7">או 131:10.7</a>. </li>
</ol>
</div>
