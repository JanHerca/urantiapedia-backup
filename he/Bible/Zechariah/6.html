<!--
title: זכריה - פֶּרֶק 6
description: 
published: true
date: 2022-10-6T10:37:18Z
tags: bible, bible—zechariah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Zechariah/5">זכריה - פֶּרֶק 5</a></td>
        <td><a href="/he/Bible/Zechariah/Index">אינדקס</a></td>
        <td><a href="/he/Bible/Zechariah/7">זכריה - פֶּרֶק 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואשׁב ואשׂא עיני ואראה והנה ארבע מרכבות יצאות מבין שׁני ההרים וההרים הרי נחשׁת׃ </p>
<p id="v2"><sup><small>2</small></sup>  במרכבה הראשׁנה סוסים אדמים ובמרכבה השׁנית סוסים שׁחרים׃ </p>
<p id="v3"><sup><small>3</small></sup>  ובמרכבה השׁלשׁית סוסים לבנים ובמרכבה הרבעית סוסים ברדים אמצים׃ </p>
<p id="v4"><sup><small>4</small></sup>  ואען ואמר אל־המלאך הדבר בי מה־אלה אדני׃ </p>
<p id="v5"><sup><small>5</small></sup>  ויען המלאך ויאמר אלי אלה ארבע רחות השׁמים יוצאות מהתיצב על־אדון כל־הארץ׃ <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  אשׁר־בה הסוסים השׁחרים יצאים אל־ארץ צפון והלבנים יצאו אל־אחריהם והברדים יצאו אל־ארץ התימן׃ </p>
<p id="v7"><sup><small>7</small></sup>  והאמצים יצאו ויבקשׁו ללכת להתהלך בארץ ויאמר לכו התהלכו בארץ ותתהלכנה בארץ׃ </p>
<p id="v8"><sup><small>8</small></sup>  ויזעק אתי וידבר אלי לאמר ראה היוצאים אל־ארץ צפון הניחו את־רוחי בארץ צפון׃ </p>
<p id="v9"><sup><small>9</small></sup>  ויהי דבר־יהוה אלי לאמר׃ </p>
<p id="v10"><sup><small>10</small></sup>  לקוח מאת הגולה מחלדי ומאת טוביה ומאת ידעיה ובאת אתה ביום ההוא ובאת בית יאשׁיה בן־צפניה אשׁר־באו מבבל׃ </p>
<p id="v11"><sup><small>11</small></sup>  ולקחת כסף־וזהב ועשׂית עטרות ושׂמת בראשׁ יהושׁע בן־יהוצדק הכהן הגדול׃ </p>
<p id="v12"><sup><small>12</small></sup>  ואמרת אליו לאמר כה אמר יהוה צבאות לאמר הנה־אישׁ צמח שׁמו ומתחתיו יצמח ובנה את־היכל יהוה׃ <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  והוא יבנה את־היכל יהוה והוא־ישׂא הוד וישׁב ומשׁל על־כסאו והיה כהן על־כסאו ועצת שׁלום תהיה בין שׁניהם׃ </p>
<p id="v14"><sup><small>14</small></sup>  והעטרת תהיה לחלם ולטוביה ולידעיה ולחן בן־צפניה לזכרון בהיכל יהוה׃ </p>
<p id="v15"><sup><small>15</small></sup>  ורחוקים יבאו ובנו בהיכל יהוה וידעתם כי־יהוה צבאות שׁלחני אליכם והיה אם־שׁמוע תשׁמעון בקול יהוה אלהיכם׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Zechariah/5">זכריה - פֶּרֶק 5</a></td>
        <td><a href="/he/Bible/Zechariah/Index">אינדקס</a></td>
        <td><a href="/he/Bible/Zechariah/7">זכריה - פֶּרֶק 7</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 6:5 <i>אדון הכל</i>: <a href="/he/The_Urantia_Book/128#p1_10">או 128:1.10</a>. </li>
  <li id="fn2"><a href="#cite2">↑</a> 6:12 <i>גזע או ענף של גפן</i>: <a href="/he/The_Urantia_Book/180#p2_3">או 180:2.3</a>. </li>
</ol>
</div>
