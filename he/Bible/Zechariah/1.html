<!--
title: זכריה - פֶּרֶק 1
description: 
published: true
date: 2022-10-6T10:37:18Z
tags: bible, bible—zechariah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/he/Bible/Zechariah/Index">אינדקס</a></td>
        <td><a href="/he/Bible/Zechariah/2">זכריה - פֶּרֶק 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  בחדשׁ השׁמיני בשׁנת שׁתים לדריושׁ היה דבר־יהוה אל־זכריה בן־ברכיה בן־עדו הנביא לאמר׃ </p>
<p id="v2"><sup><small>2</small></sup>  קצף יהוה על־אבותיכם קצף׃ </p>
<p id="v3"><sup><small>3</small></sup>  ואמרת אלהם כה אמר יהוה צבאות שׁובו אלי נאם יהוה צבאות ואשׁוב אליכם אמר יהוה צבאות׃ </p>
<p id="v4"><sup><small>4</small></sup>  אל־תהיו כאבתיכם אשׁר קראו־אליהם הנביאים הראשׁנים לאמר כה אמר יהוה צבאות שׁובו נא מדרכיכם הרעים ומעליליכם הרעים ולא שׁמעו ולא־הקשׁיבו אלי נאם־יהוה׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  אבותיכם איה־הם והנבאים הלעולם יחיו׃ </p>
<p id="v6"><sup><small>6</small></sup>  אך דברי וחקי אשׁר צויתי את־עבדי הנביאים הלוא השׂיגו אבתיכם וישׁובו ויאמרו כאשׁר זמם יהוה צבאות לעשׂות לנו כדרכינו וכמעללינו כן עשׂה אתנו׃ </p>
<p id="v7"><sup><small>7</small></sup>  ביום עשׂרים וארבעה לעשׁתי־עשׂר חדשׁ הוא־חדשׁ שׁבט בשׁנת שׁתים לדריושׁ היה דבר־יהוה אל־זכריה בן־ברכיהו בן־עדוא הנביא לאמר׃ </p>
<p id="v8"><sup><small>8</small></sup>  ראיתי הלילה והנה־אישׁ רכב על־סוס אדם והוא עמד בין ההדסים אשׁר במצלה ואחריו סוסים אדמים שׂרקים ולבנים׃ </p>
<p id="v9"><sup><small>9</small></sup>  ואמר מה־אלה אדני ויאמר אלי המלאך הדבר בי אני אראך מה־המה אלה׃ </p>
<p id="v10"><sup><small>10</small></sup>  ויען האישׁ העמד בין־ההדסים ויאמר אלה אשׁר שׁלח יהוה להתהלך בארץ׃ </p>
<p id="v11"><sup><small>11</small></sup>  ויענו את־מלאך יהוה העמד בין ההדסים ויאמרו התהלכנו בארץ והנה כל־הארץ ישׁבת ושׁקטת׃ </p>
<p id="v12"><sup><small>12</small></sup>  ויען מלאך־יהוה ויאמר יהוה צבאות עד־מתי אתה לא־תרחם את־ירושׁלם ואת ערי יהודה אשׁר זעמתה זה שׁבעים שׁנה׃ </p>
<p id="v13"><sup><small>13</small></sup>  ויען יהוה את־המלאך הדבר בי דברים טובים דברים נחמים׃ </p>
<p id="v14"><sup><small>14</small></sup>  ויאמר אלי המלאך הדבר בי קרא לאמר כה אמר יהוה צבאות קנאתי לירושׁלם ולציון קנאה גדולה׃ <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  וקצף גדול אני קצף על־הגוים השׁאננים אשׁר אני קצפתי מעט והמה עזרו לרעה׃ </p>
<p id="v16"><sup><small>16</small></sup>  לכן כה־אמר יהוה שׁבתי לירושׁלם ברחמים ביתי יבנה בה נאם יהוה צבאות וקוה ינטה על־ירושׁלם׃ </p>
<p id="v17"><sup><small>17</small></sup>  עוד קרא לאמר כה אמר יהוה צבאות עוד תפוצינה ערי מטוב ונחם יהוה עוד את־ציון ובחר עוד בירושׁלם׃ </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/he/Bible/Zechariah/Index">אינדקס</a></td>
        <td><a href="/he/Bible/Zechariah/2">זכריה - פֶּרֶק 2</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 1:4 <i>לא עוד אדון הצבאות</i>: <a href="/he/The_Urantia_Book/194#p3_11">או 194:3.11</a>. </li>
  <li id="fn2"><a href="#cite2">↑</a> 1:14 <i>מקנא על</i>: <a href="/he/The_Urantia_Book/96#p4_6">או 96:4.6</a>.  <i>אלוהים אמר לקנא על</i>: <a href="/he/The_Urantia_Book/4#p3_1">או 4:3.1</a>. </li>
</ol>
</div>
