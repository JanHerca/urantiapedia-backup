<!--
title: זכריה - פֶּרֶק 3
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Zechariah/2">זכריה - פֶּרֶק 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Zechariah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Zechariah/4">זכריה - פֶּרֶק 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויראני את־יהושׁע הכהן הגדול עמד לפני מלאך יהוה והשׂטן עמד על־ימינו לשׂטנו׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויאמר יהוה אל־השׂטן יגער יהוה בך השׂטן ויגער יהוה בך הבחר בירושׁלם הלוא זה אוד מצל מאשׁ׃ </p>
<p id="v3"><sup><small>3</small></sup>  ויהושׁע היה לבשׁ בגדים צואים ועמד לפני המלאך׃ </p>
<p id="v4"><sup><small>4</small></sup>  ויען ויאמר אל־העמדים לפניו לאמר הסירו הבגדים הצאים מעליו ויאמר אליו ראה העברתי מעליך עונך והלבשׁ אתך מחלצות׃ <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  ואמר ישׂימו צניף טהור על־ראשׁו וישׂימו הצניף הטהור על־ראשׁו וילבשׁהו בגדים ומלאך יהוה עמד׃ </p>
<p id="v6"><sup><small>6</small></sup>  ויעד מלאך יהוה ביהושׁע לאמר׃ </p>
<p id="v7"><sup><small>7</small></sup>  כה־אמר יהוה צבאות אם־בדרכי תלך ואם את־משׁמרתי תשׁמר וגם־אתה תדין את־ביתי וגם תשׁמר את־חצרי ונתתי לך מהלכים בין העמדים האלה׃ </p>
<p id="v8"><sup><small>8</small></sup>  שׁמע־נא יהושׁע הכהן הגדול אתה ורעיך הישׁבים לפניך כי־אנשׁי מופת המה כי־הנני מביא את־עבדי צמח׃ <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  כי הנה האבן אשׁר נתתי לפני יהושׁע על־אבן אחת שׁבעה עינים הנני מפתח פתחה נאם יהוה צבאות ומשׁתי את־עון הארץ־ההיא ביום אחד׃ </p>
<p id="v10"><sup><small>10</small></sup>  ביום ההוא נאם יהוה צבאות תקראו אישׁ לרעהו אל־תחת גפן ואל־תחת תאנה׃ <sup id="cite4"><a href="#fn4">[4]</a></sup></p>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:1-2 <i>השטן</i>: <a href="/he/The_Urantia_Book/53#p1_4">או 53:1.4</a>. </li>
  <li id="fn2"><a href="#cite2">↑</a> 3:4 <i>הלבישו את הבן בחלוק האלוהי</i>: <a href="/he/The_Urantia_Book/150#p5_2">או 150:5.2</a>. </li>
  <li id="fn3"><a href="#cite3">↑</a> 3:8 <i>גזע או ענף של גפן</i>: <a href="/he/The_Urantia_Book/180#p2_3">או 180:2.3</a>. </li>
  <li id="fn4"><a href="#cite4">↑</a> 3:10 <i>הרמוניה אפוסטולית</i>: <a href="/he/The_Urantia_Book/141#p5_1">או 141:5.1</a>. </li>
</ol>
</div>
