<!--
title: זכריה - פֶּרֶק 14
description: 
published: true
date: 2023-11-8T20:31:8Z
tags: bible, bible—zechariah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Zechariah/13">
          <span class="mdi mdi-arrow-left-drop-circle"></span><span class="pl-2">זכריה - פֶּרֶק 13</span>
        </a>
        </td>
        <td>
        <a href="/he/Bible/Zechariah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  הנה יום־בא ליהוה וחלק שׁללך בקרבך׃ </p>
<p id="v2"><sup><small>2</small></sup>  ואספתי את־כל־הגוים אל־ירושׁלם למלחמה ונלכדה העיר ונשׁסו הבתים והנשׁים תשׁגלנה ויצא חצי העיר בגולה ויתר העם לא יכרת מן־העיר׃ </p>
<p id="v3"><sup><small>3</small></sup>  ויצא יהוה ונלחם בגוים ההם כיום הלחמו ביום קרב׃ </p>
<p id="v4"><sup><small>4</small></sup>  ועמדו רגליו ביום־ההוא על־הר הזתים אשׁר על־פני ירושׁלם מקדם ונבקע הר הזיתים מחציו מזרחה וימה גיא גדולה מאד ומשׁ חצי ההר צפונה וחציו־נגבה׃ </p>
<p id="v5"><sup><small>5</small></sup>  ונסתם גיא־הרי כי־יגיע גי־הרים אל־אצל ונסתם כאשׁר נסתם מפני הרעשׁ בימי עזיה מלך־יהודה ובא יהוה אלהי כל־קדשׁים עמך׃ </p>
<p id="v6"><sup><small>6</small></sup>  והיה ביום ההוא לא־יהיה אור יקרות יקפאון׃ </p>
<p id="v7"><sup><small>7</small></sup>  והיה יום־אחד הוא יודע ליהוה לא־יום ולא־לילה והיה לעת־ערב יהיה־אור׃ <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  והיה ביום ההוא יצאו מים־חיים מירושׁלם חצים אל־הים הקדמוני וחצים אל־הים האחרון בקיץ ובחרף יהיה׃ <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  והיה יהוה למלך על־כל־הארץ ביום ההוא יהיה יהוה אחד ושׁמו אחד׃ </p>
<p id="v10"><sup><small>10</small></sup>  יסוב כל־הארץ כערבה מגבע לרמון נגב ירושׁלם וראמה וישׁבה תחתיה למשׁער בנימן עד־מקום שׁער הראשׁון עד־שׁער הפנים ומגדל חננאל עד יקבי המלך׃ </p>
<p id="v11"><sup><small>11</small></sup>  וישׁבו בה וחרם לא יהיה־עוד וישׁבה ירושׁלם לבטח׃ </p>
<p id="v12"><sup><small>12</small></sup>  וזאת תהיה המגפה אשׁר יגף יהוה את־כל־העמים אשׁר צבאו על־ירושׁלם המק בשׂרו והוא עמד על־רגליו ועיניו תמקנה בחריהן ולשׁונו תמק בפיהם׃ </p>
<p id="v13"><sup><small>13</small></sup>  והיה ביום ההוא תהיה מהומת־יהוה רבה בהם והחזיקו אישׁ יד רעהו ועלתה ידו על־יד רעהו׃ </p>
<p id="v14"><sup><small>14</small></sup>  וגם־יהודה תלחם בירושׁלם ואסף חיל כל־הגוים סביב זהב וכסף ובגדים לרב מאד׃ </p>
<p id="v15"><sup><small>15</small></sup>  וכן תהיה מגפת הסוס הפרד הגמל והחמור וכל־הבהמה אשׁר יהיה במחנות ההמה כמגפה הזאת׃ </p>
<p id="v16"><sup><small>16</small></sup>  והיה כל־הנותר מכל־הגוים הבאים על־ירושׁלם ועלו מדי שׁנה בשׁנה להשׁתחות למלך יהוה צבאות ולחג את־חג הסכות׃ </p>
<p id="v17"><sup><small>17</small></sup>  והיה אשׁר לא־יעלה מאת משׁפחות הארץ אל־ירושׁלם להשׁתחות למלך יהוה צבאות ולא עליהם יהיה הגשׁם׃ </p>
<p id="v18"><sup><small>18</small></sup>  ואם־משׁפחת מצרים לא־תעלה ולא באה ולא עליהם תהיה המגפה אשׁר יגף יהוה את־הגוים אשׁר לא יעלו לחג את־חג הסכות׃ </p>
<p id="v19"><sup><small>19</small></sup>  זאת תהיה חטאת מצרים וחטאת כל־הגוים אשׁר לא יעלו לחג את־חג הסכות׃ </p>
<p id="v20"><sup><small>20</small></sup>  ביום ההוא יהיה על־מצלות הסוס קדשׁ ליהוה והיה הסירות בבית יהוה כמזרקים לפני המזבח׃ </p>
<p id="v21"><sup><small>21</small></sup>  והיה כל־סיר בירושׁלם וביהודה קדשׁ ליהוה צבאות ובאו כל־הזבחים ולקחו מהם ובשׁלו בהם ולא־יהיה כנעני עוד בבית־יהוה צבאות ביום ההוא׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Zechariah/13">
          <span class="mdi mdi-arrow-left-drop-circle"></span><span class="pl-2">זכריה - פֶּרֶק 13</span>
        </a>
        </td>
        <td>
        <a href="/he/Bible/Zechariah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 14:7 <i>יהודים ראו באלוהים מלך על כל</i>: <a href="/he/The_Urantia_Book/141#p4_1">או 141:4.1</a>.  <i>דעותיהם של יהודים: מוצא על טבעי</i>: <a href="/he/The_Urantia_Book/170#p1_5">או 170:1.5</a>. </li>
  <li id="fn2"><a href="#cite2">↑</a> 14:8 <i>נהרות של מים חיים</i>: <a href="/he/The_Urantia_Book/162#p6_1">או 162:6.1</a>. </li>
</ol>
</div>
