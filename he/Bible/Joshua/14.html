<!--
title: יהושע - פֶּרֶק 14
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Joshua/13">יהושע - פֶּרֶק 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Joshua/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Joshua/15">יהושע - פֶּרֶק 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואלה אשׁר־נחלו בני־ישׂראל בארץ כנען אשׁר נחלו אותם אלעזר הכהן ויהושׁע בן־נון וראשׁי אבות המטות לבני ישׂראל׃ </p>
<p id="v2"><sup><small>2</small></sup>  בגורל נחלתם כאשׁר צוה יהוה ביד־משׁה לתשׁעת המטות וחצי המטה׃ </p>
<p id="v3"><sup><small>3</small></sup>  כי־נתן משׁה נחלת שׁני המטות וחצי המטה מעבר לירדן וללוים לא־נתן נחלה בתוכם׃ </p>
<p id="v4"><sup><small>4</small></sup>  כי־היו בני־יוסף שׁני מטות מנשׁה ואפרים ולא־נתנו חלק ללוים בארץ כי אם־ערים לשׁבת ומגרשׁיהם למקניהם ולקנינם׃ </p>
<p id="v5"><sup><small>5</small></sup>  כאשׁר צוה יהוה את־משׁה כן עשׂו בני ישׂראל ויחלקו את־הארץ׃ </p>
<p id="v6"><sup><small>6</small></sup>  ויגשׁו בני־יהודה אל־יהושׁע בגלגל ויאמר אליו כלב בן־יפנה הקנזי אתה ידעת את־הדבר אשׁר־דבר יהוה אל־משׁה אישׁ־האלהים על אדותי ועל אדותיך בקדשׁ ברנע׃ </p>
<p id="v7"><sup><small>7</small></sup>  בן־ארבעים שׁנה אנכי בשׁלח משׁה עבד־יהוה אתי מקדשׁ ברנע לרגל את־הארץ ואשׁב אתו דבר כאשׁר עם־לבבי׃ </p>
<p id="v8"><sup><small>8</small></sup>  ואחי אשׁר עלו עמי המסיו את־לב העם ואנכי מלאתי אחרי יהוה אלהי׃ </p>
<p id="v9"><sup><small>9</small></sup>  וישׁבע משׁה ביום ההוא לאמר אם־לא הארץ אשׁר דרכה רגלך בה לך תהיה לנחלה ולבניך עד־עולם כי מלאת אחרי יהוה אלהי׃ </p>
<p id="v10"><sup><small>10</small></sup>  ועתה הנה החיה יהוה אותי כאשׁר דבר זה ארבעים וחמשׁ שׁנה מאז דבר יהוה את־הדבר הזה אל־משׁה אשׁר־הלך ישׂראל במדבר ועתה הנה אנכי היום בן־חמשׁ ושׁמונים שׁנה׃ </p>
<p id="v11"><sup><small>11</small></sup>  עודני היום חזק כאשׁר ביום שׁלח אותי משׁה ככחי אז וככחי עתה למלחמה ולצאת ולבוא׃ </p>
<p id="v12"><sup><small>12</small></sup>  ועתה תנה־לי את־ההר הזה אשׁר־דבר יהוה ביום ההוא כי אתה־שׁמעת ביום ההוא כי־ענקים שׁם וערים גדלות בצרות אולי יהוה אותי והורשׁתים כאשׁר דבר יהוה׃ </p>
<p id="v13"><sup><small>13</small></sup>  ויברכהו יהושׁע ויתן את־חברון לכלב בן־יפנה לנחלה׃ </p>
<p id="v14"><sup><small>14</small></sup>  על־כן היתה־חברון לכלב בן־יפנה הקנזי לנחלה עד היום הזה יען אשׁר מלא אחרי יהוה אלהי ישׂראל׃ </p>
<p id="v15"><sup><small>15</small></sup>  ושׁם חברון לפנים קרית ארבע האדם הגדול בענקים הוא והארץ שׁקטה ממלחמה׃ </p>
