<!--
title: יהושע - פֶּרֶק 4
description: 
published: true
date: 2023-11-8T20:31:8Z
tags: bible, bible—joshua
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Joshua/3">
          <span class="mdi mdi-arrow-left-drop-circle"></span><span class="pl-2">יהושע - פֶּרֶק 3</span>
        </a>
        </td>
        <td>
        <a href="/he/Bible/Joshua/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Joshua/5">
          <span class="pr-2">יהושע - פֶּרֶק 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי כאשׁר־תמו כל־הגוי לעבור את־הירדן ויאמר יהוה אל־יהושׁע לאמר׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  קחו לכם מן־העם שׁנים עשׂר אנשׁים אישׁ־אחד אישׁ־אחד משׁבט׃ </p>
<p id="v3"><sup><small>3</small></sup>  וצוו אותם לאמר שׂאו־לכם מזה מתוך הירדן ממצב רגלי הכהנים הכין שׁתים־עשׂרה אבנים והעברתם אותם עמכם והנחתם אותם במלון אשׁר־תלינו בו הלילה׃ </p>
<p id="v4"><sup><small>4</small></sup>  ויקרא יהושׁע אל־שׁנים העשׂר אישׁ אשׁר הכין מבני ישׂראל אישׁ־אחד אישׁ־אחד משׁבט׃ </p>
<p id="v5"><sup><small>5</small></sup>  ויאמר להם יהושׁע עברו לפני ארון יהוה אלהיכם אל־תוך הירדן והרימו לכם אישׁ אבן אחת על־שׁכמו למספר שׁבטי בני־ישׂראל׃ </p>
<p id="v6"><sup><small>6</small></sup>  למען תהיה זאת אות בקרבכם כי־ישׁאלון בניכם מחר לאמר מה האבנים האלה לכם׃ </p>
<p id="v7"><sup><small>7</small></sup>  ואמרתם להם אשׁר נכרתו מימי הירדן מפני ארון ברית־יהוה בעברו בירדן נכרתו מי הירדן והיו האבנים האלה לזכרון לבני ישׂראל עד־עולם׃ </p>
<p id="v8"><sup><small>8</small></sup>  ויעשׂו־כן בני־ישׂראל כאשׁר צוה יהושׁע וישׂאו שׁתי־עשׂרה אבנים מתוך הירדן כאשׁר דבר יהוה אל־יהושׁע למספר שׁבטי בני־ישׂראל ויעברום עמם אל־המלון וינחום שׁם׃ </p>
<p id="v9"><sup><small>9</small></sup>  ושׁתים עשׂרה אבנים הקים יהושׁע בתוך הירדן תחת מצב רגלי הכהנים נשׂאי ארון הברית ויהיו שׁם עד היום הזה׃ </p>
<p id="v10"><sup><small>10</small></sup>  והכהנים נשׂאי הארון עמדים בתוך הירדן עד תם כל־הדבר אשׁר־צוה יהוה את־יהושׁע לדבר אל־העם ככל אשׁר־צוה משׁה את־יהושׁע וימהרו העם ויעברו׃ </p>
<p id="v11"><sup><small>11</small></sup>  ויהי כאשׁר־תם כל־העם לעבור ויעבר ארון־יהוה והכהנים לפני העם׃ </p>
<p id="v12"><sup><small>12</small></sup>  ויעברו בני־ראובן ובני־גד וחצי שׁבט המנשׁה חמשׁים לפני בני ישׂראל כאשׁר דבר אליהם משׁה׃ </p>
<p id="v13"><sup><small>13</small></sup>  כארבעים אלף חלוצי הצבא עברו לפני יהוה למלחמה אל ערבות יריחו׃ </p>
<p id="v14"><sup><small>14</small></sup>  ביום ההוא גדל יהוה את־יהושׁע בעיני כל־ישׂראל ויראו אתו כאשׁר יראו את־משׁה כל־ימי חייו׃ </p>
<p id="v15"><sup><small>15</small></sup>  ויאמר יהוה אל־יהושׁע לאמר׃ </p>
<p id="v16"><sup><small>16</small></sup>  צוה את־הכהנים נשׂאי ארון העדות ויעלו מן־הירדן׃ </p>
<p id="v17"><sup><small>17</small></sup>  ויצו יהושׁע את־הכהנים לאמר עלו מן־הירדן׃ </p>
<p id="v18"><sup><small>18</small></sup>  ויהי בעלות הכהנים נשׂאי ארון ברית־יהוה מתוך הירדן נתקו כפות רגלי הכהנים אל החרבה וישׁבו מי־הירדן למקומם וילכו כתמול־שׁלשׁום על־כל־גדותיו׃ </p>
<p id="v19"><sup><small>19</small></sup>  והעם עלו מן־הירדן בעשׂור לחדשׁ הראשׁון ויחנו בגלגל בקצה מזרח יריחו׃ </p>
<p id="v20"><sup><small>20</small></sup>  ואת שׁתים עשׂרה האבנים האלה אשׁר לקחו מן־הירדן הקים יהושׁע בגלגל׃ </p>
<p id="v21"><sup><small>21</small></sup>  ויאמר אל־בני ישׂראל לאמר אשׁר ישׁאלון בניכם מחר את־אבותם לאמר מה האבנים האלה׃ </p>
<p id="v22"><sup><small>22</small></sup>  והודעתם את־בניכם לאמר ביבשׁה עבר ישׂראל את־הירדן הזה׃ </p>
<p id="v23"><sup><small>23</small></sup>  אשׁר־הובישׁ יהוה אלהיכם את־מי הירדן מפניכם עד־עברכם כאשׁר עשׂה יהוה אלהיכם לים־סוף אשׁר־הובישׁ מפנינו עד־עברנו׃ </p>
<p id="v24"><sup><small>24</small></sup>  למען דעת כל־עמי הארץ את־יד יהוה כי חזקה היא למען יראתם את־יהוה אלהיכם כל־הימים׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Joshua/3">
          <span class="mdi mdi-arrow-left-drop-circle"></span><span class="pl-2">יהושע - פֶּרֶק 3</span>
        </a>
        </td>
        <td>
        <a href="/he/Bible/Joshua/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Joshua/5">
          <span class="pr-2">יהושע - פֶּרֶק 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 4:1-3 <i>"אלוהים אמר"</i>: <a href="/he/The_Urantia_Book/156#p5_4">או 156:5.4</a>. </li>
  <li id="fn2"><a href="#cite2">↑</a> 4:1-9 <i>לגדל ילדים של 12 אבנים</i>: <a href="/he/The_Urantia_Book/135#p6_7">או 135:6.7</a>. </li>
</ol>
</div>
