<!--
title: יהושע - פֶּרֶק 21
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Joshua/20">יהושע - פֶּרֶק 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Joshua/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Joshua/22">יהושע - פֶּרֶק 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויגשׁו ראשׁי אבות הלוים אל־אלעזר הכהן ואל־יהושׁע בן־נון ואל־ראשׁי אבות המטות לבני ישׂראל׃ </p>
<p id="v2"><sup><small>2</small></sup>  וידברו אליהם בשׁלה בארץ כנען לאמר יהוה צוה ביד־משׁה לתת־לנו ערים לשׁבת ומגרשׁיהן לבהמתנו׃ </p>
<p id="v3"><sup><small>3</small></sup>  ויתנו בני־ישׂראל ללוים מנחלתם אל־פי יהוה את־הערים האלה ואת־מגרשׁיהן׃ </p>
<p id="v4"><sup><small>4</small></sup>  ויצא הגורל למשׁפחת הקהתי ויהי לבני אהרן הכהן מן־הלוים ממטה יהודה וממטה השׁמעני וממטה בנימן בגורל ערים שׁלשׁ עשׂרה׃ </p>
<p id="v5"><sup><small>5</small></sup>  ולבני קהת הנותרים ממשׁפחת מטה־אפרים וממטה־דן ומחצי מטה מנשׁה בגורל ערים עשׂר׃ </p>
<p id="v6"><sup><small>6</small></sup>  ולבני גרשׁון ממשׁפחות מטה־ישׂשכר וממטה־אשׁר וממטה נפתלי ומחצי מטה מנשׁה בבשׁן בגורל ערים שׁלשׁ עשׂרה׃ </p>
<p id="v7"><sup><small>7</small></sup>  לבני מררי למשׁפחתם ממטה ראובן וממטה־גד וממטה זבולן ערים שׁתים עשׂרה׃ </p>
<p id="v8"><sup><small>8</small></sup>  ויתנו בני־ישׂראל ללוים את־הערים האלה ואת־מגרשׁיהן כאשׁר צוה יהוה ביד־משׁה בגורל׃ </p>
<p id="v9"><sup><small>9</small></sup>  ויתנו ממטה בני יהודה וממטה בני שׁמעון את הערים האלה אשׁר־יקרא אתהן בשׁם׃ </p>
<p id="v10"><sup><small>10</small></sup>  ויהי לבני אהרן ממשׁפחות הקהתי מבני לוי כי להם היה הגורל ריאשׁנה׃ </p>
<p id="v11"><sup><small>11</small></sup>  ויתנו להם את־קרית ארבע אבי הענוק היא חברון בהר יהודה ואת־מגרשׁה סביבתיה׃ </p>
<p id="v12"><sup><small>12</small></sup>  ואת־שׂדה העיר ואת־חצריה נתנו לכלב בן־יפנה באחזתו׃ </p>
<p id="v13"><sup><small>13</small></sup>  ולבני אהרן הכהן נתנו את־עיר מקלט הרצח את־חברון ואת־מגרשׁה ואת־לבנה ואת־מגרשׁה׃ <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  ואת־יתר ואת־מגרשׁה ואת־אשׁתמע ואת־מגרשׁה׃ </p>
<p id="v15"><sup><small>15</small></sup>  ואת־חלן ואת־מגרשׁה ואת־דבר ואת־מגרשׁה׃ </p>
<p id="v16"><sup><small>16</small></sup>  ואת־עין ואת־מגרשׁה ואת־יטה ואת־מגרשׁה את־בית שׁמשׁ ואת־מגרשׁה ערים תשׁע מאת שׁני השׁבטים האלה׃ </p>
<p id="v17"><sup><small>17</small></sup>  וממטה בנימן את־גבעון ואת־מגרשׁה את־גבע ואת־מגרשׁה׃ </p>
<p id="v18"><sup><small>18</small></sup>  את־ענתות ואת־מגרשׁה ואת־עלמון ואת־מגרשׁה ערים ארבע׃ </p>
<p id="v19"><sup><small>19</small></sup>  כל־ערי בני־אהרן הכהנים שׁלשׁ־עשׂרה ערים ומגרשׁיהן׃ </p>
<p id="v20"><sup><small>20</small></sup>  ולמשׁפחות בני־קהת הלוים הנותרים מבני קהת ויהי ערי גורלם ממטה אפרים׃ </p>
<p id="v21"><sup><small>21</small></sup>  ויתנו להם את־עיר מקלט הרצח את־שׁכם ואת־מגרשׁה בהר אפרים ואת־גזר ואת־מגרשׁה׃ </p>
<p id="v22"><sup><small>22</small></sup>  ואת־קבצים ואת־מגרשׁה ואת־בית חורן ואת־מגרשׁה ערים ארבע׃ </p>
<p id="v23"><sup><small>23</small></sup>  וממטה־דן את־אלתקא ואת־מגרשׁה את־גבתון ואת־מגרשׁה׃ </p>
<p id="v24"><sup><small>24</small></sup>  את־אילון ואת־מגרשׁה את־גת־רמון ואת־מגרשׁה ערים ארבע׃ </p>
<p id="v25"><sup><small>25</small></sup>  וממחצית מטה מנשׁה את־תענך ואת־מגרשׁה ואת־גת־רמון ואת־מגרשׁה ערים שׁתים׃ </p>
<p id="v26"><sup><small>26</small></sup>  כל־ערים עשׂר ומגרשׁיהן למשׁפחות בני־קהת הנותרים׃ </p>
<p id="v27"><sup><small>27</small></sup>  ולבני גרשׁון ממשׁפחת הלוים מחצי מטה מנשׁה את־עיר מקלט הרצח את־גלון בבשׁן ואת־מגרשׁה ואת־בעשׁתרה ואת־מגרשׁה ערים שׁתים׃ </p>
<p id="v28"><sup><small>28</small></sup>  וממטה ישׂשכר את־קשׁיון ואת־מגרשׁה את־דברת ואת־מגרשׁה׃ </p>
<p id="v29"><sup><small>29</small></sup>  את־ירמות ואת־מגרשׁה את־עין גנים ואת־מגרשׁה ערים ארבע׃ </p>
<p id="v30"><sup><small>30</small></sup>  וממטה אשׁר את־משׁאל ואת־מגרשׁה את־עבדון ואת־מגרשׁה׃ </p>
<p id="v31"><sup><small>31</small></sup>  את־חלקת ואת־מגרשׁה ואת־רחב ואת־מגרשׁה ערים ארבע׃ </p>
<p id="v32"><sup><small>32</small></sup>  וממטה נפתלי את־עיר מקלט הרצח את־קדשׁ בגליל ואת־מגרשׁה ואת־חמת דאר ואת־מגרשׁה ואת־קרתן ואת־מגרשׁה ערים שׁלשׁ׃ <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  כל־ערי הגרשׁני למשׁפחתם שׁלשׁ־עשׂרה עיר ומגרשׁיהן׃ </p>
<p id="v34"><sup><small>34</small></sup>  ולמשׁפחות בני־מררי הלוים הנותרים מאת מטה זבולן את־יקנעם ואת־מגרשׁה את־קרתה ואת־מגרשׁה׃ </p>
<p id="v35"><sup><small>35</small></sup>  את־דמנה ואת־מגרשׁה את־נהלל ואת־מגרשׁה ערים ארבע׃ </p>
<p id="v36"><sup><small>36</small></sup>  וממטה ראובן את־בצר ואת־מגרשׁה ואת־יהצה ואת־מגרשׁה׃ </p>
<p id="v37"><sup><small>37</small></sup>  את־קדמות ואת־מגרשׁה ואת־מיפעת ואת־מגרשׁה ערים ארבע׃ </p>
<p id="v38"><sup><small>38</small></sup>  וממטה־גד את־עיר מקלט הרצח את־רמת בגלעד ואת־מגרשׁה ואת־מחנים ואת־מגרשׁה׃ </p>
<p id="v39"><sup><small>39</small></sup>  את־חשׁבון ואת־מגרשׁה את־יעזר ואת־מגרשׁה כל־ערים ארבע׃ </p>
<p id="v40"><sup><small>40</small></sup>  כל־הערים לבני מררי למשׁפחתם הנותרים ממשׁפחות הלוים ויהי גורלם ערים שׁתים עשׂרה׃ </p>
<p id="v41"><sup><small>41</small></sup>  כל ערי הלוים בתוך אחזת בני־ישׂראל ערים ארבעים ושׁמנה ומגרשׁיהן׃ </p>
<p id="v42"><sup><small>42</small></sup>  תהיינה הערים האלה עיר עיר ומגרשׁיה סביבתיה כן לכל־הערים האלה׃ </p>
<p id="v43"><sup><small>43</small></sup>  ויתן יהוה לישׂראל את־כל־הארץ אשׁר נשׁבע לתת לאבותם וירשׁוה וישׁבו בה׃ </p>
<p id="v44"><sup><small>44</small></sup>  וינח יהוה להם מסביב ככל אשׁר־נשׁבע לאבותם ולא־עמד אישׁ בפניהם מכל־איביהם את כל־איביהם נתן יהוה בידם׃ </p>
<p id="v45"><sup><small>45</small></sup>  לא־נפל דבר מכל הדבר הטוב אשׁר־דבר יהוה אל־בית ישׂראל הכל בא׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 21:13,21,27 <i>ערי מקלט</i>: <a href="/he/The_Urantia_Book/69#p4_4">או 69:4.4</a>. </li>
  <li id="fn2"><a href="#cite2">↑</a> 21:32,38 <i>ערי מקלט</i>: <a href="/he/The_Urantia_Book/69#p4_4">או 69:4.4</a>. </li>
</ol>
</div>
