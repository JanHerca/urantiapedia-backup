<!--
title: יהושע - פֶּרֶק 3
description: 
published: true
date: 2022-10-6T10:37:18Z
tags: bible, bible—joshua
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Joshua/2">יהושע - פֶּרֶק 2</a></td>
        <td><a href="/he/Bible/Joshua/Index">אינדקס</a></td>
        <td><a href="/he/Bible/Joshua/4">יהושע - פֶּרֶק 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וישׁכם יהושׁע בבקר ויסעו מהשׁטים ויבאו עד־הירדן הוא וכל־בני ישׂראל וילנו שׁם טרם יעברו׃ </p>
<p id="v2"><sup><small>2</small></sup>  ויהי מקצה שׁלשׁת ימים ויעברו השׁטרים בקרב המחנה׃ </p>
<p id="v3"><sup><small>3</small></sup>  ויצוו את־העם לאמר כראותכם את ארון ברית־יהוה אלהיכם והכהנים הלוים נשׂאים אתו ואתם תסעו ממקומכם והלכתם אחריו׃ </p>
<p id="v4"><sup><small>4</small></sup>  אך רחוק יהיה ביניכם ובינו כאלפים אמה במדה אל־תקרבו אליו למען אשׁר־תדעו את־הדרך אשׁר תלכו־בה כי לא עברתם בדרך מתמול שׁלשׁום׃ </p>
<p id="v5"><sup><small>5</small></sup>  ויאמר יהושׁע אל־העם התקדשׁו כי מחר יעשׂה יהוה בקרבכם נפלאות׃ </p>
<p id="v6"><sup><small>6</small></sup>  ויאמר יהושׁע אל־הכהנים לאמר שׂאו את־ארון הברית ועברו לפני העם וישׂאו את־ארון הברית וילכו לפני העם׃ </p>
<p id="v7"><sup><small>7</small></sup>  ויאמר יהוה אל־יהושׁע היום הזה אחל גדלך בעיני כל־ישׂראל אשׁר ידעון כי כאשׁר הייתי עם־משׁה אהיה עמך׃ </p>
<p id="v8"><sup><small>8</small></sup>  ואתה תצוה את־הכהנים נשׂאי ארון־הברית לאמר כבאכם עד־קצה מי הירדן בירדן תעמדו׃ </p>
<p id="v9"><sup><small>9</small></sup>  ויאמר יהושׁע אל־בני ישׂראל גשׁו הנה ושׁמעו את־דברי יהוה אלהיכם׃ </p>
<p id="v10"><sup><small>10</small></sup>  ויאמר יהושׁע בזאת תדעון כי אל חי בקרבכם והורשׁ יורישׁ מפניכם את־הכנעני ואת־החתי ואת־החוי ואת־הפרזי ואת־הגרגשׁי והאמרי והיבוסי׃ </p>
<p id="v11"><sup><small>11</small></sup>  הנה ארון הברית אדון כל־הארץ עבר לפניכם בירדן׃ <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  ועתה קחו לכם שׁני עשׂר אישׁ משׁבטי ישׂראל אישׁ־אחד אישׁ־אחד לשׁבט׃ </p>
<p id="v13"><sup><small>13</small></sup>  והיה כנוח כפות רגלי הכהנים נשׂאי ארון יהוה אדון כל־הארץ במי הירדן מי הירדן יכרתון המים הירדים מלמעלה ויעמדו נד אחד׃ </p>
<p id="v14"><sup><small>14</small></sup>  ויהי בנסע העם מאהליהם לעבר את־הירדן והכהנים נשׂאי הארון הברית לפני העם׃ </p>
<p id="v15"><sup><small>15</small></sup>  וכבוא נשׂאי הארון עד־הירדן ורגלי הכהנים נשׂאי הארון נטבלו בקצה המים והירדן מלא על־כל־גדותיו כל ימי קציר׃ </p>
<p id="v16"><sup><small>16</small></sup>  ויעמדו המים הירדים מלמעלה קמו נד־אחד הרחק מאד באדם העיר אשׁר מצד צרתן והירדים על ים הערבה ים־המלח תמו נכרתו והעם עברו נגד יריחו׃ </p>
<p id="v17"><sup><small>17</small></sup>  ויעמדו הכהנים נשׂאי הארון ברית־יהוה בחרבה בתוך הירדן הכן וכל־ישׂראל עברים בחרבה עד אשׁר־תמו כל־הגוי לעבר את־הירדן׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Joshua/2">יהושע - פֶּרֶק 2</a></td>
        <td><a href="/he/Bible/Joshua/Index">אינדקס</a></td>
        <td><a href="/he/Bible/Joshua/4">יהושע - פֶּרֶק 4</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:11,13 <i>אדון הכל</i>: <a href="/he/The_Urantia_Book/128#p1_10">או 128:1.10</a>.  <i>אדונאי</i>: <a href="/he/The_Urantia_Book/96#p1_9">או 96:1.9</a>. </li>
</ol>
</div>
