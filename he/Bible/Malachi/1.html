<!--
title: מלאכי - פֶּרֶק 1
description: 
published: true
date: 2023-11-8T20:31:8Z
tags: bible, bible—malachi
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/he/Bible/Malachi/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Malachi/2">
          <span class="pr-2">מלאכי - פֶּרֶק 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  משׂא דבר־יהוה אל־ישׂראל ביד מלאכי׃ </p>
<p id="v2"><sup><small>2</small></sup>  אהבתי אתכם אמר יהוה ואמרתם במה אהבתנו הלוא־אח עשׂו ליעקב נאם־יהוה ואהב את־יעקב׃ </p>
<p id="v3"><sup><small>3</small></sup>  ואת־עשׂו שׂנאתי ואשׂים את־הריו שׁממה ואת־נחלתו לתנות מדבר׃ </p>
<p id="v4"><sup><small>4</small></sup>  כי־תאמר אדום רשׁשׁנו ונשׁוב ונבנה חרבות כה אמר יהוה צבאות המה יבנו ואני אהרוס וקראו להם גבול רשׁעה והעם אשׁר־זעם יהוה עד־עולם׃ </p>
<p id="v5"><sup><small>5</small></sup>  ועיניכם תראינה ואתם תאמרו יגדל יהוה מעל לגבול ישׂראל׃ </p>
<p id="v6"><sup><small>6</small></sup>  בן יכבד אב ועבד אדניו ואם־אב אני איה כבודי ואם־אדונים אני איה מוראי אמר יהוה צבאות לכם הכהנים בוזי שׁמי ואמרתם במה בזינו את־שׁמך׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  מגישׁים על־מזבחי לחם מגאל ואמרתם במה גאלנוך באמרכם שׁלחן יהוה נבזה הוא׃ </p>
<p id="v8"><sup><small>8</small></sup>  וכי־תגשׁון עור לזבח אין רע וכי תגישׁו פסח וחלה אין רע הקריבהו נא לפחתך הירצך או הישׂא פניך אמר יהוה צבאות׃ <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  ועתה חלו־נא פני־אל ויחננו מידכם היתה זאת הישׂא מכם פנים אמר יהוה צבאות׃ </p>
<p id="v10"><sup><small>10</small></sup>  מי גם־בכם ויסגר דלתים ולא־תאירו מזבחי חנם אין־לי חפץ בכם אמר יהוה צבאות ומנחה לא־ארצה מידכם׃ </p>
<p id="v11"><sup><small>11</small></sup>  כי ממזרח־שׁמשׁ ועד־מבואו גדול שׁמי בגוים ובכל־מקום מקטר מגשׁ לשׁמי ומנחה טהורה כי־גדול שׁמי בגוים אמר יהוה צבאות׃ </p>
<p id="v12"><sup><small>12</small></sup>  ואתם מחללים אותו באמרכם שׁלחן אדני מגאל הוא וניבו נבזה אכלו׃ </p>
<p id="v13"><sup><small>13</small></sup>  ואמרתם הנה מתלאה והפחתם אותו אמר יהוה צבאות והבאתם גזול ואת־הפסח ואת־החולה והבאתם את־המנחה הארצה אותה מידכם אמר יהוה׃ </p>
<p id="v14"><sup><small>14</small></sup>  וארור נוכל וישׁ בעדרו זכר ונדר וזבח משׁחת לאדני כי מלך גדול אני אמר יהוה צבאות ושׁמי נורא בגוים׃ <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/he/Bible/Malachi/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Malachi/2">
          <span class="pr-2">מלאכי - פֶּרֶק 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 1:6 <i>מושג "אבא"</i>: <a href="/he/The_Urantia_Book/196#p0_2">או 196:0.2</a>. </li>
  <li id="fn2"><a href="#cite2">↑</a> 1:8 <i>לא עוד אדון הצבאות</i>: <a href="/he/The_Urantia_Book/194#p3_11">או 194:3.11</a>. </li>
  <li id="fn3"><a href="#cite3">↑</a> 1:14 <i>יהודים ראו באלוהים מלך על כל</i>: <a href="/he/The_Urantia_Book/141#p4_1">או 141:4.1</a>. </li>
</ol>
</div>
