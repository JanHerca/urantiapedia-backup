<!--
title: מלאכי - פֶּרֶק 2
description: 
published: true
date: 2023-11-8T20:31:8Z
tags: bible, bible—malachi
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Malachi/1">
          <span class="mdi mdi-arrow-left-drop-circle"></span><span class="pl-2">מלאכי - פֶּרֶק 1</span>
        </a>
        </td>
        <td>
        <a href="/he/Bible/Malachi/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Malachi/3">
          <span class="pr-2">מלאכי - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ועתה אליכם המצוה הזאת הכהנים׃ </p>
<p id="v2"><sup><small>2</small></sup>  אם־לא תשׁמעו ואם־לא תשׂימו על־לב לתת כבוד לשׁמי אמר יהוה צבאות ושׁלחתי בכם את־המארה וארותי את־ברכותיכם וגם ארותיה כי אינכם שׂמים על־לב׃ </p>
<p id="v3"><sup><small>3</small></sup>  הנני גער לכם את־הזרע וזריתי פרשׁ על־פניכם פרשׁ חגיכם ונשׂא אתכם אליו׃ </p>
<p id="v4"><sup><small>4</small></sup>  וידעתם כי שׁלחתי אליכם את המצוה הזאת להיות בריתי את־לוי אמר יהוה צבאות׃ </p>
<p id="v5"><sup><small>5</small></sup>  בריתי היתה אתו החיים והשׁלום ואתנם־לו מורא וייראני ומפני שׁמי נחת הוא׃ </p>
<p id="v6"><sup><small>6</small></sup>  תורת אמת היתה בפיהו ועולה לא־נמצא בשׂפתיו בשׁלום ובמישׁור הלך אתי ורבים השׁיב מעון׃ </p>
<p id="v7"><sup><small>7</small></sup>  כי־שׂפתי כהן ישׁמרו־דעת ותורה יבקשׁו מפיהו כי מלאך יהוה־צבאות הוא׃ </p>
<p id="v8"><sup><small>8</small></sup>  ואתם סרתם מן־הדרך הכשׁלתם רבים בתורה שׁחתם ברית הלוי אמר יהוה צבאות׃ </p>
<p id="v9"><sup><small>9</small></sup>  וגם־אני נתתי אתכם נבזים ושׁפלים לכל־העם כפי אשׁר אינכם שׁמרים את־דרכי ונשׂאים פנים בתורה׃ </p>
<p id="v10"><sup><small>10</small></sup>  הלוא אב אחד לכלנו הלוא אל אחד בראנו מדוע נבגד אישׁ באחיו לחלל ברית אבתינו׃ <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  בגדה יהודה ותועבה נעשׂתה בישׂראל ובירושׁלם כי חלל יהודה קדשׁ יהוה אשׁר אהב ובעל בת־אל נכר׃ <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  יכרת יהוה לאישׁ אשׁר יעשׂנה ער וענה מאהלי יעקב ומגישׁ מנחה ליהוה צבאות׃ </p>
<p id="v13"><sup><small>13</small></sup>  וזאת שׁנית תעשׂו כסות דמעה את־מזבח יהוה בכי ואנקה מאין עוד פנות אל־המנחה ולקחת רצון מידכם׃ </p>
<p id="v14"><sup><small>14</small></sup>  ואמרתם על־מה על כי־יהוה העיד בינך ובין אשׁת נעוריך אשׁר אתה בגדתה בה והיא חברתך ואשׁת בריתך׃ </p>
<p id="v15"><sup><small>15</small></sup>  ולא־אחד עשׂה ושׁאר רוח לו ומה האחד מבקשׁ זרע אלהים ונשׁמרתם ברוחכם ובאשׁת נעוריך אל־יבגד׃ </p>
<p id="v16"><sup><small>16</small></sup>  כי־שׂנא שׁלח אמר יהוה אלהי ישׂראל וכסה חמס על־לבושׁו אמר יהוה צבאות ונשׁמרתם ברוחכם ולא תבגדו׃ </p>
<p id="v17"><sup><small>17</small></sup>  הוגעתם יהוה בדבריכם ואמרתם במה הוגענו באמרכם כל־עשׂה רע טוב בעיני יהוה ובהם הוא חפץ או איה אלהי המשׁפט׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Malachi/1">
          <span class="mdi mdi-arrow-left-drop-circle"></span><span class="pl-2">מלאכי - פֶּרֶק 1</span>
        </a>
        </td>
        <td>
        <a href="/he/Bible/Malachi/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Malachi/3">
          <span class="pr-2">מלאכי - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:10 <i>אלוהים ברא את כל הדברים והישויות</i>: <a href="/he/The_Urantia_Book/131#p10_2">או 131:10.2</a>.  <i>אלוהים ברא את האדם</i>: <a href="/he/The_Urantia_Book/131#p2_2">או 131:2.2</a>.  <i>אלוהים יצר</i>: <a href="/he/The_Urantia_Book/95#p5_9">או 95:5.9</a>.  <i>חלק 1: אלוהים אחד, האב</i>: <a href="/he/The_Urantia_Book/2#p1_2">או 2:1.2</a>.  <i>אלוהים כבורא האדם</i>: <a href="/he/The_Urantia_Book/0#p2_9">או 0:2.9</a>.  <i>בורא נאמן ואלוהי</i>: <a href="/he/The_Urantia_Book/2#p1_2">או 2:1.2</a>.  <i>אלוהים ברא הכל</i>: <a href="/he/The_Urantia_Book/6#p1_3">או 6:1.3</a>.  <i>בריאת האנושות</i>: <a href="/he/The_Urantia_Book/74#p0_1">או 74:0.1</a>.  <i>יוצר אוניברסלי</i>: <a href="/he/The_Urantia_Book/142#p3_7">או 142:3.7</a>. </li>
  <li id="fn2"><a href="#cite2">↑</a> 2:11 <i>הבורא</i>: <a href="/he/The_Urantia_Book/131#p10_6">או 131:10.6</a>. </li>
</ol>
</div>
