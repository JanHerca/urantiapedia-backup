<!--
title: מלאכי - פֶּרֶק 3
description: 
published: true
date: 2022-10-6T10:37:18Z
tags: bible, bible—malachi
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Malachi/2">מלאכי - פֶּרֶק 2</a></td>
        <td><a href="/he/Bible/Malachi/Index">אינדקס</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  הנני שׁלח מלאכי ופנה־דרך לפני ופתאם יבוא אל־היכלו האדון אשׁר־אתם מבקשׁים ומלאך הברית אשׁר־אתם חפצים הנה־בא אמר יהוה צבאות׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ומי מכלכל את־יום בואו ומי העמד בהראותו כי־הוא כאשׁ מצרף וכברית מכבסים׃ </p>
<p id="v3"><sup><small>3</small></sup>  וישׁב מצרף ומטהר כסף וטהר את־בני־לוי וזקק אתם כזהב וככסף והיו ליהוה מגישׁי מנחה בצדקה׃ </p>
<p id="v4"><sup><small>4</small></sup>  וערבה ליהוה מנחת יהודה וירושׁלם כימי עולם וכשׁנים קדמניות׃ </p>
<p id="v5"><sup><small>5</small></sup>  וקרבתי אליכם למשׁפט והייתי עד ממהר במכשׁפים ובמנאפים ובנשׁבעים לשׁקר ובעשׁקי שׂכר־שׂכיר אלמנה ויתום ומטי־גר ולא יראוני אמר יהוה צבאות׃ </p>
<p id="v6"><sup><small>6</small></sup>  כי אני יהוה לא שׁניתי ואתם בני־יעקב לא כליתם׃ <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  למימי אבתיכם סרתם מחקי ולא שׁמרתם שׁובו אלי ואשׁובה אליכם אמר יהוה צבאות ואמרתם במה נשׁוב׃ </p>
<p id="v8"><sup><small>8</small></sup>  היקבע אדם אלהים כי אתם קבעים אתי ואמרתם במה קבענוך המעשׂר והתרומה׃ <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  במארה אתם נארים ואתי אתם קבעים הגוי כלו׃ </p>
<p id="v10"><sup><small>10</small></sup>  הביאו את־כל־המעשׂר אל־בית האוצר ויהי טרף בביתי ובחנוני נא בזאת אמר יהוה צבאות אם־לא אפתח לכם את ארבות השׁמים והריקתי לכם ברכה עד־בלי־די׃ </p>
<p id="v11"><sup><small>11</small></sup>  וגערתי לכם באכל ולא־ישׁחת לכם את־פרי האדמה ולא־תשׁכל לכם הגפן בשׂדה אמר יהוה צבאות׃ </p>
<p id="v12"><sup><small>12</small></sup>  ואשׁרו אתכם כל־הגוים כי־תהיו אתם ארץ חפץ אמר יהוה צבאות׃ <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  חזקו עלי דבריכם אמר יהוה ואמרתם מה־נדברנו עליך׃ </p>
<p id="v14"><sup><small>14</small></sup>  אמרתם שׁוא עבד אלהים ומה־בצע כי שׁמרנו משׁמרתו וכי הלכנו קדרנית מפני יהוה צבאות׃ </p>
<p id="v15"><sup><small>15</small></sup>  ועתה אנחנו מאשׁרים זדים גם־נבנו עשׂי רשׁעה גם בחנו אלהים וימלטו׃ </p>
<p id="v16"><sup><small>16</small></sup>  אז נדברו יראי יהוה אישׁ את־רעהו ויקשׁב יהוה וישׁמע ויכתב ספר זכרון לפניו ליראי יהוה ולחשׁבי שׁמו׃ </p>
<p id="v17"><sup><small>17</small></sup>  והיו לי אמר יהוה צבאות ליום אשׁר אני עשׂה סגלה וחמלתי עליהם כאשׁר יחמל אישׁ על־בנו העבד אתו׃ </p>
<p id="v18"><sup><small>18</small></sup>  ושׁבתם וראיתם בין צדיק לרשׁע בין עבד אלהים לאשׁר לא עבדו׃ </p>
<p id="v19"><sup><small>19</small></sup>  כי־הנה היום בא בער כתנור והיו כל־זדים וכל־עשׂה רשׁעה קשׁ ולהט אתם היום הבא אמר יהוה צבאות אשׁר לא־יעזב להם שׁרשׁ וענף׃ </p>
<p id="v20"><sup><small>20</small></sup>  וזרחה לכם יראי שׁמי שׁמשׁ צדקה ומרפא בכנפיה ויצאתם ופשׁתם כעגלי מרבק׃ </p>
<p id="v21"><sup><small>21</small></sup>  ועסותם רשׁעים כי־יהיו אפר תחת כפות רגליכם ביום אשׁר אני עשׂה אמר יהוה צבאות׃ </p>
<p id="v22"><sup><small>22</small></sup>  זכרו תורת משׁה עבדי אשׁר צויתי אותו בחרב על־כל־ישׂראל חקים ומשׁפטים׃ </p>
<p id="v23"><sup><small>23</small></sup>  הנה אנכי שׁלח לכם את אליה הנביא לפני בוא יום יהוה הגדול והנורא׃ </p>
<p id="v24"><sup><small>24</small></sup>  והשׁיב לב־אבות על־בנים ולב בנים על־אבותם פן־אבוא והכיתי את־הארץ חרם׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Malachi/2">מלאכי - פֶּרֶק 2</a></td>
        <td><a href="/he/Bible/Malachi/Index">אינדקס</a></td>
        <td> </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:1 <i>תכין את הדרך</i>: <a href="/he/The_Urantia_Book/144#p8_3">או 144:8.3</a>. </li>
  <li id="fn2"><a href="#cite2">↑</a> 3:6 <i>אלוהים משתנה לא</i>: <a href="/he/The_Urantia_Book/12#p7_5">או 12:7.5</a>.  <i>אלוהים הוא חסר שינוי</i>: <a href="/he/The_Urantia_Book/2#p2_1">או 2:2.1</a>.  <i>אני אדון, אל תשנה</i>: <a href="/he/The_Urantia_Book/2#p2_1">או 2:2.1</a>.  <i>אלוהים משתנה לא</i>: <a href="/he/The_Urantia_Book/4#p4_2">או 4:4.2</a>. </li>
  <li id="fn3"><a href="#cite3">↑</a> 3:8-10 <i>מערכת מעשר</i>: <a href="/he/The_Urantia_Book/93#p3_1">או 93:3.1</a>. </li>
  <li id="fn4"><a href="#cite4">↑</a> 3:12 <i>עמים קוראים לו מבורך</i>: <a href="/he/The_Urantia_Book/190#p5_4">או 190:5.4</a>. </li>
</ol>
</div>
