<!--
title: יחזקאל - פֶּרֶק 2
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Ezekiel/1">יחזקאל - פֶּרֶק 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Ezekiel/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Ezekiel/3">יחזקאל - פֶּרֶק 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר אלי בן־אדם עמד על־רגליך ואדבר אתך׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ותבא בי רוח כאשׁר דבר אלי ותעמדני על־רגלי ואשׁמע את מדבר אלי׃ </p>
<p id="v3"><sup><small>3</small></sup>  ויאמר אלי בן־אדם שׁולח אני אותך אל־בני ישׂראל אל־גוים המורדים אשׁר מרדו־בי המה ואבותם פשׁעו בי עד־עצם היום הזה׃ </p>
<p id="v4"><sup><small>4</small></sup>  והבנים קשׁי פנים וחזקי־לב אני שׁולח אותך אליהם ואמרת אליהם כה אמר אדני יהוה׃ </p>
<p id="v5"><sup><small>5</small></sup>  והמה אם־ישׁמעו ואם־יחדלו כי בית מרי המה וידעו כי נביא היה בתוכם׃ </p>
<p id="v6"><sup><small>6</small></sup>  ואתה בן־אדם אל־תירא מהם ומדבריהם אל־תירא כי סרבים וסלונים אותך ואל־עקרבים אתה יושׁב מדבריהם אל־תירא ומפניהם אל־תחת כי בית מרי המה׃ </p>
<p id="v7"><sup><small>7</small></sup>  ודברת את־דברי אליהם אם־ישׁמעו ואם־יחדלו כי מרי המה׃ </p>
<p id="v8"><sup><small>8</small></sup>  ואתה בן־אדם שׁמע את אשׁר־אני מדבר אליך אל־תהי־מרי כבית המרי פצה פיך ואכל את אשׁר־אני נתן אליך׃ </p>
<p id="v9"><sup><small>9</small></sup>  ואראה והנה־יד שׁלוחה אלי והנה־בו מגלת־ספר׃ </p>
<p id="v10"><sup><small>10</small></sup>  ויפרשׂ אותה לפני והיא כתובה פנים ואחור וכתוב אליה קנים והגה והי׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:1,3,6,8 <i>בן האדם</i>: <a href="/he/The_Urantia_Book/135#p5_7">או 135:5.7</a>.  <i>בן אדם</i>: <a href="/he/The_Urantia_Book/128#p1_2">או 128:1.2</a>.  <i># 2 בן האדם</i>: <a href="/he/The_Urantia_Book/136#p1_1">או 136:1.1</a>.  <i>בן אדם</i>: <a href="/he/The_Urantia_Book/126#p3_6">או 126:3.6</a>. </li>
</ol>
</div>
