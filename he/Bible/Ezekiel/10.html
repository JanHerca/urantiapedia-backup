<!--
title: יחזקאל - פֶּרֶק 10
description: 
published: true
date: 2022-10-6T10:37:18Z
tags: bible, bible—ezekiel
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezekiel/9">יחזקאל - פֶּרֶק 9</a></td>
        <td><a href="/he/Bible/Ezekiel/Index">אינדקס</a></td>
        <td><a href="/he/Bible/Ezekiel/11">יחזקאל - פֶּרֶק 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואראה והנה אל־הרקיע אשׁר על־ראשׁ הכרבים כאבן ספיר כמראה דמות כסא נראה עליהם׃ </p>
<p id="v2"><sup><small>2</small></sup>  ויאמר אל־האישׁ לבשׁ הבדים ויאמר בא אל־בינות לגלגל אל־תחת לכרוב ומלא חפניך גחלי־אשׁ מבינות לכרבים וזרק על־העיר ויבא לעיני׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  והכרבים עמדים מימין לבית בבאו האישׁ והענן מלא את־החצר הפנימית׃ </p>
<p id="v4"><sup><small>4</small></sup>  וירם כבוד־יהוה מעל הכרוב על מפתן הבית וימלא הבית את־הענן והחצר מלאה את־נגה כבוד יהוה׃ </p>
<p id="v5"><sup><small>5</small></sup>  וקול כנפי הכרובים נשׁמע עד־החצר החיצנה כקול אל־שׁדי בדברו׃ <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  ויהי בצותו את־האישׁ לבשׁ־הבדים לאמר קח אשׁ מבינות לגלגל מבינות לכרובים ויבא ויעמד אצל האופן׃ </p>
<p id="v7"><sup><small>7</small></sup>  וישׁלח הכרוב את־ידו מבינות לכרובים אל־האשׁ אשׁר בינות הכרבים וישׂא ויתן אל־חפני לבשׁ הבדים ויקח ויצא׃ </p>
<p id="v8"><sup><small>8</small></sup>  וירא לכרבים תבנית יד־אדם תחת כנפיהם׃ </p>
<p id="v9"><sup><small>9</small></sup>  ואראה והנה ארבעה אופנים אצל הכרובים אופן אחד אצל הכרוב אחד ואופן אחד אצל הכרוב אחד ומראה האופנים כעין אבן תרשׁישׁ׃ <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  ומראיהם דמות אחד לארבעתם כאשׁר יהיה האופן בתוך האופן׃ </p>
<p id="v11"><sup><small>11</small></sup>  בלכתם אל־ארבעת רבעיהם ילכו לא יסבו בלכתם כי המקום אשׁר־יפנה הראשׁ אחריו ילכו לא יסבו בלכתם׃ </p>
<p id="v12"><sup><small>12</small></sup>  וכל־בשׂרם וגבהם וידיהם וכנפיהם והאופנים מלאים עינים סביב לארבעתם אופניהם׃ </p>
<p id="v13"><sup><small>13</small></sup>  לאופנים להם קורא הגלגל באזני׃ </p>
<p id="v14"><sup><small>14</small></sup>  וארבעה פנים לאחד פני האחד פני הכרוב ופני השׁני פני אדם והשׁלישׁי פני אריה והרביעי פני־נשׁר׃ </p>
<p id="v15"><sup><small>15</small></sup>  וירמו הכרובים היא החיה אשׁר ראיתי בנהר־כבר׃ <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  ובלכת הכרובים ילכו האופנים אצלם ובשׂאת הכרובים את־כנפיהם לרום מעל הארץ לא־יסבו האופנים גם־הם מאצלם׃ </p>
<p id="v17"><sup><small>17</small></sup>  בעמדם יעמדו וברומם ירומו אותם כי רוח החיה בהם׃ <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  ויצא כבוד יהוה מעל מפתן הבית ויעמד על־הכרובים׃ </p>
<p id="v19"><sup><small>19</small></sup>  וישׂאו הכרובים את־כנפיהם וירומו מן־הארץ לעיני בצאתם והאופנים לעמתם ויעמד פתח שׁער בית־יהוה הקדמוני וכבוד אלהי־ישׂראל עליהם מלמעלה׃ </p>
<p id="v20"><sup><small>20</small></sup>  היא החיה אשׁר ראיתי תחת אלהי־ישׂראל בנהר־כבר ואדע כי כרובים המה׃ </p>
<p id="v21"><sup><small>21</small></sup>  ארבעה ארבעה פנים לאחד וארבע כנפים לאחד ודמות ידי אדם תחת כנפיהם׃ <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  ודמות פניהם המה הפנים אשׁר ראיתי על־נהר־כבר מראיהם ואותם אישׁ אל־עבר פניו ילכו׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezekiel/9">יחזקאל - פֶּרֶק 9</a></td>
        <td><a href="/he/Bible/Ezekiel/Index">אינדקס</a></td>
        <td><a href="/he/Bible/Ezekiel/11">יחזקאל - פֶּרֶק 11</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 10:2,9 <i>עטוף באור</i>: <a href="/he/The_Urantia_Book/39#p5_14">או 39:5.14</a>. </li>
  <li id="fn2"><a href="#cite2">↑</a> 10:5 <i>כנפי מלאך</i>: <a href="/he/The_Urantia_Book/39#p5_12">או 39:5.12</a>. </li>
  <li id="fn3"><a href="#cite3">↑</a> 10:9-10 <i>מהפכות היקום</i>: <a href="/he/The_Urantia_Book/15#p3_7">או 15:3.7</a>. </li>
  <li id="fn4"><a href="#cite4">↑</a> 10:15-19 <i>יציאה</i>: <a href="/he/The_Urantia_Book/39#p5_14">או 39:5.14</a>. </li>
  <li id="fn5"><a href="#cite5">↑</a> 10:17 <i>העמסת הובלות</i>: <a href="/he/The_Urantia_Book/39#p5_13">או 39:5.13</a>. </li>
  <li id="fn6"><a href="#cite6">↑</a> 10:21 <i>מגני חיכוך</i>: <a href="/he/The_Urantia_Book/39#p5_12">או 39:5.12</a>. </li>
</ol>
</div>
