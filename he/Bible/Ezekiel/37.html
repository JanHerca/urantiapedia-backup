<!--
title: יחזקאל - פֶּרֶק 37
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Ezekiel/36">יחזקאל - פֶּרֶק 36</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Ezekiel/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Ezekiel/38">יחזקאל - פֶּרֶק 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  היתה עלי יד־יהוה ויוצאני ברוח יהוה ויניחני בתוך הבקעה והיא מלאה עצמות׃ </p>
<p id="v2"><sup><small>2</small></sup>  והעבירני עליהם סביב סביב והנה רבות מאד על־פני הבקעה והנה יבשׁות מאד׃ </p>
<p id="v3"><sup><small>3</small></sup>  ויאמר אלי בן־אדם התחיינה העצמות האלה ואמר אדני יהוה אתה ידעת׃ </p>
<p id="v4"><sup><small>4</small></sup>  ויאמר אלי הנבא על־העצמות האלה ואמרת אליהם העצמות היבשׁות שׁמעו דבר־יהוה׃ </p>
<p id="v5"><sup><small>5</small></sup>  כה אמר אדני יהוה לעצמות האלה הנה אני מביא בכם רוח וחייתם׃ </p>
<p id="v6"><sup><small>6</small></sup>  ונתתי עליכם גדים והעלתי עליכם בשׂר וקרמתי עליכם עור ונתתי בכם רוח וחייתם וידעתם כי־אני יהוה׃ </p>
<p id="v7"><sup><small>7</small></sup>  ונבאתי כאשׁר צויתי ויהי־קול כהנבאי והנה־רעשׁ ותקרבו עצמות עצם אל־עצמו׃ </p>
<p id="v8"><sup><small>8</small></sup>  וראיתי והנה־עליהם גדים ובשׂר עלה ויקרם עליהם עור מלמעלה ורוח אין בהם׃ </p>
<p id="v9"><sup><small>9</small></sup>  ויאמר אלי הנבא אל־הרוח הנבא בן־אדם ואמרת אל־הרוח כה־אמר אדני יהוה מארבע רוחות באי הרוח ופחי בהרוגים האלה ויחיו׃ </p>
<p id="v10"><sup><small>10</small></sup>  והנבאתי כאשׁר צוני ותבוא בהם הרוח ויחיו ויעמדו על־רגליהם חיל גדול מאד־מאד׃ </p>
<p id="v11"><sup><small>11</small></sup>  ויאמר אלי בן־אדם העצמות האלה כל־בית ישׂראל המה הנה אמרים יבשׁו עצמותינו ואבדה תקותנו נגזרנו לנו׃ </p>
<p id="v12"><sup><small>12</small></sup>  לכן הנבא ואמרת אליהם כה־אמר אדני יהוה הנה אני פתח את־קברותיכם והעליתי אתכם מקברותיכם עמי והבאתי אתכם אל־אדמת ישׂראל׃ </p>
<p id="v13"><sup><small>13</small></sup>  וידעתם כי־אני יהוה בפתחי את־קברותיכם ובהעלותי אתכם מקברותיכם עמי׃ </p>
<p id="v14"><sup><small>14</small></sup>  ונתתי רוחי בכם וחייתם והנחתי אתכם על־אדמתכם וידעתם כי־אני יהוה דברתי ועשׂיתי נאם־יהוה׃ <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  ויהי דבר־יהוה אלי לאמר׃ </p>
<p id="v16"><sup><small>16</small></sup>  ואתה בן־אדם קח־לך עץ אחד וכתב עליו ליהודה ולבני ישׂראל חברו ולקח עץ אחד וכתוב עליו ליוסף עץ אפרים וכל־בית ישׂראל חברו׃ </p>
<p id="v17"><sup><small>17</small></sup>  וקרב אתם אחד אל־אחד לך לעץ אחד והיו לאחדים בידך׃ </p>
<p id="v18"><sup><small>18</small></sup>  וכאשׁר יאמרו אליך בני עמך לאמר הלוא־תגיד לנו מה־אלה לך׃ </p>
<p id="v19"><sup><small>19</small></sup>  דבר אלהם כה־אמר אדני יהוה הנה אני לקח את־עץ יוסף אשׁר ביד־אפרים ושׁבטי ישׂראל חברו ונתתי אותם עליו את־עץ יהודה ועשׂיתם לעץ אחד והיו אחד בידי׃ </p>
<p id="v20"><sup><small>20</small></sup>  והיו העצים אשׁר־תכתב עליהם בידך לעיניהם׃ </p>
<p id="v21"><sup><small>21</small></sup>  ודבר אליהם כה־אמר אדני יהוה הנה אני לקח את־בני ישׂראל מבין הגוים אשׁר הלכו־שׁם וקבצתי אתם מסביב והבאתי אותם אל־אדמתם׃ </p>
<p id="v22"><sup><small>22</small></sup>  ועשׂיתי אתם לגוי אחד בארץ בהרי ישׂראל ומלך אחד יהיה לכלם למלך ולא יהיה־עוד לשׁני גוים ולא יחצו עוד לשׁתי ממלכות עוד׃ </p>
<p id="v23"><sup><small>23</small></sup>  ולא יטמאו עוד בגלוליהם ובשׁקוציהם ובכל פשׁעיהם והושׁעתי אתם מכל מושׁבתיהם אשׁר חטאו בהם וטהרתי אותם והיו־לי לעם ואני אהיה להם לאלהים׃ </p>
<p id="v24"><sup><small>24</small></sup>  ועבדי דוד מלך עליהם ורועה אחד יהיה לכלם ובמשׁפטי ילכו וחקתי ישׁמרו ועשׂו אותם׃ </p>
<p id="v25"><sup><small>25</small></sup>  וישׁבו על־הארץ אשׁר נתתי לעבדי ליעקב אשׁר ישׁבו־בה אבותיכם וישׁבו עליה המה ובניהם ובני בניהם עד־עולם ודוד עבדי נשׂיא להם לעולם׃ </p>
<p id="v26"><sup><small>26</small></sup>  וכרתי להם ברית שׁלום ברית עולם יהיה אותם ונתתים והרביתי אותם ונתתי את־מקדשׁי בתוכם לעולם׃ </p>
<p id="v27"><sup><small>27</small></sup>  והיה משׁכני עליהם והייתי להם לאלהים והמה יהיו־לי לעם׃ </p>
<p id="v28"><sup><small>28</small></sup>  וידעו הגוים כי אני יהוה מקדשׁ את־ישׂראל בהיות מקדשׁי בתוכם לעולם׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 37:14 <i>רוח ה' חיה בנו (ת/א)</i>: <a href="/he/The_Urantia_Book/16#p9_4">או 16:9.4</a>.  <i>רוח באדם (מכוונן מחשבות)</i>: <a href="/he/The_Urantia_Book/103#p1_6">או 103:1.6</a>.  <i>אלוהים שוכן בנפשך</i>: <a href="/he/The_Urantia_Book/133#p4_4">או 133:4.4</a>.  <i>רוח אלוהים חיה בפנים</i>: <a href="/he/The_Urantia_Book/167#p7_4">או 167:7.4</a>.  <i>רוח אלוהים בך (ת/א)</i>: <a href="/he/The_Urantia_Book/2#p5_6">או 2:5.6</a>.  <i>מלכות אלוהים בתוכך</i>: <a href="/he/The_Urantia_Book/195#p10_4">או 195:10.4</a>.  <i>רוח החיים של האב (ת"א)</i>: <a href="/he/The_Urantia_Book/146#p3_5">או 146:3.5</a>.  <i>הרוח השוכנת</i>: <a href="/he/The_Urantia_Book/134#p4_7">או 134:4.7</a>.  <i>אלוהים שוכן בתוכך</i>: <a href="/he/The_Urantia_Book/148#p6_10">או 148:6.10</a>.  <i>רוח אלוהים באדם</i>: <a href="/he/The_Urantia_Book/34#p6_7">או 34:6.7</a>.  <i>רוח אלוהים חיה בנו</i>: <a href="/he/The_Urantia_Book/133#p4_5">או 133:4.5</a>.  <i>רוח אלוהים בתוכנו</i>: <a href="/he/The_Urantia_Book/141#p2_1">או 141:2.1</a>.  <i>מלכות אלוהים בפנים</i>: <a href="/he/The_Urantia_Book/170#p2_20">או 170:2.20</a>.  <i>רוח אלוהים בתוכך</i>: <a href="/he/The_Urantia_Book/5#p2_3">או 5:2.3</a>.  <i>אלוהים שוכן בנו</i>: <a href="/he/The_Urantia_Book/12#p7_12">או 12:7.12</a>.  <i>מלכות אלוהים בתוכך</i>: <a href="/he/The_Urantia_Book/140#p1_5">או 140:1.5</a>.  <i>הוא חי בנו</i>: <a href="/he/The_Urantia_Book/3#p1_4">או 3:1.4</a>.  <i>מלכות בתוכך</i>: <a href="/he/The_Urantia_Book/170#p1_8">או 170:1.8</a>.  <i>רוח אלוהים חיה בלב האדם</i>: <a href="/he/The_Urantia_Book/131#p10_4">או 131:10.4</a>.  <i>רוח אלוהים שוכנת בנפש האדם</i>: <a href="/he/The_Urantia_Book/131#p10_2">או 131:10.2</a>.  <i>רוח שוכנת: הכוונן</i>: <a href="/he/The_Urantia_Book/107#p4_7">או 107:4.7</a>. </li>
</ol>
</div>
