<!--
title: יחזקאל - פֶּרֶק 34
description: 
published: true
date: 2023-11-8T20:31:8Z
tags: bible, bible—ezekiel
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ezekiel/33">
          <span class="mdi mdi-arrow-left-drop-circle"></span><span class="pl-2">יחזקאל - פֶּרֶק 33</span>
        </a>
        </td>
        <td>
        <a href="/he/Bible/Ezekiel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ezekiel/35">
          <span class="pr-2">יחזקאל - פֶּרֶק 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי דבר־יהוה אלי לאמר׃ </p>
<p id="v2"><sup><small>2</small></sup>  בן־אדם הנבא על־רועי ישׂראל הנבא ואמרת אליהם לרעים כה אמר אדני יהוה הוי רעי־ישׂראל אשׁר היו רעים אותם הלוא הצאן ירעו הרעים׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  את־החלב תאכלו ואת־הצמר תלבשׁו הבריאה תזבחו הצאן לא תרעו׃ </p>
<p id="v4"><sup><small>4</small></sup>  את־הנחלות לא חזקתם ואת־החולה לא־רפאתם ולנשׁברת לא חבשׁתם ואת־הנדחת לא השׁבתם ואת־האבדת לא בקשׁתם ובחזקה רדיתם אתם ובפרך׃ </p>
<p id="v5"><sup><small>5</small></sup>  ותפוצינה מבלי רעה ותהיינה לאכלה לכל־חית השׂדה ותפוצינה׃ </p>
<p id="v6"><sup><small>6</small></sup>  ישׁגו צאני בכל־ההרים ועל כל־גבעה רמה ועל כל־פני הארץ נפצו צאני ואין דורשׁ ואין מבקשׁ׃ </p>
<p id="v7"><sup><small>7</small></sup>  לכן רעים שׁמעו את־דבר יהוה׃ </p>
<p id="v8"><sup><small>8</small></sup>  חי־אני נאם אדני יהוה אם־לא יען היות־צאני לבז ותהיינה צאני לאכלה לכל־חית השׂדה מאין רעה ולא־דרשׁו רעי את־צאני וירעו הרעים אותם ואת־צאני לא רעו׃ </p>
<p id="v9"><sup><small>9</small></sup>  לכן הרעים שׁמעו דבר־יהוה׃ </p>
<p id="v10"><sup><small>10</small></sup>  כה־אמר אדני יהוה הנני אל־הרעים ודרשׁתי את־צאני מידם והשׁבתים מרעות צאן ולא־ירעו עוד הרעים אותם והצלתי צאני מפיהם ולא־תהיין להם לאכלה׃ </p>
<p id="v11"><sup><small>11</small></sup>  כי כה אמר אדני יהוה הנני־אני ודרשׁתי את־צאני ובקרתים׃ <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  כבקרת רעה עדרו ביום־היותו בתוך־צאנו נפרשׁות כן אבקר את־צאני והצלתי אתהם מכל־המקומת אשׁר נפצו שׁם ביום ענן וערפל׃ </p>
<p id="v13"><sup><small>13</small></sup>  והוצאתים מן־העמים וקבצתים מן־הארצות והביאתים אל־אדמתם ורעיתים אל־הרי ישׂראל באפיקים ובכל מושׁבי הארץ׃ </p>
<p id="v14"><sup><small>14</small></sup>  במרעה־טוב ארעה אתם ובהרי מרום־ישׂראל יהיה נוהם שׁם תרבצנה בנוה טוב ומרעה שׁמן תרעינה אל־הרי ישׂראל׃ </p>
<p id="v15"><sup><small>15</small></sup>  אני ארעה צאני ואני ארביצם נאם אדני יהוה׃ </p>
<p id="v16"><sup><small>16</small></sup>  את־האבדת אבקשׁ ואת־הנדחת אשׁיב ולנשׁברת אחבשׁ ואת־החולה אחזק ואת־השׁמנה ואת־החזקה אשׁמיד ארענה במשׁפט׃ </p>
<p id="v17"><sup><small>17</small></sup>  ואתנה צאני כה אמר אדני יהוה הנני שׁפט בין־שׂה לשׂה לאילים ולעתודים׃ </p>
<p id="v18"><sup><small>18</small></sup>  המעט מכם המרעה הטוב תרעו ויתר מרעיכם תרמסו ברגליכם ומשׁקע־מים תשׁתו ואת הנותרים ברגליכם תרפשׂון׃ </p>
<p id="v19"><sup><small>19</small></sup>  וצאני מרמס רגליכם תרעינה ומרפשׂ רגליכם תשׁתינה׃ </p>
<p id="v20"><sup><small>20</small></sup>  לכן כה אמר אדני יהוה אליהם הנני־אני ושׁפטתי בין־שׂה בריה ובין שׂה רזה׃ </p>
<p id="v21"><sup><small>21</small></sup>  יען בצד ובכתף תהדפו ובקרניכם תנגחו כל־הנחלות עד אשׁר הפיצותם אותנה אל־החוצה׃ </p>
<p id="v22"><sup><small>22</small></sup>  והושׁעתי לצאני ולא־תהיינה עוד לבז ושׁפטתי בין שׂה לשׂה׃ <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  והקמתי עליהם רעה אחד ורעה אתהן את עבדי דויד הוא ירעה אתם והוא־יהיה להן לרעה׃ </p>
<p id="v24"><sup><small>24</small></sup>  ואני יהוה אהיה להם לאלהים ועבדי דוד נשׂיא בתוכם אני יהוה דברתי׃ </p>
<p id="v25"><sup><small>25</small></sup>  וכרתי להם ברית שׁלום והשׁבתי חיה־רעה מן־הארץ וישׁבו במדבר לבטח וישׁנו ביערים׃ </p>
<p id="v26"><sup><small>26</small></sup>  ונתתי אותם וסביבות גבעתי ברכה והורדתי הגשׁם בעתו גשׁמי ברכה יהיו׃ </p>
<p id="v27"><sup><small>27</small></sup>  ונתן עץ השׂדה את־פריו והארץ תתן יבולה והיו על־אדמתם לבטח וידעו כי־אני יהוה בשׁברי את־מטות עלם והצלתים מיד העבדים בהם׃ </p>
<p id="v28"><sup><small>28</small></sup>  ולא־יהיו עוד בז לגוים וחית הארץ לא תאכלם וישׁבו לבטח ואין מחריד׃ </p>
<p id="v29"><sup><small>29</small></sup>  והקמתי להם מטע לשׁם ולא־יהיו עוד אספי רעב בארץ ולא־ישׂאו עוד כלמת הגוים׃ </p>
<p id="v30"><sup><small>30</small></sup>  וידעו כי אני יהוה אלהיהם אתם והמה עמי בית ישׂראל נאם אדני יהוה׃ </p>
<p id="v31"><sup><small>31</small></sup>  ואתן צאני צאן מרעיתי אדם אתם אני אלהיכם נאם אדני יהוה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ezekiel/33">
          <span class="mdi mdi-arrow-left-drop-circle"></span><span class="pl-2">יחזקאל - פֶּרֶק 33</span>
        </a>
        </td>
        <td>
        <a href="/he/Bible/Ezekiel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ezekiel/35">
          <span class="pr-2">יחזקאל - פֶּרֶק 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 34:2-10 <i>רועי שקר</i>: <a href="/he/The_Urantia_Book/165#p2_3">או 165:2.3</a>. </li>
  <li id="fn2"><a href="#cite2">↑</a> 34:11-16 <i>ישוע הרועה האמיתי</i>: <a href="/he/The_Urantia_Book/165#p2_8">או 165:2.8</a>. </li>
  <li id="fn3"><a href="#cite3">↑</a> 34:22-31 <i># 1 עבד האדון</i>: <a href="/he/The_Urantia_Book/136#p1_1">או 136:1.1</a>. </li>
</ol>
</div>
