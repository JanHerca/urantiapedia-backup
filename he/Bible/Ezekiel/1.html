<!--
title: יחזקאל - פֶּרֶק 1
description: 
published: true
date: 2022-10-6T10:37:18Z
tags: bible, bible—ezekiel
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/he/Bible/Ezekiel/Index">אינדקס</a></td>
        <td><a href="/he/Bible/Ezekiel/2">יחזקאל - פֶּרֶק 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי בשׁלשׁים שׁנה ברביעי בחמשׁה לחדשׁ ואני בתוך־הגולה על־נהר־כבר נפתחו השׁמים ואראה מראות אלהים׃ </p>
<p id="v2"><sup><small>2</small></sup>  בחמשׁה לחדשׁ היא השׁנה החמישׁית לגלות המלך יויכין׃ </p>
<p id="v3"><sup><small>3</small></sup>  היה היה דבר־יהוה אל־יחזקאל בן־בוזי הכהן בארץ כשׂדים על־נהר־כבר ותהי עליו שׁם יד־יהוה׃ </p>
<p id="v4"><sup><small>4</small></sup>  וארא והנה רוח סערה באה מן־הצפון ענן גדול ואשׁ מתלקחת ונגה לו סביב ומתוכה כעין החשׁמל מתוך האשׁ׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  ומתוכה דמות ארבע חיות וזה מראיהן דמות אדם להנה׃ </p>
<p id="v6"><sup><small>6</small></sup>  וארבעה פנים לאחת וארבע כנפים לאחת להם׃ <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  ורגליהם רגל ישׁרה וכף רגליהם ככף רגל עגל ונצצים כעין נחשׁת קלל׃ </p>
<p id="v8"><sup><small>8</small></sup>  וידו אדם מתחת כנפיהם על ארבעת רבעיהם ופניהם וכנפיהם לארבעתם׃ </p>
<p id="v9"><sup><small>9</small></sup>  חברת אשׁה אל־אחותה כנפיהם לא־יסבו בלכתן אישׁ אל־עבר פניו ילכו׃ </p>
<p id="v10"><sup><small>10</small></sup>  ודמות פניהם פני אדם ופני אריה אל־הימין לארבעתם ופני־שׁור מהשׂמאול לארבעתן ופני־נשׁר לארבעתן׃ </p>
<p id="v11"><sup><small>11</small></sup>  ופניהם וכנפיהם פרדות מלמעלה לאישׁ שׁתים חברות אישׁ ושׁתים מכסות את גויתיהנה׃ </p>
<p id="v12"><sup><small>12</small></sup>  ואישׁ אל־עבר פניו ילכו אל אשׁר יהיה־שׁמה הרוח ללכת ילכו לא יסבו בלכתן׃ <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  ודמות החיות מראיהם כגחלי־אשׁ בערות כמראה הלפדים היא מתהלכת בין החיות ונגה לאשׁ ומן־האשׁ יוצא ברק׃ </p>
<p id="v14"><sup><small>14</small></sup>  והחיות רצוא ושׁוב כמראה הבזק׃ </p>
<p id="v15"><sup><small>15</small></sup>  וארא החיות והנה אופן אחד בארץ אצל החיות לארבעת פניו׃ <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  מראה האופנים ומעשׂיהם כעין תרשׁישׁ ודמות אחד לארבעתן ומראיהם ומעשׂיהם כאשׁר יהיה האופן בתוך האופן׃ </p>
<p id="v17"><sup><small>17</small></sup>  על־ארבעת רבעיהן בלכתם ילכו לא יסבו בלכתן׃ </p>
<p id="v18"><sup><small>18</small></sup>  וגביהן וגבה להם ויראה להם וגבתם מלאת עינים סביב לארבעתן׃ </p>
<p id="v19"><sup><small>19</small></sup>  ובלכת החיות ילכו האופנים אצלם ובהנשׂא החיות מעל הארץ ינשׂאו האופנים׃ <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  על אשׁר יהיה־שׁם הרוח ללכת ילכו שׁמה הרוח ללכת והאופנים ינשׂאו לעמתם כי רוח החיה באופנים׃ </p>
<p id="v21"><sup><small>21</small></sup>  בלכתם ילכו ובעמדם יעמדו ובהנשׂאם מעל הארץ ינשׂאו האופנים לעמתם כי רוח החיה באופנים׃ </p>
<p id="v22"><sup><small>22</small></sup>  ודמות על־ראשׁי החיה רקיע כעין הקרח הנורא נטוי על־ראשׁיהם מלמעלה׃ </p>
<p id="v23"><sup><small>23</small></sup>  ותחת הרקיע כנפיהם ישׁרות אשׁה אל־אחותה לאישׁ שׁתים מכסות להנה ולאישׁ שׁתים מכסות להנה את גויתיהם׃ </p>
<p id="v24"><sup><small>24</small></sup>  ואשׁמע את־קול כנפיהם כקול מים רבים כקול־שׁדי בלכתם קול המלה כקול מחנה בעמדם תרפינה כנפיהן׃ </p>
<p id="v25"><sup><small>25</small></sup>  ויהי־קול מעל לרקיע אשׁר על־ראשׁם בעמדם תרפינה כנפיהן׃ </p>
<p id="v26"><sup><small>26</small></sup>  וממעל לרקיע אשׁר על־ראשׁם כמראה אבן־ספיר דמות כסא ועל דמות הכסא דמות כמראה אדם עליו מלמעלה׃ </p>
<p id="v27"><sup><small>27</small></sup>  וארא כעין חשׁמל כמראה־אשׁ בית־לה סביב ממראה מתניו ולמעלה וממראה מתניו ולמטה ראיתי כמראה־אשׁ ונגה לו סביב׃ </p>
<p id="v28"><sup><small>28</small></sup>  כמראה הקשׁת אשׁר יהיה בענן ביום הגשׁם כן מראה הנגה סביב הוא מראה דמות כבוד־יהוה ואראה ואפל על־פני ואשׁמע קול מדבר׃ </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/he/Bible/Ezekiel/Index">אינדקס</a></td>
        <td><a href="/he/Bible/Ezekiel/2">יחזקאל - פֶּרֶק 2</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 1:4,13, <i>בְּהִירוּת</i>: <a href="/he/The_Urantia_Book/39#p5_14">או 39:5.14</a>. </li>
  <li id="fn2"><a href="#cite2">↑</a> 1:4,14,22,27 <i>עטוף באור</i>: <a href="/he/The_Urantia_Book/39#p5_14">או 39:5.14</a>. </li>
  <li id="fn3"><a href="#cite3">↑</a> 1:6,11,23 <i>מגני חיכוך</i>: <a href="/he/The_Urantia_Book/39#p5_12">או 39:5.12</a>. </li>
  <li id="fn4"><a href="#cite4">↑</a> 1:12-14,19-24 <i>יציאה</i>: <a href="/he/The_Urantia_Book/39#p5_14">או 39:5.14</a>. </li>
  <li id="fn5"><a href="#cite5">↑</a> 1:15-19 <i>מהפכות היקום</i>: <a href="/he/The_Urantia_Book/15#p3_7">או 15:3.7</a>. </li>
  <li id="fn6"><a href="#cite6">↑</a> 1:19-21 <i>העמסת הובלות</i>: <a href="/he/The_Urantia_Book/39#p5_13">או 39:5.13</a>. </li>
</ol>
</div>
