<!--
title: יחזקאל - פֶּרֶק 17
description: 
published: true
date: 2022-10-6T10:37:18Z
tags: bible, bible—ezekiel
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezekiel/16">יחזקאל - פֶּרֶק 16</a></td>
        <td><a href="/he/Bible/Ezekiel/Index">אינדקס</a></td>
        <td><a href="/he/Bible/Ezekiel/18">יחזקאל - פֶּרֶק 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי דבר־יהוה אלי לאמר׃ </p>
<p id="v2"><sup><small>2</small></sup>  בן־אדם חוד חידה ומשׁל משׁל אל־בית ישׂראל׃ </p>
<p id="v3"><sup><small>3</small></sup>  ואמרת כה־אמר אדני יהוה הנשׁר הגדול גדול הכנפים ארך האבר מלא הנוצה אשׁר־לו הרקמה בא אל־הלבנון ויקח את־צמרת הארז׃ </p>
<p id="v4"><sup><small>4</small></sup>  את ראשׁ יניקותיו קטף ויביאהו אל־ארץ כנען בעיר רכלים שׂמו׃ </p>
<p id="v5"><sup><small>5</small></sup>  ויקח מזרע הארץ ויתנהו בשׂדה־זרע קח על־מים רבים צפצפה שׂמו׃ </p>
<p id="v6"><sup><small>6</small></sup>  ויצמח ויהי לגפן סרחת שׁפלת קומה לפנות דליותיו אליו ושׁרשׁיו תחתיו יהיו ותהי לגפן ותעשׂ בדים ותשׁלח פארות׃ </p>
<p id="v7"><sup><small>7</small></sup>  ויהי נשׁר־אחד גדול גדול כנפים ורב־נוצה והנה הגפן הזאת כפנה שׁרשׁיה עליו ודליותיו שׁלחה־לו להשׁקות אותה מערגות מטעה׃ </p>
<p id="v8"><sup><small>8</small></sup>  אל־שׂדה טוב אל־מים רבים היא שׁתולה לעשׂות ענף ולשׂאת פרי להיות לגפן אדרת׃ </p>
<p id="v9"><sup><small>9</small></sup>  אמר כה אמר אדני יהוה תצלח הלוא את־שׁרשׁיה ינתק ואת־פריה יקוסס ויבשׁ כל־טרפי צמחה תיבשׁ ולא־בזרע גדולה ובעם־רב למשׂאות אותה משׁרשׁיה׃ </p>
<p id="v10"><sup><small>10</small></sup>  והנה שׁתולה התצלח הלוא כגעת בה רוח הקדים תיבשׁ יבשׁ על־ערגת צמחה תיבשׁ׃ </p>
<p id="v11"><sup><small>11</small></sup>  ויהי דבר־יהוה אלי לאמר׃ </p>
<p id="v12"><sup><small>12</small></sup>  אמר־נא לבית המרי הלא ידעתם מה־אלה אמר הנה־בא מלך־בבל ירושׁלם ויקח את־מלכה ואת־שׂריה ויבא אותם אליו בבלה׃ </p>
<p id="v13"><sup><small>13</small></sup>  ויקח מזרע המלוכה ויכרת אתו ברית ויבא אתו באלה ואת־אילי הארץ לקח׃ </p>
<p id="v14"><sup><small>14</small></sup>  להיות ממלכה שׁפלה לבלתי התנשׂא לשׁמר את־בריתו לעמדה׃ </p>
<p id="v15"><sup><small>15</small></sup>  וימרד־בו לשׁלח מלאכיו מצרים לתת־לו סוסים ועם־רב היצלח הימלט העשׂה אלה והפר ברית ונמלט׃ </p>
<p id="v16"><sup><small>16</small></sup>  חי־אני נאם אדני יהוה אם־לא במקום המלך הממליך אתו אשׁר בזה את־אלתו ואשׁר הפר את־בריתו אתו בתוך־בבל ימות׃ </p>
<p id="v17"><sup><small>17</small></sup>  ולא בחיל גדול ובקהל רב יעשׂה אותו פרעה במלחמה בשׁפך סללה ובבנות דיק להכרית נפשׁות רבות׃ </p>
<p id="v18"><sup><small>18</small></sup>  ובזה אלה להפר ברית והנה נתן ידו וכל־אלה עשׂה לא ימלט׃ </p>
<p id="v19"><sup><small>19</small></sup>  לכן כה־אמר אדני יהוה חי־אני אם־לא אלתי אשׁר בזה ובריתי אשׁר הפיר ונתתיו בראשׁו׃ </p>
<p id="v20"><sup><small>20</small></sup>  ופרשׂתי עליו רשׁתי ונתפשׂ במצודתי והביאותיהו בבלה ונשׁפטתי אתו שׁם מעלו אשׁר מעל־בי׃ </p>
<p id="v21"><sup><small>21</small></sup>  ואת כל־מברחו בכל־אגפיו בחרב יפלו והנשׁארים לכל־רוח יפרשׂו וידעתם כי אני יהוה דברתי׃ </p>
<p id="v22"><sup><small>22</small></sup>  כה אמר אדני יהוה ולקחתי אני מצמרת הארז הרמה ונתתי מראשׁ ינקותיו רך אקטף ושׁתלתי אני על הר־גבה ותלול׃ </p>
<p id="v23"><sup><small>23</small></sup>  בהר מרום ישׂראל אשׁתלנו ונשׂא ענף ועשׂה פרי והיה לארז אדיר ושׁכנו תחתיו כל צפור כל־כנף בצל דליותיו תשׁכנה׃ </p>
<p id="v24"><sup><small>24</small></sup>  וידעו כל־עצי השׂדה כי אני יהוה השׁפלתי עץ גבה הגבהתי עץ שׁפל הובשׁתי עץ לח והפרחתי עץ יבשׁ אני יהוה דברתי ועשׂיתי׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezekiel/16">יחזקאל - פֶּרֶק 16</a></td>
        <td><a href="/he/Bible/Ezekiel/Index">אינדקס</a></td>
        <td><a href="/he/Bible/Ezekiel/18">יחזקאל - פֶּרֶק 18</a></td>
      </tr>
    </tbody>
  </table>
</figure>
