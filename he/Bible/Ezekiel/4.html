<!--
title: יחזקאל - פֶּרֶק 4
description: 
published: true
date: 2023-11-8T20:31:8Z
tags: bible, bible—ezekiel
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ezekiel/3">
          <span class="mdi mdi-arrow-left-drop-circle"></span><span class="pl-2">יחזקאל - פֶּרֶק 3</span>
        </a>
        </td>
        <td>
        <a href="/he/Bible/Ezekiel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ezekiel/5">
          <span class="pr-2">יחזקאל - פֶּרֶק 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ואתה בן־אדם קח־לך לבנה ונתתה אותה לפניך וחקות עליה עיר את־ירושׁלם׃ </p>
<p id="v2"><sup><small>2</small></sup>  ונתתה עליה מצור ובנית עליה דיק ושׁפכת עליה סללה ונתתה עליה מחנות ושׂים־עליה כרים סביב׃ </p>
<p id="v3"><sup><small>3</small></sup>  ואתה קח־לך מחבת ברזל ונתתה אותה קיר ברזל בינך ובין העיר והכינתה את־פניך אליה והיתה במצור וצרת עליה אות היא לבית ישׂראל׃ </p>
<p id="v4"><sup><small>4</small></sup>  ואתה שׁכב על־צדך השׂמאלי ושׂמת את־עון בית־ישׂראל עליו מספר הימים אשׁר תשׁכב עליו תשׂא את־עונם׃ </p>
<p id="v5"><sup><small>5</small></sup>  ואני נתתי לך את־שׁני עונם למספר ימים שׁלשׁ־מאות ותשׁעים יום ונשׂאת עון בית־ישׂראל׃ </p>
<p id="v6"><sup><small>6</small></sup>  וכלית את־אלה ושׁכבת על־צדך הימוני שׁנית ונשׂאת את־עון בית־יהודה ארבעים יום יום לשׁנה יום לשׁנה נתתיו לך׃ </p>
<p id="v7"><sup><small>7</small></sup>  ואל־מצור ירושׁלם תכין פניך וזרעך חשׂופה ונבאת עליה׃ </p>
<p id="v8"><sup><small>8</small></sup>  והנה נתתי עליך עבותים ולא־תהפך מצדך אל־צדך עד־כלותך ימי מצורך׃ </p>
<p id="v9"><sup><small>9</small></sup>  ואתה קח־לך חטין ושׂערים ופול ועדשׁים ודחן וכסמים ונתתה אותם בכלי אחד ועשׂית אותם לך ללחם מספר הימים אשׁר־אתה שׁוכב על־צדך שׁלשׁ־מאות ותשׁעים יום תאכלנו׃ </p>
<p id="v10"><sup><small>10</small></sup>  ומאכלך אשׁר תאכלנו במשׁקול עשׂרים שׁקל ליום מעת עד־עת תאכלנו׃ </p>
<p id="v11"><sup><small>11</small></sup>  ומים במשׂורה תשׁתה שׁשׁית ההין מעת עד־עת תשׁתה׃ </p>
<p id="v12"><sup><small>12</small></sup>  ועגת שׂערים תאכלנה והיא בגללי צאת האדם תעגנה לעיניהם׃ </p>
<p id="v13"><sup><small>13</small></sup>  ויאמר יהוה ככה יאכלו בני־ישׂראל את־לחמם טמא בגוים אשׁר אדיחם שׁם׃ </p>
<p id="v14"><sup><small>14</small></sup>  ואמר אהה אדני יהוה הנה נפשׁי לא מטמאה ונבלה וטרפה לא־אכלתי מנעורי ועד־עתה ולא־בא בפי בשׂר פגול׃ </p>
<p id="v15"><sup><small>15</small></sup>  ויאמר אלי ראה נתתי לך את־צפועי הבקר תחת גללי האדם ועשׂית את־לחמך עליהם׃ </p>
<p id="v16"><sup><small>16</small></sup>  ויאמר אלי בן־אדם הנני שׁבר מטה־לחם בירושׁלם ואכלו־לחם במשׁקל ובדאגה ומים במשׂורה ובשׁממון ישׁתו׃ </p>
<p id="v17"><sup><small>17</small></sup>  למען יחסרו לחם ומים ונשׁמו אישׁ ואחיו ונמקו בעונם׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ezekiel/3">
          <span class="mdi mdi-arrow-left-drop-circle"></span><span class="pl-2">יחזקאל - פֶּרֶק 3</span>
        </a>
        </td>
        <td>
        <a href="/he/Bible/Ezekiel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ezekiel/5">
          <span class="pr-2">יחזקאל - פֶּרֶק 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
