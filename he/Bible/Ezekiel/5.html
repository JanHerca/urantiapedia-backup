<!--
title: יחזקאל - פֶּרֶק 5
description: 
published: true
date: 2022-10-6T10:37:18Z
tags: bible, bible—ezekiel
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezekiel/4">יחזקאל - פֶּרֶק 4</a></td>
        <td><a href="/he/Bible/Ezekiel/Index">אינדקס</a></td>
        <td><a href="/he/Bible/Ezekiel/6">יחזקאל - פֶּרֶק 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואתה בן־אדם קח־לך חרב חדה תער הגלבים תקחנה לך והעברת על־ראשׁך ועל־זקנך ולקחת לך מאזני משׁקל וחלקתם׃ </p>
<p id="v2"><sup><small>2</small></sup>  שׁלשׁית באור תבעיר בתוך העיר כמלאת ימי המצור ולקחת את־השׁלשׁית תכה בחרב סביבותיה והשׁלשׁית תזרה לרוח וחרב אריק אחריהם׃ </p>
<p id="v3"><sup><small>3</small></sup>  ולקחת משׁם מעט במספר וצרת אותם בכנפיך׃ </p>
<p id="v4"><sup><small>4</small></sup>  ומהם עוד תקח והשׁלכת אותם אל־תוך האשׁ ושׂרפת אתם באשׁ ממנו תצא־אשׁ אל־כל־בית ישׂראל׃ </p>
<p id="v5"><sup><small>5</small></sup>  כה אמר אדני יהוה זאת ירושׁלם בתוך הגוים שׂמתיה וסביבותיה ארצות׃ </p>
<p id="v6"><sup><small>6</small></sup>  ותמר את־משׁפטי לרשׁעה מן־הגוים ואת־חקותי מן־הארצות אשׁר סביבותיה כי במשׁפטי מאסו וחקותי לא־הלכו בהם׃ </p>
<p id="v7"><sup><small>7</small></sup>  לכן כה־אמר אדני יהוה יען המנכם מן־הגוים אשׁר סביבותיכם בחקותי לא הלכתם ואת־משׁפטי לא עשׂיתם וכמשׁפטי הגוים אשׁר סביבותיכם לא עשׂיתם׃ </p>
<p id="v8"><sup><small>8</small></sup>  לכן כה אמר אדני יהוה הנני עליך גם־אני ועשׂיתי בתוכך משׁפטים לעיני הגוים׃ </p>
<p id="v9"><sup><small>9</small></sup>  ועשׂיתי בך את אשׁר לא־עשׂיתי ואת אשׁר־לא־אעשׂה כמהו עוד יען כל־תועבתיך׃ </p>
<p id="v10"><sup><small>10</small></sup>  לכן אבות יאכלו בנים בתוכך ובנים יאכלו אבותם ועשׂיתי בך שׁפטים וזריתי את־כל־שׁאריתך לכל־רוח׃ </p>
<p id="v11"><sup><small>11</small></sup>  לכן חי־אני נאם אדני יהוה אם־לא יען את־מקדשׁי טמאת בכל־שׁקוציך ובכל־תועבתיך וגם־אני אגרע ולא־תחוס עיני וגם־אני לא אחמול׃ </p>
<p id="v12"><sup><small>12</small></sup>  שׁלשׁתיך בדבר ימותו וברעב יכלו בתוכך והשׁלשׁית בחרב יפלו סביבותיך והשׁלישׁית לכל־רוח אזרה וחרב אריק אחריהם׃ </p>
<p id="v13"><sup><small>13</small></sup>  וכלה אפי והנחותי חמתי בם והנחמתי וידעו כי־אני יהוה דברתי בקנאתי בכלותי חמתי בם׃ <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  ואתנך לחרבה ולחרפה בגוים אשׁר סביבותיך לעיני כל־עובר׃ </p>
<p id="v15"><sup><small>15</small></sup>  והיתה חרפה וגדופה מוסר ומשׁמה לגוים אשׁר סביבותיך בעשׂותי בך שׁפטים באף ובחמה ובתכחות חמה אני יהוה דברתי׃ </p>
<p id="v16"><sup><small>16</small></sup>  בשׁלחי את־חצי הרעב הרעים בהם אשׁר היו למשׁחית אשׁר־אשׁלח אותם לשׁחתכם ורעב אסף עליכם ושׁברתי לכם מטה־לחם׃ <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  ושׁלחתי עליכם רעב וחיה רעה ושׁכלך ודבר ודם יעבר־בך וחרב אביא עליך אני יהוה דברתי׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezekiel/4">יחזקאל - פֶּרֶק 4</a></td>
        <td><a href="/he/Bible/Ezekiel/Index">אינדקס</a></td>
        <td><a href="/he/Bible/Ezekiel/6">יחזקאל - פֶּרֶק 6</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:13 <i>אלוהים אמר לכעוס</i>: <a href="/he/The_Urantia_Book/4#p3_2">או 4:3.2</a>. </li>
  <li id="fn2"><a href="#cite2">↑</a> 5:16-17 <i>אסונות טבע כקללה</i>: <a href="/he/The_Urantia_Book/4#p5_3">או 4:5.3</a>. </li>
</ol>
</div>
