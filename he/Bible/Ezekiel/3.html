<!--
title: יחזקאל - פֶּרֶק 3
description: 
published: true
date: 2023-11-8T20:31:8Z
tags: bible, bible—ezekiel
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ezekiel/2">
          <span class="mdi mdi-arrow-left-drop-circle"></span><span class="pl-2">יחזקאל - פֶּרֶק 2</span>
        </a>
        </td>
        <td>
        <a href="/he/Bible/Ezekiel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ezekiel/4">
          <span class="pr-2">יחזקאל - פֶּרֶק 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר אלי בן־אדם את אשׁר־תמצא אכול אכול את־המגלה הזאת ולך דבר אל־בית ישׂראל׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ואפתח את־פי ויאכלני את המגלה הזאת׃ </p>
<p id="v3"><sup><small>3</small></sup>  ויאמר אלי בן־אדם בטנך תאכל ומעיך תמלא את המגלה הזאת אשׁר אני נתן אליך ואכלה ותהי בפי כדבשׁ למתוק׃ </p>
<p id="v4"><sup><small>4</small></sup>  ויאמר אלי בן־אדם לך־בא אל־בית ישׂראל ודברת בדברי אליהם׃ </p>
<p id="v5"><sup><small>5</small></sup>  כי לא אל־עם עמקי שׂפה וכבדי לשׁון אתה שׁלוח אל־בית ישׂראל׃ </p>
<p id="v6"><sup><small>6</small></sup>  לא אל־עמים רבים עמקי שׂפה וכבדי לשׁון אשׁר לא־תשׁמע דבריהם אם־לא אליהם שׁלחתיך המה ישׁמעו אליך׃ </p>
<p id="v7"><sup><small>7</small></sup>  ובית ישׂראל לא יאבו לשׁמע אליך כי־אינם אבים לשׁמע אלי כי כל־בית ישׂראל חזקי־מצח וקשׁי־לב המה׃ </p>
<p id="v8"><sup><small>8</small></sup>  הנה נתתי את־פניך חזקים לעמת פניהם ואת־מצחך חזק לעמת מצחם׃ </p>
<p id="v9"><sup><small>9</small></sup>  כשׁמיר חזק מצר נתתי מצחך לא־תירא אותם ולא־תחת מפניהם כי בית־מרי המה׃ </p>
<p id="v10"><sup><small>10</small></sup>  ויאמר אלי בן־אדם את־כל־דברי אשׁר אדבר אליך קח בלבבך ובאזניך שׁמע׃ </p>
<p id="v11"><sup><small>11</small></sup>  ולך בא אל־הגולה אל־בני עמך ודברת אליהם ואמרת אליהם כה אמר אדני יהוה אם־ישׁמעו ואם־יחדלו׃ </p>
<p id="v12"><sup><small>12</small></sup>  ותשׂאני רוח ואשׁמע אחרי קול רעשׁ גדול ברוך כבוד־יהוה ממקומו׃ <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  וקול כנפי החיות משׁיקות אשׁה אל־אחותה וקול האופנים לעמתם וקול רעשׁ גדול׃ </p>
<p id="v14"><sup><small>14</small></sup>  ורוח נשׂאתני ותקחני ואלך מר בחמת רוחי ויד־יהוה עלי חזקה׃ </p>
<p id="v15"><sup><small>15</small></sup>  ואבוא אל־הגולה תל אביב הישׁבים אל־נהר־כבר ואשׁר המה יושׁבים שׁם ואשׁב שׁם שׁבעת ימים משׁמים בתוכם׃ </p>
<p id="v16"><sup><small>16</small></sup>  ויהי מקצה שׁבעת ימים ויהי דבר־יהוה אלי לאמר׃ </p>
<p id="v17"><sup><small>17</small></sup>  בן־אדם צפה נתתיך לבית ישׂראל ושׁמעת מפי דבר והזהרת אותם ממני׃ </p>
<p id="v18"><sup><small>18</small></sup>  באמרי לרשׁע מות תמות ולא הזהרתו ולא דברת להזהיר רשׁע מדרכו הרשׁעה לחיתו הוא רשׁע בעונו ימות ודמו מידך אבקשׁ׃ </p>
<p id="v19"><sup><small>19</small></sup>  ואתה כי־הזהרת רשׁע ולא־שׁב מרשׁעו ומדרכו הרשׁעה הוא בעונו ימות ואתה את־נפשׁך הצלת׃ </p>
<p id="v20"><sup><small>20</small></sup>  ובשׁוב צדיק מצדקו ועשׂה עול ונתתי מכשׁול לפניו הוא ימות כי לא הזהרתו בחטאתו ימות ולא תזכרן צדקתו אשׁר עשׂה ודמו מידך אבקשׁ׃ </p>
<p id="v21"><sup><small>21</small></sup>  ואתה כי הזהרתו צדיק לבלתי חטא צדיק והוא לא־חטא חיו יחיה כי נזהר ואתה את־נפשׁך הצלת׃ </p>
<p id="v22"><sup><small>22</small></sup>  ותהי עלי שׁם יד־יהוה ויאמר אלי קום צא אל־הבקעה ושׁם אדבר אותך׃ </p>
<p id="v23"><sup><small>23</small></sup>  ואקום ואצא אל־הבקעה והנה־שׁם כבוד־יהוה עמד ככבוד אשׁר ראיתי על־נהר־כבר ואפל על־פני׃ </p>
<p id="v24"><sup><small>24</small></sup>  ותבא־בי רוח ותעמדני על־רגלי וידבר אתי ויאמר אלי בא הסגר בתוך ביתך׃ </p>
<p id="v25"><sup><small>25</small></sup>  ואתה בן־אדם הנה נתנו עליך עבותים ואסרוך בהם ולא תצא בתוכם׃ </p>
<p id="v26"><sup><small>26</small></sup>  ולשׁונך אדביק אל־חכך ונאלמת ולא־תהיה להם לאישׁ מוכיח כי בית מרי המה׃ </p>
<p id="v27"><sup><small>27</small></sup>  ובדברי אותך אפתח את־פיך ואמרת אליהם כה אמר אדני יהוה השׁמע ישׁמע והחדל יחדל כי בית מרי המה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ezekiel/2">
          <span class="mdi mdi-arrow-left-drop-circle"></span><span class="pl-2">יחזקאל - פֶּרֶק 2</span>
        </a>
        </td>
        <td>
        <a href="/he/Bible/Ezekiel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ezekiel/4">
          <span class="pr-2">יחזקאל - פֶּרֶק 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:1-4,10,17 <i># 2 בן האדם</i>: <a href="/he/The_Urantia_Book/136#p1_1">או 136:1.1</a>.  <i>בן אדם</i>: <a href="/he/The_Urantia_Book/128#p1_2">או 128:1.2</a>.  <i>בן האדם</i>: <a href="/he/The_Urantia_Book/135#p5_7">או 135:5.7</a>.  <i>בן אדם</i>: <a href="/he/The_Urantia_Book/126#p3_6">או 126:3.6</a>. </li>
  <li id="fn2"><a href="#cite2">↑</a> 3:12 <i>חלק 6: ברוך כבוד האדון</i>: <a href="/he/The_Urantia_Book/137#p8_4">או 137:8.4</a>. </li>
</ol>
</div>
