<!--
title: יחזקאל - פֶּרֶק 6
description: 
published: true
date: 2023-11-8T20:31:8Z
tags: bible, bible—ezekiel
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ezekiel/5">
          <span class="mdi mdi-arrow-left-drop-circle"></span><span class="pl-2">יחזקאל - פֶּרֶק 5</span>
        </a>
        </td>
        <td>
        <a href="/he/Bible/Ezekiel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ezekiel/7">
          <span class="pr-2">יחזקאל - פֶּרֶק 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי דבר־יהוה אלי לאמר׃ </p>
<p id="v2"><sup><small>2</small></sup>  בן־אדם שׂים פניך אל־הרי ישׂראל והנבא אליהם׃ </p>
<p id="v3"><sup><small>3</small></sup>  ואמרת הרי ישׂראל שׁמעו דבר־אדני יהוה כה־אמר אדני יהוה להרים ולגבעות לאפיקים ולגאית הנני אני מביא עליכם חרב ואבדתי במותיכם׃ </p>
<p id="v4"><sup><small>4</small></sup>  ונשׁמו מזבחותיכם ונשׁברו חמניכם והפלתי חלליכם לפני גלוליכם׃ </p>
<p id="v5"><sup><small>5</small></sup>  ונתתי את־פגרי בני ישׂראל לפני גלוליהם וזריתי את־עצמותיכם סביבות מזבחותיכם׃ </p>
<p id="v6"><sup><small>6</small></sup>  בכל מושׁבותיכם הערים תחרבנה והבמות תישׁמנה למען יחרבו ויאשׁמו מזבחותיכם ונשׁברו ונשׁבתו גלוליכם ונגדעו חמניכם ונמחו מעשׂיכם׃ </p>
<p id="v7"><sup><small>7</small></sup>  ונפל חלל בתוככם וידעתם כי־אני יהוה׃ </p>
<p id="v8"><sup><small>8</small></sup>  והותרתי בהיות לכם פליטי חרב בגוים בהזרותיכם בארצות׃ </p>
<p id="v9"><sup><small>9</small></sup>  וזכרו פליטיכם אותי בגוים אשׁר נשׁבו־שׁם אשׁר נשׁברתי את־לבם הזונה אשׁר־סר מעלי ואת עיניהם הזנות אחרי גלוליהם ונקטו בפניהם אל־הרעות אשׁר עשׂו לכל תועבתיהם׃ </p>
<p id="v10"><sup><small>10</small></sup>  וידעו כי־אני יהוה לא אל־חנם דברתי לעשׂות להם הרעה הזאת׃ </p>
<p id="v11"><sup><small>11</small></sup>  כה־אמר אדני יהוה הכה בכפך ורקע ברגלך ואמר־אח אל כל־תועבות רעות בית ישׂראל אשׁר בחרב ברעב ובדבר יפלו׃ </p>
<p id="v12"><sup><small>12</small></sup>  הרחוק בדבר ימות והקרוב בחרב יפול והנשׁאר והנצור ברעב ימות וכליתי חמתי בם׃ </p>
<p id="v13"><sup><small>13</small></sup>  וידעתם כי־אני יהוה בהיות חלליהם בתוך גלוליהם סביבות מזבחותיהם אל כל־גבעה רמה בכל ראשׁי ההרים ותחת כל־עץ רענן ותחת כל־אלה עבתה מקום אשׁר נתנו־שׁם ריח ניחח לכל גלוליהם׃ </p>
<p id="v14"><sup><small>14</small></sup>  ונטיתי את־ידי עליהם ונתתי את־הארץ שׁממה ומשׁמה ממדבר דבלתה בכל מושׁבותיהם וידעו כי־אני יהוה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ezekiel/5">
          <span class="mdi mdi-arrow-left-drop-circle"></span><span class="pl-2">יחזקאל - פֶּרֶק 5</span>
        </a>
        </td>
        <td>
        <a href="/he/Bible/Ezekiel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ezekiel/7">
          <span class="pr-2">יחזקאל - פֶּרֶק 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
