<!--
title: יחזקאל - פֶּרֶק 33
description: 
published: true
date: 2022-10-6T10:37:18Z
tags: bible, bible—ezekiel
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezekiel/32">יחזקאל - פֶּרֶק 32</a></td>
        <td><a href="/he/Bible/Ezekiel/Index">אינדקס</a></td>
        <td><a href="/he/Bible/Ezekiel/34">יחזקאל - פֶּרֶק 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי דבר־יהוה אלי לאמר׃ </p>
<p id="v2"><sup><small>2</small></sup>  בן־אדם דבר אל־בני־עמך ואמרת אליהם ארץ כי־אביא עליה חרב ולקחו עם־הארץ אישׁ אחד מקציהם ונתנו אתו להם לצפה׃ </p>
<p id="v3"><sup><small>3</small></sup>  וראה את־החרב באה על־הארץ ותקע בשׁופר והזהיר את־העם׃ </p>
<p id="v4"><sup><small>4</small></sup>  ושׁמע השׁמע את־קול השׁופר ולא נזהר ותבוא חרב ותקחהו דמו בראשׁו יהיה׃ </p>
<p id="v5"><sup><small>5</small></sup>  את קול השׁופר שׁמע ולא נזהר דמו בו יהיה והוא נזהר נפשׁו מלט׃ </p>
<p id="v6"><sup><small>6</small></sup>  והצפה כי־יראה את־החרב באה ולא־תקע בשׁופר והעם לא־נזהר ותבוא חרב ותקח מהם נפשׁ הוא בעונו נלקח ודמו מיד־הצפה אדרשׁ׃ </p>
<p id="v7"><sup><small>7</small></sup>  ואתה בן־אדם צפה נתתיך לבית ישׂראל ושׁמעת מפי דבר והזהרת אתם ממני׃ </p>
<p id="v8"><sup><small>8</small></sup>  באמרי לרשׁע רשׁע מות תמות ולא דברת להזהיר רשׁע מדרכו הוא רשׁע בעונו ימות ודמו מידך אבקשׁ׃ </p>
<p id="v9"><sup><small>9</small></sup>  ואתה כי־הזהרת רשׁע מדרכו לשׁוב ממנה ולא־שׁב מדרכו הוא בעונו ימות ואתה נפשׁך הצלת׃ </p>
<p id="v10"><sup><small>10</small></sup>  ואתה בן־אדם אמר אל־בית ישׂראל כן אמרתם לאמר כי־פשׁעינו וחטאתינו עלינו ובם אנחנו נמקים ואיך נחיה׃ </p>
<p id="v11"><sup><small>11</small></sup>  אמר אליהם חי־אני נאם אדני יהוה אם־אחפץ במות הרשׁע כי אם־בשׁוב רשׁע מדרכו וחיה שׁובו שׁובו מדרכיכם הרעים ולמה תמותו בית ישׂראל׃ <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  ואתה בן־אדם אמר אל־בני־עמך צדקת הצדיק לא תצילנו ביום פשׁעו ורשׁעת הרשׁע לא־יכשׁל בה ביום שׁובו מרשׁעו וצדיק לא יוכל לחיות בה ביום חטאתו׃ </p>
<p id="v13"><sup><small>13</small></sup>  באמרי לצדיק חיה יחיה והוא־בטח על־צדקתו ועשׂה עול כל־צדקתו לא תזכרנה ובעולו אשׁר־עשׂה בו ימות׃ </p>
<p id="v14"><sup><small>14</small></sup>  ובאמרי לרשׁע מות תמות ושׁב מחטאתו ועשׂה משׁפט וצדקה׃ </p>
<p id="v15"><sup><small>15</small></sup>  חבל ישׁיב רשׁע גזלה ישׁלם בחקות החיים הלך לבלתי עשׂות עול חיו יחיה לא ימות׃ </p>
<p id="v16"><sup><small>16</small></sup>  כל־חטאתו אשׁר חטא לא תזכרנה לו משׁפט וצדקה עשׂה חיו יחיה׃ </p>
<p id="v17"><sup><small>17</small></sup>  ואמרו בני עמך לא יתכן דרך אדני והמה דרכם לא־יתכן׃ </p>
<p id="v18"><sup><small>18</small></sup>  בשׁוב־צדיק מצדקתו ועשׂה עול ומת בהם׃ </p>
<p id="v19"><sup><small>19</small></sup>  ובשׁוב רשׁע מרשׁעתו ועשׂה משׁפט וצדקה עליהם הוא יחיה׃ </p>
<p id="v20"><sup><small>20</small></sup>  ואמרתם לא יתכן דרך אדני אישׁ כדרכיו אשׁפוט אתכם בית ישׂראל׃ </p>
<p id="v21"><sup><small>21</small></sup>  ויהי בשׁתי עשׂרה שׁנה בעשׂרי בחמשׁה לחדשׁ לגלותנו בא־אלי הפליט מירושׁלם לאמר הכתה העיר׃ </p>
<p id="v22"><sup><small>22</small></sup>  ויד־יהוה היתה אלי בערב לפני בוא הפליט ויפתח את־פי עד־בוא אלי בבקר ויפתח פי ולא נאלמתי עוד׃ </p>
<p id="v23"><sup><small>23</small></sup>  ויהי דבר־יהוה אלי לאמר׃ </p>
<p id="v24"><sup><small>24</small></sup>  בן־אדם ישׁבי החרבות האלה על־אדמת ישׂראל אמרים לאמר אחד היה אברהם ויירשׁ את־הארץ ואנחנו רבים לנו נתנה הארץ למורשׁה׃ </p>
<p id="v25"><sup><small>25</small></sup>  לכן אמר אליהם כה־אמר אדני יהוה על־הדם תאכלו ועינכם תשׂאו אל־גלוליכם ודם תשׁפכו והארץ תירשׁו׃ </p>
<p id="v26"><sup><small>26</small></sup>  עמדתם על־חרבכם עשׂיתן תועבה ואישׁ את־אשׁת רעהו טמאתם והארץ תירשׁו׃ </p>
<p id="v27"><sup><small>27</small></sup>  כה־תאמר אלהם כה־אמר אדני יהוה חי־אני אם־לא אשׁר בחרבות בחרב יפלו ואשׁר על־פני השׂדה לחיה נתתיו לאכלו ואשׁר במצדות ובמערות בדבר ימותו׃ </p>
<p id="v28"><sup><small>28</small></sup>  ונתתי את־הארץ שׁממה ומשׁמה ונשׁבת גאון עזה ושׁממו הרי ישׂראל מאין עובר׃ </p>
<p id="v29"><sup><small>29</small></sup>  וידעו כי־אני יהוה בתתי את־הארץ שׁממה ומשׁמה על כל־תועבתם אשׁר עשׂו׃ </p>
<p id="v30"><sup><small>30</small></sup>  ואתה בן־אדם בני עמך הנדברים בך אצל הקירות ובפתחי הבתים ודבר־חד את־אחד אישׁ את־אחיו לאמר באו־נא ושׁמעו מה הדבר היוצא מאת יהוה׃ </p>
<p id="v31"><sup><small>31</small></sup>  ויבואו אליך כמבוא־עם וישׁבו לפניך עמי ושׁמעו את־דבריך ואותם לא יעשׂו כי־עגבים בפיהם המה עשׂים אחרי בצעם לבם הלך׃ <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  והנך להם כשׁיר עגבים יפה קול ומטב נגן ושׁמעו את־דבריך ועשׂים אינם אותם׃ </p>
<p id="v33"><sup><small>33</small></sup>  ובבאה הנה באה וידעו כי נביא היה בתוכם׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezekiel/32">יחזקאל - פֶּרֶק 32</a></td>
        <td><a href="/he/Bible/Ezekiel/Index">אינדקס</a></td>
        <td><a href="/he/Bible/Ezekiel/34">יחזקאל - פֶּרֶק 34</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 33:11 <i>אלוהים אוהב את הרשעים</i>: <a href="/he/The_Urantia_Book/131#p10_4">או 131:10.4</a>. </li>
  <li id="fn2"><a href="#cite2">↑</a> 33:31 <i>פיות מפגינים אהבה</i>: <a href="/he/The_Urantia_Book/165#p4_8">או 165:4.8</a>. </li>
</ol>
</div>
