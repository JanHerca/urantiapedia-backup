<!--
title: יחזקאל - פֶּרֶק 47
description: 
published: true
date: 2023-11-8T20:31:8Z
tags: bible, bible—ezekiel
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ezekiel/46">
          <span class="mdi mdi-arrow-left-drop-circle"></span><span class="pl-2">יחזקאל - פֶּרֶק 46</span>
        </a>
        </td>
        <td>
        <a href="/he/Bible/Ezekiel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ezekiel/48">
          <span class="pr-2">יחזקאל - פֶּרֶק 48</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וישׁבני אל־פתח הבית והנה־מים יצאים מתחת מפתן הבית קדימה כי־פני הבית קדים והמים ירדים מתחת מכתף הבית הימנית מנגב למזבח׃ </p>
<p id="v2"><sup><small>2</small></sup>  ויוצאני דרך־שׁער צפונה ויסבני דרך חוץ אל־שׁער החוץ דרך הפונה קדים והנה־מים מפכים מן־הכתף הימנית׃ </p>
<p id="v3"><sup><small>3</small></sup>  בצאת־האישׁ קדים וקו בידו וימד אלף באמה ויעברני במים מי אפסים׃ </p>
<p id="v4"><sup><small>4</small></sup>  וימד אלף ויעברני במים מים ברכים וימד אלף ויעברני מי מתנים׃ </p>
<p id="v5"><sup><small>5</small></sup>  וימד אלף נחל אשׁר לא־אוכל לעבר כי־גאו המים מי שׂחו נחל אשׁר לא־יעבר׃ </p>
<p id="v6"><sup><small>6</small></sup>  ויאמר אלי הראית בן־אדם ויולכני וישׁבני שׂפת הנחל׃ </p>
<p id="v7"><sup><small>7</small></sup>  בשׁובני והנה אל־שׂפת הנחל עץ רב מאד מזה ומזה׃ </p>
<p id="v8"><sup><small>8</small></sup>  ויאמר אלי המים האלה יוצאים אל־הגלילה הקדמונה וירדו על־הערבה ובאו הימה אל־הימה המוצאים ונרפאו המים׃ </p>
<p id="v9"><sup><small>9</small></sup>  והיה כל־נפשׁ חיה אשׁר־ישׁרץ אל כל־אשׁר יבוא שׁם נחלים יחיה והיה הדגה רבה מאד כי באו שׁמה המים האלה וירפאו וחי כל אשׁר־יבוא שׁמה הנחל׃ </p>
<p id="v10"><sup><small>10</small></sup>  והיה יעמדו עליו דוגים מעין גדי ועד־עין עגלים משׁטוח לחרמים יהיו למינה תהיה דגתם כדגת הים הגדול רבה מאד׃ </p>
<p id="v11"><sup><small>11</small></sup>  בצאתו וגבאיו ולא ירפאו למלח נתנו׃ </p>
<p id="v12"><sup><small>12</small></sup>  ועל־הנחל יעלה על־שׂפתו מזה ומזה כל־עץ־מאכל לא־יבול עלהו ולא־יתם פריו לחדשׁיו יבכר כי מימיו מן־המקדשׁ המה יוצאים והיו פריו למאכל ועלהו לתרופה׃ </p>
<p id="v13"><sup><small>13</small></sup>  כה אמר אדני יהוה גה גבול אשׁר תתנחלו את־הארץ לשׁני עשׂר שׁבטי ישׂראל יוסף חבלים׃ </p>
<p id="v14"><sup><small>14</small></sup>  ונחלתם אותה אישׁ כאחיו אשׁר נשׂאתי את־ידי לתתה לאבתיכם ונפלה הארץ הזאת לכם בנחלה׃ </p>
<p id="v15"><sup><small>15</small></sup>  וזה גבול הארץ לפאת צפונה מן־הים הגדול הדרך חתלן לבוא צדדה׃ </p>
<p id="v16"><sup><small>16</small></sup>  חמת ברותה סברים אשׁר בין־גבול דמשׂק ובין גבול חמת חצר התיכון אשׁר אל־גבול חורן׃ </p>
<p id="v17"><sup><small>17</small></sup>  והיה גבול מן־הים חצר עינון גבול דמשׂק וצפון צפונה וגבול חמת ואת פאת צפון׃ </p>
<p id="v18"><sup><small>18</small></sup>  ופאת קדים מבין חורן ומבין־דמשׂק ומבין הגלעד ומבין ארץ ישׂראל הירדן מגבול על־הים הקדמוני תמדו ואת פאת קדימה׃ </p>
<p id="v19"><sup><small>19</small></sup>  ופאת נגב תימנה מתמר עד־מי מריבות קדשׁ נחלה אל־הים הגדול ואת פאת־תימנה נגבה׃ </p>
<p id="v20"><sup><small>20</small></sup>  ופאת־ים הים הגדול מגבול עד־נכח לבוא חמת זאת פאת־ים׃ </p>
<p id="v21"><sup><small>21</small></sup>  וחלקתם את־הארץ הזאת לכם לשׁבטי ישׂראל׃ </p>
<p id="v22"><sup><small>22</small></sup>  והיה תפלו אותה בנחלה לכם ולהגרים הגרים בתוככם אשׁר־הולדו בנים בתוככם והיו לכם כאזרח בבני ישׂראל אתכם יפלו בנחלה בתוך שׁבטי ישׂראל׃ </p>
<p id="v23"><sup><small>23</small></sup>  והיה בשׁבט אשׁר־גר הגר אתו שׁם תתנו נחלתו נאם אדני יהוה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ezekiel/46">
          <span class="mdi mdi-arrow-left-drop-circle"></span><span class="pl-2">יחזקאל - פֶּרֶק 46</span>
        </a>
        </td>
        <td>
        <a href="/he/Bible/Ezekiel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ezekiel/48">
          <span class="pr-2">יחזקאל - פֶּרֶק 48</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
