<!--
title: יחזקאל - פֶּרֶק 18
description: 
published: true
date: 2022-10-6T10:37:18Z
tags: bible, bible—ezekiel
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezekiel/17">יחזקאל - פֶּרֶק 17</a></td>
        <td><a href="/he/Bible/Ezekiel/Index">אינדקס</a></td>
        <td><a href="/he/Bible/Ezekiel/19">יחזקאל - פֶּרֶק 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי דבר־יהוה אלי לאמר׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  מה־לכם אתם משׁלים את־המשׁל הזה על־אדמת ישׂראל לאמר אבות יאכלו בסר ושׁני הבנים תקהינה׃ <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  חי־אני נאם אדני יהוה אם־יהיה לכם עוד משׁל המשׁל הזה בישׂראל׃ </p>
<p id="v4"><sup><small>4</small></sup>  הן כל־הנפשׁות לי הנה כנפשׁ האב וכנפשׁ הבן לי־הנה הנפשׁ החטאת היא תמות׃ </p>
<p id="v5"><sup><small>5</small></sup>  ואישׁ כי־יהיה צדיק ועשׂה משׁפט וצדקה׃ </p>
<p id="v6"><sup><small>6</small></sup>  אל־ההרים לא אכל ועיניו לא נשׂא אל־גלולי בית ישׂראל ואת־אשׁת רעהו לא טמא ואל־אשׁה נדה לא יקרב׃ </p>
<p id="v7"><sup><small>7</small></sup>  ואישׁ לא יונה חבלתו חוב ישׁיב גזלה לא יגזל לחמו לרעב יתן ועירם יכסה־בגד׃ </p>
<p id="v8"><sup><small>8</small></sup>  בנשׁך לא־יתן ותרבית לא יקח מעול ישׁיב ידו משׁפט אמת יעשׂה בין אישׁ לאישׁ׃ </p>
<p id="v9"><sup><small>9</small></sup>  בחקותי יהלך ומשׁפטי שׁמר לעשׂות אמת צדיק הוא חיה יחיה נאם אדני יהוה׃ </p>
<p id="v10"><sup><small>10</small></sup>  והוליד בן־פריץ שׁפך דם ועשׂה אח מאחד מאלה׃ </p>
<p id="v11"><sup><small>11</small></sup>  והוא את־כל־אלה לא עשׂה כי גם אל־ההרים אכל ואת־אשׁת רעהו טמא׃ </p>
<p id="v12"><sup><small>12</small></sup>  עני ואביון הונה גזלות גזל חבל לא ישׁיב ואל־הגלולים נשׂא עיניו תועבה עשׂה׃ </p>
<p id="v13"><sup><small>13</small></sup>  בנשׁך נתן ותרבית לקח וחי לא יחיה את כל־התועבות האלה עשׂה מות יומת דמיו בו יהיה׃ </p>
<p id="v14"><sup><small>14</small></sup>  והנה הוליד בן וירא את־כל־חטאת אביו אשׁר עשׂה ויראה ולא יעשׂה כהן׃ </p>
<p id="v15"><sup><small>15</small></sup>  על־ההרים לא אכל ועיניו לא נשׂא אל־גלולי בית ישׂראל את־אשׁת רעהו לא טמא׃ </p>
<p id="v16"><sup><small>16</small></sup>  ואישׁ לא הונה חבל לא חבל וגזלה לא גזל לחמו לרעב נתן וערום כסה־בגד׃ </p>
<p id="v17"><sup><small>17</small></sup>  מעני השׁיב ידו נשׁך ותרבית לא לקח משׁפטי עשׂה בחקותי הלך הוא לא ימות בעון אביו חיה יחיה׃ </p>
<p id="v18"><sup><small>18</small></sup>  אביו כי־עשׁק עשׁק גזל גזל אח ואשׁר לא־טוב עשׂה בתוך עמיו והנה־מת בעונו׃ </p>
<p id="v19"><sup><small>19</small></sup>  ואמרתם מדע לא־נשׂא הבן בעון האב והבן משׁפט וצדקה עשׂה את כל־חקותי שׁמר ויעשׂה אתם חיה יחיה׃ </p>
<p id="v20"><sup><small>20</small></sup>  הנפשׁ החטאת היא תמות בן לא־ישׂא בעון האב ואב לא ישׂא בעון הבן צדקת הצדיק עליו תהיה ורשׁעת רשׁע עליו תהיה׃ </p>
<p id="v21"><sup><small>21</small></sup>  והרשׁע כי ישׁוב מכל־חטאתו אשׁר עשׂה ושׁמר את־כל־חקותי ועשׂה משׁפט וצדקה חיה יחיה לא ימות׃ <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  כל־פשׁעיו אשׁר עשׂה לא יזכרו לו בצדקתו אשׁר־עשׂה יחיה׃ </p>
<p id="v23"><sup><small>23</small></sup>  החפץ אחפץ מות רשׁע נאם אדני יהוה הלוא בשׁובו מדרכיו וחיה׃ </p>
<p id="v24"><sup><small>24</small></sup>  ובשׁוב צדיק מצדקתו ועשׂה עול ככל התועבות אשׁר־עשׂה הרשׁע יעשׂה וחי כל־צדקתו אשׁר־עשׂה לא תזכרנה במעלו אשׁר־מעל ובחטאתו אשׁר־חטא בם ימות׃ </p>
<p id="v25"><sup><small>25</small></sup>  ואמרתם לא יתכן דרך אדני שׁמעו־נא בית ישׂראל הדרכי לא יתכן הלא דרכיכם לא יתכנו׃ </p>
<p id="v26"><sup><small>26</small></sup>  בשׁוב־צדיק מצדקתו ועשׂה עול ומת עליהם בעולו אשׁר־עשׂה ימות׃ </p>
<p id="v27"><sup><small>27</small></sup>  ובשׁוב רשׁע מרשׁעתו אשׁר עשׂה ויעשׂ משׁפט וצדקה הוא את־נפשׁו יחיה׃ </p>
<p id="v28"><sup><small>28</small></sup>  ויראה וישׁוב מכל־פשׁעיו אשׁר עשׂה חיו יחיה לא ימות׃ </p>
<p id="v29"><sup><small>29</small></sup>  ואמרו בית ישׂראל לא יתכן דרך אדני הדרכי לא יתכנו בית ישׂראל הלא דרכיכם לא יתכן׃ </p>
<p id="v30"><sup><small>30</small></sup>  לכן אישׁ כדרכיו אשׁפט אתכם בית ישׂראל נאם אדני יהוה שׁובו והשׁיבו מכל־פשׁעיכם ולא־יהיה לכם למכשׁול עון׃ </p>
<p id="v31"><sup><small>31</small></sup>  השׁליכו מעליכם את־כל־פשׁעיכם אשׁר פשׁעתם בם ועשׂו לכם לב חדשׁ ורוח חדשׁה ולמה תמתו בית ישׂראל׃ <sup id="cite4"><a href="#fn4">[4]</a></sup></p>
<p id="v32"><sup><small>32</small></sup>  כי לא אחפץ במות המת נאם אדני יהוה והשׁיבו וחיו׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezekiel/17">יחזקאל - פֶּרֶק 17</a></td>
        <td><a href="/he/Bible/Ezekiel/Index">אינדקס</a></td>
        <td><a href="/he/Bible/Ezekiel/19">יחזקאל - פֶּרֶק 19</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 18:1-9 <i>יחזקאל: אחריות מוסרית</i>: <a href="/he/The_Urantia_Book/97#p10_7">או 97:10.7</a>. </li>
  <li id="fn2"><a href="#cite2">↑</a> 18:2-4 <i>רק נשמה חוטאת מתה</i>: <a href="/he/The_Urantia_Book/145#p2_7">או 145:2.7</a>. </li>
  <li id="fn3"><a href="#cite3">↑</a> 18:21-23,27 <i>אלוהים אוהב את הרשעים</i>: <a href="/he/The_Urantia_Book/131#p10_4">או 131:10.4</a>. </li>
  <li id="fn4"><a href="#cite4">↑</a> 18:31 <i>הבטחת מנחם</i>: <a href="/he/The_Urantia_Book/180#p3_3">או 180:3.3</a>.  <i>רוח האמת</i>: <a href="/he/The_Urantia_Book/21#p5_7">או 21:5.7</a>.  <i>רוח האמת המוענקת לכל</i>: <a href="/he/The_Urantia_Book/194#p3_6">או 194:3.6</a>.  <i>רוח באדם (רוח האמת)</i>: <a href="/he/The_Urantia_Book/103#p1_6">או 103:1.6</a>.  <i>רוח האמת</i>: <a href="/he/The_Urantia_Book/32#p5_8">או 32:5.8</a>.  <i>אשלח "רוחי"</i>: <a href="/he/The_Urantia_Book/180#p4_5">או 180:4.5</a>.  <i>עקוב אחר מורה חדש בלבבות</i>: <a href="/he/The_Urantia_Book/181#p2_14">או 181:2.14</a>.  <i>רוח האמת</i>: <a href="/he/The_Urantia_Book/180#p6_3">או 180:6.3</a>.  <i>רוח האמת</i>: <a href="/he/The_Urantia_Book/146#p3_6">או 146:3.6</a>.  <i>רוח האמת</i>: <a href="/he/The_Urantia_Book/34#p5_5">או 34:5.5</a>.  <i>רוח האמת</i>: <a href="/he/The_Urantia_Book/191#p6_3">או 191:6.3</a>.  <i>מורה אחר, רוח האמת</i>: <a href="/he/The_Urantia_Book/176#p4_3">או 176:4.3</a>.  <i>רוח נשפכה על כל בשר</i>: <a href="/he/The_Urantia_Book/52#p5_6">או 52:5.6</a>.  <i>רוח האמת</i>: <a href="/he/The_Urantia_Book/137#p8_7">או 137:8.7</a>.  <i>טרנספורמציה</i>: <a href="/he/The_Urantia_Book/143#p2_4">או 143:2.4</a>.  <i>רוח האמת</i>: <a href="/he/The_Urantia_Book/120#p2_6">או 120:2.6</a>.  <i>שפכו רוח על כל בשר</i>: <a href="/he/The_Urantia_Book/190#p5_4">או 190:5.4</a>.  <i>רוח האמת</i>: <a href="/he/The_Urantia_Book/34#p4_1">או 34:4.1</a>.  <i>רוח האמת שוכנת בלבבות</i>: <a href="/he/The_Urantia_Book/181#p1_5">או 181:1.5</a>.  <i>רוח האמת</i>: <a href="/he/The_Urantia_Book/34#p7_1">או 34:7.1</a>.  <i>רוח האמת</i>: <a href="/he/The_Urantia_Book/20#p6_8">או 20:6.8</a>.  <i>ישו לשפוך את רוחו</i>: <a href="/he/The_Urantia_Book/141#p4_5">או 141:4.5</a>.  <i>שלח רוח של אמת</i>: <a href="/he/The_Urantia_Book/193#p5_2">או 193:5.2</a>.  <i>רוח חדשה, חיה בלבבות גברים</i>: <a href="/he/The_Urantia_Book/121#p7_5">או 121:7.5</a>.  <i>מורה חדש בלב</i>: <a href="/he/The_Urantia_Book/181#p2_17">או 181:2.17</a>.  <i>רוח האמת</i>: <a href="/he/The_Urantia_Book/120#p2_4">או 120:2.4</a>.  <i>רוח האמת תהיה איתך</i>: <a href="/he/The_Urantia_Book/181#p2_24">או 181:2.24</a>.  <i>שפך רוחי על כל בשרי</i>: <a href="/he/The_Urantia_Book/181#p1_4">או 181:1.4</a>.  <i>בן שפך רוח על בשר</i>: <a href="/he/The_Urantia_Book/20#p1_6">או 20:1.6</a>. </li>
</ol>
</div>
