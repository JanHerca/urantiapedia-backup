<!--
title: יחזקאל - פֶּרֶק 11
description: 
published: true
date: 2022-10-6T10:37:18Z
tags: bible, bible—ezekiel
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezekiel/10">יחזקאל - פֶּרֶק 10</a></td>
        <td><a href="/he/Bible/Ezekiel/Index">אינדקס</a></td>
        <td><a href="/he/Bible/Ezekiel/12">יחזקאל - פֶּרֶק 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ותשׂא אתי רוח ותבא אתי אל־שׁער בית־יהוה הקדמוני הפונה קדימה והנה בפתח השׁער עשׂרים וחמשׁה אישׁ ואראה בתוכם את־יאזניה בן־עזר ואת־פלטיהו בן־בניהו שׂרי העם׃ </p>
<p id="v2"><sup><small>2</small></sup>  ויאמר אלי בן־אדם אלה האנשׁים החשׁבים און והיעצים עצת־רע בעיר הזאת׃ </p>
<p id="v3"><sup><small>3</small></sup>  האמרים לא בקרוב בנות בתים היא הסיר ואנחנו הבשׂר׃ </p>
<p id="v4"><sup><small>4</small></sup>  לכן הנבא עליהם הנבא בן־אדם׃ </p>
<p id="v5"><sup><small>5</small></sup>  ותפל עלי רוח יהוה ויאמר אלי אמר כה־אמר יהוה כן אמרתם בית ישׂראל ומעלות רוחכם אני ידעתיה׃ </p>
<p id="v6"><sup><small>6</small></sup>  הרביתם חלליכם בעיר הזאת ומלאתם חוצתיה חלל׃ </p>
<p id="v7"><sup><small>7</small></sup>  לכן כה־אמר אדני יהוה חלליכם אשׁר שׂמתם בתוכה המה הבשׂר והיא הסיר ואתכם הוציא מתוכה׃ </p>
<p id="v8"><sup><small>8</small></sup>  חרב יראתם וחרב אביא עליכם נאם אדני יהוה׃ </p>
<p id="v9"><sup><small>9</small></sup>  והוצאתי אתכם מתוכה ונתתי אתכם ביד־זרים ועשׂיתי בכם שׁפטים׃ </p>
<p id="v10"><sup><small>10</small></sup>  בחרב תפלו על־גבול ישׂראל אשׁפוט אתכם וידעתם כי־אני יהוה׃ </p>
<p id="v11"><sup><small>11</small></sup>  היא לא־תהיה לכם לסיר ואתם תהיו בתוכה לבשׂר אל־גבול ישׂראל אשׁפט אתכם׃ </p>
<p id="v12"><sup><small>12</small></sup>  וידעתם כי־אני יהוה אשׁר בחקי לא הלכתם ומשׁפטי לא עשׂיתם וכמשׁפטי הגוים אשׁר סביבותיכם עשׂיתם׃ </p>
<p id="v13"><sup><small>13</small></sup>  ויהי כהנבאי ופלטיהו בן־בניה מת ואפל על־פני ואזעק קול־גדול ואמר אהה אדני יהוה כלה אתה עשׂה את שׁארית ישׂראל׃ <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  ויהי דבר־יהוה אלי לאמר׃ </p>
<p id="v15"><sup><small>15</small></sup>  בן־אדם אחיך אחיך אנשׁי גאלתך וכל־בית ישׂראל כלה אשׁר אמרו להם ישׁבי ירושׁלם רחקו מעל יהוה לנו היא נתנה הארץ למורשׁה׃ </p>
<p id="v16"><sup><small>16</small></sup>  לכן אמר כה־אמר אדני יהוה כי הרחקתים בגוים וכי הפיצותים בארצות ואהי להם למקדשׁ מעט בארצות אשׁר־באו שׁם׃ </p>
<p id="v17"><sup><small>17</small></sup>  לכן אמר כה־אמר אדני יהוה וקבצתי אתכם מן־העמים ואספתי אתכם מן־הארצות אשׁר נפצותם בהם ונתתי לכם את־אדמת ישׂראל׃ </p>
<p id="v18"><sup><small>18</small></sup>  ובאו־שׁמה והסירו את־כל־שׁקוציה ואת־כל־תועבותיה ממנה׃ </p>
<p id="v19"><sup><small>19</small></sup>  ונתתי להם לב אחד ורוח חדשׁה אתן בקרבכם והסרתי לב האבן מבשׂרם ונתתי להם לב בשׂר׃ <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  למען בחקתי ילכו ואת־משׁפטי ישׁמרו ועשׂו אתם והיו־לי לעם ואני אהיה להם לאלהים׃ </p>
<p id="v21"><sup><small>21</small></sup>  ואל־לב שׁקוציהם ותועבותיהם לבם הלך דרכם בראשׁם נתתי נאם אדני יהוה׃ </p>
<p id="v22"><sup><small>22</small></sup>  וישׂאו הכרובים את־כנפיהם והאופנים לעמתם וכבוד אלהי־ישׂראל עליהם מלמעלה׃ </p>
<p id="v23"><sup><small>23</small></sup>  ויעל כבוד יהוה מעל תוך העיר ויעמד על־ההר אשׁר מקדם לעיר׃ </p>
<p id="v24"><sup><small>24</small></sup>  ורוח נשׂאתני ותביאני כשׂדימה אל־הגולה במראה ברוח אלהים ויעל מעלי המראה אשׁר ראיתי׃ </p>
<p id="v25"><sup><small>25</small></sup>  ואדבר אל־הגולה את כל־דברי יהוה אשׁר הראני׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezekiel/10">יחזקאל - פֶּרֶק 10</a></td>
        <td><a href="/he/Bible/Ezekiel/Index">אינדקס</a></td>
        <td><a href="/he/Bible/Ezekiel/12">יחזקאל - פֶּרֶק 12</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 11:13 <i>שארית ישראל</i>: <a href="/he/The_Urantia_Book/97#p9_21">או 97:9.21</a>. </li>
  <li id="fn2"><a href="#cite2">↑</a> 11:19 <i>רוח האמת מטהרת את הלב</i>: <a href="/he/The_Urantia_Book/194#p3_19">או 194:3.19</a>.  <i>רוח נשפכה על כל בשר</i>: <a href="/he/The_Urantia_Book/52#p5_6">או 52:5.6</a>.  <i>רוח האמת</i>: <a href="/he/The_Urantia_Book/21#p5_7">או 21:5.7</a>.  <i>רוח האמת</i>: <a href="/he/The_Urantia_Book/32#p5_8">או 32:5.8</a>.  <i>רוח האמת</i>: <a href="/he/The_Urantia_Book/120#p2_6">או 120:2.6</a>.  <i>שפך רוחי על כל בשרי</i>: <a href="/he/The_Urantia_Book/181#p1_4">או 181:1.4</a>.  <i>רוח האמת</i>: <a href="/he/The_Urantia_Book/120#p2_4">או 120:2.4</a>.  <i>עקוב אחר מורה חדש בלבבות</i>: <a href="/he/The_Urantia_Book/181#p2_14">או 181:2.14</a>.  <i>מורה אחר, רוח האמת</i>: <a href="/he/The_Urantia_Book/176#p4_3">או 176:4.3</a>.  <i>רוח באדם (רוח האמת)</i>: <a href="/he/The_Urantia_Book/103#p1_6">או 103:1.6</a>.  <i>הבטחת מנחם</i>: <a href="/he/The_Urantia_Book/180#p3_3">או 180:3.3</a>.  <i>רוח האמת</i>: <a href="/he/The_Urantia_Book/20#p6_8">או 20:6.8</a>.  <i>בן שפך רוח על בשר</i>: <a href="/he/The_Urantia_Book/20#p1_6">או 20:1.6</a>.  <i>שלח רוח של אמת</i>: <a href="/he/The_Urantia_Book/193#p5_2">או 193:5.2</a>.  <i>רוח האמת</i>: <a href="/he/The_Urantia_Book/191#p6_3">או 191:6.3</a>.  <i>רוח האמת</i>: <a href="/he/The_Urantia_Book/180#p6_3">או 180:6.3</a>.  <i>אשלח "רוחי"</i>: <a href="/he/The_Urantia_Book/180#p4_5">או 180:4.5</a>.  <i>רוח האמת שוכנת בלבבות</i>: <a href="/he/The_Urantia_Book/181#p1_5">או 181:1.5</a>.  <i>רוח חדשה, חיה בלבבות גברים</i>: <a href="/he/The_Urantia_Book/121#p7_5">או 121:7.5</a>.  <i>רוח האמת</i>: <a href="/he/The_Urantia_Book/146#p3_6">או 146:3.6</a>.  <i>רוח האמת</i>: <a href="/he/The_Urantia_Book/34#p7_1">או 34:7.1</a>.  <i>מורה חדש בלב</i>: <a href="/he/The_Urantia_Book/181#p2_17">או 181:2.17</a>.  <i>ישו לשפוך את רוחו</i>: <a href="/he/The_Urantia_Book/141#p4_5">או 141:4.5</a>.  <i>רוח האמת</i>: <a href="/he/The_Urantia_Book/137#p8_7">או 137:8.7</a>.  <i>רוח האמת תהיה איתך</i>: <a href="/he/The_Urantia_Book/181#p2_24">או 181:2.24</a>.  <i>מאמינים בודדים ללא לב חדש</i>: <a href="/he/The_Urantia_Book/194#p2_2">או 194:2.2</a>.  <i>רוח האמת</i>: <a href="/he/The_Urantia_Book/34#p5_5">או 34:5.5</a>.  <i>רוח האמת המוענקת לכל</i>: <a href="/he/The_Urantia_Book/194#p3_6">או 194:3.6</a>.  <i>שפכו רוח על כל בשר</i>: <a href="/he/The_Urantia_Book/190#p5_4">או 190:5.4</a>.  <i>רוח האמת</i>: <a href="/he/The_Urantia_Book/34#p4_1">או 34:4.1</a>. </li>
</ol>
</div>
