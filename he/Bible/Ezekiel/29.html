<!--
title: יחזקאל - פֶּרֶק 29
description: 
published: true
date: 2023-11-8T20:31:8Z
tags: bible, bible—ezekiel
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ezekiel/28">
          <span class="mdi mdi-arrow-left-drop-circle"></span><span class="pl-2">יחזקאל - פֶּרֶק 28</span>
        </a>
        </td>
        <td>
        <a href="/he/Bible/Ezekiel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ezekiel/30">
          <span class="pr-2">יחזקאל - פֶּרֶק 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  בשׁנה העשׂירית בעשׂרי בשׁנים עשׂר לחדשׁ היה דבר־יהוה אלי לאמר׃ </p>
<p id="v2"><sup><small>2</small></sup>  בן־אדם שׂים פניך על־פרעה מלך מצרים והנבא עליו ועל־מצרים כלה׃ </p>
<p id="v3"><sup><small>3</small></sup>  דבר ואמרת כה־אמר אדני יהוה הנני עליך פרעה מלך־מצרים התנים הגדול הרבץ בתוך יאריו אשׁר אמר לי יארי ואני עשׂיתני׃ </p>
<p id="v4"><sup><small>4</small></sup>  ונתתי חחיים בלחייך והדבקתי דגת־יאריך בקשׂקשׂתיך והעליתיך מתוך יאריך ואת כל־דגת יאריך בקשׂקשׂתיך תדבק׃ </p>
<p id="v5"><sup><small>5</small></sup>  ונטשׁתיך המדברה אותך ואת כל־דגת יאריך על־פני השׂדה תפול לא תאסף ולא תקבץ לחית הארץ ולעוף השׁמים נתתיך לאכלה׃ </p>
<p id="v6"><sup><small>6</small></sup>  וידעו כל־ישׁבי מצרים כי אני יהוה יען היותם משׁענת קנה לבית ישׂראל׃ </p>
<p id="v7"><sup><small>7</small></sup>  בתפשׂם בך בכפך תרוץ ובקעת להם כל־כתף ובהשׁענם עליך תשׁבר והעמדת להם כל־מתנים׃ </p>
<p id="v8"><sup><small>8</small></sup>  לכן כה אמר אדני יהוה הנני מביא עליך חרב והכרתי ממך אדם ובהמה׃ </p>
<p id="v9"><sup><small>9</small></sup>  והיתה ארץ־מצרים לשׁממה וחרבה וידעו כי־אני יהוה יען אמר יאר לי ואני עשׂיתי׃ </p>
<p id="v10"><sup><small>10</small></sup>  לכן הנני אליך ואל־יאריך ונתתי את־ארץ מצרים לחרבות חרב שׁממה ממגדל סונה ועד־גבול כושׁ׃ </p>
<p id="v11"><sup><small>11</small></sup>  לא תעבר־בה רגל אדם ורגל בהמה לא תעבר־בה ולא תשׁב ארבעים שׁנה׃ </p>
<p id="v12"><sup><small>12</small></sup>  ונתתי את־ארץ מצרים שׁממה בתוך ארצות נשׁמות ועריה בתוך ערים מחרבות תהיין שׁממה ארבעים שׁנה והפצתי את־מצרים בגוים וזריתים בארצות׃ </p>
<p id="v13"><sup><small>13</small></sup>  כי כה אמר אדני יהוה מקץ ארבעים שׁנה אקבץ את־מצרים מן־העמים אשׁר־נפצו שׁמה׃ </p>
<p id="v14"><sup><small>14</small></sup>  ושׁבתי את־שׁבות מצרים והשׁבתי אתם ארץ פתרוס על־ארץ מכורתם והיו שׁם ממלכה שׁפלה׃ </p>
<p id="v15"><sup><small>15</small></sup>  מן־הממלכות תהיה שׁפלה ולא־תתנשׂא עוד על־הגוים והמעטתים לבלתי רדות בגוים׃ </p>
<p id="v16"><sup><small>16</small></sup>  ולא יהיה־עוד לבית ישׂראל למבטח מזכיר עון בפנותם אחריהם וידעו כי אני אדני יהוה׃ </p>
<p id="v17"><sup><small>17</small></sup>  ויהי בעשׂרים ושׁבע שׁנה בראשׁון באחד לחדשׁ היה דבר־יהוה אלי לאמר׃ </p>
<p id="v18"><sup><small>18</small></sup>  בן־אדם נבוכדראצר מלך־בבל העביד את־חילו עבדה גדלה אל־צר כל־ראשׁ מקרח וכל־כתף מרוטה ושׂכר לא־היה לו ולחילו מצר על־העבדה אשׁר־עבד עליה׃ </p>
<p id="v19"><sup><small>19</small></sup>  לכן כה אמר אדני יהוה הנני נתן לנבוכדראצר מלך־בבל את־ארץ מצרים ונשׂא המנה ושׁלל שׁללה ובזז בזה והיתה שׂכר לחילו׃ </p>
<p id="v20"><sup><small>20</small></sup>  פעלתו אשׁר־עבד בה נתתי לו את־ארץ מצרים אשׁר עשׂו לי נאם אדני יהוה׃ </p>
<p id="v21"><sup><small>21</small></sup>  ביום ההוא אצמיח קרן לבית ישׂראל ולך אתן פתחון־פה בתוכם וידעו כי־אני יהוה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ezekiel/28">
          <span class="mdi mdi-arrow-left-drop-circle"></span><span class="pl-2">יחזקאל - פֶּרֶק 28</span>
        </a>
        </td>
        <td>
        <a href="/he/Bible/Ezekiel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ezekiel/30">
          <span class="pr-2">יחזקאל - פֶּרֶק 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
