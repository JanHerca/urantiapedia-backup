<!--
title: יחזקאל - פֶּרֶק 9
description: 
published: true
date: 2022-10-6T10:37:18Z
tags: bible, bible—ezekiel
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezekiel/8">יחזקאל - פֶּרֶק 8</a></td>
        <td><a href="/he/Bible/Ezekiel/Index">אינדקס</a></td>
        <td><a href="/he/Bible/Ezekiel/10">יחזקאל - פֶּרֶק 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויקרא באזני קול גדול לאמר קרבו פקדות העיר ואישׁ כלי משׁחתו בידו׃ </p>
<p id="v2"><sup><small>2</small></sup>  והנה שׁשׁה אנשׁים באים מדרך־שׁער העליון אשׁר מפנה צפונה ואישׁ כלי מפצו בידו ואישׁ־אחד בתוכם לבשׁ בדים וקסת הספר במתניו ויבאו ויעמדו אצל מזבח הנחשׁת׃ </p>
<p id="v3"><sup><small>3</small></sup>  וכבוד אלהי ישׂראל נעלה מעל הכרוב אשׁר היה עליו אל מפתן הבית ויקרא אל־האישׁ הלבשׁ הבדים אשׁר קסת הספר במתניו׃ </p>
<p id="v4"><sup><small>4</small></sup>  ויאמר יהוה אלו עבר בתוך העיר בתוך ירושׁלם והתוית תו על־מצחות האנשׁים הנאנחים והנאנקים על כל־התועבות הנעשׂות בתוכה׃ </p>
<p id="v5"><sup><small>5</small></sup>  ולאלה אמר באזני עברו בעיר אחריו והכו על־תחס עיניכם ואל־תחמלו׃ </p>
<p id="v6"><sup><small>6</small></sup>  זקן בחור ובתולה וטף ונשׁים תהרגו למשׁחית ועל־כל־אישׁ אשׁר־עליו התו אל־תגשׁו וממקדשׁי תחלו ויחלו באנשׁים הזקנים אשׁר לפני הבית׃ </p>
<p id="v7"><sup><small>7</small></sup>  ויאמר אליהם טמאו את־הבית ומלאו את־החצרות חללים צאו ויצאו והכו בעיר׃ </p>
<p id="v8"><sup><small>8</small></sup>  ויהי כהכותם ונאשׁאר אני ואפלה על־פני ואזעק ואמר אהה אדני יהוה המשׁחית אתה את כל־שׁארית ישׂראל בשׁפכך את־חמתך על־ירושׁלם׃ </p>
<p id="v9"><sup><small>9</small></sup>  ויאמר אלי עון בית־ישׂראל ויהודה גדול במאד מאד ותמלא הארץ דמים והעיר מלאה מטה כי אמרו עזב יהוה את־הארץ ואין יהוה ראה׃ </p>
<p id="v10"><sup><small>10</small></sup>  וגם־אני לא־תחוס עיני ולא אחמל דרכם בראשׁם נתתי׃ </p>
<p id="v11"><sup><small>11</small></sup>  והנה האישׁ לבשׁ הבדים אשׁר הקסת במתניו משׁיב דבר לאמר עשׂיתי כאשׁר צויתני׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezekiel/8">יחזקאל - פֶּרֶק 8</a></td>
        <td><a href="/he/Bible/Ezekiel/Index">אינדקס</a></td>
        <td><a href="/he/Bible/Ezekiel/10">יחזקאל - פֶּרֶק 10</a></td>
      </tr>
    </tbody>
  </table>
</figure>
