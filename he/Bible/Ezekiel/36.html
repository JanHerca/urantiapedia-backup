<!--
title: יחזקאל - פֶּרֶק 36
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Ezekiel/35">יחזקאל - פֶּרֶק 35</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Ezekiel/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Ezekiel/37">יחזקאל - פֶּרֶק 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואתה בן־אדם הנבא אל־הרי ישׂראל ואמרת הרי ישׂראל שׁמעו דבר־יהוה׃ </p>
<p id="v2"><sup><small>2</small></sup>  כה אמר אדני יהוה יען אמר האויב עליכם האח ובמות עולם למורשׁה היתה לנו׃ </p>
<p id="v3"><sup><small>3</small></sup>  לכן הנבא ואמרת כה אמר אדני יהוה יען ביען שׁמות ושׁאף אתכם מסביב להיותכם מורשׁה לשׁארית הגוים ותעלו על־שׂפת לשׁון ודבת־עם׃ </p>
<p id="v4"><sup><small>4</small></sup>  לכן הרי ישׂראל שׁמעו דבר־אדני יהוה כה־אמר אדני יהוה להרים ולגבעות לאפיקים ולגאיות ולחרבות השׁממות ולערים הנעזבות אשׁר היו לבז וללעג לשׁארית הגוים אשׁר מסביב׃ </p>
<p id="v5"><sup><small>5</small></sup>  לכן כה־אמר אדני יהוה אם־לא באשׁ קנאתי דברתי על־שׁארית הגוים ועל־אדום כלא אשׁר נתנו־את־ארצי להם למורשׁה בשׂמחת כל־לבב בשׁאט נפשׁ למען מגרשׁה לבז׃ </p>
<p id="v6"><sup><small>6</small></sup>  לכן הנבא על־אדמת ישׂראל ואמרת להרים ולגבעות לאפיקים ולגאיות כה־אמר אדני יהוה הנני בקנאתי ובחמתי דברתי יען כלמת גוים נשׂאתם׃ </p>
<p id="v7"><sup><small>7</small></sup>  לכן כה אמר אדני יהוה אני נשׂאתי את־ידי אם־לא הגוים אשׁר לכם מסביב המה כלמתם ישׂאו׃ </p>
<p id="v8"><sup><small>8</small></sup>  ואתם הרי ישׂראל ענפכם תתנו ופריכם תשׂאו לעמי ישׂראל כי קרבו לבוא׃ </p>
<p id="v9"><sup><small>9</small></sup>  כי הנני אליכם ופניתי אליכם ונעבדתם ונזרעתם׃ </p>
<p id="v10"><sup><small>10</small></sup>  והרביתי עליכם אדם כל־בית ישׂראל כלה ונשׁבו הערים והחרבות תבנינה׃ </p>
<p id="v11"><sup><small>11</small></sup>  והרביתי עליכם אדם ובהמה ורבו ופרו והושׁבתי אתכם כקדמותיכם והטבתי מראשׁתיכם וידעתם כי־אני יהוה׃ </p>
<p id="v12"><sup><small>12</small></sup>  והולכתי עליכם אדם את־עמי ישׂראל וירשׁוך והיית להם לנחלה ולא־תוסף עוד לשׁכלם׃ </p>
<p id="v13"><sup><small>13</small></sup>  כה אמר אדני יהוה יען אמרים לכם אכלת אדם אתי ומשׁכלת גויך היית׃ </p>
<p id="v14"><sup><small>14</small></sup>  לכן אדם לא־תאכלי עוד וגויך לא תכשׁלי־עוד נאם אדני יהוה׃ </p>
<p id="v15"><sup><small>15</small></sup>  ולא־אשׁמיע אליך עוד כלמת הגוים וחרפת עמים לא תשׂאי־עוד וגויך לא־תכשׁלי עוד נאם אדני יהוה׃ </p>
<p id="v16"><sup><small>16</small></sup>  ויהי דבר־יהוה אלי לאמר׃ </p>
<p id="v17"><sup><small>17</small></sup>  בן־אדם בית ישׂראל ישׁבים על־אדמתם ויטמאו אותה בדרכם ובעלילותם כטמאת הנדה היתה דרכם לפני׃ </p>
<p id="v18"><sup><small>18</small></sup>  ואשׁפך חמתי עליהם על־הדם אשׁר־שׁפכו על־הארץ ובגלוליהם טמאוה׃ </p>
<p id="v19"><sup><small>19</small></sup>  ואפיץ אתם בגוים ויזרו בארצות כדרכם וכעלילותם שׁפטתים׃ </p>
<p id="v20"><sup><small>20</small></sup>  ויבוא אל־הגוים אשׁר־באו שׁם ויחללו את־שׁם קדשׁי באמר להם עם־יהוה אלה ומארצו יצאו׃ </p>
<p id="v21"><sup><small>21</small></sup>  ואחמל על־שׁם קדשׁי אשׁר חללוהו בית ישׂראל בגוים אשׁר־באו שׁמה׃ </p>
<p id="v22"><sup><small>22</small></sup>  לכן אמר לבית־ישׂראל כה אמר אדני יהוה לא למענכם אני עשׂה בית ישׂראל כי אם־לשׁם־קדשׁי אשׁר חללתם בגוים אשׁר־באתם שׁם׃ </p>
<p id="v23"><sup><small>23</small></sup>  וקדשׁתי את־שׁמי הגדול המחלל בגוים אשׁר חללתם בתוכם וידעו הגוים כי־אני יהוה נאם אדני יהוה בהקדשׁי בכם לעיניהם׃ </p>
<p id="v24"><sup><small>24</small></sup>  ולקחתי אתכם מן־הגוים וקבצתי אתכם מכל־הארצות והבאתי אתכם אל־אדמתכם׃ </p>
<p id="v25"><sup><small>25</small></sup>  וזרקתי עליכם מים טהורים וטהרתם מכל טמאותיכם ומכל־גלוליכם אטהר אתכם׃ </p>
<p id="v26"><sup><small>26</small></sup>  ונתתי לכם לב חדשׁ ורוח חדשׁה אתן בקרבכם והסרתי את־לב האבן מבשׂרכם ונתתי לכם לב בשׂר׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  ואת־רוחי אתן בקרבכם ועשׂיתי את אשׁר־בחקי תלכו ומשׁפטי תשׁמרו ועשׂיתם׃ <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  וישׁבתם בארץ אשׁר נתתי לאבתיכם והייתם לי לעם ואנכי אהיה לכם לאלהים׃ </p>
<p id="v29"><sup><small>29</small></sup>  והושׁעתי אתכם מכל טמאותיכם וקראתי אל־הדגן והרביתי אתו ולא־אתן עליכם רעב׃ </p>
<p id="v30"><sup><small>30</small></sup>  והרביתי את־פרי העץ ותנובת השׂדה למען אשׁר לא תקחו עוד חרפת רעב בגוים׃ </p>
<p id="v31"><sup><small>31</small></sup>  וזכרתם את־דרכיכם הרעים ומעלליכם אשׁר לא־טובים ונקטתם בפניכם על עונתיכם ועל תועבותיכם׃ </p>
<p id="v32"><sup><small>32</small></sup>  לא למענכם אני־עשׂה נאם אדני יהוה יודע לכם בושׁו והכלמו מדרכיכם בית ישׂראל׃ </p>
<p id="v33"><sup><small>33</small></sup>  כה אמר אדני יהוה ביום טהרי אתכם מכל עונותיכם והושׁבתי את־הערים ונבנו החרבות׃ </p>
<p id="v34"><sup><small>34</small></sup>  והארץ הנשׁמה תעבד תחת אשׁר היתה שׁממה לעיני כל־עובר׃ </p>
<p id="v35"><sup><small>35</small></sup>  ואמרו הארץ הלזו הנשׁמה היתה כגן־עדן והערים החרבות והנשׁמות והנהרסות בצורות ישׁבו׃ <sup id="cite4"><a href="#fn4">[4]</a></sup></p>
<p id="v36"><sup><small>36</small></sup>  וידעו הגוים אשׁר ישׁארו סביבותיכם כי אני יהוה בניתי הנהרסות נטעתי הנשׁמה אני יהוה דברתי ועשׂיתי׃ </p>
<p id="v37"><sup><small>37</small></sup>  כה אמר אדני יהוה עוד זאת אדרשׁ לבית־ישׂראל לעשׂות להם ארבה אתם כצאן אדם׃ </p>
<p id="v38"><sup><small>38</small></sup>  כצאן קדשׁים כצאן ירושׁלם במועדיה כן תהיינה הערים החרבות מלאות צאן אדם וידעו כי־אני יהוה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 36:26 <i>אלוהים נותן לב חדש, רוח</i>: <a href="/he/The_Urantia_Book/145#p2_7">או 145:2.7</a>.  <i>טרנספורמציה</i>: <a href="/he/The_Urantia_Book/143#p2_4">או 143:2.4</a>. </li>
  <li id="fn2"><a href="#cite2">↑</a> 36:26-27 <i>עקוב אחר מורה חדש בלבבות</i>: <a href="/he/The_Urantia_Book/181#p2_14">או 181:2.14</a>.  <i>שלח רוח של אמת</i>: <a href="/he/The_Urantia_Book/193#p5_2">או 193:5.2</a>.  <i>רוח האמת תהיה איתך</i>: <a href="/he/The_Urantia_Book/181#p2_24">או 181:2.24</a>.  <i>אשלח "רוחי"</i>: <a href="/he/The_Urantia_Book/180#p4_5">או 180:4.5</a>.  <i>מורה חדש בלב</i>: <a href="/he/The_Urantia_Book/181#p2_17">או 181:2.17</a>.  <i>הבטחת מנחם</i>: <a href="/he/The_Urantia_Book/180#p3_3">או 180:3.3</a>.  <i>ישו לשפוך את רוחו</i>: <a href="/he/The_Urantia_Book/141#p4_5">או 141:4.5</a>.  <i>שפך רוחי על כל בשרי</i>: <a href="/he/The_Urantia_Book/181#p1_4">או 181:1.4</a>.  <i>שפכו רוח על כל בשר</i>: <a href="/he/The_Urantia_Book/190#p5_4">או 190:5.4</a>.  <i>מאמינים בודדים ללא לב חדש</i>: <a href="/he/The_Urantia_Book/194#p2_2">או 194:2.2</a>.  <i>רוח חדשה, חיה בלבבות גברים</i>: <a href="/he/The_Urantia_Book/121#p7_5">או 121:7.5</a>.  <i>רוח האמת מטהרת את הלב</i>: <a href="/he/The_Urantia_Book/194#p3_19">או 194:3.19</a>.  <i>רוח האמת</i>: <a href="/he/The_Urantia_Book/34#p5_5">או 34:5.5</a>.  <i>רוח האמת</i>: <a href="/he/The_Urantia_Book/32#p5_8">או 32:5.8</a>.  <i>בן שפך רוח על בשר</i>: <a href="/he/The_Urantia_Book/20#p1_6">או 20:1.6</a>.  <i>רוח נשפכה על כל בשר</i>: <a href="/he/The_Urantia_Book/52#p5_6">או 52:5.6</a>.  <i>רוח האמת</i>: <a href="/he/The_Urantia_Book/21#p5_7">או 21:5.7</a>.  <i>רוח באדם (רוח האמת)</i>: <a href="/he/The_Urantia_Book/103#p1_6">או 103:1.6</a>.  <i>רוח האמת שוכנת בלבבות</i>: <a href="/he/The_Urantia_Book/181#p1_5">או 181:1.5</a>.  <i>רוח האמת</i>: <a href="/he/The_Urantia_Book/20#p6_8">או 20:6.8</a>.  <i>רוח האמת המוענקת לכל</i>: <a href="/he/The_Urantia_Book/194#p3_6">או 194:3.6</a>.  <i>רוח האמת</i>: <a href="/he/The_Urantia_Book/191#p6_3">או 191:6.3</a>.  <i>מורה אחר, רוח האמת</i>: <a href="/he/The_Urantia_Book/176#p4_3">או 176:4.3</a>.  <i>רוח האמת</i>: <a href="/he/The_Urantia_Book/120#p2_4">או 120:2.4</a>.  <i>רוח האמת</i>: <a href="/he/The_Urantia_Book/146#p3_6">או 146:3.6</a>.  <i>רוח האמת</i>: <a href="/he/The_Urantia_Book/180#p6_3">או 180:6.3</a>.  <i>רוח האמת</i>: <a href="/he/The_Urantia_Book/137#p8_7">או 137:8.7</a>.  <i>רוח האמת</i>: <a href="/he/The_Urantia_Book/120#p2_6">או 120:2.6</a>.  <i>רוח האמת</i>: <a href="/he/The_Urantia_Book/34#p4_1">או 34:4.1</a>.  <i>רוח האמת</i>: <a href="/he/The_Urantia_Book/34#p7_1">או 34:7.1</a>. </li>
  <li id="fn3"><a href="#cite3">↑</a> 36:27 <i>חלק 3: הרוח מדברת מבפנים</i>: <a href="/he/The_Urantia_Book/3#p1_4">או 3:1.4</a>.  <i>הוא חי בנו</i>: <a href="/he/The_Urantia_Book/3#p1_4">או 3:1.4</a>. </li>
  <li id="fn4"><a href="#cite4">↑</a> 36:35 <i>גן עדן</i>: <a href="/he/The_Urantia_Book/43#p6_2">או 43:6.2</a>. </li>
</ol>
</div>
