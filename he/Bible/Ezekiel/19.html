<!--
title: יחזקאל - פֶּרֶק 19
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Ezekiel/18">יחזקאל - פֶּרֶק 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Ezekiel/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Ezekiel/20">יחזקאל - פֶּרֶק 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואתה שׂא קינה אל־נשׂיאי ישׂראל׃ </p>
<p id="v2"><sup><small>2</small></sup>  ואמרת מה אמך לביא בין אריות רבצה בתוך כפרים רבתה גוריה׃ </p>
<p id="v3"><sup><small>3</small></sup>  ותעל אחד מגריה כפיר היה וילמד לטרף־טרף אדם אכל׃ </p>
<p id="v4"><sup><small>4</small></sup>  וישׁמעו אליו גוים בשׁחתם נתפשׂ ויבאהו בחחים אל־ארץ מצרים׃ </p>
<p id="v5"><sup><small>5</small></sup>  ותרא כי נוחלה אבדה תקותה ותקח אחד מגריה כפיר שׂמתהו׃ </p>
<p id="v6"><sup><small>6</small></sup>  ויתהלך בתוך־אריות כפיר היה וילמד לטרף־טרף אדם אכל׃ </p>
<p id="v7"><sup><small>7</small></sup>  וידע אלמנותיו ועריהם החריב ותשׁם ארץ ומלאה מקול שׁאגתו׃ </p>
<p id="v8"><sup><small>8</small></sup>  ויתנו עליו גוים סביב ממדינות ויפרשׂו עליו רשׁתם בשׁחתם נתפשׂ׃ </p>
<p id="v9"><sup><small>9</small></sup>  ויתנהו בסוגר בחחים ויבאהו אל־מלך בבל יבאהו במצדות למען לא־ישׁמע קולו עוד אל־הרי ישׂראל׃ </p>
<p id="v10"><sup><small>10</small></sup>  אמך כגפן בדמך על־מים שׁתולה פריה וענפה היתה ממים רבים׃ </p>
<p id="v11"><sup><small>11</small></sup>  ויהיו־לה מטות עז אל־שׁבטי משׁלים ותגבה קומתו על־בין עבתים וירא בגבהו ברב דליתיו׃ </p>
<p id="v12"><sup><small>12</small></sup>  ותתשׁ בחמה לארץ השׁלכה ורוח הקדים הובישׁ פריה התפרקו ויבשׁו מטה עזה אשׁ אכלתהו׃ </p>
<p id="v13"><sup><small>13</small></sup>  ועתה שׁתולה במדבר בארץ ציה וצמא׃ </p>
<p id="v14"><sup><small>14</small></sup>  ותצא אשׁ ממטה בדיה פריה אכלה ולא־היה בה מטה־עז שׁבט למשׁול קינה היא ותהי לקינה׃ </p>
