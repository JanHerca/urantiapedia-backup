<!--
title: יחזקאל - פֶּרֶק 42
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Ezekiel/41">יחזקאל - פֶּרֶק 41</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Ezekiel/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Ezekiel/43">יחזקאל - פֶּרֶק 43</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויוצאני אל־החצר החיצונה הדרך דרך הצפון ויבאני אל־הלשׁכה אשׁר נגד הגזרה ואשׁר־נגד הבנין אל־הצפון׃ </p>
<p id="v2"><sup><small>2</small></sup>  אל־פני־ארך אמות המאה פתח הצפון והרחב חמשׁים אמות׃ </p>
<p id="v3"><sup><small>3</small></sup>  נגד העשׂרים אשׁר לחצר הפנימי ונגד רצפה אשׁר לחצר החיצונה אתיק אל־פני־אתיק בשׁלשׁים׃ </p>
<p id="v4"><sup><small>4</small></sup>  ולפני הלשׁכות מהלך עשׂר אמות רחב אל־הפנימית דרך אמה אחת ופתחיהם לצפון׃ </p>
<p id="v5"><sup><small>5</small></sup>  והלשׁכות העליונת קצרות כי־יוכלו אתיקים מהנה מהתחתנות ומהתכנות בנין׃ </p>
<p id="v6"><sup><small>6</small></sup>  כי משׁלשׁות הנה ואין להן עמודים כעמודי החצרות על־כן נאצל מהתחתונות ומהתיכנות מהארץ׃ </p>
<p id="v7"><sup><small>7</small></sup>  וגדר אשׁר־לחוץ לעמת הלשׁכות דרך החצר החצונה אל־פני הלשׁכות ארכו חמשׁים אמה׃ </p>
<p id="v8"><sup><small>8</small></sup>  כי־ארך הלשׁכות אשׁר לחצר החצונה חמשׁים אמה והנה על־פני ההיכל מאה אמה׃ </p>
<p id="v9"><sup><small>9</small></sup>  ומתחתה לשׁכות האלה המבוא מהקדים בבאו להנה מהחצר החצנה׃ </p>
<p id="v10"><sup><small>10</small></sup>  ברחב גדר החצר דרך הקדים אל־פני הגזרה ואל־פני הבנין לשׁכות׃ </p>
<p id="v11"><sup><small>11</small></sup>  ודרך לפניהם כמראה הלשׁכות אשׁר דרך הצפון כארכן כן רחבן וכל מוצאיהן וכמשׁפטיהן וכפתחיהן׃ </p>
<p id="v12"><sup><small>12</small></sup>  וכפתחי הלשׁכות אשׁר דרך הדרום פתח בראשׁ דרך דרך בפני הגדרת הגינה דרך הקדים בבואן׃ </p>
<p id="v13"><sup><small>13</small></sup>  ויאמר אלי לשׁכות הצפון לשׁכות הדרום אשׁר אל־פני הגזרה הנה לשׁכות הקדשׁ אשׁר יאכלו־שׁם הכהנים אשׁר־קרובים ליהוה קדשׁי הקדשׁים שׁם יניחו קדשׁי הקדשׁים והמנחה והחטאת והאשׁם כי המקום קדשׁ׃ </p>
<p id="v14"><sup><small>14</small></sup>  בבאם הכהנים ולא־יצאו מהקדשׁ אל־החצר החיצונה ושׁם יניחו בגדיהם אשׁר־ישׁרתו בהן כי־קדשׁ הנה ילבשׁו בגדים אחרים וקרבו אל־אשׁר לעם׃ </p>
<p id="v15"><sup><small>15</small></sup>  וכלה את־מדות הבית הפנימי והוציאני דרך השׁער אשׁר פניו דרך הקדים ומדדו סביב סביב׃ </p>
<p id="v16"><sup><small>16</small></sup>  מדד רוח הקדים בקנה המדה חמשׁ־אמות קנים בקנה המדה סביב׃ </p>
<p id="v17"><sup><small>17</small></sup>  מדד רוח הצפון חמשׁ־מאות קנים בקנה המדה סביב׃ </p>
<p id="v18"><sup><small>18</small></sup>  את רוח הדרום מדד חמשׁ־מאות קנים בקנה המדה׃ </p>
<p id="v19"><sup><small>19</small></sup>  סבב אל־רוח הים מדד חמשׁ־מאות קנים בקנה המדה׃ </p>
<p id="v20"><sup><small>20</small></sup>  לארבע רוחות מדדו חומה לו סביב סביב ארך חמשׁ מאות ורחב חמשׁ מאות להבדיל בין הקדשׁ לחל׃ </p>
