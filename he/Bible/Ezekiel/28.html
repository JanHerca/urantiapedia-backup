<!--
title: יחזקאל - פֶּרֶק 28
description: 
published: true
date: 2022-10-6T10:37:18Z
tags: bible, bible—ezekiel
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezekiel/27">יחזקאל - פֶּרֶק 27</a></td>
        <td><a href="/he/Bible/Ezekiel/Index">אינדקס</a></td>
        <td><a href="/he/Bible/Ezekiel/29">יחזקאל - פֶּרֶק 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי דבר־יהוה אלי לאמר׃ </p>
<p id="v2"><sup><small>2</small></sup>  בן־אדם אמר לנגיד צר כה־אמר אדני יהוה יען גבה לבך ותאמר אל אני מושׁב אלהים ישׁבתי בלב ימים ואתה אדם ולא־אל ותתן לבך כלב אלהים׃ </p>
<p id="v3"><sup><small>3</small></sup>  הנה חכם אתה מדנאל כל־סתום לא עממוך׃ </p>
<p id="v4"><sup><small>4</small></sup>  בחכמתך ובתבונתך עשׂית לך חיל ותעשׂ זהב וכסף באוצרותיך׃ </p>
<p id="v5"><sup><small>5</small></sup>  ברב חכמתך ברכלתך הרבית חילך ויגבה לבבך בחילך׃ </p>
<p id="v6"><sup><small>6</small></sup>  לכן כה אמר אדני יהוה יען תתך את־לבבך כלב אלהים׃ </p>
<p id="v7"><sup><small>7</small></sup>  לכן הנני מביא עליך זרים עריצי גוים והריקו חרבותם על־יפי חכמתך וחללו יפעתך׃ </p>
<p id="v8"><sup><small>8</small></sup>  לשׁחת יורדוך ומתה ממותי חלל בלב ימים׃ </p>
<p id="v9"><sup><small>9</small></sup>  האמר תאמר אלהים אני לפני הרגך ואתה אדם ולא־אל ביד מחלליך׃ </p>
<p id="v10"><sup><small>10</small></sup>  מותי ערלים תמות ביד־זרים כי אני דברתי נאם אדני יהוה׃ </p>
<p id="v11"><sup><small>11</small></sup>  ויהי דבר־יהוה אלי לאמר׃ </p>
<p id="v12"><sup><small>12</small></sup>  בן־אדם שׂא קינה על־מלך צור ואמרת לו כה אמר אדני יהוה אתה חותם תכנית מלא חכמה וכליל יפי׃ </p>
<p id="v13"><sup><small>13</small></sup>  בעדן גן־אלהים היית כל־אבן יקרה מסכתך אדם פטדה ויהלם תרשׁישׁ שׁהם וישׁפה ספיר נפך וברקת וזהב מלאכת תפיך ונקביך בך ביום הבראך כוננו׃ <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  את־כרוב ממשׁח הסוכך ונתתיך בהר קדשׁ אלהים היית בתוך אבני־אשׁ התהלכת׃ <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  תמים אתה בדרכיך מיום הבראך עד־נמצא עולתה בך׃ <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  ברב רכלתך מלו תוכך חמס ותחטא ואחללך מהר אלהים ואבדך כרוב הסכך מתוך אבני־אשׁ׃ <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  גבה לבך ביפיך שׁחת חכמתך על־יפעתך על־ארץ השׁלכתיך לפני מלכים נתתיך לראוה בך׃ <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  מרב עוניך בעול רכלתך חללת מקדשׁיך ואוצא־אשׁ מתוכך היא אכלתך ואתנך לאפר על־הארץ לעיני כל־ראיך׃ </p>
<p id="v19"><sup><small>19</small></sup>  כל־יודעיך בעמים שׁממו עליך בלהות היית ואינך עד־עולם׃ <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  ויהי דבר־יהוה אלי לאמר׃ </p>
<p id="v21"><sup><small>21</small></sup>  בן־אדם שׂים פניך אל־צידון והנבא עליה׃ </p>
<p id="v22"><sup><small>22</small></sup>  ואמרת כה אמר אדני יהוה הנני עליך צידון ונכבדתי בתוכך וידעו כי־אני יהוה בעשׂותי בה שׁפטים ונקדשׁתי בה׃ </p>
<p id="v23"><sup><small>23</small></sup>  ושׁלחתי־בה דבר ודם בחוצותיה ונפלל חלל בתוכה בחרב עליה מסביב וידעו כי־אני יהוה׃ </p>
<p id="v24"><sup><small>24</small></sup>  ולא־יהיה עוד לבית ישׂראל סלון ממאיר וקוץ מכאב מכל סביבתם השׁאטים אותם וידעו כי אני אדני יהוה׃ </p>
<p id="v25"><sup><small>25</small></sup>  כה־אמר אדני יהוה בקבצי את־בית ישׂראל מן־העמים אשׁר נפצו בם ונקדשׁתי בם לעיני הגוים וישׁבו על־אדמתם אשׁר נתתי לעבדי ליעקב׃ </p>
<p id="v26"><sup><small>26</small></sup>  וישׁבו עליה לבטח ובנו בתים ונטעו כרמים וישׁבו לבטח בעשׂותי שׁפטים בכל השׁאטים אתם מסביבותם וידעו כי אני יהוה אלהיהם׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezekiel/27">יחזקאל - פֶּרֶק 27</a></td>
        <td><a href="/he/Bible/Ezekiel/Index">אינדקס</a></td>
        <td><a href="/he/Bible/Ezekiel/29">יחזקאל - פֶּרֶק 29</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 28:13 <i>גני אלוהים</i>: <a href="/he/The_Urantia_Book/43#p6_1">או 43:6.1</a>. </li>
  <li id="fn2"><a href="#cite2">↑</a> 28:14 <i>הרים קדושים של אלוהים</i>: <a href="/he/The_Urantia_Book/53#p1_1">או 53:1.1</a>. </li>
  <li id="fn3"><a href="#cite3">↑</a> 28:15 <i>היית מושלם עד</i>: <a href="/he/The_Urantia_Book/53#p1_1">או 53:1.1</a>. </li>
  <li id="fn4"><a href="#cite4">↑</a> 28:16-19 <i>מעמד המורדים</i>: <a href="/he/The_Urantia_Book/53#p9_6">או 53:9.6</a>. </li>
  <li id="fn5"><a href="#cite5">↑</a> 28:17 <i>לוציפר גאה ביופי</i>: <a href="/he/The_Urantia_Book/53#p1_3">או 53:1.3</a>.  <i>גאווה ואשליה</i>: <a href="/he/The_Urantia_Book/53#p2_5">או 53:2.5</a>. </li>
  <li id="fn6"><a href="#cite6">↑</a> 28:19 <i>מכרים נדהמים</i>: <a href="/he/The_Urantia_Book/53#p9_7">או 53:9.7</a>. </li>
</ol>
</div>
