<!--
title: יונה - פֶּרֶק 4
description: 
published: true
date: 2022-10-6T10:37:18Z
tags: bible, bible—jonah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Jonah/3">יונה - פֶּרֶק 3</a></td>
        <td><a href="/he/Bible/Jonah/Index">אינדקס</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  וירע אל־יונה רעה גדולה ויחר לו׃ </p>
<p id="v2"><sup><small>2</small></sup>  ויתפלל אל־יהוה ויאמר אנה יהוה הלוא־זה דברי עד־היותי על־אדמתי על־כן קדמתי לברח תרשׁישׁה כי ידעתי כי אתה אל־חנון ורחום ארך אפים ורב־חסד ונחם על־הרעה׃ </p>
<p id="v3"><sup><small>3</small></sup>  ועתה יהוה קח־נא את־נפשׁי ממני כי טוב מותי מחיי׃ </p>
<p id="v4"><sup><small>4</small></sup>  ויאמר יהוה ההיטב חרה לך׃ </p>
<p id="v5"><sup><small>5</small></sup>  ויצא יונה מן־העיר וישׁב מקדם לעיר ויעשׂ לו שׁם סכה וישׁב תחתיה בצל עד אשׁר יראה מה־יהיה בעיר׃ </p>
<p id="v6"><sup><small>6</small></sup>  וימן יהוה־אלהים קיקיון ויעל מעל ליונה להיות צל על־ראשׁו להציל לו מרעתו וישׂמח יונה על־הקיקיון שׂמחה גדולה׃ </p>
<p id="v7"><sup><small>7</small></sup>  וימן האלהים תולעת בעלות השׁחר למחרת ותך את־הקיקיון וייבשׁ׃ </p>
<p id="v8"><sup><small>8</small></sup>  ויהי כזרח השׁמשׁ וימן אלהים רוח קדים חרישׁית ותך השׁמשׁ על־ראשׁ יונה ויתעלף וישׁאל את־נפשׁו למות ויאמר טוב מותי מחיי׃ </p>
<p id="v9"><sup><small>9</small></sup>  ויאמר אלהים אל־יונה ההיטב חרה־לך על־הקיקיון ויאמר היטב חרה־לי עד־מות׃ </p>
<p id="v10"><sup><small>10</small></sup>  ויאמר יהוה אתה חסת על־הקיקיון אשׁר לא־עמלת בו ולא גדלתו שׁבן־לילה היה ובן־לילה אבד׃ </p>
<p id="v11"><sup><small>11</small></sup>  ואני לא אחוס על־נינוה העיר הגדולה אשׁר ישׁ־בה הרבה משׁתים־עשׂרה רבו אדם אשׁר לא־ידע בין־ימינו לשׂמאלו ובהמה רבה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Jonah/3">יונה - פֶּרֶק 3</a></td>
        <td><a href="/he/Bible/Jonah/Index">אינדקס</a></td>
        <td> </td>
      </tr>
    </tbody>
  </table>
</figure>
