<!--
title: יונה - פֶּרֶק 1
description: 
published: true
date: 2023-11-8T20:31:8Z
tags: bible, bible—jonah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/he/Bible/Jonah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jonah/2">
          <span class="pr-2">יונה - פֶּרֶק 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי דבר־יהוה אל־יונה בן־אמתי לאמר׃ </p>
<p id="v2"><sup><small>2</small></sup>  קום לך אל־נינוה העיר הגדולה וקרא עליה כי־עלתה רעתם לפני׃ </p>
<p id="v3"><sup><small>3</small></sup>  ויקם יונה לברח תרשׁישׁה מלפני יהוה וירד יפו וימצא אניה באה תרשׁישׁ ויתן שׂכרה וירד בה לבוא עמהם תרשׁישׁה מלפני יהוה׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  ויהוה הטיל רוח־גדולה אל־הים ויהי סער־גדול בים והאניה חשׁבה להשׁבר׃ </p>
<p id="v5"><sup><small>5</small></sup>  וייראו המלחים ויזעקו אישׁ אל־אלהיו ויטלו את־הכלים אשׁר באניה אל־הים להקל מעליהם ויונה ירד אל־ירכתי הספינה וישׁכב וירדם׃ </p>
<p id="v6"><sup><small>6</small></sup>  ויקרב אליו רב החבל ויאמר לו מה־לך נרדם קום קרא אל־אלהיך אולי יתעשׁת האלהים לנו ולא נאבד׃ </p>
<p id="v7"><sup><small>7</small></sup>  ויאמרו אישׁ אל־רעהו לכו ונפילה גורלות ונדעה בשׁלמי הרעה הזאת לנו ויפלו גורלות ויפל הגורל על־יונה׃ </p>
<p id="v8"><sup><small>8</small></sup>  ויאמרו אליו הגידה־נא לנו באשׁר למי־הרעה הזאת לנו מה־מלאכתך ומאין תבוא מה ארצך ואי־מזה עם אתה׃ </p>
<p id="v9"><sup><small>9</small></sup>  ויאמר אליהם עברי אנכי ואת־יהוה אלהי השׁמים אני ירא אשׁר־עשׂה את־הים ואת־היבשׁה׃ </p>
<p id="v10"><sup><small>10</small></sup>  וייראו האנשׁים יראה גדולה ויאמרו אליו מה־זאת עשׂית כי־ידעו האנשׁים כי־מלפני יהוה הוא ברח כי הגיד להם׃ </p>
<p id="v11"><sup><small>11</small></sup>  ויאמרו אליו מה־נעשׂה לך וישׁתק הים מעלינו כי הים הולך וסער׃ </p>
<p id="v12"><sup><small>12</small></sup>  ויאמר אליהם שׂאוני והטילני אל־הים וישׁתק הים מעליכם כי יודע אני כי בשׁלי הסער הגדול הזה עליכם׃ </p>
<p id="v13"><sup><small>13</small></sup>  ויחתרו האנשׁים להשׁיב אל־היבשׁה ולא יכלו כי הים הולך וסער עליהם׃ </p>
<p id="v14"><sup><small>14</small></sup>  ויקראו אל־יהוה ויאמרו אנה יהוה אל־נא נאבדה בנפשׁ האישׁ הזה ואל־תתן עלינו דם נקיא כי־אתה יהוה כאשׁר חפצת עשׂית׃ </p>
<p id="v15"><sup><small>15</small></sup>  וישׂאו את־יונה ויטלהו אל־הים ויעמד הים מזעפו׃ </p>
<p id="v16"><sup><small>16</small></sup>  וייראו האנשׁים יראה גדולה את־יהוה ויזבחו־זבח ליהוה וידרו נדרים׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/he/Bible/Jonah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jonah/2">
          <span class="pr-2">יונה - פֶּרֶק 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 1:3 <i>יונה עולה</i>: <a href="/he/The_Urantia_Book/130#p1_2">או 130:1.2</a>. </li>
  <li id="fn2"><a href="#cite2">↑</a> 1:17 <i>האם דגים בלעו את יונה?</i>: <a href="/he/The_Urantia_Book/130#p1_2">או 130:1.2</a>. </li>
</ol>
</div>
