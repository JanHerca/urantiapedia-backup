<!--
title: שמואל ב׳ - פֶּרֶק 3
description: 
published: true
date: 2023-11-8T20:31:8Z
tags: bible, bible—2 samuel
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Samuel/2">
          <span class="mdi mdi-arrow-left-drop-circle"></span><span class="pl-2">שמואל ב׳ - פֶּרֶק 2</span>
        </a>
        </td>
        <td>
        <a href="/he/Bible/2_Samuel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Samuel/4">
          <span class="pr-2">שמואל ב׳ - פֶּרֶק 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ותהי המלחמה ארכה בין בית שׁאול ובין בית דוד ודוד הלך וחזק ובית שׁאול הלכים ודלים׃ </p>
<p id="v2"><sup><small>2</small></sup>  וילדו לדוד בנים בחברון ויהי בכורו אמנון לאחינעם היזרעאלת׃ </p>
<p id="v3"><sup><small>3</small></sup>  ומשׁנהו כלאב לאביגל אשׁת נבל הכרמלי והשׁלשׁי אבשׁלום בן־מעכה בת־תלמי מלך גשׁור׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  והרביעי אדניה בן־חגית והחמישׁי שׁפטיה בן־אביטל׃ </p>
<p id="v5"><sup><small>5</small></sup>  והשׁשׁי יתרעם לעגלה אשׁת דוד אלה ילדו לדוד בחברון׃ </p>
<p id="v6"><sup><small>6</small></sup>  ויהי בהיות המלחמה בין בית שׁאול ובין בית דוד ואבנר היה מתחזק בבית שׁאול׃ </p>
<p id="v7"><sup><small>7</small></sup>  ולשׁאול פלגשׁ ושׁמה רצפה בת־איה ויאמר אל־אבנר מדוע באתה אל־פילגשׁ אבי׃ </p>
<p id="v8"><sup><small>8</small></sup>  ויחר לאבנר מאד על־דברי אישׁ־בשׁת ויאמר הראשׁ כלב אנכי אשׁר ליהודה היום אעשׂה־חסד עם־בית שׁאול אביך אל־אחיו ואל־מרעהו ולא המציתך ביד־דוד ותפקד עלי עון האשׁה היום׃ </p>
<p id="v9"><sup><small>9</small></sup>  כה־יעשׂה אלהים לאבנר וכה יסיף לו כי כאשׁר נשׁבע יהוה לדוד כי־כן אעשׂה־לו׃ </p>
<p id="v10"><sup><small>10</small></sup>  להעביר הממלכה מבית שׁאול ולהקים את־כסא דוד על־ישׂראל ועל־יהודה מדן ועד־באר שׁבע׃ </p>
<p id="v11"><sup><small>11</small></sup>  ולא־יכל עוד להשׁיב את־אבנר דבר מיראתו אתו׃ </p>
<p id="v12"><sup><small>12</small></sup>  וישׁלח אבנר מלאכים אל־דוד תחתו לאמר למי־ארץ לאמר כרתה בריתך אתי והנה ידי עמך להסב אליך את־כל־ישׂראל׃ </p>
<p id="v13"><sup><small>13</small></sup>  ויאמר טוב אני אכרת אתך ברית אך דבר אחד אנכי שׁאל מאתך לאמר לא־תראה את־פני כי אם־לפני הביאך את מיכל בת־שׁאול בבאך לראות את־פני׃ </p>
<p id="v14"><sup><small>14</small></sup>  וישׁלח דוד מלאכים אל־אישׁ־בשׁת בן־שׁאול לאמר תנה את־אשׁתי את־מיכל אשׁר ארשׂתי לי במאה ערלות פלשׁתים׃ </p>
<p id="v15"><sup><small>15</small></sup>  וישׁלח אישׁ בשׁת ויקחה מעם אישׁ מעם פלטיאל בן־לושׁ׃ </p>
<p id="v16"><sup><small>16</small></sup>  וילך אתה אישׁה הלוך ובכה אחריה עד־בחרים ויאמר אליו אבנר לך שׁוב וישׁב׃ </p>
<p id="v17"><sup><small>17</small></sup>  ודבר־אבנר היה עם־זקני ישׂראל לאמר גם־תמול גם־שׁלשׁם הייתם מבקשׁים את־דוד למלך עליכם׃ </p>
<p id="v18"><sup><small>18</small></sup>  ועתה עשׂו כי יהוה אמר אל־דוד לאמר ביד דוד עבדי הושׁיע את־עמי ישׂראל מיד פלשׁתים ומיד כל־איביהם׃ </p>
<p id="v19"><sup><small>19</small></sup>  וידבר גם־אבנר באזני בנימין וילך גם־אבנר לדבר באזני דוד בחברון את כל־אשׁר־טוב בעיני ישׂראל ובעיני כל־בית בנימן׃ </p>
<p id="v20"><sup><small>20</small></sup>  ויבא אבנר אל־דוד חברון ואתו עשׂרים אנשׁים ויעשׂ דוד לאבנר ולאנשׁים אשׁר־אתו משׁתה׃ </p>
<p id="v21"><sup><small>21</small></sup>  ויאמר אבנר אל־דוד אקומה ואלכה ואקבצה אל־אדני המלך את־כל־ישׂראל ויכרתו אתך ברית ומלכת בכל אשׁר־תאוה נפשׁך וישׁלח דוד את־אבנר וילך בשׁלום׃ </p>
<p id="v22"><sup><small>22</small></sup>  והנה עבדי דוד ויואב בא מהגדוד ושׁלל רב עמם הביאו ואבנר איננו עם־דוד בחברון כי שׁלחו וילך בשׁלום׃ </p>
<p id="v23"><sup><small>23</small></sup>  ויואב וכל־הצבא אשׁר־אתו באו ויגדו ליואב לאמר בא־אבנר בן־נר אל־המלך וישׁלחהו וילך בשׁלום׃ </p>
<p id="v24"><sup><small>24</small></sup>  ויבא יואב אל־המלך ויאמר מה עשׂיתה הנה־בא אבנר אליך למה־זה שׁלחתו וילך הלוך׃ </p>
<p id="v25"><sup><small>25</small></sup>  ידעת את־אבנר בן־נר כי לפתתך בא ולדעת את־מוצאך ואת־מבואך ולדעת את כל־אשׁר אתה עשׂה׃ </p>
<p id="v26"><sup><small>26</small></sup>  ויצא יואב מעם דוד וישׁלח מלאכים אחרי אבנר וישׁבו אתו מבור הסרה ודוד לא ידע׃ </p>
<p id="v27"><sup><small>27</small></sup>  וישׁב אבנר חברון ויטהו יואב אל־תוך השׁער לדבר אתו בשׁלי ויכהו שׁם החמשׁ וימת בדם עשׂה־אל אחיו׃ </p>
<p id="v28"><sup><small>28</small></sup>  וישׁמע דוד מאחרי כן ויאמר נקי אנכי וממלכתי מעם יהוה עד־עולם מדמי אבנר בן־נר׃ </p>
<p id="v29"><sup><small>29</small></sup>  יחלו על־ראשׁ יואב ואל כל־בית אביו ואל־יכרת מבית יואב זב ומצרע ומחזיק בפלך ונפל בחרב וחסר־לחם׃ </p>
<p id="v30"><sup><small>30</small></sup>  ויואב ואבישׁי אחיו הרגו לאבנר על אשׁר המית את־עשׂהאל אחיהם בגבעון במלחמה׃ </p>
<p id="v31"><sup><small>31</small></sup>  ויאמר דוד אל־יואב ואל־כל־העם אשׁר־אתו קרעו בגדיכם וחגרו שׂקים וספדו לפני אבנר והמלך דוד הלך אחרי המטה׃ </p>
<p id="v32"><sup><small>32</small></sup>  ויקברו את־אבנר בחברון וישׂא המלך את־קולו ויבך אל־קבר אבנר ויבכו כל־העם׃ </p>
<p id="v33"><sup><small>33</small></sup>  ויקנן המלך אל־אבנר ויאמר הכמות נבל ימות אבנר׃ </p>
<p id="v34"><sup><small>34</small></sup>  ידך לא־אסרות ורגליך לא־לנחשׁתים הגשׁו כנפול לפני בני־עולה נפלת ויספו כל־העם לבכות עליו׃ </p>
<p id="v35"><sup><small>35</small></sup>  ויבא כל־העם להברות את־דוד לחם בעוד היום וישׁבע דוד לאמר כה יעשׂה־לי אלהים וכה יסיף כי אם־לפני בוא־השׁמשׁ אטעם־לחם או כל־מאומה׃ </p>
<p id="v36"><sup><small>36</small></sup>  וכל־העם הכירו וייטב בעיניהם ככל אשׁר עשׂה המלך בעיני כל־העם טוב׃ </p>
<p id="v37"><sup><small>37</small></sup>  וידעו כל־העם וכל־ישׂראל ביום ההוא כי לא היתה מהמלך להמית את־אבנר בן־נר׃ </p>
<p id="v38"><sup><small>38</small></sup>  ויאמר המלך אל־עבדיו הלוא תדעו כי־שׂר וגדול נפל היום הזה בישׂראל׃ </p>
<p id="v39"><sup><small>39</small></sup>  ואנכי היום רך ומשׁוח מלך והאנשׁים האלה בני צרויה קשׁים ממני ישׁלם יהוה לעשׂה הרעה כרעתו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Samuel/2">
          <span class="mdi mdi-arrow-left-drop-circle"></span><span class="pl-2">שמואל ב׳ - פֶּרֶק 2</span>
        </a>
        </td>
        <td>
        <a href="/he/Bible/2_Samuel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Samuel/4">
          <span class="pr-2">שמואל ב׳ - פֶּרֶק 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:3 <i>דוד מתחתן במעכה</i>: <a href="/he/The_Urantia_Book/97#p9_10">או 97:9.10</a>. </li>
</ol>
</div>
