<!--
title: שמואל ב׳ - פֶּרֶק 6
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/2_Samuel/5">שמואל ב׳ - פֶּרֶק 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/2_Samuel/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/2_Samuel/7">שמואל ב׳ - פֶּרֶק 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויסף עוד דוד את־כל־בחור בישׂראל שׁלשׁים אלף׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויקם וילך דוד וכל־העם אשׁר אתו מבעלי יהודה להעלות משׁם את ארון האלהים אשׁר־נקרא שׁם שׁם יהוה צבאות ישׁב הכרבים עליו׃ </p>
<p id="v3"><sup><small>3</small></sup>  וירכבו את־ארון האלהים אל־עגלה חדשׁה וישׂאהו מבית אבינדב אשׁר בגבעה ועזא ואחיו בני אבינדב נהגים את־העגלה חדשׁה׃ </p>
<p id="v4"><sup><small>4</small></sup>  וישׂאהו מבית אבינדב אשׁר בגבעה עם ארון האלהים ואחיו הלך לפני הארון׃ </p>
<p id="v5"><sup><small>5</small></sup>  ודוד וכל־בית ישׂראל משׂחקים לפני יהוה בכל עצי ברושׁים ובכנרות ובנבלים ובתפים ובמנענעים ובצלצלים׃ </p>
<p id="v6"><sup><small>6</small></sup>  ויבאו עד־גרן נכון וישׁלח עזא אל־ארון האלהים ויאחז בו כי שׁמטו הבקר׃ </p>
<p id="v7"><sup><small>7</small></sup>  ויחר־אף יהוה בעזה ויכהו שׁם האלהים על־השׁל וימת שׁם עם ארון האלהים׃ <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  ויחר לדוד על אשׁר פרץ יהוה פרץ בעזה ויקרא למקום ההוא פרץ עזה עד היום הזה׃ </p>
<p id="v9"><sup><small>9</small></sup>  וירא דוד את־יהוה ביום ההוא ויאמר איך יבוא אלי ארון יהוה׃ </p>
<p id="v10"><sup><small>10</small></sup>  ולא־אבה דוד להסיר אליו את־ארון יהוה על־עיר דוד ויטהו דוד בית עבד־אדום הגתי׃ </p>
<p id="v11"><sup><small>11</small></sup>  וישׁב ארון יהוה בית עבד אדם הגתי שׁלשׁה חדשׁים ויברך יהוה את־עבד אדם ואת־כל־ביתו׃ </p>
<p id="v12"><sup><small>12</small></sup>  ויגד למלך דוד לאמר ברך יהוה את־בית עבד אדם ואת־כל־אשׁר־לו בעבור ארון האלהים וילך דוד ויעל את־ארון האלהים מבית עבד אדם עיר דוד בשׂמחה׃ </p>
<p id="v13"><sup><small>13</small></sup>  ויהי כי צעדו נשׂאי ארון־יהוה שׁשׁה צעדים ויזבח שׁור ומריא׃ </p>
<p id="v14"><sup><small>14</small></sup>  ודוד מכרכר בכל־עז לפני יהוה ודוד חגור אפוד בד׃ </p>
<p id="v15"><sup><small>15</small></sup>  ודוד וכל־בית ישׂראל מעלים את־ארון יהוה בתרועה ובקול שׁופר׃ </p>
<p id="v16"><sup><small>16</small></sup>  והיה ארון יהוה בא עיר דוד ומיכל בת־שׁאול נשׁקפה בעד החלון ותרא את־המלך דוד מפזז ומכרכר לפני יהוה ותבז לו בלבה׃ </p>
<p id="v17"><sup><small>17</small></sup>  ויבאו את־ארון יהוה ויצגו אתו במקומו בתוך האהל אשׁר נטה־לו דוד ויעל דוד עלות לפני יהוה ושׁלמים׃ </p>
<p id="v18"><sup><small>18</small></sup>  ויכל דוד מהעלות העולה והשׁלמים ויברך את־העם בשׁם יהוה צבאות׃ </p>
<p id="v19"><sup><small>19</small></sup>  ויחלק לכל־העם לכל־המון ישׂראל למאישׁ ועד־אשׁה לאישׁ חלת לחם אחת ואשׁפר אחד ואשׁישׁה אחת וילך כל־העם אישׁ לביתו׃ </p>
<p id="v20"><sup><small>20</small></sup>  וישׁב דוד לברך את־ביתו ותצא מיכל בת־שׁאול לקראת דוד ותאמר מה־נכבד היום מלך ישׂראל אשׁר נגלה היום לעיני אמהות עבדיו כהגלות נגלות אחד הרקים׃ </p>
<p id="v21"><sup><small>21</small></sup>  ויאמר דוד אל־מיכל לפני יהוה אשׁר בחר־בי מאביך ומכל־ביתו לצות אתי נגיד על־עם יהוה על־ישׂראל ושׂחקתי לפני יהוה׃ </p>
<p id="v22"><sup><small>22</small></sup>  ונקלתי עוד מזאת והייתי שׁפל בעיני ועם־האמהות אשׁר אמרת עמם אכבדה׃ </p>
<p id="v23"><sup><small>23</small></sup>  ולמיכל בת־שׁאול לא־היה לה ילד עד יום מותה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 6:1-17 <i>ארון יהוה</i>: <a href="/he/The_Urantia_Book/97#p9_14">או 97:9.14</a>. </li>
  <li id="fn2"><a href="#cite2">↑</a> 6:7 <i>אלוהים אמר לכעוס</i>: <a href="/he/The_Urantia_Book/4#p3_2">או 4:3.2</a>. </li>
</ol>
</div>
