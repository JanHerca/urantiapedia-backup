<!--
title: שמואל ב׳ - פֶּרֶק 8
description: 
published: true
date: 2022-10-6T10:37:18Z
tags: bible, bible—2 samuel
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/2_Samuel/7">שמואל ב׳ - פֶּרֶק 7</a></td>
        <td><a href="/he/Bible/2_Samuel/Index">אינדקס</a></td>
        <td><a href="/he/Bible/2_Samuel/9">שמואל ב׳ - פֶּרֶק 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי אחרי־כן ויך דוד את־פלשׁתים ויכניעם ויקח דוד את־מתג האמה מיד פלשׁתים׃ </p>
<p id="v2"><sup><small>2</small></sup>  ויך את־מואב וימדדם בחבל השׁכב אותם ארצה וימדד שׁני־חבלים להמית ומלא החבל להחיות ותהי מואב לדוד לעבדים נשׂאי מנחה׃ </p>
<p id="v3"><sup><small>3</small></sup>  ויך דוד את־הדדעזר בן־רחב מלך צובה בלכתו להשׁיב ידו בנהר־׃ </p>
<p id="v4"><sup><small>4</small></sup>  וילכד דוד ממנו אלף ושׁבע־מאות פרשׁים ועשׂרים אלף אישׁ רגלי ויעקר דוד את־כל־הרכב ויותר ממנו מאה רכב׃ </p>
<p id="v5"><sup><small>5</small></sup>  ותבא ארם דמשׂק לעזר להדדעזר מלך צובה ויך דוד בארם עשׂרים־ושׁנים אלף אישׁ׃ </p>
<p id="v6"><sup><small>6</small></sup>  וישׂם דוד נצבים בארם דמשׂק ותהי ארם לדוד לעבדים נושׂאי מנחה וישׁע יהוה את־דוד בכל אשׁר הלך׃ </p>
<p id="v7"><sup><small>7</small></sup>  ויקח דוד את שׁלטי הזהב אשׁר היו אל עבדי הדדעזר ויביאם ירושׁלם׃ </p>
<p id="v8"><sup><small>8</small></sup>  ומבטח ומברתי ערי הדדעזר לקח המלך דוד נחשׁת הרבה מאד׃ </p>
<p id="v9"><sup><small>9</small></sup>  וישׁמע תעי מלך חמת כי הכה דוד את כל־חיל הדדעזר׃ </p>
<p id="v10"><sup><small>10</small></sup>  וישׁלח תעי את־יורם־בנו אל־המלך־דוד לשׁאל־לו לשׁלום ולברכו על אשׁר נלחם בהדדעזר ויכהו כי־אישׁ מלחמות תעי היה הדדעזר ובידו היו כלי־כסף וכלי־זהב וכלי נחשׁת׃ </p>
<p id="v11"><sup><small>11</small></sup>  גם־אתם הקדישׁ המלך דוד ליהוה עם־הכסף והזהב אשׁר הקדישׁ מכל־הגוים אשׁר כבשׁ׃ <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  מארם וממואב ומבני עמון ומפלשׁתים ומעמלק ומשׁלל הדדעזר בן־רחב מלך צובה׃ </p>
<p id="v13"><sup><small>13</small></sup>  ויעשׂ דוד שׁם בשׁבו מהכותו את־ארם בגיא־מלח שׁמונה עשׂר אלף׃ </p>
<p id="v14"><sup><small>14</small></sup>  וישׂם באדום נצבים בכל־אדום שׂם נצבים ויהי כל־אדום עבדים לדוד ויושׁע יהוה את־דוד בכל אשׁר הלך׃ </p>
<p id="v15"><sup><small>15</small></sup>  וימלך דוד על־כל־ישׂראל ויהי דוד עשׂה משׁפט וצדקה לכל־עמו׃ </p>
<p id="v16"><sup><small>16</small></sup>  ויואב בן־צרויה על־הצבא ויהושׁפט בן־אחילוד מזכיר׃ </p>
<p id="v17"><sup><small>17</small></sup>  וצדוק בן־אחיטוב ואחימלך בן־אביתר כהנים ושׂריה סופר׃ </p>
<p id="v18"><sup><small>18</small></sup>  ובניהו בן־יהוידע והכרתי והפלתי ובני דוד כהנים היו׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/2_Samuel/7">שמואל ב׳ - פֶּרֶק 7</a></td>
        <td><a href="/he/Bible/2_Samuel/Index">אינדקס</a></td>
        <td><a href="/he/Bible/2_Samuel/9">שמואל ב׳ - פֶּרֶק 9</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 8:11-12 <i>מחווה כבדה לשכנים</i>: <a href="/he/The_Urantia_Book/97#p9_14">או 97:9.14</a>. </li>
</ol>
</div>
