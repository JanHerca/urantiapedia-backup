<!--
title: שמואל ב׳ - פֶּרֶק 5
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/2_Samuel/4">שמואל ב׳ - פֶּרֶק 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/2_Samuel/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/2_Samuel/6">שמואל ב׳ - פֶּרֶק 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויבאו כל־שׁבטי ישׂראל אל־דוד חברונה ויאמרו לאמר הננו עצמך ובשׂרך אנחנו׃ </p>
<p id="v2"><sup><small>2</small></sup>  גם־אתמול גם־שׁלשׁום בהיות שׁאול מלך עלינו אתה הייתה מוציא והמבי את־ישׂראל ויאמר יהוה לך אתה תרעה את־עמי את־ישׂראל ואתה תהיה לנגיד על־ישׂראל׃ </p>
<p id="v3"><sup><small>3</small></sup>  ויבאו כל־זקני ישׂראל אל־המלך חברונה ויכרת להם המלך דוד ברית בחברון לפני יהוה וימשׁחו את־דוד למלך על־ישׂראל׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  בן־שׁלשׁים שׁנה דוד במלכו ארבעים שׁנה מלך׃ </p>
<p id="v5"><sup><small>5</small></sup>  בחברון מלך על־יהודה שׁבע שׁנים ושׁשׁה חדשׁים ובירושׁלם מלך שׁלשׁים ושׁלשׁ שׁנה על כל־ישׂראל ויהודה׃ </p>
<p id="v6"><sup><small>6</small></sup>  וילך המלך ואנשׁיו ירושׁלם אל־היבסי יושׁב הארץ ויאמר לדוד לאמר לא־תבוא הנה כי אם־הסירך העורים והפסחים לאמר לא־יבוא דוד הנה׃ <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  וילכד דוד את מצדת ציון היא עיר דוד׃ </p>
<p id="v8"><sup><small>8</small></sup>  ויאמר דוד ביום ההוא כל־מכה יבסי ויגע בצנור ואת־הפסחים ואת־העורים שׂנאו נפשׁ דוד על־כן יאמרו עור ופסח לא יבוא אל־הבית׃ </p>
<p id="v9"><sup><small>9</small></sup>  וישׁב דוד במצדה ויקרא־לה עיר דוד ויבן דוד סביב מן־המלוא וביתה׃ </p>
<p id="v10"><sup><small>10</small></sup>  וילך דוד הלוך וגדול ויהוה אלהי צבאות עמו׃ <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  וישׁלח חירם מלך־צר מלאכים אל־דוד ועצי ארזים וחרשׁי עץ וחרשׁי אבן קיר ויבנו־בית לדוד׃ </p>
<p id="v12"><sup><small>12</small></sup>  וידע דוד כי־הכינו יהוה למלך על־ישׂראל וכי נשׂא ממלכתו בעבור עמו ישׂראל׃ </p>
<p id="v13"><sup><small>13</small></sup>  ויקח דוד עוד פלגשׁים ונשׁים מירושׁלם אחרי באו מחברון ויולדו עוד לדוד בנים ובנות׃ </p>
<p id="v14"><sup><small>14</small></sup>  ואלה שׁמות הילדים לו בירושׁלם שׁמוע ושׁובב ונתן ושׁלמה׃ </p>
<p id="v15"><sup><small>15</small></sup>  ויבחר ואלישׁוע ונפג ויפיע׃ </p>
<p id="v16"><sup><small>16</small></sup>  ואלישׁמע ואלידע ואליפלט׃ </p>
<p id="v17"><sup><small>17</small></sup>  וישׁמעו פלשׁתים כי־משׁחו את־דוד למלך על־ישׂראל ויעלו כל־פלשׁתים לבקשׁ את־דוד וישׁמע דוד וירד אל־המצודה׃ <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  ופלשׁתים באו וינטשׁו בעמק רפאים׃ </p>
<p id="v19"><sup><small>19</small></sup>  וישׁאל דוד ביהוה לאמר האעלה אל־פלשׁתים התתנם בידי ויאמר יהוה אל־דוד עלה כי־נתן אתן את־הפלשׁתים בידך׃ </p>
<p id="v20"><sup><small>20</small></sup>  ויבא דוד בבעל־פרצים ויכם שׁם דוד ויאמר פרץ יהוה את־איבי לפני כפרץ מים על־כן קרא שׁם־המקום ההוא בעל פרצים׃ <sup id="cite5"><a href="#fn5">[5]</a></sup></p>
<p id="v21"><sup><small>21</small></sup>  ויעזבו־שׁם את־עצביהם וישׂאם דוד ואנשׁיו׃ </p>
<p id="v22"><sup><small>22</small></sup>  ויספו עוד פלשׁתים לעלות וינטשׁו בעמק רפאים׃ </p>
<p id="v23"><sup><small>23</small></sup>  וישׁאל דוד ביהוה ויאמר לא תעלה הסב אל־אחריהם ובאת להם ממול בכאים׃ </p>
<p id="v24"><sup><small>24</small></sup>  ויהי בשׁמעך את־קול צעדה בראשׁי הבכאים אז תחרץ כי אז יצא יהוה לפניך להכות במחנה פלשׁתים׃ <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  ויעשׂ דוד כן כאשׁר צוהו יהוה ויך את־פלשׁתים מגבע עד־באך גזר׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:3 <i>משוח למלך ישראל</i>: <a href="/he/The_Urantia_Book/97#p9_11">או 97:9.11</a>. </li>
  <li id="fn2"><a href="#cite2">↑</a> 5:6-9 <i>ניצחון דוד</i>: <a href="/he/The_Urantia_Book/97#p9_11">או 97:9.11</a>.  <i>ירושלים</i>: <a href="/he/The_Urantia_Book/97#p9_11">או 97:9.11</a>. </li>
  <li id="fn3"><a href="#cite3">↑</a> 5:10 <i>ה' אלוהי צבאות</i>: <a href="/he/The_Urantia_Book/38#p6_2">או 38:6.2</a>.  <i>אדון אלוהי צבאות</i>: <a href="/he/The_Urantia_Book/97#p9_11">או 97:9.11</a>.  <i>לא עוד אדון הצבאות</i>: <a href="/he/The_Urantia_Book/194#p3_11">או 194:3.11</a>. </li>
  <li id="fn4"><a href="#cite4">↑</a> 5:17-25 <i>התקפת פלשתים</i>: <a href="/he/The_Urantia_Book/97#p9_11">או 97:9.11</a>. </li>
  <li id="fn5"><a href="#cite5">↑</a> 5:20 <i>שבר יהוה אויבים</i>: <a href="/he/The_Urantia_Book/97#p9_12">או 97:9.12</a>. </li>
  <li id="fn6"><a href="#cite6">↑</a> 5:24 <i>כאשר אתה שומע קול רוח</i>: <a href="/he/The_Urantia_Book/90#p2_5">או 90:2.5</a>. </li>
</ol>
</div>
