<!--
title: שמואל ב׳ - פֶּרֶק 24
description: 
published: true
date: 2023-11-8T20:31:8Z
tags: bible, bible—2 samuel
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Samuel/23">
          <span class="mdi mdi-arrow-left-drop-circle"></span><span class="pl-2">שמואל ב׳ - פֶּרֶק 23</span>
        </a>
        </td>
        <td>
        <a href="/he/Bible/2_Samuel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויסף אף־יהוה לחרות בישׂראל ויסת את־דוד בהם לאמר לך מנה את־ישׂראל ואת־יהודה׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  ויאמר המלך אל־יואב שׂר־החיל אשׁר־אתו שׁוט־נא בכל־שׁבטי ישׂראל מדן ועד־באר שׁבע ופקדו את־העם וידעתי את מספר העם׃ </p>
<p id="v3"><sup><small>3</small></sup>  ויאמר יואב אל־המלך ויוסף יהוה אלהיך אל־העם כהם וכהם מאה פעמים ועיני אדני־המלך ראות ואדני המלך למה חפץ בדבר הזה׃ </p>
<p id="v4"><sup><small>4</small></sup>  ויחזק דבר־המלך אל־יואב ועל שׂרי החיל ויצא יואב ושׂרי החיל לפני המלך לפקד את־העם את־ישׂראל׃ </p>
<p id="v5"><sup><small>5</small></sup>  ויעברו את־הירדן ויחנו בערוער ימין העיר אשׁר בתוך־הנחל הגד ואל־יעזר׃ </p>
<p id="v6"><sup><small>6</small></sup>  ויבאו הגלעדה ואל־ארץ תחתים חדשׁי ויבאו דנה יען וסביב אל־צידון׃ </p>
<p id="v7"><sup><small>7</small></sup>  ויבאו מבצר־צר וכל־ערי החוי והכנעני ויצאו אל־נגב יהודה באר שׁבע׃ </p>
<p id="v8"><sup><small>8</small></sup>  וישׁטו בכל־הארץ ויבאו מקצה תשׁעה חדשׁים ועשׂרים יום ירושׁלם׃ </p>
<p id="v9"><sup><small>9</small></sup>  ויתן יואב את־מספר מפקד־העם אל־המלך ותהי ישׂראל שׁמנה מאות אלף אישׁ־חיל שׁלף חרב ואישׁ יהודה חמשׁ־מאות אלף אישׁ׃ </p>
<p id="v10"><sup><small>10</small></sup>  ויך לב־דוד אתו אחרי־כן ספר את־העם ויאמר דוד אל־יהוה חטאתי מאד אשׁר עשׂיתי ועתה יהוה העבר־נא את־עון עבדך כי נסכלתי מאד׃ </p>
<p id="v11"><sup><small>11</small></sup>  ויקם דוד בבקר ודבר־יהוה היה אל־גד הנביא חזה דוד לאמר׃ </p>
<p id="v12"><sup><small>12</small></sup>  הלוך ודברת אל־דוד כה אמר יהוה שׁלשׁ אנכי נוטל עליך בחר־לך אחת־מהם ואעשׂה־לך׃ </p>
<p id="v13"><sup><small>13</small></sup>  ויבא־גד אל־דוד ויגד־לו ויאמר לו התבוא לך שׁבע שׁנים רעב בארצך אם־שׁלשׁה חדשׁים נסך לפני־צריך והוא רדפך ואם־היות שׁלשׁת ימים דבר בארצך עתה דע וראה מה־אשׁיב שׁלחי דבר׃ </p>
<p id="v14"><sup><small>14</small></sup>  ויאמר דוד אל־גד צר־לי מאד נפלה־נא ביד־יהוה כי־רבים רחמו וביד־אדם אל־אפלה׃ <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  ויתן יהוה דבר בישׂראל מהבקר ועד־עת מועד וימת מן־העם מדן ועד־באר שׁבע שׁבעים אלף אישׁ׃ </p>
<p id="v16"><sup><small>16</small></sup>  וישׁלח ידו המלאך ירושׁלם לשׁחתה וינחם יהוה אל־הרעה ויאמר למלאך המשׁחית בעם רב עתה הרף ידך ומלאך יהוה היה עם־גרן האורנה היבסי׃ <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  ויאמר דוד אל־יהוה בראתו את־המלאך המכה בעם ויאמר הנה אנכי חטאתי ואנכי העויתי ואלה הצאן מה עשׂו תהי נא ידך בי ובבית אבי׃ </p>
<p id="v18"><sup><small>18</small></sup>  ויבא־גד אל־דוד ביום ההוא ויאמר לו עלה הקם ליהוה מזבח בגרן ארניה היבסי׃ </p>
<p id="v19"><sup><small>19</small></sup>  ויעל דוד כדבר־גד כאשׁר צוה יהוה׃ </p>
<p id="v20"><sup><small>20</small></sup>  וישׁקף ארונה וירא את־המלך ואת־עבדיו עברים עליו ויצא ארונה וישׁתחו למלך אפיו ארצה׃ </p>
<p id="v21"><sup><small>21</small></sup>  ויאמר ארונה מדוע בא אדני־המלך אל־עבדו ויאמר דוד לקנות מעמך את־הגרן לבנות מזבח ליהוה ותעצר המגפה מעל העם׃ </p>
<p id="v22"><sup><small>22</small></sup>  ויאמר ארונה אל־דוד יקח ויעל אדני המלך הטוב בעינו ראה הבקר לעלה והמרגים וכלי הבקר לעצים׃ </p>
<p id="v23"><sup><small>23</small></sup>  הכל נתן ארונה המלך למלך ויאמר ארונה אל־המלך יהוה אלהיך ירצך׃ </p>
<p id="v24"><sup><small>24</small></sup>  ויאמר המלך אל־ארונה לא כי־קנו אקנה מאותך במחיר ולא אעלה ליהוה אלהי עלות חנם ויקן דוד את־הגרן ואת־הבקר בכסף שׁקלים חמשׁים׃ </p>
<p id="v25"><sup><small>25</small></sup>  ויבן שׁם דוד מזבח ליהוה ויעל עלות ושׁלמים ויעתר יהוה לארץ ותעצר המגפה מעל ישׂראל׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Samuel/23">
          <span class="mdi mdi-arrow-left-drop-circle"></span><span class="pl-2">שמואל ב׳ - פֶּרֶק 23</span>
        </a>
        </td>
        <td>
        <a href="/he/Bible/2_Samuel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 24:1 <i>לורד אומר לדוד למספר</i>: <a href="/he/The_Urantia_Book/142#p3_9">או 142:3.9</a>. </li>
  <li id="fn2"><a href="#cite2">↑</a> 24:1-4 <i>מספור האנשים</i>: <a href="/he/The_Urantia_Book/88#p1_6">או 88:1.6</a>. </li>
  <li id="fn3"><a href="#cite3">↑</a> 24:1-4,10 <i>מספר את האנשים</i>: <a href="/he/The_Urantia_Book/122#p7_1">או 122:7.1</a>. </li>
  <li id="fn4"><a href="#cite4">↑</a> 24:14 <i>ליפול בידי האדון, רחמים</i>: <a href="/he/The_Urantia_Book/97#p1_8">או 97:1.8</a>. </li>
  <li id="fn5"><a href="#cite5">↑</a> 24:16 <i>אומרים שאלוהים חוזר בתשובה</i>: <a href="/he/The_Urantia_Book/2#p2_2">או 2:2.2</a>.  <i>אומרים שאלוהים חוזר בתשובה</i>: <a href="/he/The_Urantia_Book/4#p3_4">או 4:3.4</a>. </li>
</ol>
</div>
