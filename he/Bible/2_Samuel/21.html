<!--
title: שמואל ב׳ - פֶּרֶק 21
description: 
published: true
date: 2023-11-8T20:31:8Z
tags: bible, bible—2 samuel
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Samuel/20">
          <span class="mdi mdi-arrow-left-drop-circle"></span><span class="pl-2">שמואל ב׳ - פֶּרֶק 20</span>
        </a>
        </td>
        <td>
        <a href="/he/Bible/2_Samuel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Samuel/22">
          <span class="pr-2">שמואל ב׳ - פֶּרֶק 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי רעב בימי דוד שׁלשׁ שׁנים שׁנה אחרי שׁנה ויבקשׁ דוד את־פני יהוה ויאמר יהוה אל־שׁאול ואל־בית הדמים על־אשׁר־המית את־הגבענים׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויקרא המלך לגבענים ויאמר אליהם והגבענים לא מבני ישׂראל המה כי אם־מיתר האמרי ובני ישׂראל נשׁבעו להם ויבקשׁ שׁאול להכתם בקנאתו לבני־ישׂראל ויהודה׃ </p>
<p id="v3"><sup><small>3</small></sup>  ויאמר דוד אל־הגבענים מה אעשׂה לכם ובמה אכפר וברכו את־נחלת יהוה׃ <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  ויאמרו לו הגבענים אין־לי כסף וזהב עם־שׁאול ועם־ביתו ואין־לנו אישׁ להמית בישׂראל ויאמר מה־אתם אמרים אעשׂה לכם׃ </p>
<p id="v5"><sup><small>5</small></sup>  ויאמרו אל־המלך האישׁ אשׁר כלנו ואשׁר דמה־לנו נשׁמדנו מהתיצב בכל־גבל ישׂראל׃ </p>
<p id="v6"><sup><small>6</small></sup>  ינתן־לנו שׁבעה אנשׁים מבניו והוקענום ליהוה בגבעת שׁאול בחיר יהוה ויאמר המלך אני אתן׃ </p>
<p id="v7"><sup><small>7</small></sup>  ויחמל המלך על־מפיבשׁת בן־יהונתן בן־שׁאול על־שׁבעת יהוה אשׁר בינתם בין דוד ובין יהונתן בן־שׁאול׃ </p>
<p id="v8"><sup><small>8</small></sup>  ויקח המלך את־שׁני בני רצפה בת־איה אשׁר ילדה לשׁאול את־ארמני ואת־מפבשׁת ואת־חמשׁת בני מיכל בת־שׁאול אשׁר ילדה לעדריאל בן־ברזלי המחלתי׃ </p>
<p id="v9"><sup><small>9</small></sup>  ויתנם ביד הגבענים ויקיעם בהר לפני יהוה ויפלו שׁבעתים יחד והם המתו בימי קציר בראשׁנים תחלת קציר שׂערים׃ </p>
<p id="v10"><sup><small>10</small></sup>  ותקח רצפה בת־איה את־השׂק ותטהו לה אל־הצור מתחלת קציר עד נתך־מים עליהם מן־השׁמים ולא־נתנה עוף השׁמים לנוח עליהם יומם ואת־חית השׂדה לילה׃ </p>
<p id="v11"><sup><small>11</small></sup>  ויגד לדוד את אשׁר־עשׂתה רצפה בת־איה פלגשׁ שׁאול׃ </p>
<p id="v12"><sup><small>12</small></sup>  וילך דוד ויקח את־עצמות שׁאול ואת־עצמות יהונתן בנו מאת בעלי יבישׁ גלעד אשׁר גנבו אתם מרחב בית־שׁן אשׁר תלום שׁם הפלשׁתים ביום הכות פלשׁתים את־שׁאול בגלבע׃ </p>
<p id="v13"><sup><small>13</small></sup>  ויעל משׁם את־עצמות שׁאול ואת־עצמות יהונתן בנו ויאספו את־עצמות המוקעים׃ </p>
<p id="v14"><sup><small>14</small></sup>  ויקברו את־עצמות־שׁאול ויהונתן־בנו בארץ בנימן בצלע בקבר קישׁ אביו ויעשׂו כל אשׁר־צוה המלך ויעתר אלהים לארץ אחרי־כן׃ </p>
<p id="v15"><sup><small>15</small></sup>  ותהי־עוד מלחמה לפלשׁתים את־ישׂראל וירד דוד ועבדיו עמו וילחמו את־פלשׁתים ויעף דוד׃ </p>
<p id="v16"><sup><small>16</small></sup>  וישׁבו בנב אשׁר בילידי הרפה ומשׁקל קינו שׁלשׁ מאות משׁקל נחשׁת והוא חגור חדשׁה ויאמר להכות את־דוד׃ </p>
<p id="v17"><sup><small>17</small></sup>  ויעזר־לו אבישׁי בן־צרויה ויך את־הפלשׁתי וימיתהו אז נשׁבעו אנשׁי־דוד לו לאמר לא־תצא עוד אתנו למלחמה ולא תכבה את־נר ישׂראל׃ </p>
<p id="v18"><sup><small>18</small></sup>  ויהי אחרי־כן ותהי־עוד המלחמה בגוב עם־פלשׁתים אז הכה סבכי החשׁתי את־סף אשׁר בילדי הרפה׃ </p>
<p id="v19"><sup><small>19</small></sup>  ותהי־עוד המלחמה בגוב עם־פלשׁתים ויך אלחנן בן־יערי ארגים בית הלחמי את גלית הגתי ועץ חניתו כמנור ארגים׃ </p>
<p id="v20"><sup><small>20</small></sup>  ותהי־עוד מלחמה בגת ויהי אישׁ מדין ואצבעת ידיו ואצבעות רגליו שׁשׁ ושׁשׁ עשׂרים וארבע מספר וגם־הוא ילד להרפה׃ </p>
<p id="v21"><sup><small>21</small></sup>  ויחרף את־ישׂראל ויכהו יהונתן בן־שׁמעי אחי דוד׃ </p>
<p id="v22"><sup><small>22</small></sup>  את־ארבעת אלה ילדו להרפה בגת ויפלו ביד־דוד וביד עבדיו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Samuel/20">
          <span class="mdi mdi-arrow-left-drop-circle"></span><span class="pl-2">שמואל ב׳ - פֶּרֶק 20</span>
        </a>
        </td>
        <td>
        <a href="/he/Bible/2_Samuel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Samuel/22">
          <span class="pr-2">שמואל ב׳ - פֶּרֶק 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 21:1-2 <i>שאול הפר את ההסכם</i>: <a href="/he/The_Urantia_Book/97#p9_13">או 97:9.13</a>. </li>
  <li id="fn2"><a href="#cite2">↑</a> 21:3-9 <i>צאצאיו של שאול נתלו</i>: <a href="/he/The_Urantia_Book/97#p9_13">או 97:9.13</a>. </li>
</ol>
</div>
