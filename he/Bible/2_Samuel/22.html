<!--
title: שמואל ב׳ - פֶּרֶק 22
description: 
published: true
date: 2022-10-6T10:37:18Z
tags: bible, bible—2 samuel
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/2_Samuel/21">שמואל ב׳ - פֶּרֶק 21</a></td>
        <td><a href="/he/Bible/2_Samuel/Index">אינדקס</a></td>
        <td><a href="/he/Bible/2_Samuel/23">שמואל ב׳ - פֶּרֶק 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וידבר דוד ליהוה את־דברי השׁירה הזאת ביום הציל יהוה אתו מכף כל־איביו ומכף שׁאול׃ </p>
<p id="v2"><sup><small>2</small></sup>  ויאמר יהוה סלעי ומצדתי ומפלטי־לי׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  אלהי צורי אחסה־בו מגני וקרן ישׁעי משׂגבי ומנוסי משׁעי מחמס תשׁעני׃ <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  מהלל אקרא יהוה ומאיבי אושׁע׃ </p>
<p id="v5"><sup><small>5</small></sup>  כי אפפני משׁברי־מות נחלי בליעל יבעתני׃ </p>
<p id="v6"><sup><small>6</small></sup>  חבלי שׁאול סבני קדמני מקשׁי־מות׃ </p>
<p id="v7"><sup><small>7</small></sup>  בצר־לי אקרא יהוה ואל־אלהי אקרא וישׁמע מהיכלו קולי ושׁועתי באזניו׃ </p>
<p id="v8"><sup><small>8</small></sup>  ותגעשׁ ותרעשׁ הארץ מוסדות השׁמים ירגזו ויתגעשׁו כי־חרה לו׃ </p>
<p id="v9"><sup><small>9</small></sup>  עלה עשׁן באפו ואשׁ מפיו תאכל גחלים בערו ממנו׃ </p>
<p id="v10"><sup><small>10</small></sup>  ויט שׁמים וירד וערפל תחת רגליו׃ </p>
<p id="v11"><sup><small>11</small></sup>  וירכב על־כרוב ויעף וירא על־כנפי־רוח׃ </p>
<p id="v12"><sup><small>12</small></sup>  וישׁת חשׁך סביבתיו סכות חשׁרת־מים עבי שׁחקים׃ </p>
<p id="v13"><sup><small>13</small></sup>  מנגה נגדו בערו גחלי־אשׁ׃ </p>
<p id="v14"><sup><small>14</small></sup>  ירעם מן־שׁמים יהוה ועליון יתן קולו׃ <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  וישׁלח חצים ויפיצם ברק ויהמם׃ </p>
<p id="v16"><sup><small>16</small></sup>  ויראו אפקי ים יגלו מסדות תבל בגערת יהוה מנשׁמת רוח אפו׃ </p>
<p id="v17"><sup><small>17</small></sup>  ישׁלח ממרום יקחני ימשׁני ממים רבים׃ </p>
<p id="v18"><sup><small>18</small></sup>  יצילני מאיבי עז משׂנאי כי אמצו ממני׃ </p>
<p id="v19"><sup><small>19</small></sup>  יקדמני ביום אידי ויהי יהוה משׁען לי׃ </p>
<p id="v20"><sup><small>20</small></sup>  ויצא למרחב אתי יחלצני כי־חפץ בי׃ </p>
<p id="v21"><sup><small>21</small></sup>  יגמלני יהוה כצדקתי כבר ידי ישׁיב לי׃ </p>
<p id="v22"><sup><small>22</small></sup>  כי שׁמרתי דרכי יהוה ולא רשׁעתי מאלהי׃ </p>
<p id="v23"><sup><small>23</small></sup>  כי כל־משׁפטו לנגדי וחקתיו לא־אסור ממנה׃ <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  ואהיה תמים לו ואשׁתמרה מעוני׃ </p>
<p id="v25"><sup><small>25</small></sup>  וישׁב יהוה לי כצדקתי כברי לנגד עיניו׃ </p>
<p id="v26"><sup><small>26</small></sup>  עם־חסיד תתחסד עם־גבור תמים תתמם׃ <sup id="cite6"><a href="#fn6">[6]</a></sup></p>
<p id="v27"><sup><small>27</small></sup>  עם־נבר תתבר ועם־עקשׁ תתפל׃ </p>
<p id="v28"><sup><small>28</small></sup>  ואת־עם עני תושׁיע ועיניך על־רמים תשׁפיל׃ </p>
<p id="v29"><sup><small>29</small></sup>  כי־אתה נירי יהוה ויהוה יגיה חשׁכי׃ </p>
<p id="v30"><sup><small>30</small></sup>  כי בכה ארוץ גדוד באלהי אדלג־שׁור׃ </p>
<p id="v31"><sup><small>31</small></sup>  האל תמים דרכו אמרת יהוה צרופה מגן הוא לכל החסים בו׃ <sup id="cite7"><a href="#fn7">[7]</a></sup></p>
<p id="v32"><sup><small>32</small></sup>  כי מי־אל מבלעדי יהוה ומי צור מבלעדי אלהינו׃ </p>
<p id="v33"><sup><small>33</small></sup>  האל מעוזי חיל ויתר תמים דרכו׃ <sup id="cite8"><a href="#fn8">[8]</a></sup></p>
<p id="v34"><sup><small>34</small></sup>  משׁוה רגליו כאילות ועל במותי יעמדני׃ </p>
<p id="v35"><sup><small>35</small></sup>  מלמד ידי למלחמה ונחת קשׁת־נחושׁה זרעתי׃ </p>
<p id="v36"><sup><small>36</small></sup>  ותתן־לי מגן ישׁעך וענתך תרבני׃ </p>
<p id="v37"><sup><small>37</small></sup>  תרחיב צעדי תחתני ולא מעדו קרסלי׃ </p>
<p id="v38"><sup><small>38</small></sup>  ארדפה איבי ואשׁמידם ולא אשׁוב עד־כלותם׃ </p>
<p id="v39"><sup><small>39</small></sup>  ואכלם ואמחצם ולא יקומון ויפלו תחת רגלי׃ </p>
<p id="v40"><sup><small>40</small></sup>  ותזרני חיל למלחמה תכריע קמי תחתני׃ </p>
<p id="v41"><sup><small>41</small></sup>  ואיבי תתה לי ערף משׂנאי ואצמיתם׃ </p>
<p id="v42"><sup><small>42</small></sup>  ישׁעו ואין משׁיע אל־יהוה ולא ענם׃ </p>
<p id="v43"><sup><small>43</small></sup>  ואשׁחקם כעפר־ארץ כטיט־חוצות אדקם ארקעם׃ </p>
<p id="v44"><sup><small>44</small></sup>  ותפלטני מריבי עמי תשׁמרני לראשׁ גוים עם לא־ידעתי יעבדני׃ </p>
<p id="v45"><sup><small>45</small></sup>  בני נכר יתכחשׁו־לי לשׁמוע אזן ישׁמעו לי׃ </p>
<p id="v46"><sup><small>46</small></sup>  בני נכר יבלו ויחגרו ממסגרותם׃ </p>
<p id="v47"><sup><small>47</small></sup>  חי־יהוה וברוך צורי וירם אלהי צור ישׁעי׃ </p>
<p id="v48"><sup><small>48</small></sup>  האל הנתן נקמת לי ומוריד עמים תחתני׃ </p>
<p id="v49"><sup><small>49</small></sup>  ומוציאי מאיבי ומקמי תרוממני מאישׁ חמסים תצילני׃ </p>
<p id="v50"><sup><small>50</small></sup>  על־כן אודך יהוה בגוים ולשׁמך אזמר׃ </p>
<p id="v51"><sup><small>51</small></sup>  מגדיל ישׁועות מלכו ועשׂה־חסד למשׁיחו לדוד ולזרעו עד־עולם׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/2_Samuel/21">שמואל ב׳ - פֶּרֶק 21</a></td>
        <td><a href="/he/Bible/2_Samuel/Index">אינדקס</a></td>
        <td><a href="/he/Bible/2_Samuel/23">שמואל ב׳ - פֶּרֶק 23</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 22:2 <i>מוסר העולמות</i>: <a href="/he/The_Urantia_Book/128#p1_10">או 128:1.10</a>. </li>
  <li id="fn2"><a href="#cite2">↑</a> 22:3,47 <i>אלוהי הישועה</i>: <a href="/he/The_Urantia_Book/2#p6_3">או 2:6.3</a>. </li>
  <li id="fn3"><a href="#cite3">↑</a> 22:14 <i>הכי גבוהים</i>: <a href="/he/The_Urantia_Book/43#p3_1">או 43:3.1</a>.  <i>אלוהים עליון</i>: <a href="/he/The_Urantia_Book/93#p2_3">או 93:2.3</a>.  <i>הכי גבוה</i>: <a href="/he/The_Urantia_Book/93#p3_2">או 93:3.2</a>. </li>
  <li id="fn4"><a href="#cite4">↑</a> 22:14-15 <i>רעם</i>: <a href="/he/The_Urantia_Book/85#p4_3">או 85:4.3</a>. </li>
  <li id="fn5"><a href="#cite5">↑</a> 22:23 <i>אלוהי הדין</i>: <a href="/he/The_Urantia_Book/96#p6_3">או 96:6.3</a>. </li>
  <li id="fn6"><a href="#cite6">↑</a> 22:26 <i>חלק 3: רחמים לרחמים</i>: <a href="/he/The_Urantia_Book/97#p1_8">או 97:1.8</a>. </li>
  <li id="fn7"><a href="#cite7">↑</a> 22:31 <i>אין טעויות</i>: <a href="/he/The_Urantia_Book/2#p1_2">או 2:1.2</a>. </li>
  <li id="fn8"><a href="#cite8">↑</a> 22:33 <i>אלוהים הוא כל כוח</i>: <a href="/he/The_Urantia_Book/131#p10_3">או 131:10.3</a>.  <i>כוחו של אלוהים</i>: <a href="/he/The_Urantia_Book/1#p1_4">או 1:1.4</a>.  <i>כל יכול</i>: <a href="/he/The_Urantia_Book/142#p3_7">או 142:3.7</a>.  <i>הכוח</i>: <a href="/he/The_Urantia_Book/131#p10_6">או 131:10.6</a>. </li>
</ol>
</div>
