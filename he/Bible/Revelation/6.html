<!--
title: חזון יוחנן - פֶּרֶק 6
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Revelation/5">חזון יוחנן - פֶּרֶק 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Revelation/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Revelation/7">חזון יוחנן - פֶּרֶק 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וארא השה פתח אחד מן־שבעה החתמות ואשמע אחת מארבע החיות מדברת וקולו כקול רעם לאמר בא וראה׃ </p>
<p id="v2"><sup><small>2</small></sup>  ואביט והנה סוס לבן והרכב עליו קשת בידו ותנתן־לו עטרה ויצא מנצח ולמען ינצח׃ </p>
<p id="v3"><sup><small>3</small></sup>  וכפתחו את־החותם השני ואשמע את־החיה השנית אמרת בא וראה׃ </p>
<p id="v4"><sup><small>4</small></sup>  ויצא סוס שני והוא אדם ולרכבו נתן להעביר את־השלום מן־הארץ למען יהרגו איש את־אחיו ותנתן־לו חרב גדולה׃ </p>
<p id="v5"><sup><small>5</small></sup>  וכפתחו את־החותם השלישי ואשמע את־החיה השלישית אמרת בא וראה ואביט והנה סוס שחר וביד רכבו מאזנים׃ </p>
<p id="v6"><sup><small>6</small></sup>  ואשמע קול מתוך ארבע החיות אמר קב חטים בדינר ושלשה קבים שערים בדינר ואת־השמן והיין אל־תשחת׃ </p>
<p id="v7"><sup><small>7</small></sup>  וכפתחו את־החותם הרביעי ואשמע את־החיה הרביעית אמרת בא וראה׃ </p>
<p id="v8"><sup><small>8</small></sup>  וארא והנה סוס ירקרק והרכב עליו שמו מות ושאול יוצאת לרגליו וינתן להם שלטן על־רביעית הארץ להמית בחרב וברעב ובדבר ובחית הארץ׃ </p>
<p id="v9"><sup><small>9</small></sup>  וכפתחו החותם החמישי וארא מתחת למזבח את־נפשות הטבוחים על־דבר האלהים ועל־העדות אשר היתה בפיהם׃ </p>
<p id="v10"><sup><small>10</small></sup>  ויזעקו בקול גדול ויאמרו אדני הקדוש והאמתי עד־מתי לא תשפט ולא־תקום את־דמינו מישבי הארץ׃ </p>
<p id="v11"><sup><small>11</small></sup>  ויתן לכל־אחד מהם שמלה לבנה ויאמר אליהם לנוח עוד זמן מעט עד־מלאת מספר חבריהם ואחיהם שסופם להרג כמוהם׃ </p>
<p id="v12"><sup><small>12</small></sup>  וארא בפתחו את־החותם הששי והנה רעש גדול ויקדר השמש כשק שער והירח נהפך לדם׃ </p>
<p id="v13"><sup><small>13</small></sup>  וכוכבי השמים נפלו ארצה כאשר תנוע תאנה ברוח חזקה והשליכה פגיה׃ </p>
<p id="v14"><sup><small>14</small></sup>  והשמים משו כספר נגלל וכל־הר ואי ממקומם נעתקו׃ </p>
<p id="v15"><sup><small>15</small></sup>  ומלכי הארץ והנגידים ושרי האלפים והעשירים והתקיפים וכל־עבד וכל־בן־חרים התחבאו במערות ובסלעי ההרים׃ </p>
<p id="v16"><sup><small>16</small></sup>  ויאמרו אל־ההרים ואל־הסלעים נפלו עלינו וכסונו מפני הישב על־הכסא ומפני חמת השה׃ </p>
<p id="v17"><sup><small>17</small></sup>  כי בא יום אפו הגדול ומי יעמד׃ </p>
