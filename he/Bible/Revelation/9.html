<!--
title: חזון יוחנן - פֶּרֶק 9
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Revelation/8">חזון יוחנן - פֶּרֶק 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Revelation/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Revelation/10">חזון יוחנן - פֶּרֶק 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  והמלאך החמישי תקע בשופר וארא כוכב נפל מן־השמים לארץ ולו נתן מפתח באר התהום׃ </p>
<p id="v2"><sup><small>2</small></sup>  ויפתח את־באר התהום ויעל קיטור מן־הבאר כקיטור כבשן גדול ויחשך השמש והרקיע מקיטור הבאר׃ </p>
<p id="v3"><sup><small>3</small></sup>  ומן־הקיטר יצא ארבה על־הארץ ושלטן נתן להם כשלטן עקרבי הארץ׃ </p>
<p id="v4"><sup><small>4</small></sup>  ויאמר להם אשר לא ישחיתו את־עשב הארץ ולא כל־ירק ולא כל־עץ כי אם־את־בני האדם אשר אין־להם חותם האלהים במצחותם׃ </p>
<p id="v5"><sup><small>5</small></sup>  ולא נתן להם להמיתם רק להכאיבם חמשה חדשים וכאבם ככאב איש אשר יכהו העקרב׃ </p>
<p id="v6"><sup><small>6</small></sup>  ובימים ההם יבקשו בני־אדם את־המות ולא ימצאהו וישאלו את־נפשם למות והמות יברח מהם׃ </p>
<p id="v7"><sup><small>7</small></sup>  ויהי מראה הארבה כמראה סוסים ערוכי מלחמה ועל־ראשיהם כעטרות כעין זהב ופניהם כפני אדם׃ </p>
<p id="v8"><sup><small>8</small></sup>  ושער להם כשער נשים ושניהם שני אריה׃ </p>
<p id="v9"><sup><small>9</small></sup>  ושרינים להם כשריני ברזל וקול כנפיהם כקול מרכבות סוסים רבים ערוכים למלחמה׃ </p>
<p id="v10"><sup><small>10</small></sup>  וזנבות להם כזנבות עקרבים ועקצים בזנבותם והשלטו לענות את־בני האדם חמשה חדשים׃ </p>
<p id="v11"><sup><small>11</small></sup>  ומלאך התהום הוא מלך עליהם ושמו אבדון בעברית ואפוליון ביונית׃ <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  אוי אחד חלף הלך לו ואוי שני ושלישי באים אחריו׃ </p>
<p id="v13"><sup><small>13</small></sup>  והמלאך הששי תקע בשופר ואשמע קול אחד מארבע קרנות מזבח הזהב אשר לפני אלהים׃ </p>
<p id="v14"><sup><small>14</small></sup>  ויאמר למלאך הששי אשר השופר בידו התר את־ארבעה המלאכים ההם האסורים על־הנהר הגדול נהר־פרת׃ </p>
<p id="v15"><sup><small>15</small></sup>  ויתרו ארבעה המלאכים אשר היו נכונים לשעה וליום ולחדש ולשנה להמית שלישית בני האדם׃ </p>
<p id="v16"><sup><small>16</small></sup>  ומספר צבאות הפרשים עשרים אלף רבוא ואני שמעתי מספרם׃ </p>
<p id="v17"><sup><small>17</small></sup>  וכן ראיתי במראה את־הסוסים ורכביהם אשר שרינותיהם כעין אש ותכלת וגפרית וראשי הסוסים כראשי אריות ומפיהם יוצא אש וקיטור וגפרית׃ </p>
<p id="v18"><sup><small>18</small></sup>  ותומת שלישית בני אדם בשלש מגפות האלה באש ובקיטור ובגפרית היצאות מפיהם׃ </p>
<p id="v19"><sup><small>19</small></sup>  כי־כח הסוסים בפיהם ובזנבותם כי זנבותם כנחשים וראשים להם ובהם ישחיתו׃ </p>
<p id="v20"><sup><small>20</small></sup>  ושאר בני אדם אשר לא מתו במגפות האלה בכל־זאת לא־שבו ממעשי ידיהם מהשתחות עוד לשדים ולעצבי זהב וכסף ונחשת ואבן ועץ אשר לא־יראו ולא־ישמעו ולא יהלכו׃ </p>
<p id="v21"><sup><small>21</small></sup>  ולא שבו מדרכם ויוסיפו לרצח ולכשף ולזנות ולגנב׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 9:11 <i>אבדון: ראש מטה המורדים</i>: <a href="/he/The_Urantia_Book/53#p1_5">או 53:1.5</a>. </li>
</ol>
</div>
