<!--
title: חזון יוחנן - פֶּרֶק 7
description: 
published: true
date: 2022-10-6T10:37:18Z
tags: bible, bible—revelation
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Revelation/6">חזון יוחנן - פֶּרֶק 6</a></td>
        <td><a href="/he/Bible/Revelation/Index">אינדקס</a></td>
        <td><a href="/he/Bible/Revelation/8">חזון יוחנן - פֶּרֶק 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואחרי־כן ראיתי ארבעה מלאכים עמדים בארבע כנפות הארץ ויעצרו בארבע רוחות הארץ אשר לא־תשב רוח לא בארץ ולא בים ולא בכל־עץ׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  וארא מלאך אחר עלה ממזרח־שמש ובידו חתמת אלהים חיים ויקרא קול גדול אל־ארבעה המלאכים אשר־נתן להם לחבל הארץ והים לאמר׃ <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  אל־תחבלו את־הארץ ואת־הים ואת־העץ עד אם־חתמנו את־עבדי אלהינו על־מצחותם׃ </p>
<p id="v4"><sup><small>4</small></sup>  ואשמע מספר החתומים מאה אלף וארבעים וארבעה אלף והם חתומים מכל־שבטי בני ישראל׃ </p>
<p id="v5"><sup><small>5</small></sup>  לשבט יהודה חתומים שנים עשר אלף לשבט ראובן חתומים שנים עשר אלף לשבט גד חתומים שנים עשר אלף׃ </p>
<p id="v6"><sup><small>6</small></sup>  לשבט אשר חתומים שנים עשר אלף לשבט נפתלי חתומים שנים עשר אלף לשבט מנשה חתומים שנים עשר אלף׃ </p>
<p id="v7"><sup><small>7</small></sup>  לשבט שמעון חתומים שנים עשר אלף לשבט לוי חתומים שנים עשר אלף לשבט יששכר חתומים שנים עשר אלף׃ </p>
<p id="v8"><sup><small>8</small></sup>  לשבט זבלון חתומים שנים עשר אלף לשבט יוסף חתומים שנים עשר אלף לשבט בנימן חתומים שנים עשר אלף׃ </p>
<p id="v9"><sup><small>9</small></sup>  אחרי־כן ראיתי והנה המון רב אשר לא־יכל איש למנותו מכל־הגוים והמשפחות והעמים והלשנות ויעמדו לפני הכסא ולפני השה והם מלבשים שמלות לבנות וכפות תמרים בידיהם׃ </p>
<p id="v10"><sup><small>10</small></sup>  ויקראו בקול־גדול לאמר הישועה לאלהינו הישב על־הכסא ולשה׃ </p>
<p id="v11"><sup><small>11</small></sup>  וכל־המלאכים עמדו סביב לכסא וסביב לזקנים ולארבע החיות ויפלו על־פניהם לפני הכסא וישתחוו לאלהים׃ <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  ויאמרו אמן הברכה והכבוד והחכמה והתודה וההדר והכח והעז לאלהינו לעולמי עולמים אמן׃ </p>
<p id="v13"><sup><small>13</small></sup>  ויען אחד מן־הזקנים ויאמר אלי אלה המלבשים בגדי לבן מי המה ומאין באו׃ </p>
<p id="v14"><sup><small>14</small></sup>  ואמר אליו אדני אתה ידעת ויאמר אלי אלה הם הבאים מן־הצרה הגדולה ויכבסו את־שמלתם וילבינום בדם השה׃ <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  לכן הנם לפני כסא־האלהים ומשרתים אותו בהיכלו יומם ולילה והישב על־הכסא יתן משכנו עליהם׃ </p>
<p id="v16"><sup><small>16</small></sup>  לא־ירעבו עוד ולא יצמאו ולא־יכם שמש ושרב׃ </p>
<p id="v17"><sup><small>17</small></sup>  כי השה אשר בתוך הכסא הוא ירעם ועל־מבועי מים חיים ינהלם ומחה אלהים כל־דמעה מעיניהם׃ <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Revelation/6">חזון יוחנן - פֶּרֶק 6</a></td>
        <td><a href="/he/Bible/Revelation/Index">אינדקס</a></td>
        <td><a href="/he/Bible/Revelation/8">חזון יוחנן - פֶּרֶק 8</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 7:1 <i>פטיש ספר קדוש</i>: <a href="/he/The_Urantia_Book/88#p2_7">או 88:2.7</a>. </li>
  <li id="fn2"><a href="#cite2">↑</a> 7:2-3 <i>חותם המלאך לתחייה</i>: <a href="/he/The_Urantia_Book/52#p1_6">או 52:1.6</a>. </li>
  <li id="fn3"><a href="#cite3">↑</a> 7:11 <i>ניהול אורנטיה</i>: <a href="/he/The_Urantia_Book/114#p2_1">או 114:2.1</a>.  <i>24 יועצים</i>: <a href="/he/The_Urantia_Book/77#p9_5">או 77:9.5</a>. </li>
  <li id="fn4"><a href="#cite4">↑</a> 7:14 <i>דרך צרה גדולה</i>: <a href="/he/The_Urantia_Book/47#p8_7">או 47:8.7</a>.  <i>ממלכת צרה ושמחה</i>: <a href="/he/The_Urantia_Book/137#p6_5">או 137:6.5</a>. </li>
  <li id="fn5"><a href="#cite5">↑</a> 7:17 <i>חלק 3: נגב את כל הדמעות</i>: <a href="/he/The_Urantia_Book/27#p1_5">או 27:1.5</a>.  <i>SoT הופך לבאר של מים חיים</i>: <a href="/he/The_Urantia_Book/181#p1_4">או 181:1.4</a>. </li>
</ol>
</div>
