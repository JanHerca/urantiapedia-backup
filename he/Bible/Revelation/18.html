<!--
title: חזון יוחנן - פֶּרֶק 18
description: 
published: true
date: 2022-10-6T10:37:18Z
tags: bible, bible—revelation
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Revelation/17">חזון יוחנן - פֶּרֶק 17</a></td>
        <td><a href="/he/Bible/Revelation/Index">אינדקס</a></td>
        <td><a href="/he/Bible/Revelation/19">חזון יוחנן - פֶּרֶק 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  אחרי־כן ראיתי מלאך אחר יורד מן־השמים והוא כביר־כח והארץ האירה מכבדו׃ </p>
<p id="v2"><sup><small>2</small></sup>  ויקרא בקול עז לאמר נפלה נפלה בבל הגדולה ותהי נוה שעירים ומשמר לכל־רוח טמא ומשמר לכל־עוף טמא ונמאס׃ </p>
<p id="v3"><sup><small>3</small></sup>  כי מיין חמת זנותה שתו כל־הגוים ומלכי ארץ זנו אחריה וסחרי ארץ משפעת תענגיה העשירו׃ </p>
<p id="v4"><sup><small>4</small></sup>  ואשמע קול אחר מן־השמים אמר צאו ממנה עמי פן־תתחברו אל־חטאתיה ופן־תכו ממכותיה׃ </p>
<p id="v5"><sup><small>5</small></sup>  כי־חטאתיה הגיעו עד־לשמים ויזכר אלהים את־עונותיה׃ </p>
<p id="v6"><sup><small>6</small></sup>  שלמו־לה גמולה שגמלה לכם ועשו־לה כפלים כפעלה בכוס אשר מסכה מסכו־לה כפלים׃ </p>
<p id="v7"><sup><small>7</small></sup>  כאשר התרוממה והתענגה כן תנו־לה חבל ואבל כי אמרה בלבבה אני ישבתי מלכה ולא אהיה אלמנה ואבל לא אראה׃ </p>
<p id="v8"><sup><small>8</small></sup>  על־כן ביום אחד תבאנה מכותיה מות ואבל ורעב ונשרפה במו־אש כי חזק יהוה אלהים השפט אתה׃ </p>
<p id="v9"><sup><small>9</small></sup>  ובכו וספדו עליה מלכי־ארץ אשר זנו והתענגו עמה כי יראו את־עשן שרפתה׃ </p>
<p id="v10"><sup><small>10</small></sup>  ומרחוק יעמדו מפני אימת ענויה ואמרו אוי אוי לך בבל העיר הגדולה העיר החזקה כי־בשעה אחת בא משפטך׃ </p>
<p id="v11"><sup><small>11</small></sup>  וסחרי הארץ בכים ומתאבלים עליה כי עתה לא־יקנה עוד איש את־משא אניותם׃ </p>
<p id="v12"><sup><small>12</small></sup>  את־משא זהב וכסף ואבן יקרה ופנינים ובוץ וארגמן ומשי ושני וכל־עצי בשם וכל־כלי שנהבים וכל־כלי עץ יקר וכלי נחשת וברזל ושיש׃ </p>
<p id="v13"><sup><small>13</small></sup>  וקנמון ואמומון וקטרת סמים ומר ולבונה ויין ושמן וסלת וחטים ומקנה וצאן וסוסים ומרכבות ועבדים ונפש אדם׃ </p>
<p id="v14"><sup><small>14</small></sup>  והמגדים מחמד נפשך אזלו ממך וכל־שמן ומצהיר אבד ממך ולא תמצא עוד׃ </p>
<p id="v15"><sup><small>15</small></sup>  ורכליהם אשר העשירו ממנה יעמדו מרחוק מפני אימת ענויה ובכו והתאבלו׃ </p>
<p id="v16"><sup><small>16</small></sup>  ואמרו אוי אוי העיר הגדולה המכסה שש וארגמן ושני ומכללה זהב ואבן יקרה ופנינים כי־בשעה אחת החרב העשר הגדול הזה׃ </p>
<p id="v17"><sup><small>17</small></sup>  וכל־חבל וכל־בעל־מעברת והמלחים וכל־עשי מלאכה בים עמדו מרחוק׃ </p>
<p id="v18"><sup><small>18</small></sup>  ויצעקו בראתם עשן שרפתה ויאמרו מי בערים כעיר הגדולה׃ </p>
<p id="v19"><sup><small>19</small></sup>  ויזרקו עפר על־ראשיהם ויצעקו בכה וספוד לאמר אוי אוי העיר הגדולה אשר־בה העשירו מהונה כל אשר־להם אניות בים כי־בשעה אחת החרבה׃ </p>
<p id="v20"><sup><small>20</small></sup>  רנו עליה השמים והשליחים הקדשים והנביאים כי־שפט אלהים את־משפטכם ממנה׃ </p>
<p id="v21"><sup><small>21</small></sup>  וישא מלאך נורא אבן גדולה כפלח רכב וישליכה אל־תוך הים ויאמר ככה תשלך במערצה בבל העיר הגדולה ולא תמצא עוד׃ <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  וקול המנגנים בכנור והמזמרים ומחללים בחלילים ומחצרים בחצצרות בל־ישמע עוד בתוכך וכל־חרש וחשב בל־ימצא בך עוד וקול רחים בל־ישמע עוד בקרבך׃ </p>
<p id="v23"><sup><small>23</small></sup>  ואור נר לא־יאיר לך עוד וקול חתן וקול כלה לא־ישמע בך עוד כי כנעניך היו נכבדי ארץ ובכשפיך נדחו כל־הגוים׃ </p>
<p id="v24"><sup><small>24</small></sup>  ובה נמצא דם הנביאים והקדשים וכל־הרוגי ארץ׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Revelation/17">חזון יוחנן - פֶּרֶק 17</a></td>
        <td><a href="/he/Bible/Revelation/Index">אינדקס</a></td>
        <td><a href="/he/Bible/Revelation/19">חזון יוחנן - פֶּרֶק 19</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 18:21 <i>מלאכיו האדירים</i>: <a href="/he/The_Urantia_Book/38#p6_3">או 38:6.3</a>. </li>
</ol>
</div>
