<!--
title: חזון יוחנן - פֶּרֶק 17
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Revelation/16">חזון יוחנן - פֶּרֶק 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Revelation/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Revelation/18">חזון יוחנן - פֶּרֶק 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויבא אחד מן־שבעה המלאכים הנשאים שבע הקערות וידבר אלי לאמר בא ואראך את־משפט הזונה הגדולה הישבת על־מים רבים׃ </p>
<p id="v2"><sup><small>2</small></sup>  אשר זנו אחריה מלכי האדמה וישכרו שכני תבל מיין תזנותה׃ </p>
<p id="v3"><sup><small>3</small></sup>  ויביאני ברוח המדברה וארא והנה אשה ישבת על־חיה אדמה כתולע מלאת שמות גדופים ולה שבעה ראשים ועשר קרנים׃ </p>
<p id="v4"><sup><small>4</small></sup>  והאשה לבושה ארגמן ושני והיא מכללה בזהב ואבן־יקרה ופנינים ובידה כוס זהב מלאה תועבות וטמאת תזנותה׃ </p>
<p id="v5"><sup><small>5</small></sup>  ועל־מצחה כתוב שם בדרך סוד בבל הגדולה אם הזנות ותועבות האדמה׃ </p>
<p id="v6"><sup><small>6</small></sup>  וארא את־האשה שכורה מדם הקדשים ומדם עדי ישוע ואשתומם על־המראה שמה גדולה׃ </p>
<p id="v7"><sup><small>7</small></sup>  ויאמר אלי המלאך למה זה השתוממת אני אגיד לך את־סוד האשה והחיה הנשאת אתה בעלת שבעת הראשים ועשרת הקרנים׃ </p>
<p id="v8"><sup><small>8</small></sup>  החיה אשר ראית היא היתה ואיננה והיא תעלה מתהום ותרד לאבדון וישבי הארץ אשר שמם איננו נכתב בספר החיים מיום הוסד תבל ישתוממו בראתם את־החיה אשר היתה ואיננה ותבוא׃ <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  זה המובן ובו חכמה שבעת הראשים שבעת הרים המה אשר האשה ישבת עליהם׃ </p>
<p id="v10"><sup><small>10</small></sup>  ושבעה מלכים המה חמשה מהם נפלו והאחד ישנו והאחר עוד לא־בא והיה כי יבוא עמד יעמד לזמן מעט׃ </p>
<p id="v11"><sup><small>11</small></sup>  והחיה אשר היתה ואיננה והוא שמיני והוא מן־השבעה וירד לאבדון׃ </p>
<p id="v12"><sup><small>12</small></sup>  ועשר הקרנים אשר ראית עשרה מלכים הם אשר לא־קבלו מלכות עד־הנה רק לשעה אחת ממשלה כמלכים יקבלו עם־החיה׃ </p>
<p id="v13"><sup><small>13</small></sup>  ולהם עצה אחת ואת־כחם ואת־ממשלתם יתנו לחיה׃ </p>
<p id="v14"><sup><small>14</small></sup>  המה ילחמו בשה והשה יוכל להם כי הוא אדני האדנים ומלך המלכים ואשר עמו קרואים ובחירים ונאמנים המה׃ <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  ויאמר אלי המים ההם אשר ראית אשר הזונה ישבת עליהם עמים והמנים המה וגוים ולשנות׃ </p>
<p id="v16"><sup><small>16</small></sup>  ועשר הקרנים אשר ראית והחיה המה ישנאו את־הזונה ועשוה גלמודה וערמה ואכלו את־בשרה ואתה ישרפו באש׃ </p>
<p id="v17"><sup><small>17</small></sup>  כי האלהים נתן בלבם לעשות את־עצתו ולעשות עצה אחת ולתת את־ממשלתם לחיה עד כי־ישלמו דברי האלהים׃ </p>
<p id="v18"><sup><small>18</small></sup>  והאשה אשר ראית היא העיר הגדולה אשר־היא גברת ממלכות הארץ׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 17:8 <i>ספר החיים</i>: <a href="/he/The_Urantia_Book/27#p5_1">או 27:5.1</a>. </li>
  <li id="fn2"><a href="#cite2">↑</a> 17:14 <i>מלך המלכים</i>: <a href="/he/The_Urantia_Book/21#p4_5">או 21:4.5</a>. </li>
</ol>
</div>
