<!--
title: חזון יוחנן - פֶּרֶק 5
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Revelation/4">חזון יוחנן - פֶּרֶק 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Revelation/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Revelation/6">חזון יוחנן - פֶּרֶק 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וארא בימין הישב על־הכסא ספר כתוב פנים ואחור וחתום בשבעה חתמות׃ </p>
<p id="v2"><sup><small>2</small></sup>  וארא מלאך אביר קורא בקול־גדול מי יזכה לפתח הספר ולהתיר את־חותמיו׃ </p>
<p id="v3"><sup><small>3</small></sup>  ולא־יכל איש לא בשמים לא בארץ ולא מתחת לארץ לפתח את־הספר ולא להביט בו׃ </p>
<p id="v4"><sup><small>4</small></sup>  ואב בכי גדול על־אשר אין איש זכה לפתח את־הספר ולקרא בו ולא להביט בו׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  ויאמר אלי אחד מן־הזקנים אל־תבכה הנה נצח האריה אשר הוא משבט יהודה שרש דוד לפתח את־הספר ולהתיר שבעת חותמיו׃ </p>
<p id="v6"><sup><small>6</small></sup>  וארא והנה בין הכסא וארבע החיות ובין הזקנים עמד שה והוא כטבוח ולו שבע קרנים ושבעה עינים אשר הם שבעה רוחות האלהים השלוחים אל־כל־הארץ׃ <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  ויבא ויקח את־הספר מימין הישב על־הכסא׃ </p>
<p id="v8"><sup><small>8</small></sup>  ויהי בקחתו את־הספר ויפלו לפני השה ארבע החיות ועשרים וארבעה הזקנים ואיש כנורו בידו וקערות זהב מלאת קטרת אשר־הנה תפלות הקדושים׃ <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  וישירו שיר חדש לאמר לך נאה לקחת את־הספר ולפתח את־חותמיו כי אתה נשחטת ובדמך קנית לאלהים מכל־משפחה ולשון וכל־עם וגוי׃ </p>
<p id="v10"><sup><small>10</small></sup>  ותעש אתם מלכים וכהנים לאלהינו וימלכו על־הארץ׃ </p>
<p id="v11"><sup><small>11</small></sup>  וארא ואשמע קול מלאכים רבים סביב לכסא ולחיות ולזקנים והם רבו רבבות ואלפי אלפים׃ </p>
<p id="v12"><sup><small>12</small></sup>  קראים בקול גדול נאה לשה הטבוח לקחת עז ועשר וחכמה וגבורה והדר וכבוד וברכה׃ </p>
<p id="v13"><sup><small>13</small></sup>  וכל־בריה אשר בשמים ובארץ ומתחת לארץ ואשר על־הים וכל אשר בהם את־כלם שמעתי אמרים לאמר לישב על־הכסא ולשה הברכה וההדר והכבוד והעז לעולמי עולמים׃ </p>
<p id="v14"><sup><small>14</small></sup>  ותאמרנה ארבע החיות אמן ועשרים וארבעה הזקנים נפלו על־פניהם וישתחוו לחי עולמי העולמים׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:4 <i>לא בלתי גברי לבכות</i>: <a href="/he/The_Urantia_Book/140#p5_16">או 140:5.16</a>. </li>
  <li id="fn2"><a href="#cite2">↑</a> 5:6 <i>רוחות נפש אדיוטנטים</i>: <a href="/he/The_Urantia_Book/36#p5_1">או 36:5.1</a>.  <i>שבע רוחות אלוהים</i>: <a href="/he/The_Urantia_Book/116#p2_1">או 116:2.1</a>.  <i>שבע רוחות מאסטר</i>: <a href="/he/The_Urantia_Book/16#p0_1">או 16:0.1</a>.  <i>רוחות נפש אדיוטנטים</i>: <a href="/he/The_Urantia_Book/36#p5_2">או 36:5.2</a>.  <i>שבע רוחות אלוהים</i>: <a href="/he/The_Urantia_Book/16#p4_1">או 16:4.1</a>.  <i>רוחות נפש אדיוטנטים</i>: <a href="/he/The_Urantia_Book/16#p6_2">או 16:6.2</a>. </li>
  <li id="fn3"><a href="#cite3">↑</a> 5:8 <i>נבל אלוהים</i>: <a href="/he/The_Urantia_Book/47#p10_2">או 47:10.2</a>. </li>
  <li id="fn4"><a href="#cite4">↑</a> 5:8,14 <i>ארבע "בהמות"</i>: <a href="/he/The_Urantia_Book/34#p4_9">או 34:4.9</a>.  <i>24 יועצים</i>: <a href="/he/The_Urantia_Book/77#p9_5">או 77:9.5</a>.  <i>ניהול אורנטיה</i>: <a href="/he/The_Urantia_Book/114#p2_1">או 114:2.1</a>. </li>
</ol>
</div>
