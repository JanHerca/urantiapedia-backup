<!--
title: חזון יוחנן - פֶּרֶק 13
description: 
published: true
date: 2022-10-6T10:37:18Z
tags: bible, bible—revelation
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Revelation/12">חזון יוחנן - פֶּרֶק 12</a></td>
        <td><a href="/he/Bible/Revelation/Index">אינדקס</a></td>
        <td><a href="/he/Bible/Revelation/14">חזון יוחנן - פֶּרֶק 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואהי עמד על־חול הים וארא חיה עלה מן־הים ולה עשר קרנים ושבעה ראשים ובקרניה עשרה כתרים ובראשיה שמות גדופים׃ </p>
<p id="v2"><sup><small>2</small></sup>  והחיה אשר ראיתי מראה כמראה הנמר ורגליה רגלי דב ופיה פי אריה ויתן־לה התנין את־כחו ואת־כסאו וממשל רב׃ </p>
<p id="v3"><sup><small>3</small></sup>  וארא והנה אחד מראשיה כפצוע פצע למות ומכת מות אשר־לה נרפאה ותשתומם כל־הארץ אחרי החיה׃ </p>
<p id="v4"><sup><small>4</small></sup>  וישתחוו לתנין אשר־נתן ממשלה לחיה וישתחוו לחיה ויאמרו מי ידמה לחיה ומי יוכל להלחם אתה׃ </p>
<p id="v5"><sup><small>5</small></sup>  וינתן לה פה ממלל גדלות ונאצות ושלטן נתן־לה לעשות (מלחמה) ארבעים ושנים חדשים׃ </p>
<p id="v6"><sup><small>6</small></sup>  ותפתח את־פיה לנאץ את־האלהים ותנאץ את־שמו ואת־משכנו ואת־השכנים בשמים׃ </p>
<p id="v7"><sup><small>7</small></sup>  וינתן לה לעשות מלחמה עם־הקדשים ולנצחם ותנתן לה ממשלה על־כל־משפחה ועם ולשון וגוי׃ </p>
<p id="v8"><sup><small>8</small></sup>  וישתחוו לה כל־ישבי הארץ אשר לא־נכתבו שמותם בספר החיים אשר לשה הטבוח מיום הוסד תבל׃ <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  כל־אשר אזן לו ישמע׃ </p>
<p id="v10"><sup><small>10</small></sup>  המוליך שבי ילך בשבי וההרג בחרב הרג יהרג בחרב בזאת סבלנות ואמונת הקדשים׃ </p>
<p id="v11"><sup><small>11</small></sup>  וארא חיה אחרת עלה מן־האדמה ולה שתי קרנים כקרני השה ומדברת כתנין׃ </p>
<p id="v12"><sup><small>12</small></sup>  והיא עשה כל־פקודי החיה הראשונה בפניה ומביאה את־הארץ וישביה להשתחות לחיה הראשונה אשר־נרפאה מכת מות אשר־לה׃ </p>
<p id="v13"><sup><small>13</small></sup>  ונתנת אותות גדלות וגם־אש מן־השמים תוריד ארצה לעיני בני אדם׃ </p>
<p id="v14"><sup><small>14</small></sup>  ומתעה את־ישבי הארץ באותות אשר נתן־לה לעשות בפני החיה באמרה אל־ישבי הארץ לעשות צלם לחיה אשר־הכתה מכת־חרב ותחי׃ </p>
<p id="v15"><sup><small>15</small></sup>  וינתן־לה לתת רוח בצלם החיה עד־כי ידבר צלם החיה וכל אשר־לא ישתחוו לצלם החיה תסגירם למות׃ <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  ותעש את־אשר כלם למקטן ועד־גדול אם־אביון ואם־עשיר גם־בני החרים גם־העבדים יתוו תו על־יד ימינם או על־מצחתם׃ </p>
<p id="v17"><sup><small>17</small></sup>  ולא־יוכל איש לקנות או למכר כי אם־בהיות עליו תו החיה או שמה או־מספר שמה׃ </p>
<p id="v18"><sup><small>18</small></sup>  בזאת חכמה מי שבינה לו יחשב מספר החיה כי מספר אדם הוא ומספרו שש מאות וששים ושש׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Revelation/12">חזון יוחנן - פֶּרֶק 12</a></td>
        <td><a href="/he/Bible/Revelation/Index">אינדקס</a></td>
        <td><a href="/he/Bible/Revelation/14">חזון יוחנן - פֶּרֶק 14</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 13:8 <i>ספר החיים</i>: <a href="/he/The_Urantia_Book/27#p5_1">או 27:5.1</a>. </li>
  <li id="fn2"><a href="#cite2">↑</a> 13:15-17 <i>הסר סימן החיה</i>: <a href="/he/The_Urantia_Book/47#p9_1">או 47:9.1</a>. </li>
</ol>
</div>
