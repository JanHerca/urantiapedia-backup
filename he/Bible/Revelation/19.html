<!--
title: חזון יוחנן - פֶּרֶק 19
description: 
published: true
date: 2022-10-6T10:37:18Z
tags: bible, bible—revelation
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Revelation/18">חזון יוחנן - פֶּרֶק 18</a></td>
        <td><a href="/he/Bible/Revelation/Index">אינדקס</a></td>
        <td><a href="/he/Bible/Revelation/20">חזון יוחנן - פֶּרֶק 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  אחרי־כן שמעתי קול גדול כקול המון רב בשמים האמרים הללויה הישועה והכבוד והעז לאלהינו׃ </p>
<p id="v2"><sup><small>2</small></sup>  כי־אמת וישר משפטיו כי־השיב גמול על־הזונה הגדולה אשר־השחיתה את־הארץ בתזנתה לדרש מידה את־דם־עבדיו׃ </p>
<p id="v3"><sup><small>3</small></sup>  ויאמרו שנית הללויה ועשנה יעלה לעולמי עולמים׃ </p>
<p id="v4"><sup><small>4</small></sup>  ועשרים וארבעה הזקנים וארבע החיות נפלו על־פניהם וישתחוו לאלהים הישב על־הכסא ויאמרו אמן הללויה׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  וקול יוצא מן־הכסא ויאמר הללו את־אלהינו כל־עבדיו ויראיו הקטנים עם־הגדולים׃ </p>
<p id="v6"><sup><small>6</small></sup>  ואשמע קול כקול המון רב וכקול מים רבים וכקול רעמים חזקים ויאמרו הללויה כי־מלך אלהינו יהוה צבאות׃ <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  נשמחה ונגילה ונתנה לו הכבוד כי באה חתנת השה ואשתו התקדשה׃ </p>
<p id="v8"><sup><small>8</small></sup>  וינתן לה ללבש בוץ טהור וצח כי הבוץ הוא צדקות הקדשים׃ </p>
<p id="v9"><sup><small>9</small></sup>  ויאמר אלי כתב אשרי הקרואים אל־משתה חתנת השה ויאמר אלי אלה הדברים אמת הם דברי אלהים׃ </p>
<p id="v10"><sup><small>10</small></sup>  ואפל לרגליו להשתחות לו ויאמר אלי ראה אל־תעשה־זאת עבד אני כמוך וחבר לך ולאחיך אשר עדות ישוע בפיהם השתחוה לאלהים כי עדות ישוע היא רוח הנבואה׃ <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  וארא את־השמים נפתחים והנה־סוס לבן והרכב עליו יקרא לו נאמן ואמתי ובצדק הוא שפט ולחם׃ </p>
<p id="v12"><sup><small>12</small></sup>  ועיניו כלבת־אש ועטרות הרבה בראשו ולו שם כתוב אשר לא־ידע איש כי אם־הוא לבדו׃ </p>
<p id="v13"><sup><small>13</small></sup>  והוא לבוש לבוש מאדם בדם ושמו נקרא דבר האלהים׃ </p>
<p id="v14"><sup><small>14</small></sup>  וצבאות השמים יצאים אחריו על־סוסים לבנים והם מלבשים בגדי־בוץ לבן וטהור׃ <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  ומפיו יצאת חרב חדה להכות את־הגוים והוא ירעם בשבט ברזל והוא דרך פורת יין חמת־אף אלהי הצבאות׃ </p>
<p id="v16"><sup><small>16</small></sup>  ועל־בגדו ועל־ירכו כתוב שם מלך המלכים ואדני האדנים׃ <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  וארא מלאך אחד עמד בשמש ויזעק קול גדול ויאמר אל־צפור כל־כנף אשר־תעוף בחצי השמים באו והאספו על־זבח הגדול אשר לאלהים׃ </p>
<p id="v18"><sup><small>18</small></sup>  ואכלתם בשר מלכים ובשר שרי אלפים ובשר גבורים ובשר סוסים ורכביהם ובשר כל־בני חורים ועבדים הקטנים עם־הגדולים׃ </p>
<p id="v19"><sup><small>19</small></sup>  וארא את־החיה ומלכי הארץ ואגפיהם נקהלים לעשות מלחמה עם־הרכב על־הסוס ועם־צבאו׃ </p>
<p id="v20"><sup><small>20</small></sup>  ותתפש החיה ונביא השקר אתה אשר־עשה האותות לפניה והדיח בהן את־נשאי תו־החיה והמשתחוים לצלמה ושניהם השלכו חיים באגם־האש הבער בגפרית׃ <sup id="cite6"><a href="#fn6">[6]</a></sup></p>
<p id="v21"><sup><small>21</small></sup>  והנשארים נהרגו בחרב היוצאת מפי־הרכב על־הסוס וכל־העוף שבעו מבשרם׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Revelation/18">חזון יוחנן - פֶּרֶק 18</a></td>
        <td><a href="/he/Bible/Revelation/Index">אינדקס</a></td>
        <td><a href="/he/Bible/Revelation/20">חזון יוחנן - פֶּרֶק 20</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 19:4 <i>ניהול אורנטיה</i>: <a href="/he/The_Urantia_Book/114#p2_1">או 114:2.1</a>.  <i>24 יועצים</i>: <a href="/he/The_Urantia_Book/77#p9_5">או 77:9.5</a>. </li>
  <li id="fn2"><a href="#cite2">↑</a> 19:6 <i>אלוהים כל יכול שולט</i>: <a href="/he/The_Urantia_Book/3#p2_1">או 3:2.1</a>. </li>
  <li id="fn3"><a href="#cite3">↑</a> 19:10 <i>אל תסגדו למלאכים</i>: <a href="/he/The_Urantia_Book/38#p2_5">או 38:2.5</a>. </li>
  <li id="fn4"><a href="#cite4">↑</a> 19:14 <i>מפקד על</i>: <a href="/he/The_Urantia_Book/38#p6_2">או 38:6.2</a>.  <i>צבאות השמים</i>: <a href="/he/The_Urantia_Book/33#p4_6">או 33:4.6</a>. </li>
  <li id="fn5"><a href="#cite5">↑</a> 19:16 <i>מלך המלכים</i>: <a href="/he/The_Urantia_Book/21#p4_5">או 21:4.5</a>. </li>
  <li id="fn6"><a href="#cite6">↑</a> 19:20 <i>הסר סימן החיה</i>: <a href="/he/The_Urantia_Book/47#p9_1">או 47:9.1</a>. </li>
</ol>
</div>
