<!--
title: חזון יוחנן - פֶּרֶק 11
description: 
published: true
date: 2022-10-6T10:37:18Z
tags: bible, bible—revelation
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Revelation/10">חזון יוחנן - פֶּרֶק 10</a></td>
        <td><a href="/he/Bible/Revelation/Index">אינדקס</a></td>
        <td><a href="/he/Bible/Revelation/12">חזון יוחנן - פֶּרֶק 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וינתן־לי קנה והוא כמטה ויעמד המלאך ויאמר קום ומד את־היכל יהוה ואת המזבח ואת המשתחוים בו׃ </p>
<p id="v2"><sup><small>2</small></sup>  והחצר אשר מחוץ להיכל אתה נטש ואל־תמדנה כי־לגוים נתנה ורמסו את־עיר הקדש ארבעים ושנים חדשים׃ </p>
<p id="v3"><sup><small>3</small></sup>  ונתתי לשני עדי ונבאו ימים אלף ומאתים וששים והם מתכסים בשקים׃ </p>
<p id="v4"><sup><small>4</small></sup>  אלה הם שני הזיתים ושתי המנרות העמדים לפני אלהי הארץ׃ </p>
<p id="v5"><sup><small>5</small></sup>  וכי־יבקש איש להרע להם אש יצאת מפיהם אכלת את־איביהם וכן כל־המבקש להרע להם מות יומת׃ </p>
<p id="v6"><sup><small>6</small></sup>  והם יש־לאל ידם לעצר את־השמים ולא־יהיה מטר בימי נבואתם וישלטו על־המים להפכם לדם ועל־הארץ להכתה בכל־נגע מדי יחפצו׃ </p>
<p id="v7"><sup><small>7</small></sup>  ובכלותם עדותם החיה העלה מתהום תעשה עמהם מלחמה ותוכל להם והרגתם׃ </p>
<p id="v8"><sup><small>8</small></sup>  והיתה נבלתם ברחוב העיר הגדולה הנקראת כפי הרוח בשם סדום ומצרים אשר־שם נצלב גם־אדניהם׃ </p>
<p id="v9"><sup><small>9</small></sup>  ורבים מן־העמים והמשפחות והלשנות והגוים יראו את־נבלתם ימים שלשה וחצי ולא יתנו לשום את־גויתם בקברים׃ </p>
<p id="v10"><sup><small>10</small></sup>  וישבי הארץ ישמחו עליהם ויעלזו וישלחו מנות איש לרעהו כי שני הנביאים האלה הכאיבו את־ישבי הארץ׃ </p>
<p id="v11"><sup><small>11</small></sup>  ויהי אחרי ימים שלשה וחצי ותבא בהם רוח חיים מאת האלהים ויעמדו על־רגליהם ואימה גדולה נפלה על־כל־ראיהם׃ </p>
<p id="v12"><sup><small>12</small></sup>  וישמעו קול גדול מן־השמימה מדבר אליהם לאמר עלו הנה ויעלו בענן השמימה ועיני שנאיהם ראות׃ </p>
<p id="v13"><sup><small>13</small></sup>  ובשעה ההיא היה רעש גדול ותפל עשירית העיר ושבעת אלפים בני־אדם למספר שמותם נהרגו ברעש והנשארים רעדה אחזתם ויתנו כבוד לאלהי השמים׃ </p>
<p id="v14"><sup><small>14</small></sup>  אוי שני חלף הלך לו ואוי שלישי מהרה יבוא׃ </p>
<p id="v15"><sup><small>15</small></sup>  והמלאך השביעי תקע בשופר ויהי קלות גדולים בשמים ויאמרו הנה ממלכת העולם היתה לאדנינו ולמשיחו והוא ימלך לעולמי עולמים׃ </p>
<p id="v16"><sup><small>16</small></sup>  ועשרים וארבעה הזקנים הישבים לפני האלהים על־כסאותם נפלו על־פניהם וישתחוו לאלהים׃ <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  ויאמרו מודים אנחנו לך יהוה אלהים צבאות ההוה והיה ויבוא כי לבשת עזך הגדול ותמלך׃ </p>
<p id="v18"><sup><small>18</small></sup>  והגוים קצפו ויבא קצפך ועת לשפט המתים ולתת שכר לעבדיך הנביאים ולקדשים וליראי שמך למקטנם ועד־גדולם ולהשחית את־משחיתי הארץ׃ </p>
<p id="v19"><sup><small>19</small></sup>  ויפתח היכל יהוה בשמים וירא ארון בריתו בהיכלו ויהי ברקים וקלות ורעמים ורעש וברד כבד׃ <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Revelation/10">חזון יוחנן - פֶּרֶק 10</a></td>
        <td><a href="/he/Bible/Revelation/Index">אינדקס</a></td>
        <td><a href="/he/Bible/Revelation/12">חזון יוחנן - פֶּרֶק 12</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 11:16 <i>ניהול אורנטיה</i>: <a href="/he/The_Urantia_Book/114#p2_1">או 114:2.1</a>.  <i>24 יועצים</i>: <a href="/he/The_Urantia_Book/77#p9_5">או 77:9.5</a>.  <i>ועדת ירושלים</i>: <a href="/he/The_Urantia_Book/114#p1_1">או 114:1.1</a>. </li>
  <li id="fn2"><a href="#cite2">↑</a> 11:19 <i>מקלטי ירושלים</i>: <a href="/he/The_Urantia_Book/46#p3_3">או 46:3.3</a>.  <i>שלום</i>: <a href="/he/The_Urantia_Book/85#p4_3">או 85:4.3</a>. </li>
</ol>
</div>
