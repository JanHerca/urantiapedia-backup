<!--
title: חזון יוחנן - פֶּרֶק 2
description: 
published: true
date: 2023-11-8T20:31:8Z
tags: bible, bible—revelation
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Revelation/1">
          <span class="mdi mdi-arrow-left-drop-circle"></span><span class="pl-2">חזון יוחנן - פֶּרֶק 1</span>
        </a>
        </td>
        <td>
        <a href="/he/Bible/Revelation/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Revelation/3">
          <span class="pr-2">חזון יוחנן - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  אל־מלאך קהל אפסוס כתב כה אמר האחז בימינו שבעת הכוכבים המתהלך בתוך שבע מנרות הזהב׃ <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  ידעתי את־מעשיך ואת־עמלך ואת־סבלך ואשר לא־תוכל שאת את־הרשעים ותבחן את־האמרים שליחים אנחנו ואינם ותמצאם דברי שקר׃ </p>
<p id="v3"><sup><small>3</small></sup>  ואתה נשאת הרבה ויש־לך סבלנות ולמען שמי לא יעפת׃ </p>
<p id="v4"><sup><small>4</small></sup>  אך יש־לי עליך כי נטשת את־אהבתך הראשונה׃ </p>
<p id="v5"><sup><small>5</small></sup>  זכרה אפוא אי־מזה נפלת ושובה ועשה כמעשיך הראשנים ואם־לא הנני בא עליך מהר והדפתי מנורתך ממקומה אם־לא תשוב׃ </p>
<p id="v6"><sup><small>6</small></sup>  אבל זאת לך אשר שנא אתה את־מעשי הניקלסים אשר שנאתים גם־אני׃ </p>
<p id="v7"><sup><small>7</small></sup>  מי אשר־אזן לו ישמע את אשר הרוח אמר לקהלות המנצח אתן־לו לאכל מעץ החיים אשר בתוך גן־אלהים׃ <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  ואל־מלאך קהל זמירנא כתב כה אמר הראשון והאחרון אשר־מת ויחי׃ <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  ידעתי את־מעשיך ואת־צרתך ואת־רישך ואולם עשיר אתה ואת־גדופי האמרים יהודים אנחנו ואינם כי אם־כנסת השטן׃ <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  אל־תירא מפני־אשר עליך לסבל הנה עתיד המלשין לתת מכם במשמר למען תנסו והייתם בצרה עשרת ימים היה נאמן עד־המות ונתתי לך עטרת החיים׃ <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  מי אשר־אזן לו ישמע את אשר הרוח אמר לקהלות המנצח לא ינזק במות השני׃ </p>
<p id="v12"><sup><small>12</small></sup>  ואל־מלאך קהל פרגמוס כתב כה אמר אשר־לו חרב פיפיות החדה׃ </p>
<p id="v13"><sup><small>13</small></sup>  ידעתי את־מעשיך ואת־מקום שבתך אשר־שם כסא השטן ותדבק בשמי ולא שקרת באמונתי גם־בימי אנטיפס עדי הנאמן אשר נהרג אצלכם במקום מושב השטן׃ </p>
<p id="v14"><sup><small>14</small></sup>  אך־מעט יש־לי עליך כי־שם עמך אנשים דבקים בלקח בלעם אשר הורה את־בלק לתת מכשול לפני בני ישראל לאכל מזבחי אלילים ולזנות׃ </p>
<p id="v15"><sup><small>15</small></sup>  כן נמצאו גם־בך אנשים דבקים בלקח הניקלסים אשר שנאתי׃ </p>
<p id="v16"><sup><small>16</small></sup>  שובה ואם־לא תשוב אבוא עליך מהרה ונלחמתי בם בחרב פי׃ </p>
<p id="v17"><sup><small>17</small></sup>  מי אשר־אזן לו ישמע את אשר הרוח אמר לקהלות המנצח אאכילנו מן־המן הגנוז ונתתי לו אבן לבנה ועל־האבן מפתח שם חדש אשר לא ידענו איש זולתי אשר נתן לו׃ <sup id="cite7"><a href="#fn7">[7]</a></sup></p>
<p id="v18"><sup><small>18</small></sup>  ואל־מלאך קהל תיאטירא כתב כה אמר בן־האלהים אשר עיניו כלבת־אש ומרגלותיו כעין־נחשת קלל׃ </p>
<p id="v19"><sup><small>19</small></sup>  ידעתי את־מעשיך ואהבתך ואמונתך ועבודתך וסבלך ואשר מעשיך האחרונים רבים מן־הראשונים׃ </p>
<p id="v20"><sup><small>20</small></sup>  אך־מעט יש־לי עליך כי תניח לאשה לאיזבל האמרת נביאה אנכי ללמד ולהתעות את־עבדי לזנות ולאכל זבחי אלילים׃ </p>
<p id="v21"><sup><small>21</small></sup>  ואתן־לה זמן לשוב והיא מאנה לשוב מתזנותיה׃ </p>
<p id="v22"><sup><small>22</small></sup>  הנני מפיל אתה למשכב ואת־המנאפים עמה בצרה גדולה אם־לא ישובו ממעשיהם׃ </p>
<p id="v23"><sup><small>23</small></sup>  והרגתי במות בניה וידעו כל־הקהלות כי אני חקר כליות ולב ונתתי לכם לאיש כפרי מעלליו׃ </p>
<p id="v24"><sup><small>24</small></sup>  ואתם שאר הנמצאים בתיאטירא כל אשר־אין להם הלקח ההוא ולא ידעו את־עמקות השטן כאשר הם מתהללים לכם אני אמר לא־אשים עליכם משא אחר׃ </p>
<p id="v25"><sup><small>25</small></sup>  אפס מה־שיש לכם בו החזיקו עד־באי׃ </p>
<p id="v26"><sup><small>26</small></sup>  והמנצח ושמר את־מעשי עד־עת קץ אתן־לו שלטן על־הגוים׃ </p>
<p id="v27"><sup><small>27</small></sup>  ורעם בשבט ברזל ככלי יוצר ינפצו כאשר קבלתי גם־אנכי מאת אבי׃ </p>
<p id="v28"><sup><small>28</small></sup>  ונתתי לו כוכב השחר׃ </p>
<p id="v29"><sup><small>29</small></sup>  מי אשר־אזן לו ישמע את־אשר הרוח אמר לקהלות׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Revelation/1">
          <span class="mdi mdi-arrow-left-drop-circle"></span><span class="pl-2">חזון יוחנן - פֶּרֶק 1</span>
        </a>
        </td>
        <td>
        <a href="/he/Bible/Revelation/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Revelation/3">
          <span class="pr-2">חזון יוחנן - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:9 <i>בן נשבר עם מוט ברזל</i>: <a href="/he/The_Urantia_Book/155#p1_2">או 155:1.2</a>. </li>
  <li id="fn2"><a href="#cite2">↑</a> 2:1,8,12,18 <i>מלאך הכנסייה</i>: <a href="/he/The_Urantia_Book/114#p6_7">או 114:6.7</a>. </li>
  <li id="fn3"><a href="#cite3">↑</a> 2:7 <i>עץ החיים</i>: <a href="/he/The_Urantia_Book/73#p6_3">או 73:6.3</a>.  <i>עץ החיים</i>: <a href="/he/The_Urantia_Book/85#p2_4">או 85:2.4</a>.  <i>גן עדן</i>: <a href="/he/The_Urantia_Book/0#p4_11">או 0:4.11</a>.  <i>גן עדן</i>: <a href="/he/The_Urantia_Book/19#p7_1">או 19:7.1</a>.  <i>עץ החיים</i>: <a href="/he/The_Urantia_Book/73#p6_1">או 73:6.1</a>. </li>
  <li id="fn4"><a href="#cite4">↑</a> 2:7,11,17,29 <i>קח אוזן, שמע את הרוח</i>: <a href="/he/The_Urantia_Book/8#p6_4">או 8:6.4</a>. </li>
  <li id="fn5"><a href="#cite5">↑</a> 2:8 <i>אני הראשון והאחרון</i>: <a href="/he/The_Urantia_Book/128#p1_10">או 128:1.10</a>.  <i>הוא ההתחלה והסוף</i>: <a href="/he/The_Urantia_Book/2#p1_5">או 2:1.5</a>.  <i>ראשון, אחרון ורק אלוהים</i>: <a href="/he/The_Urantia_Book/10#p7_1">או 10:7.1</a>.  <i>אני הראשון והאחרון</i>: <a href="/he/The_Urantia_Book/97#p7_6">או 97:7.6</a>.  <i>הוא ההתחלה והסוף</i>: <a href="/he/The_Urantia_Book/2#p1_2">או 2:1.2</a>. </li>
  <li id="fn6"><a href="#cite6">↑</a> 2:10 <i>כתר חיי נצח</i>: <a href="/he/The_Urantia_Book/131#p10_6">או 131:10.6</a>. </li>
  <li id="fn7"><a href="#cite7">↑</a> 2:17 <i>שם חדש</i>: <a href="/he/The_Urantia_Book/108#p5_5">או 108:5.5</a>.  <i>שם חדש</i>: <a href="/he/The_Urantia_Book/108#p3_3">או 108:3.3</a>.  <i>רוח שם חדש</i>: <a href="/he/The_Urantia_Book/194#p2_19">או 194:2.19</a>.  <i>שם חדש</i>: <a href="/he/The_Urantia_Book/47#p8_5">או 47:8.5</a>. </li>
</ol>
</div>
