<!--
title: חזון יוחנן - פֶּרֶק 20
description: 
published: true
date: 2022-10-6T10:37:18Z
tags: bible, bible—revelation
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Revelation/19">חזון יוחנן - פֶּרֶק 19</a></td>
        <td><a href="/he/Bible/Revelation/Index">אינדקס</a></td>
        <td><a href="/he/Bible/Revelation/21">חזון יוחנן - פֶּרֶק 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וארא מלאך יורד מן־השמים ובידו מפתח התהום וכבל גדול׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  ויתפש את־התנין את־הנחש הקדמוני הוא המלשין והוא השטן ויאסרהו אלף שנים׃ <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  וישליכהו אל־תהום ויסגר עליו ויחתם עליו למען אשר לא־ידיח עוד את־הגוים עד־מלאת אלף השנים ואחרי־כן יתר לזמן מצער׃ </p>
<p id="v4"><sup><small>4</small></sup>  וארא כסאות וישבו עליהם והמשפט נתן בידם ונפשות ההרוגים על־עדות ישוע ועל־דבר האלהים ואשר לא השתחוו לחיה ולצלמה ולא קבלו את־תוה על־מצחותם ועל־ידם ויחיו וימלכו עם־המשיח אלף שנים׃ <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  ויתר המתים לא־חיו עד־מלאת אלף השנים זאת התחיה הראשונה׃ </p>
<p id="v6"><sup><small>6</small></sup>  ומי שיש־לו חלק בתחיה הראשונה אשריו וקדוש הוא בהם לא־ישלט המות השני כי יהיו כהנים לאלהים ולמשיחו ומלכו אתו אלף שנים׃ </p>
<p id="v7"><sup><small>7</small></sup>  ואחרי כלות אלף השנים יתר השטן מבית משמרו׃ </p>
<p id="v8"><sup><small>8</small></sup>  ויצא להדיח את־הגוים בארבע כנפות הארץ את־גוג ומגוג ולקבצם למלחמה אשר מספרם כחול הים׃ </p>
<p id="v9"><sup><small>9</small></sup>  ויעלו על־מרחבי ארץ ויסבו את־מחנה הקדשים ואת־העיר החביבה ותרד אש (מאת האלהים) מן־השמים ותאכל אתם׃ </p>
<p id="v10"><sup><small>10</small></sup>  והשטן אשר הדיחם השלך באגם־אש וגפרית אשר־שם גם־החיה ונביא השקר ויסרו יומם ולילה לעולמי עולמים׃ </p>
<p id="v11"><sup><small>11</small></sup>  וארא כסא לבן וגדול והישב עליו מפניו נסו ארץ ושמים ולא־נמצא להם מקום׃ </p>
<p id="v12"><sup><small>12</small></sup>  וארא את־המתים הקטנים עם־הגדלים עמדים לפני הכסא וספרים נפתחים ויפתח ספר אחר והוא ספר החיים וישפטו המתים מן־הכתוב בספרים כמעשיהם׃ <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  וישב הים את־מתיו והמות והשאול השיבו את־מתיהם וישפטו איש איש כמעשיהם׃ </p>
<p id="v14"><sup><small>14</small></sup>  והמות והשאול השלכו באגם־האש והוא המות השני׃ </p>
<p id="v15"><sup><small>15</small></sup>  וכל־איש אשר לא־נמצא כתוב בספר החיים השלך באגם האש׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Revelation/19">חזון יוחנן - פֶּרֶק 19</a></td>
        <td><a href="/he/Bible/Revelation/Index">אינדקס</a></td>
        <td><a href="/he/Bible/Revelation/21">חזון יוחנן - פֶּרֶק 21</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 20:1-2 <i>גבריאל כרך ראשי מורדים</i>: <a href="/he/The_Urantia_Book/53#p1_6">או 53:1.6</a>. </li>
  <li id="fn2"><a href="#cite2">↑</a> 20:1-13 <i>מעמד המורדים</i>: <a href="/he/The_Urantia_Book/53#p9_3">או 53:9.3</a>. </li>
  <li id="fn3"><a href="#cite3">↑</a> 20:2 <i>השטן</i>: <a href="/he/The_Urantia_Book/53#p1_4">או 53:1.4</a>. </li>
  <li id="fn4"><a href="#cite4">↑</a> 20:4 <i>הסר סימן החיה</i>: <a href="/he/The_Urantia_Book/47#p9_1">או 47:9.1</a>. </li>
  <li id="fn5"><a href="#cite5">↑</a> 20:12 <i>לעמוד מול אלוהים</i>: <a href="/he/The_Urantia_Book/6#p8_4">או 6:8.4</a>. </li>
  <li id="fn6"><a href="#cite6">↑</a> 20:12,15 <i>ספר החיים</i>: <a href="/he/The_Urantia_Book/27#p5_1">או 27:5.1</a>. </li>
</ol>
</div>
