<!--
title: חזון יוחנן - פֶּרֶק 3
description: 
published: true
date: 2022-10-6T10:37:18Z
tags: bible, bible—revelation
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Revelation/2">חזון יוחנן - פֶּרֶק 2</a></td>
        <td><a href="/he/Bible/Revelation/Index">אינדקס</a></td>
        <td><a href="/he/Bible/Revelation/4">חזון יוחנן - פֶּרֶק 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואל־מלאך קהל סרדיס כתב כה אמר אשר־לו שבע רוחות האלהים ושבעת הכוכבים ידעתי את־מעשיך כי־לך שם כאלו חי אתה והנך מת׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  שקד וחזק את־השארית הקרובה למות כי לא־מצאתי מעשיך שלמים לפני אלהי׃ </p>
<p id="v3"><sup><small>3</small></sup>  זכור את אשר־קבלת ושמעת ושמרה־זאת ושובה ואם־לא תשקד הנני בא עליך כגנב ולא תדע השעה אשר אבא עליך׃ </p>
<p id="v4"><sup><small>4</small></sup>  יש־לך גם־בסרדיס שמות מעט אשר לא גאלו את־מלבושיהם ויתהלכו אתי לבשי לבנים כי ראוים הם לזאת׃ </p>
<p id="v5"><sup><small>5</small></sup>  המנצח ילבש בגדים לבנים ולא אמחה את־שמו מספר החיים ואודה שמו לפני אבי ולפני מלאכיו׃ <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  מי אשר־אזן לו ישמע את אשר הרוח אמר לקהלות׃ <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  ואל־מלאך קהל פילדלפיא כתב כה אמר הקדוש האמתי אשר בידו מפתח דוד הפתח ואין סגר וסגר ואין פתח׃ </p>
<p id="v8"><sup><small>8</small></sup>  ידעתי את־מעשיך הנה נתתי לפניך שער פתוח אשר לא־יוכל איש לסגרו כי כח־מעט לך ותשמר את־דברי ולא כחשת בשמי׃ <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  הנני נתן אנשים מכנסת השטן אשר יאמרו יהודים אנחנו ואינם כי־דברי שקר המה הנני עשה אשר יבאו להשתחות לרגליך וידעו כי אני אהבתיך׃ </p>
<p id="v10"><sup><small>10</small></sup>  יען שמרת דבר סבלנותי אשמרך גם־אני משעת הנסיון העתידה לבוא על־תבל כלה לנסות את־ישבי הארץ׃ </p>
<p id="v11"><sup><small>11</small></sup>  הנני בא מהרה החזק באשר לך למען לא־יקח איש את־נזרך׃ </p>
<p id="v12"><sup><small>12</small></sup>  המנצח אתננו לעמוד בהיכל אלהי ולא־יצא עוד החוצה וכתבתי עליו את־שם אלהי ואת־שם עיר אלהי ירושלים החדשה הירדת משמים מעם־אלהי ואת־שמי החדש׃ <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  מי אשר־אזן לו ישמע את אשר הרוח אמר לקהלות׃ </p>
<p id="v14"><sup><small>14</small></sup>  ואל־מלאך קהל לודקיא כתב כה אמר האמן העד הנאמן והאמתי ראשית בריאת האלהים׃ </p>
<p id="v15"><sup><small>15</small></sup>  ידעתי את־מעשיך כי לא קר אתה ולא חם מי־יתן והיית קר או־חם׃ </p>
<p id="v16"><sup><small>16</small></sup>  כי עתה פושר אתה ולא קר ולא חם על־כן אקיאך מפי׃ <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  כי אמרת אך עשרתי מצאתי און לי ולא חסרתי כל ולא ידעת כי־אמלל אתה ודוי ועני ועור וערם׃ </p>
<p id="v18"><sup><small>18</small></sup>  איעצך לקנות מאתי זהב צרוף באש למען תעשיר ובגדים לבנים למען תתכסה בהם ולא תראה בשת ערותך וקלורית לתת על־עיניך למען תראה׃ </p>
<p id="v19"><sup><small>19</small></sup>  אני את־כל אשר אהב אוכיח ואיסר לכן תשקד ותשוב׃ <sup id="cite8"><a href="#fn8">[8]</a></sup></p>
<p id="v20"><sup><small>20</small></sup>  הנני עמד בפתח ודפק והיה כי־ישמע איש לקולי ופתח הפתח אבוא אליו וסעדתי עמו והוא עמי׃ <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup></p>
<p id="v21"><sup><small>21</small></sup>  המנצח אתננו לשבת אתי על־כסאי כאשר נצחתי גם־אנכי ואשב את־אבי על־כסאו׃ <sup id="cite11"><a href="#fn11">[11]</a></sup></p>
<p id="v22"><sup><small>22</small></sup>  מי אשר־אזן לו ישמע את אשר הרוח אמר לקהלות׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Revelation/2">חזון יוחנן - פֶּרֶק 2</a></td>
        <td><a href="/he/Bible/Revelation/Index">אינדקס</a></td>
        <td><a href="/he/Bible/Revelation/4">חזון יוחנן - פֶּרֶק 4</a></td>
      </tr>
    </tbody>
  </table>
</figure>
<h2>הפניות</h2>
<div style="column-width: 30em;">
<ol>
  <li id="fn1"><a href="#cite1">↑</a> 3:1 <i>רוחות נפש אדיוטנטים</i>: <a href="/he/The_Urantia_Book/36#p5_2">או 36:5.2</a>.  <i>שבע רוחות אלוהים</i>: <a href="/he/The_Urantia_Book/116#p2_1">או 116:2.1</a>.  <i>שבע רוחות אלוהים</i>: <a href="/he/The_Urantia_Book/16#p4_1">או 16:4.1</a>.  <i>שבע רוחות מאסטר</i>: <a href="/he/The_Urantia_Book/16#p0_1">או 16:0.1</a>.  <i>רוחות נפש אדיוטנטים</i>: <a href="/he/The_Urantia_Book/36#p5_1">או 36:5.1</a>. </li>
  <li id="fn2"><a href="#cite2">↑</a> 3:1,7,14 <i>מלאך הכנסייה</i>: <a href="/he/The_Urantia_Book/114#p6_7">או 114:6.7</a>. </li>
  <li id="fn3"><a href="#cite3">↑</a> 3:5 <i>ספר החיים</i>: <a href="/he/The_Urantia_Book/27#p5_1">או 27:5.1</a>. </li>
  <li id="fn4"><a href="#cite4">↑</a> 3:6,13,22 <i>קח אוזן, שמע את הרוח</i>: <a href="/he/The_Urantia_Book/8#p6_4">או 8:6.4</a>. </li>
  <li id="fn5"><a href="#cite5">↑</a> 3:8 <i>הדלת הפתוחה, היכנס באמונה</i>: <a href="/he/The_Urantia_Book/147#p5_6">או 147:5.6</a>. </li>
  <li id="fn6"><a href="#cite6">↑</a> 3:12 <i>יורד מגן עדן</i>: <a href="/he/The_Urantia_Book/55#p1_3">או 55:1.3</a>.  <i>שם חדש</i>: <a href="/he/The_Urantia_Book/108#p3_3">או 108:3.3</a>.  <i>ממלכות מאושרות</i>: <a href="/he/The_Urantia_Book/121#p5_11">או 121:5.11</a>.  <i>ירושלים החדשה</i>: <a href="/he/The_Urantia_Book/176#p1_6">או 176:1.6</a>.  <i>רוח שם חדש</i>: <a href="/he/The_Urantia_Book/194#p2_19">או 194:2.19</a>.  <i>מקדש קדוש שנבנה עלי אדמות</i>: <a href="/he/The_Urantia_Book/55#p1_1">או 55:1.1</a>.  <i>שם חדש</i>: <a href="/he/The_Urantia_Book/47#p8_5">או 47:8.5</a>.  <i>שם חדש</i>: <a href="/he/The_Urantia_Book/108#p5_5">או 108:5.5</a>. </li>
  <li id="fn7"><a href="#cite7">↑</a> 3:16 <i>המונים פושרים</i>: <a href="/he/The_Urantia_Book/153#p5_3">או 153:5.3</a>. </li>
  <li id="fn8"><a href="#cite8">↑</a> 3:19 <i>כל הדברים עובדים לטובה</i>: <a href="/he/The_Urantia_Book/54#p4_7">או 54:4.7</a>. </li>
  <li id="fn9"><a href="#cite9">↑</a> 3:20 <i>ישו דופק ואנשים פותחים</i>: <a href="/he/The_Urantia_Book/159#p3_2">או 159:3.2</a>.  <i>אני עומד בדלת ודופק</i>: <a href="/he/The_Urantia_Book/1#p4_2">או 1:4.2</a>.  <i>לעמוד בדלת ולדפוק</i>: <a href="/he/The_Urantia_Book/166#p3_4">או 166:3.4</a>. </li>
  <li id="fn10"><a href="#cite10">↑</a> 3:20-21 <i>ישו דופק</i>: <a href="/he/The_Urantia_Book/166#p3_7">או 166:3.7</a>. </li>
  <li id="fn11"><a href="#cite11">↑</a> 3:21 <i>פרס על נאמנות</i>: <a href="/he/The_Urantia_Book/178#p3_4">או 178:3.4</a>. </li>
</ol>
</div>
