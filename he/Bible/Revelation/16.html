<!--
title: חזון יוחנן - פֶּרֶק 16
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Revelation/15">חזון יוחנן - פֶּרֶק 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Revelation/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Revelation/17">חזון יוחנן - פֶּרֶק 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואשמע קול גדול מן־ההיכל אמר אל־שבעת המלאכים לכו הריקו את־שבע קערת חמת האלהים ארצה׃ </p>
<p id="v2"><sup><small>2</small></sup>  וילך הראשון וירק את־קערתו על־הארץ ויהי שחין רע ומכאיב באנשים אשר־עליהם תו החיה ובמשתחוים לצלמה׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  וירק השני את־קערתו על־הים ויהי לדם כדם חלל ותמת כל־נפש חיה אשר בים׃ </p>
<p id="v4"><sup><small>4</small></sup>  וירק השלישי את־קערתו בנהרות ובמעינות המים ויהיו לדם׃ </p>
<p id="v5"><sup><small>5</small></sup>  ואשמע את־מלאך המים אמר צדיק אתה ההוה והיה והקדוש כי־כן שפטת׃ </p>
<p id="v6"><sup><small>6</small></sup>  כי דם קדשים ונביאים שפכו ודם השקיתם כי־גמול ידם הוא׃ </p>
<p id="v7"><sup><small>7</small></sup>  ואשמע את־המזבח אמר אמנם כן יהוה אלהים צבאות אמת וצדק משפטיך׃ </p>
<p id="v8"><sup><small>8</small></sup>  וירק המלאך הרביעי את־קערתו על־השמש וינתן לו ללהט את־בני האדם באש׃ </p>
<p id="v9"><sup><small>9</small></sup>  וילהטו בני־אדם בחם גדול ויגדפו את־שם אלהים אשר־לו ממשלת המכות האלה ולא שבו לתת־לו הכבוד׃ </p>
<p id="v10"><sup><small>10</small></sup>  וירק החמישי את־קערתו על־כסא החיה ותחשך מלכותה וינשכו את־לשונם מכאב לב׃ </p>
<p id="v11"><sup><small>11</small></sup>  ויגדפו את־אלהי השמים ממכאבם ושחינם ולא שבו ממעשיהם׃ </p>
<p id="v12"><sup><small>12</small></sup>  וירק הששי את־קערתו על־הנהר הגדול נהר־פרת ויחרבו מימיו לישר מסלה למלכים הבאים ממזרח־שמש׃ </p>
<p id="v13"><sup><small>13</small></sup>  וארא והנה מפי התנין ומפי החיה ומפי נביא השקר יצאות שלש רוחות טמאות דומת לצפרדעים׃ </p>
<p id="v14"><sup><small>14</small></sup>  כי רוחות השדים הנה והן עשות אותות ויצאות אל־מלכי ארץ ותבל כלה לאספם למלחמת היום ההוא הגדול יום אלהי הצבאות׃ </p>
<p id="v15"><sup><small>15</small></sup>  הנני בא כגנב אשרי השקד ושמר את־בגדיו פן־ילך ערם וראו את־ערותו׃ </p>
<p id="v16"><sup><small>16</small></sup>  ויאסף אתם אל־המקום הנקרא בעברית הר מגדון׃ </p>
<p id="v17"><sup><small>17</small></sup>  וירק המלאך השביעי את־קערתו באויר ויצא קול גדול מהיכל השמים מן־הכסא ויאמר היה נהיתה׃ </p>
<p id="v18"><sup><small>18</small></sup>  ויהיו קלות ורעמים וברקים ויהי רעש גדול אשר לא־היה כמהו למן־היות אדם על־הארץ כי גדול הרעש עד־מאד׃ </p>
<p id="v19"><sup><small>19</small></sup>  והעיר הגדולה נחלקה לשלשה חלקים ותפלנה ערי הגוים ותזכר בבל הגדולה לפני אלהים לתת־לה כוס יין חמת אפו׃ </p>
<p id="v20"><sup><small>20</small></sup>  וינס כל־אי וההרים לא נמצאו׃ </p>
<p id="v21"><sup><small>21</small></sup>  ואבני ברד כככר משקלם ירדו מן השמים על־בני האדם ויגדפו בני־האדם את־האלהים על־אדות מכת הברד כי־כבדה מכתו מאד׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 16:2 <i>הסר סימן החיה</i>: <a href="/he/The_Urantia_Book/47#p9_1">או 47:9.1</a>. </li>
</ol>
</div>
