<!--
title: שיר השירים - פֶּרֶק 1
description: 
published: true
date: 2022-10-6T10:37:18Z
tags: bible, bible—song of solomon
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/he/Bible/Song_of_Solomon/Index">אינדקס</a></td>
        <td><a href="/he/Bible/Song_of_Solomon/2">שיר השירים - פֶּרֶק 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  שׁיר השׁירים אשׁר לשׁלמה׃ </p>
<p id="v2"><sup><small>2</small></sup>  ישׁקני מנשׁיקות פיהו כי־טובים דדיך מיין׃ </p>
<p id="v3"><sup><small>3</small></sup>  לריח שׁמניך טובים שׁמן תורק שׁמך על־כן עלמות אהבוך׃ </p>
<p id="v4"><sup><small>4</small></sup>  משׁכני אחריך נרוצה הביאני המלך חדריו נגילה ונשׂמחה בך נזכירה דדיך מיין מישׁרים אהבוך׃ </p>
<p id="v5"><sup><small>5</small></sup>  שׁחורה אני ונאוה בנות ירושׁלם כאהלי קדר כיריעות שׁלמה׃ </p>
<p id="v6"><sup><small>6</small></sup>  אל־תראוני שׁאני שׁחרחרת שׁשׁזפתני השׁמשׁ בני אמי נחרו־בי שׂמני נטרה את־הכרמים כרמי שׁלי לא נטרתי׃ </p>
<p id="v7"><sup><small>7</small></sup>  הגידה לי שׁאהבה נפשׁי איכה תרעה איכה תרביץ בצהרים שׁלמה אהיה כעטיה על עדרי חבריך׃ </p>
<p id="v8"><sup><small>8</small></sup>  אם־לא תדעי לך היפה בנשׁים צאי־לך בעקבי הצאן ורעי את־גדיתיך על משׁכנות הרעים׃ </p>
<p id="v9"><sup><small>9</small></sup>  לססתי ברכבי פרעה דמיתיך רעיתי׃ </p>
<p id="v10"><sup><small>10</small></sup>  נאוו לחייך בתרים צוארך בחרוזים׃ </p>
<p id="v11"><sup><small>11</small></sup>  תורי זהב נעשׂה־לך עם נקדות הכסף׃ </p>
<p id="v12"><sup><small>12</small></sup>  עד־שׁהמלך במסבו נרדי נתן ריחו׃ </p>
<p id="v13"><sup><small>13</small></sup>  צרור המר דודי לי בין שׁדי ילין׃ </p>
<p id="v14"><sup><small>14</small></sup>  אשׁכל הכפר דודי לי בכרמי עין גדי׃ </p>
<p id="v15"><sup><small>15</small></sup>  הנך יפה רעיתי הנך יפה עיניך יונים׃ </p>
<p id="v16"><sup><small>16</small></sup>  הנך יפה דודי אף נעים אף־ערשׂנו רעננה׃ </p>
<p id="v17"><sup><small>17</small></sup>  קרות בתינו ארזים רחיטנו ברותים׃ </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/he/Bible/Song_of_Solomon/Index">אינדקס</a></td>
        <td><a href="/he/Bible/Song_of_Solomon/2">שיר השירים - פֶּרֶק 2</a></td>
      </tr>
    </tbody>
  </table>
</figure>
