<!--
title: שיר השירים - פֶּרֶק 6
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Song_of_Solomon/5">שיר השירים - פֶּרֶק 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Song_of_Solomon/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Song_of_Solomon/7">שיר השירים - פֶּרֶק 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  אנה הלך דודך היפה בנשׁים אנה פנה דודך ונבקשׁנו עמך׃ </p>
<p id="v2"><sup><small>2</small></sup>  דודי ירד לגנו לערוגות הבשׂם לרעות בגנים וללקט שׁושׁנים׃ </p>
<p id="v3"><sup><small>3</small></sup>  אני לדודי ודודי לי הרעה בשׁושׁנים׃ </p>
<p id="v4"><sup><small>4</small></sup>  יפה את רעיתי כתרצה נאוה כירושׁלם אימה כנדגלות׃ </p>
<p id="v5"><sup><small>5</small></sup>  הסבי עיניך מנגדי שׁהם הרהיבני שׂערך כעדר העזים שׁגלשׁו מן־הגלעד׃ </p>
<p id="v6"><sup><small>6</small></sup>  שׁניך כעדר הרחלים שׁעלו מן־הרחצה שׁכלם מתאימות ושׁכלה אין בהם׃ </p>
<p id="v7"><sup><small>7</small></sup>  כפלח הרמון רקתך מבעד לצמתך׃ </p>
<p id="v8"><sup><small>8</small></sup>  שׁשׁים המה מלכות ושׁמנים פילגשׁים ועלמות אין מספר׃ </p>
<p id="v9"><sup><small>9</small></sup>  אחת היא יונתי תמתי אחת היא לאמה ברה היא ליולדתה ראוה בנות ויאשׁרוה מלכות ופילגשׁים ויהללוה׃ </p>
<p id="v10"><sup><small>10</small></sup>  מי־זאת הנשׁקפה כמו־שׁחר יפה כלבנה ברה כחמה אימה כנדגלות׃ </p>
<p id="v11"><sup><small>11</small></sup>  אל־גנת אגוז ירדתי לראות באבי הנחל לראות הפרחה הגפן הנצו הרמנים׃ </p>
<p id="v12"><sup><small>12</small></sup>  לא ידעתי נפשׁי שׂמתני מרכבות עמי־נדיב׃ </p>
