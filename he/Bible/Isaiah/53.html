<!--
title: ישעיה - פֶּרֶק 53
description: 
published: true
date: 2022-10-6T10:37:18Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/52">ישעיה - פֶּרֶק 52</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/54">ישעיה - פֶּרֶק 54</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  מי האמין לשׁמעתנו וזרוע יהוה על־מי נגלתה׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויעל כיונק לפניו וכשׁרשׁ מארץ ציה לא־תאר לו ולא הדר ונראהו ולא־מראה ונחמדהו׃ </p>
<p id="v3"><sup><small>3</small></sup>  נבזה וחדל אישׁים אישׁ מכאבות וידוע חלי וכמסתר פנים ממנו נבזה ולא חשׁבנהו׃ <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  אכן חלינו הוא נשׂא ומכאבינו סבלם ואנחנו חשׁבנהו נגוע מכה אלהים ומענה׃ </p>
<p id="v5"><sup><small>5</small></sup>  והוא מחלל מפשׁענו מדכא מעונתינו מוסר שׁלומנו עליו ובחברתו נרפא־לנו׃ <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  כלנו כצאן תעינו אישׁ לדרכו פנינו ויהוה הפגיע בו את עון כלנו׃ </p>
<p id="v7"><sup><small>7</small></sup>  נגשׂ והוא נענה ולא יפתח־פיו כשׂה לטבח יובל וכרחל לפני גזזיה נאלמה ולא יפתח פיו׃ <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  מעצר וממשׁפט לקח ואת־דורו מי ישׂוחח כי נגזר מארץ חיים מפשׁע עמי נגע למו׃ </p>
<p id="v9"><sup><small>9</small></sup>  ויתן את־רשׁעים קברו ואת־עשׁיר במתיו על לא־חמס עשׂה ולא מרמה בפיו׃ </p>
<p id="v10"><sup><small>10</small></sup>  ויהוה חפץ דכאו החלי אם־תשׂים אשׁם נפשׁו יראה זרע יאריך ימים וחפץ יהוה בידו יצלח׃ </p>
<p id="v11"><sup><small>11</small></sup>  מעמל נפשׁו יראה ישׂבע בדעתו יצדיק צדיק עבדי לרבים ועונתם הוא יסבל׃ <sup id="cite6"><a href="#fn6">[6]</a></sup></p>
<p id="v12"><sup><small>12</small></sup>  לכן אחלק־לו ברבים ואת־עצומים יחלק שׁלל תחת אשׁר הערה למות נפשׁו ואת־פשׁעים נמנה והוא חטא־רבים נשׂא ולפשׁעים יפגיע׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/52">ישעיה - פֶּרֶק 52</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/54">ישעיה - פֶּרֶק 54</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 53:1 <i>מי מאמין שהאדון גילה</i>: <a href="/he/The_Urantia_Book/174#p5_3">או 174:5.3</a>. </li>
  <li id="fn2"><a href="#cite2">↑</a> 53:3 <i>לא איש צער</i>: <a href="/he/The_Urantia_Book/100#p7_13">או 100:7.13</a>.  <i>איש צער, ידע יגון</i>: <a href="/he/The_Urantia_Book/129#p4_4">או 129:4.4</a>.  <i>ישוע לא "איש צער"</i>: <a href="/he/The_Urantia_Book/181#p1_8">או 181:1.8</a>.  <i>ישוע לא איש של צער</i>: <a href="/he/The_Urantia_Book/159#p3_10">או 159:3.10</a>. </li>
  <li id="fn3"><a href="#cite3">↑</a> 53:5 <i>במצוקותינו הוא לוקה</i>: <a href="/he/The_Urantia_Book/2#p5_3">או 2:5.3</a>. </li>
  <li id="fn4"><a href="#cite4">↑</a> 53:7 <i>ישו שתק לאורך הדרך</i>: <a href="/he/The_Urantia_Book/183#p5_5">או 183:5.5</a>. </li>
  <li id="fn5"><a href="#cite5">↑</a> 53:7-9 <i>הבורא יודע יסורים זמניים</i>: <a href="/he/The_Urantia_Book/188#p5_12">או 188:5.12</a>. </li>
  <li id="fn6"><a href="#cite6">↑</a> 53:11 <i># 1 עבד האדון</i>: <a href="/he/The_Urantia_Book/136#p1_1">או 136:1.1</a>. </li>
</ol>
</div>
