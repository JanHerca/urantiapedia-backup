<!--
title: ישעיה - פֶּרֶק 50
description: 
published: true
date: 2022-10-6T10:37:18Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/49">ישעיה - פֶּרֶק 49</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/51">ישעיה - פֶּרֶק 51</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  כה אמר יהוה אי זה ספר כריתות אמכם אשׁר שׁלחתיה או מי מנושׁי אשׁר־מכרתי אתכם לו הן בעונתיכם נמכרתם ובפשׁעיכם שׁלחה אמכם׃ </p>
<p id="v2"><sup><small>2</small></sup>  מדוע באתי ואין אישׁ קראתי ואין עונה הקצור קצרה ידי מפדות ואם־אין־בי כח להציל הן בגערתי אחריב ים אשׂים נהרות מדבר תבאשׁ דגתם מאין מים ותמת בצמא׃ </p>
<p id="v3"><sup><small>3</small></sup>  אלבישׁ שׁמים קדרות ושׂק אשׂים כסותם׃ </p>
<p id="v4"><sup><small>4</small></sup>  אדני יהוה נתן לי לשׁון למודים לדעת לעות את־יעף דבר יעיר בבקר בבקר יעיר לי אזן לשׁמע כלמודים׃ </p>
<p id="v5"><sup><small>5</small></sup>  אדני יהוה פתח־לי אזן ואנכי לא מריתי אחור לא נסוגתי׃ </p>
<p id="v6"><sup><small>6</small></sup>  גוי נתתי למכים ולחיי למרטים פני לא הסתרתי מכלמות ורק׃ </p>
<p id="v7"><sup><small>7</small></sup>  ואדני יהוה יעזר־לי על־כן לא נכלמתי על־כן שׂמתי פני כחלמישׁ ואדע כי־לא אבושׁ׃ </p>
<p id="v8"><sup><small>8</small></sup>  קרוב מצדיקי מי־יריב אתי נעמדה יחד מי־בעל משׁפטי יגשׁ אלי׃ </p>
<p id="v9"><sup><small>9</small></sup>  הן אדני יהוה יעזר־לי מי־הוא ירשׁיעני הן כלם כבגד יבלו עשׁ יאכלם׃ </p>
<p id="v10"><sup><small>10</small></sup>  מי בכם ירא יהוה שׁמע בקול עבדו אשׁר הלך חשׁכים ואין נגה לו יבטח בשׁם יהוה וישׁען באלהיו׃ <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  הן כלכם קדחי אשׁ מאזרי זיקות לכו באור אשׁכם ובזיקות בערתם מידי היתה־זאת לכם למעצבה תשׁכבון׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/49">ישעיה - פֶּרֶק 49</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/51">ישעיה - פֶּרֶק 51</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 50:10 <i>רבים מעדיפים לשבת בחושך</i>: <a href="/he/The_Urantia_Book/162#p5_3">או 162:5.3</a>. </li>
</ol>
</div>
