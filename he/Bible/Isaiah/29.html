<!--
title: ישעיה - פֶּרֶק 29
description: 
published: true
date: 2022-10-6T10:37:18Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/28">ישעיה - פֶּרֶק 28</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/30">ישעיה - פֶּרֶק 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  הוי אריאל אריאל קרית חנה דוד ספו שׁנה על־שׁנה חגים ינקפו׃ </p>
<p id="v2"><sup><small>2</small></sup>  והציקותי לאריאל והיתה תאניה ואניה והיתה לי כאריאל׃ </p>
<p id="v3"><sup><small>3</small></sup>  וחניתי כדור עליך וצרתי עליך מצב והקימתי עליך מצרת׃ </p>
<p id="v4"><sup><small>4</small></sup>  ושׁפלת מארץ תדברי ומעפר תשׁח אמרתך והיה כאוב מארץ קולך ומעפר אמרתך תצפצף׃ </p>
<p id="v5"><sup><small>5</small></sup>  והיה כאבק דק המון זריך וכמץ עבר המון עריצים והיה לפתע פתאם׃ </p>
<p id="v6"><sup><small>6</small></sup>  מעם יהוה צבאות תפקד ברעם וברעשׁ וקול גדול סופה וסערה ולהב אשׁ אוכלה׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  והיה כחלום חזון לילה המון כל־הגוים הצבאים על־אריאל וכל־צביה ומצדתה והמציקים לה׃ </p>
<p id="v8"><sup><small>8</small></sup>  והיה כאשׁר יחלם הרעב והנה אוכל והקיץ וריקה נפשׁו וכאשׁר יחלם הצמא והנה שׁתה והקיץ והנה עיף ונפשׁו שׁוקקה כן יהיה המון כל־הגוים הצבאים על־הר ציון׃ </p>
<p id="v9"><sup><small>9</small></sup>  התמהמהו ותמהו השׁתעשׁעו ושׁעו שׁכרו ולא־יין נעו ולא שׁכר׃ </p>
<p id="v10"><sup><small>10</small></sup>  כי־נסך עליכם יהוה רוח תרדמה ויעצם את־עיניכם את־הנביאים ואת־ראשׁיכם החזים כסה׃ </p>
<p id="v11"><sup><small>11</small></sup>  ותהי לכם חזות הכל כדברי הספר החתום אשׁר־יתנו אתו אל־יודע הספר לאמר קרא נא־זה ואמר לא אוכל כי חתום הוא׃ </p>
<p id="v12"><sup><small>12</small></sup>  ונתן הספר על אשׁר לא־ידע ספר לאמר קרא נא־זה ואמר לא ידעתי ספר׃ </p>
<p id="v13"><sup><small>13</small></sup>  ויאמר אדני יען כי נגשׁ העם הזה בפיו ובשׂפתיו כבדוני ולבו רחק ממני ותהי יראתם אתי מצות אנשׁים מלמדה׃ <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  לכן הנני יוסף להפליא את־העם־הזה הפלא ופלא ואבדה חכמת חכמיו ובינת נבניו תסתתר׃ </p>
<p id="v15"><sup><small>15</small></sup>  הוי המעמיקים מיהוה לסתר עצה והיה במחשׁך מעשׂיהם ויאמרו מי ראנו ומי יודענו׃ </p>
<p id="v16"><sup><small>16</small></sup>  הפככם אם־כחמר היצר יחשׁב כי־יאמר מעשׂה לעשׂהו לא עשׂני ויצר אמר ליוצרו לא הבין׃ </p>
<p id="v17"><sup><small>17</small></sup>  הלוא־עוד מעט מזער ושׁב לבנון לכרמל והכרמל ליער יחשׁב׃ </p>
<p id="v18"><sup><small>18</small></sup>  ושׁמעו ביום־ההוא החרשׁים דברי־ספר ומאפל ומחשׁך עיני עורים תראינה׃ </p>
<p id="v19"><sup><small>19</small></sup>  ויספו ענוים ביהוה שׂמחה ואביוני אדם בקדושׁ ישׂראל יגילו׃ </p>
<p id="v20"><sup><small>20</small></sup>  כי־אפס עריץ וכלה לץ ונכרתו כל־שׁקדי און׃ </p>
<p id="v21"><sup><small>21</small></sup>  מחטיאי אדם בדבר ולמוכיח בשׁער יקשׁון ויטו בתהו צדיק׃ </p>
<p id="v22"><sup><small>22</small></sup>  לכן כה־אמר יהוה אל־בית יעקב אשׁר פדה את־אברהם לא־עתה יבושׁ יעקב ולא עתה פניו יחורו׃ </p>
<p id="v23"><sup><small>23</small></sup>  כי בראתו ילדיו מעשׂה ידי בקרבו יקדישׁו שׁמי והקדישׁו את־קדושׁ יעקב ואת־אלהי ישׂראל יעריצו׃ </p>
<p id="v24"><sup><small>24</small></sup>  וידעו תעי־רוח בינה ורוגנים ילמדו־לקח׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/28">ישעיה - פֶּרֶק 28</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/30">ישעיה - פֶּרֶק 30</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 29:6 <i>אש זוללת</i>: <a href="/he/The_Urantia_Book/96#p4_5">או 96:4.5</a>.  <i>השתוללות אלוהים בסערות</i>: <a href="/he/The_Urantia_Book/4#p5_3">או 4:5.3</a>. </li>
  <li id="fn2"><a href="#cite2">↑</a> 29:13 <i>כבוד בשפתיים, לא בלב</i>: <a href="/he/The_Urantia_Book/153#p3_3">או 153:3.3</a>. </li>
</ol>
</div>
