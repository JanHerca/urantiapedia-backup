<!--
title: ישעיה - פֶּרֶק 1
description: 
published: true
date: 2022-10-6T10:37:18Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/2">ישעיה - פֶּרֶק 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  חזון ישׁעיהו בן־אמוץ אשׁר חזה על־יהודה וירושׁלם בימי עזיהו יותם אחז יחזקיהו מלכי יהודה׃ </p>
<p id="v2"><sup><small>2</small></sup>  שׁמעו שׁמים והאזיני ארץ כי יהוה דבר בנים גדלתי ורוממתי והם פשׁעו בי׃ </p>
<p id="v3"><sup><small>3</small></sup>  ידע שׁור קנהו וחמור אבוס בעליו ישׂראל לא ידע עמי לא התבונן׃ </p>
<p id="v4"><sup><small>4</small></sup>  הוי גוי חטא עם כבד עון זרע מרעים בנים משׁחיתים עזבו את־יהוה נאצו את־קדושׁ ישׂראל נזרו אחור׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  על מה תכו עוד תוסיפו סרה כל־ראשׁ לחלי וכל־לבב דוי׃ </p>
<p id="v6"><sup><small>6</small></sup>  מכף־רגל ועד־ראשׁ אין־בו מתם פצע וחבורה ומכה טריה לא־זרו ולא חבשׁו ולא רככה בשׁמן׃ </p>
<p id="v7"><sup><small>7</small></sup>  ארצכם שׁממה עריכם שׂרפות אשׁ אדמתכם לנגדכם זרים אכלים אתה ושׁממה כמהפכת זרים׃ </p>
<p id="v8"><sup><small>8</small></sup>  ונותרה בת־ציון כסכה בכרם כמלונה במקשׁה כעיר נצורה׃ </p>
<p id="v9"><sup><small>9</small></sup>  לולי יהוה צבאות הותיר לנו שׂריד כמעט כסדם היינו לעמרה דמינו׃ <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  שׁמעו דבר־יהוה קציני סדם האזינו תורת אלהינו עם עמרה׃ </p>
<p id="v11"><sup><small>11</small></sup>  למה־לי רב־זבחיכם יאמר יהוה שׂבעתי עלות אילים וחלב מריאים ודם פרים וכבשׂים ועתודים לא חפצתי׃ </p>
<p id="v12"><sup><small>12</small></sup>  כי תבאו לראות פני מי־בקשׁ זאת מידכם רמס חצרי׃ </p>
<p id="v13"><sup><small>13</small></sup>  לא תוסיפו הביא מנחת־שׁוא קטרת תועבה היא לי חדשׁ ושׁבת קרא מקרא לא־אוכל און ועצרה׃ </p>
<p id="v14"><sup><small>14</small></sup>  חדשׁיכם ומועדיכם שׂנאה נפשׁי היו עלי לטרח נלאיתי נשׂא׃ </p>
<p id="v15"><sup><small>15</small></sup>  ובפרשׂכם כפיכם אעלים עיני מכם גם כי־תרבו תפלה אינני שׁמע ידיכם דמים מלאו׃ </p>
<p id="v16"><sup><small>16</small></sup>  רחצו הזכו הסירו רע מעלליכם מנגד עיני חדלו הרע׃ <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  למדו היטב דרשׁו משׁפט אשׁרו חמוץ שׁפטו יתום ריבו אלמנה׃ </p>
<p id="v18"><sup><small>18</small></sup>  לכו־נא ונוכחה יאמר יהוה אם־יהיו חטאיכם כשׁנים כשׁלג ילבינו אם־יאדימו כתולע כצמר יהיו׃ <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  אם־תאבו ושׁמעתם טוב הארץ תאכלו׃ </p>
<p id="v20"><sup><small>20</small></sup>  ואם־תמאנו ומריתם חרב תאכלו כי פי יהוה דבר׃ </p>
<p id="v21"><sup><small>21</small></sup>  איכה היתה לזונה קריה נאמנה מלאתי משׁפט צדק ילין בה ועתה מרצחים׃ </p>
<p id="v22"><sup><small>22</small></sup>  כספך היה לסיגים סבאך מהול במים׃ </p>
<p id="v23"><sup><small>23</small></sup>  שׂריך סוררים וחברי גנבים כלו אהב שׁחד ורדף שׁלמנים יתום לא ישׁפטו וריב אלמנה לא־יבוא אליהם׃ </p>
<p id="v24"><sup><small>24</small></sup>  לכן נאם האדון יהוה צבאות אביר ישׂראל הוי אנחם מצרי ואנקמה מאויבי׃ </p>
<p id="v25"><sup><small>25</small></sup>  ואשׁיבה ידי עליך ואצרף כבר סיגיך ואסירה כל־בדיליך׃ </p>
<p id="v26"><sup><small>26</small></sup>  ואשׁיבה שׁפטיך כבראשׁנה ויעציך כבתחלה אחרי־כן יקרא לך עיר הצדק קריה נאמנה׃ </p>
<p id="v27"><sup><small>27</small></sup>  ציון במשׁפט תפדה ושׁביה בצדקה׃ </p>
<p id="v28"><sup><small>28</small></sup>  ושׁבר פשׁעים וחטאים יחדו ועזבי יהוה יכלו׃ </p>
<p id="v29"><sup><small>29</small></sup>  כי יבשׁו מאילים אשׁר חמדתם ותחפרו מהגנות אשׁר בחרתם׃ </p>
<p id="v30"><sup><small>30</small></sup>  כי תהיו כאלה נבלת עלה וכגנה אשׁר־מים אין לה׃ </p>
<p id="v31"><sup><small>31</small></sup>  והיה החסן לנערת ופעלו לניצוץ ובערו שׁניהם יחדו ואין מכבה׃ </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/2">ישעיה - פֶּרֶק 2</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 1:4 <i>קדוש ישראל</i>: <a href="/he/The_Urantia_Book/196#p0_2">או 196:0.2</a>.  <i>אלוהים אמר לכעוס</i>: <a href="/he/The_Urantia_Book/4#p3_2">או 4:3.2</a>.  <i>הקדוש ברוך הוא</i>: <a href="/he/The_Urantia_Book/96#p1_9">או 96:1.9</a>. </li>
  <li id="fn2"><a href="#cite2">↑</a> 1:9 <i>לא עוד אדון הצבאות</i>: <a href="/he/The_Urantia_Book/194#p3_11">או 194:3.11</a>. </li>
  <li id="fn3"><a href="#cite3">↑</a> 1:16-17 <i>קראו בכתובים: שטפו אתכם, תנקו אתכם</i>: <a href="/he/The_Urantia_Book/126#p4_4">או 126:4.4</a>. </li>
  <li id="fn4"><a href="#cite4">↑</a> 1:18 <i>בוא תן לנו לחשוב ביחד</i>: <a href="/he/The_Urantia_Book/97#p5_2">או 97:5.2</a>.  <i>בוא תן לנו לחשוב ביחד</i>: <a href="/he/The_Urantia_Book/131#p2_10">או 131:2.10</a>. </li>
  <li id="fn5"><a href="#cite5">↑</a> 1:18-20 <i>צדק, הגינות ורחמים</i>: <a href="/he/The_Urantia_Book/133#p4_7">או 133:4.7</a>. </li>
</ol>
</div>
