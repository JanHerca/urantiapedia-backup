<!--
title: ישעיה - פֶּרֶק 20
description: 
published: true
date: 2022-10-6T10:37:18Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/19">ישעיה - פֶּרֶק 19</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/21">ישעיה - פֶּרֶק 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  בשׁנת בא תרתן אשׁדודה בשׁלח אתו סרגון מלך אשׁור וילחם באשׁדוד וילכדה׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  בעת ההיא דבר יהוה ביד ישׁעיהו בן־אמוץ לאמר לך ופתחת השׂק מעל מתניך ונעלך תחלץ מעל רגליך ויעשׂ כן הלך ערום ויחף׃ </p>
<p id="v3"><sup><small>3</small></sup>  ויאמר יהוה כאשׁר הלך עבדי ישׁעיהו ערום ויחף שׁלשׁ שׁנים אות ומופת על־מצרים ועל־כושׁ׃ </p>
<p id="v4"><sup><small>4</small></sup>  כן ינהג מלך־אשׁור את־שׁבי מצרים ואת־גלות כושׁ נערים וזקנים ערום ויחף וחשׂופי שׁת ערות מצרים׃ </p>
<p id="v5"><sup><small>5</small></sup>  וחתו ובשׁו מכושׁ מבטם ומן־מצרים תפארתם׃ </p>
<p id="v6"><sup><small>6</small></sup>  ואמר ישׁב האי הזה ביום ההוא הנה־כה מבטנו אשׁר־נסנו שׁם לעזרה להנצל מפני מלך אשׁור ואיך נמלט אנחנו׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/19">ישעיה - פֶּרֶק 19</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/21">ישעיה - פֶּרֶק 21</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 20:1 <i>סרגון</i>: <a href="/he/The_Urantia_Book/78#p8_8">או 78:8.8</a>. </li>
</ol>
</div>
