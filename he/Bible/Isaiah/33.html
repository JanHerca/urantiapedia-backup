<!--
title: ישעיה - פֶּרֶק 33
description: 
published: true
date: 2023-11-8T20:31:8Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/32">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 32</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/34">
          <span class="pr-2">ישעיה - פֶּרֶק 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  הוי שׁודד ואתה לא שׁדוד ובוגד ולא־בגדו בו כהתמך שׁודד תושׁד כנלתך לבגד יבגדו־בך׃ </p>
<p id="v2"><sup><small>2</small></sup>  יהוה חננו לך קוינו היה זרעם לבקרים אף־ישׁועתנו בעת צרה׃ </p>
<p id="v3"><sup><small>3</small></sup>  מקול המון נדדו עמים מרוממתך נפצו גוים׃ </p>
<p id="v4"><sup><small>4</small></sup>  ואסף שׁללכם אסף החסיל כמשׁק גבים שׁוקק בו׃ </p>
<p id="v5"><sup><small>5</small></sup>  נשׂגב יהוה כי שׁכן מרום מלא ציון משׁפט וצדקה׃ </p>
<p id="v6"><sup><small>6</small></sup>  והיה אמונת עתיך חסן ישׁועת חכמת ודעת יראת יהוה היא אוצרו׃ </p>
<p id="v7"><sup><small>7</small></sup>  הן אראלם צעקו חצה מלאכי שׁלום מר יבכיון׃ </p>
<p id="v8"><sup><small>8</small></sup>  נשׁמו מסלות שׁבת עבר ארח הפר ברית מאס ערים לא חשׁב אנושׁ׃ </p>
<p id="v9"><sup><small>9</small></sup>  אבל אמללה ארץ החפיר לבנון קמל היה השׁרון כערבה ונער בשׁן וכרמל׃ </p>
<p id="v10"><sup><small>10</small></sup>  עתה אקום יאמר יהוה עתה ארומם עתה אנשׂא׃ </p>
<p id="v11"><sup><small>11</small></sup>  תהרו חשׁשׁ תלדו קשׁ רוחכם אשׁ תאכלכם׃ </p>
<p id="v12"><sup><small>12</small></sup>  והיו עמים משׂרפות שׂיד קוצים כסוחים באשׁ יצתו׃ </p>
<p id="v13"><sup><small>13</small></sup>  שׁמעו רחוקים אשׁר עשׂיתי ודעו קרובים גברתי׃ </p>
<p id="v14"><sup><small>14</small></sup>  פחדו בציון חטאים אחזה רעדה חנפים מי יגור לנו אשׁ אוכלה מי־יגור לנו מוקדי עולם׃ </p>
<p id="v15"><sup><small>15</small></sup>  הלך צדקות ודבר מישׁרים מאס בבצע מעשׁקות נער כפיו מתמך בשׁחד אטם אזנו משׁמע דמים ועצם עיניו מראות ברע׃ </p>
<p id="v16"><sup><small>16</small></sup>  הוא מרומים ישׁכן מצדות סלעים משׂגבו לחמו נתן מימיו נאמנים׃ </p>
<p id="v17"><sup><small>17</small></sup>  מלך ביפיו תחזינה עיניך תראינה ארץ מרחקים׃ </p>
<p id="v18"><sup><small>18</small></sup>  לבך יהגה אימה איה ספר איה שׁקל איה ספר את־המגדלים׃ </p>
<p id="v19"><sup><small>19</small></sup>  את־עם נועז לא תראה עם עמקי שׂפה משׁמוע נלעג לשׁון אין בינה׃ </p>
<p id="v20"><sup><small>20</small></sup>  חזה ציון קרית מועדנו עיניך תראינה ירושׁלם נוה שׁאנן אהל בל־יצען בל־יסע יתדתיו לנצח וכל־חבליו בל־ינתקו׃ </p>
<p id="v21"><sup><small>21</small></sup>  כי אם־שׁם אדיר יהוה לנו מקום־נהרים יארים רחבי ידים בל־תלך בו אני־שׁיט וצי אדיר לא יעברנו׃ </p>
<p id="v22"><sup><small>22</small></sup>  כי יהוה שׁפטנו יהוה מחקקנו יהוה מלכנו הוא יושׁיענו׃ <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  נטשׁו חבליך בל־יחזקו כן־תרנם בל־פרשׂו נס אז חלק עד־שׁלל מרבה פסחים בזזו בז׃ </p>
<p id="v24"><sup><small>24</small></sup>  ובל־יאמר שׁכן חליתי העם הישׁב בה נשׂא עון׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/32">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 32</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/34">
          <span class="pr-2">ישעיה - פֶּרֶק 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 33:22 <i>חלק ב': יהוה שופט וכו'.</i>: <a href="/he/The_Urantia_Book/137#p8_4">או 137:8.4</a>. </li>
</ol>
</div>
