<!--
title: ישעיה - פֶּרֶק 43
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Isaiah/42">ישעיה - פֶּרֶק 42</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Isaiah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Isaiah/44">ישעיה - פֶּרֶק 44</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ועתה כה־אמר יהוה בראך יעקב ויצרך ישׂראל אל־תירא כי גאלתיך קראתי בשׁמך לי־אתה׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  כי־תעבר במים אתך־אני ובנהרות לא ישׁטפוך כי־תלך במו־אשׁ לא תכוה ולהבה לא תבער־בך׃ <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  כי אני יהוה אלהיך קדושׁ ישׂראל מושׁיעך נתתי כפרך מצרים כושׁ וסבא תחתיך׃ </p>
<p id="v4"><sup><small>4</small></sup>  מאשׁר יקרת בעיני נכבדת ואני אהבתיך ואתן אדם תחתיך ולאמים תחת נפשׁך׃ <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  אל־תירא כי אתך־אני ממזרח אביא זרעך וממערב אקבצך׃ </p>
<p id="v6"><sup><small>6</small></sup>  אמר לצפון תני ולתימן אל־תכלאי הביאי בני מרחוק ובנותי מקצה הארץ׃ <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  כל הנקרא בשׁמי ולכבודי בראתיו יצרתיו אף־עשׂיתיו׃ <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  הוציא עם־עור ועינים ישׁ וחרשׁים ואזנים למו׃ </p>
<p id="v9"><sup><small>9</small></sup>  כל־הגוים נקבצו יחדו ויאספו לאמים מי בהם יגיד זאת וראשׁנות ישׁמיענו יתנו עדיהם ויצדקו וישׁמעו ויאמרו אמת׃ </p>
<p id="v10"><sup><small>10</small></sup>  אתם עדי נאם־יהוה ועבדי אשׁר בחרתי למען תדעו ותאמינו לי ותבינו כי־אני הוא לפני לא־נוצר אל ואחרי לא יהיה׃ <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  אנכי אנכי יהוה ואין מבלעדי מושׁיע׃ </p>
<p id="v12"><sup><small>12</small></sup>  אנכי הגדתי והושׁעתי והשׁמעתי ואין בכם זר ואתם עדי נאם־יהוה ואני־אל׃ </p>
<p id="v13"><sup><small>13</small></sup>  גם־מיום אני הוא ואין מידי מציל אפעל ומי ישׁיבנה׃ </p>
<p id="v14"><sup><small>14</small></sup>  כה־אמר יהוה גאלכם קדושׁ ישׂראל למענכם שׁלחתי בבלה והורדתי בריחים כלם וכשׂדים באניות רנתם׃ </p>
<p id="v15"><sup><small>15</small></sup>  אני יהוה קדושׁכם בורא ישׂראל מלככם׃ </p>
<p id="v16"><sup><small>16</small></sup>  כה אמר יהוה הנותן בים דרך ובמים עזים נתיבה׃ </p>
<p id="v17"><sup><small>17</small></sup>  המוציא רכב־וסוס חיל ועזוז יחדו ישׁכבו בל־יקומו דעכו כפשׁתה כבו׃ </p>
<p id="v18"><sup><small>18</small></sup>  אל־תזכרו ראשׁנות וקדמניות אל־תתבננו׃ </p>
<p id="v19"><sup><small>19</small></sup>  הנני עשׂה חדשׁה עתה תצמח הלוא תדעוה אף אשׂים במדבר דרך בישׁמון נהרות׃ </p>
<p id="v20"><sup><small>20</small></sup>  תכבדני חית השׂדה תנים ובנות יענה כי־נתתי במדבר מים נהרות בישׁימן להשׁקות עמי בחירי׃ <sup id="cite7"><a href="#fn7">[7]</a></sup></p>
<p id="v21"><sup><small>21</small></sup>  עם־זו יצרתי לי תהלתי יספרו׃ <sup id="cite8"><a href="#fn8">[8]</a></sup></p>
<p id="v22"><sup><small>22</small></sup>  ולא־אתי קראת יעקב כי־יגעת בי ישׂראל׃ <sup id="cite9"><a href="#fn9">[9]</a></sup></p>
<p id="v23"><sup><small>23</small></sup>  לא־הביאת לי שׂה עלתיך וזבחיך לא כבדתני לא העבדתיך במנחה ולא הוגעתיך בלבונה׃ </p>
<p id="v24"><sup><small>24</small></sup>  לא־קנית לי בכסף קנה וחלב זבחיך לא הרויתני אך העבדתני בחטאותיך הוגעתני בעונתיך׃ </p>
<p id="v25"><sup><small>25</small></sup>  אנכי אנכי הוא מחה פשׁעיך למעני וחטאתיך לא אזכר׃ <sup id="cite10"><a href="#fn10">[10]</a></sup></p>
<p id="v26"><sup><small>26</small></sup>  הזכירני נשׁפטה יחד ספר אתה למען תצדק׃ </p>
<p id="v27"><sup><small>27</small></sup>  אביך הראשׁון חטא ומליציך פשׁעו בי׃ </p>
<p id="v28"><sup><small>28</small></sup>  ואחלל שׂרי קדשׁ ואתנה לחרם יעקב וישׂראל לגדופים׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 43:1 <i>אלוהים אומר: אני בראתי אותך</i>: <a href="/he/The_Urantia_Book/97#p7_7">או 97:7.7</a>. </li>
  <li id="fn2"><a href="#cite2">↑</a> 43:2 <i>אלוהים איתנו</i>: <a href="/he/The_Urantia_Book/117#p6_27">או 117:6.27</a>.  <i>מי ייסורים, נהרות</i>: <a href="/he/The_Urantia_Book/148#p5_5">או 148:5.5</a>.  <i>חלק 1: עוברים במים</i>: <a href="/he/The_Urantia_Book/97#p7_7">או 97:7.7</a>. </li>
  <li id="fn3"><a href="#cite3">↑</a> 43:4 <i>חלק 2: אתה יקר</i>: <a href="/he/The_Urantia_Book/97#p7_7">או 97:7.7</a>. </li>
  <li id="fn4"><a href="#cite4">↑</a> 43:6-7 <i>יצרתי אותם לתפארתי</i>: <a href="/he/The_Urantia_Book/148#p4_10">או 148:4.10</a>. </li>
  <li id="fn5"><a href="#cite5">↑</a> 43:7 <i>חלק 1: בניתי אדם לתפארתי</i>: <a href="/he/The_Urantia_Book/97#p7_10">או 97:7.10</a>. </li>
  <li id="fn6"><a href="#cite6">↑</a> 43:10-11 <i>קראו הכתוב: עדי אתם, נאום ה'</i>: <a href="/he/The_Urantia_Book/126#p4_7">או 126:4.7</a>. </li>
  <li id="fn7"><a href="#cite7">↑</a> 43:20-21 <i>עם אלוהים נבחר</i>: <a href="/he/The_Urantia_Book/96#p5_6">או 96:5.6</a>.  <i>אנשים נבחרים</i>: <a href="/he/The_Urantia_Book/97#p10_1">או 97:10.1</a>.  <i>אנשים נבחרים</i>: <a href="/he/The_Urantia_Book/97#p4_2">או 97:4.2</a>.  <i>אנשים נבחרים</i>: <a href="/he/The_Urantia_Book/93#p5_1">או 93:5.1</a>.  <i>אנשים נבחרים</i>: <a href="/he/The_Urantia_Book/96#p2_3">או 96:2.3</a>. </li>
  <li id="fn8"><a href="#cite8">↑</a> 43:21 <i>אנשים נבחרים</i>: <a href="/he/The_Urantia_Book/121#p2_8">או 121:2.8</a>.  <i>חלק 2: הצג את השבח שלי</i>: <a href="/he/The_Urantia_Book/97#p7_10">או 97:7.10</a>. </li>
  <li id="fn9"><a href="#cite9">↑</a> 43:22-26 <i>ישעיהו השני: קורבן / גאולה</i>: <a href="/he/The_Urantia_Book/97#p8_3">או 97:8.3</a>. </li>
  <li id="fn10"><a href="#cite10">↑</a> 43:25 <i>חלק 3: אני מוחק עבירות</i>: <a href="/he/The_Urantia_Book/97#p7_10">או 97:7.10</a>.  <i>אלוהים מוחק חטאים</i>: <a href="/he/The_Urantia_Book/2#p5_4">או 2:5.4</a>. </li>
</ol>
</div>
