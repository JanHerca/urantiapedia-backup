<!--
title: ישעיה - פֶּרֶק 7
description: 
published: true
date: 2023-11-8T20:31:8Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/6">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 6</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/8">
          <span class="pr-2">ישעיה - פֶּרֶק 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי בימי אחז בן־יותם בן־עזיהו מלך יהודה עלה רצין מלך־ארם ופקח בן־רמליהו מלך־ישׂראל ירושׁלם למלחמה עליה ולא יכל להלחם עליה׃ </p>
<p id="v2"><sup><small>2</small></sup>  ויגד לבית דוד לאמר נחה ארם על־אפרים וינע לבבו ולבב עמו כנוע עצי־יער מפני־רוח׃ </p>
<p id="v3"><sup><small>3</small></sup>  ויאמר יהוה אל־ישׁעיהו צא־נא לקראת אחז אתה ושׁאר ישׁוב בנך אל־קצה תעלת הברכה העליונה אל־מסלת שׂדה כובס׃ </p>
<p id="v4"><sup><small>4</small></sup>  ואמרת אליו השׁמר והשׁקט אל־תירא ולבבך אל־ירך משׁני זנבות האודים העשׁנים האלה בחרי־אף רצין וארם ובן־רמליהו׃ </p>
<p id="v5"><sup><small>5</small></sup>  יען כי־יעץ עליך ארם רעה אפרים ובן־רמליהו לאמר׃ </p>
<p id="v6"><sup><small>6</small></sup>  נעלה ביהודה ונקיצנה ונבקענה אלינו ונמליך מלך בתוכה את בן־טבאל׃ </p>
<p id="v7"><sup><small>7</small></sup>  כה אמר אדני יהוה לא תקום ולא תהיה׃ </p>
<p id="v8"><sup><small>8</small></sup>  כי ראשׁ ארם דמשׂק וראשׁ דמשׂק רצין ובעוד שׁשׁים וחמשׁ שׁנה יחת אפרים מעם׃ </p>
<p id="v9"><sup><small>9</small></sup>  וראשׁ אפרים שׁמרון וראשׁ שׁמרון בן־רמליהו אם לא תאמינו כי לא תאמנו׃ </p>
<p id="v10"><sup><small>10</small></sup>  ויוסף יהוה דבר אל־אחז לאמר׃ </p>
<p id="v11"><sup><small>11</small></sup>  שׁאל־לך אות מעם יהוה אלהיך העמק שׁאלה או הגבה למעלה׃ </p>
<p id="v12"><sup><small>12</small></sup>  ויאמר אחז לא־אשׁאל ולא־אנסה את־יהוה׃ </p>
<p id="v13"><sup><small>13</small></sup>  ויאמר שׁמעו־נא בית דוד המעט מכם הלאות אנשׁים כי תלאו גם את־אלהי׃ </p>
<p id="v14"><sup><small>14</small></sup>  לכן יתן אדני הוא לכם אות הנה העלמה הרה וילדת בן וקראת שׁמו עמנו אל׃ </p>
<p id="v15"><sup><small>15</small></sup>  חמאה ודבשׁ יאכל לדעתו מאוס ברע ובחור בטוב׃ </p>
<p id="v16"><sup><small>16</small></sup>  כי בטרם ידע הנער מאס ברע ובחר בטוב תעזב האדמה אשׁר אתה קץ מפני שׁני מלכיה׃ </p>
<p id="v17"><sup><small>17</small></sup>  יביא יהוה עליך ועל־עמך ועל־בית אביך ימים אשׁר לא־באו למיום סור־אפרים מעל יהודה את מלך אשׁור׃ </p>
<p id="v18"><sup><small>18</small></sup>  והיה ביום ההוא ישׁרק יהוה לזבוב אשׁר בקצה יארי מצרים ולדבורה אשׁר בארץ אשׁור׃ </p>
<p id="v19"><sup><small>19</small></sup>  ובאו ונחו כלם בנחלי הבתות ובנקיקי הסלעים ובכל הנעצוצים ובכל הנהללים׃ </p>
<p id="v20"><sup><small>20</small></sup>  ביום ההוא יגלח אדני בתער השׂכירה בעברי נהר במלך אשׁור את־הראשׁ ושׂער הרגלים וגם את־הזקן תספה׃ </p>
<p id="v21"><sup><small>21</small></sup>  והיה ביום ההוא יחיה־אישׁ עגלת בקר ושׁתי־צאן׃ </p>
<p id="v22"><sup><small>22</small></sup>  והיה מרב עשׂות חלב יאכל חמאה כי־חמאה ודבשׁ יאכל כל־הנותר בקרב הארץ׃ </p>
<p id="v23"><sup><small>23</small></sup>  והיה ביום ההוא יהיה כל־מקום אשׁר יהיה־שׁם אלף גפן באלף כסף לשׁמיר ולשׁית יהיה׃ </p>
<p id="v24"><sup><small>24</small></sup>  בחצים ובקשׁת יבוא שׁמה כי־שׁמיר ושׁית תהיה כל־הארץ׃ </p>
<p id="v25"><sup><small>25</small></sup>  וכל ההרים אשׁר במעדר יעדרון לא־תבוא שׁמה יראת שׁמיר ושׁית והיה למשׁלח שׁור ולמרמס שׂה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/6">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 6</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/8">
          <span class="pr-2">ישעיה - פֶּרֶק 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
