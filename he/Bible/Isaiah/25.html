<!--
title: ישעיה - פֶּרֶק 25
description: 
published: true
date: 2022-10-6T10:37:18Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/24">ישעיה - פֶּרֶק 24</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/26">ישעיה - פֶּרֶק 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  יהוה אלהי אתה ארוממך אודה שׁמך כי עשׂית פלא עצות מרחוק אמונה אמן׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  כי שׂמת מעיר לגל קריה בצורה למפלה ארמון זרים מעיר לעולם לא יבנה׃ </p>
<p id="v3"><sup><small>3</small></sup>  על־כן יכבדוך עם־עז קרית גוים עריצים ייראוך׃ </p>
<p id="v4"><sup><small>4</small></sup>  כי־היית מעוז לדל מעוז לאביון בצר־לו מחסה מזרם צל מחרב כי רוח עריצים כזרם קיר׃ <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  כחרב בציון שׁאון זרים תכניע חרב בצל עב זמיר עריצים יענה׃ </p>
<p id="v6"><sup><small>6</small></sup>  ועשׂה יהוה צבאות לכל־העמים בהר הזה משׁתה שׁמנים משׁתה שׁמרים שׁמנים ממחים שׁמרים מזקקים׃ </p>
<p id="v7"><sup><small>7</small></sup>  ובלע בהר הזה פני־הלוט הלוט על־כל־העמים והמסכה הנסוכה על־כל־הגוים׃ </p>
<p id="v8"><sup><small>8</small></sup>  בלע המות לנצח ומחה אדני יהוה דמעה מעל כל־פנים וחרפת עמו יסיר מעל כל־הארץ כי יהוה דבר׃ </p>
<p id="v9"><sup><small>9</small></sup>  ואמר ביום ההוא הנה אלהינו זה קוינו לו ויושׁיענו זה יהוה קוינו לו נגילה ונשׂמחה בישׁועתו׃ </p>
<p id="v10"><sup><small>10</small></sup>  כי־תנוח יד־יהוה בהר הזה ונדושׁ מואב תחתיו כהדושׁ מתבן במי מדמנה׃ </p>
<p id="v11"><sup><small>11</small></sup>  ופרשׂ ידיו בקרבו כאשׁר יפרשׂ השׂחה לשׂחות והשׁפיל גאותו עם ארבות ידיו׃ </p>
<p id="v12"><sup><small>12</small></sup>  ומבצר משׂגב חומתיך השׁח השׁפיל הגיע לארץ עד־עפר׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/24">ישעיה - פֶּרֶק 24</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/26">ישעיה - פֶּרֶק 26</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 25:1 <i>אלוהים הוא חסר שינוי</i>: <a href="/he/The_Urantia_Book/2#p2_1">או 2:2.1</a>. </li>
  <li id="fn2"><a href="#cite2">↑</a> 25:4 <i>הוא תקוות העניים</i>: <a href="/he/The_Urantia_Book/148#p5_5">או 148:5.5</a>. </li>
</ol>
</div>
