<!--
title: ישעיה - פֶּרֶק 30
description: 
published: true
date: 2022-10-6T10:37:18Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/29">ישעיה - פֶּרֶק 29</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/31">ישעיה - פֶּרֶק 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  הוי בנים סוררים נאם־יהוה לעשׂות עצה ולא מני ולנסך מסכה ולא רוחי למען ספות חטאת על־חטאת׃ </p>
<p id="v2"><sup><small>2</small></sup>  ההלכים לרדת מצרים ופי לא שׁאלו לעוז במעוז פרעה ולחסות בצל מצרים׃ </p>
<p id="v3"><sup><small>3</small></sup>  והיה לכם מעוז פרעה לבשׁת והחסות בצל־מצרים לכלמה׃ </p>
<p id="v4"><sup><small>4</small></sup>  כי־היו בצען שׂריו ומלאכיו חנס יגיעו׃ </p>
<p id="v5"><sup><small>5</small></sup>  כל הבאישׁ על־עם לא־יועילו למו לא לעזר ולא להועיל כי לבשׁת וגם־לחרפה׃ </p>
<p id="v6"><sup><small>6</small></sup>  משׂא בהמות נגב בארץ צרה וצוקה לביא ולישׁ מהם אפעה ושׂרף מעופף ישׂאו על־כתף עירים חילהם ועל־דבשׁת גמלים אוצרתם על־עם לא יועילו׃ </p>
<p id="v7"><sup><small>7</small></sup>  ומצרים הבל וריק יעזרו לכן קראתי לזאת רהב הם שׁבת׃ </p>
<p id="v8"><sup><small>8</small></sup>  עתה בוא כתבה על־לוח אתם ועל־ספר חקה ותהי ליום אחרון לעד עד־עולם׃ </p>
<p id="v9"><sup><small>9</small></sup>  כי עם מרי הוא בנים כחשׁים בנים לא־אבו שׁמוע תורת יהוה׃ </p>
<p id="v10"><sup><small>10</small></sup>  אשׁר אמרו לראים לא תראו ולחזים לא תחזו־לנו נכחות דברו־לנו חלקות חזו מהתלות׃ </p>
<p id="v11"><sup><small>11</small></sup>  סורו מני־דרך הטו מני־ארח השׁביתו מפנינו את־קדושׁ ישׂראל׃ </p>
<p id="v12"><sup><small>12</small></sup>  לכן כה אמר קדושׁ ישׂראל יען מאסכם בדבר הזה ותבטחו בעשׁק ונלוז ותשׁענו עליו׃ </p>
<p id="v13"><sup><small>13</small></sup>  לכן יהיה לכם העון הזה כפרץ נפל נבעה בחומה נשׂגבה אשׁר־פתאם לפתע יבוא שׁברה׃ </p>
<p id="v14"><sup><small>14</small></sup>  ושׁברה כשׁבר נבל יוצרים כתות לא יחמל ולא־ימצא במכתתו חרשׂ לחתות אשׁ מיקוד ולחשׂף מים מגבא׃ </p>
<p id="v15"><sup><small>15</small></sup>  כי כה־אמר אדני יהוה קדושׁ ישׂראל בשׁובה ונחת תושׁעון בהשׁקט ובבטחה תהיה גבורתכם ולא אביתם׃ <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  ותאמרו לא־כי על־סוס ננוס על־כן תנוסון ועל־קל נרכב על־כן יקלו רדפיכם׃ </p>
<p id="v17"><sup><small>17</small></sup>  אלף אחד מפני גערת אחד מפני גערת חמשׁה תנסו עד אם־נותרתם כתרן על־ראשׁ ההר וכנס על־הגבעה׃ </p>
<p id="v18"><sup><small>18</small></sup>  ולכן יחכה יהוה לחננכם ולכן ירום לרחמכם כי־אלהי משׁפט יהוה אשׁרי כל־חוכי לו׃ </p>
<p id="v19"><sup><small>19</small></sup>  כי־עם בציון ישׁב בירושׁלם בכו לא־תבכה חנון יחנך לקול זעקך כשׁמעתו ענך׃ </p>
<p id="v20"><sup><small>20</small></sup>  ונתן לכם אדני לחם צר ומים לחץ ולא־יכנף עוד מוריך והיו עיניך ראות את־מוריך׃ </p>
<p id="v21"><sup><small>21</small></sup>  ואזניך תשׁמענה דבר מאחריך לאמר זה הדרך לכו בו כי תאמינו וכי תשׂמאילו׃ <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  וטמאתם את־צפוי פסילי כספך ואת־אפדת מסכת זהבך תזרם כמו דוה צא תאמר לו׃ </p>
<p id="v23"><sup><small>23</small></sup>  ונתן מטר זרעך אשׁר־תזרע את־האדמה ולחם תבואת האדמה והיה דשׁן ושׁמן ירעה מקניך ביום ההוא כר נרחב׃ </p>
<p id="v24"><sup><small>24</small></sup>  והאלפים והעירים עבדי האדמה בליל חמיץ יאכלו אשׁר־זרה ברחת ובמזרה׃ </p>
<p id="v25"><sup><small>25</small></sup>  והיה על־כל־הר גבה ועל כל־גבעה נשׂאה פלגים יבלי־מים ביום הרג רב בנפל מגדלים׃ </p>
<p id="v26"><sup><small>26</small></sup>  והיה אור־הלבנה כאור החמה ואור החמה יהיה שׁבעתים כאור שׁבעת הימים ביום חבשׁ יהוה את־שׁבר עמו ומחץ מכתו ירפא׃ </p>
<p id="v27"><sup><small>27</small></sup>  הנה שׁם־יהוה בא ממרחק בער אפו וכבד משׂאה שׂפתיו מלאו זעם ולשׁונו כאשׁ אכלת׃ <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  ורוחו כנחל שׁוטף עד־צואר יחצה להנפה גוים בנפת שׁוא ורסן מתעה על לחיי עמים׃ </p>
<p id="v29"><sup><small>29</small></sup>  השׁיר יהיה לכם כליל התקדשׁ־חג ושׂמחת לבב כהולך בחליל לבוא בהר־יהוה אל־צור ישׂראל׃ </p>
<p id="v30"><sup><small>30</small></sup>  והשׁמיע יהוה את־הוד קולו ונחת זרועו יראה בזעף אף ולהב אשׁ אוכלה נפץ וזרם ואבן ברד׃ </p>
<p id="v31"><sup><small>31</small></sup>  כי־מקול יהוה יחת אשׁור בשׁבט יכה׃ </p>
<p id="v32"><sup><small>32</small></sup>  והיה כל מעבר מטה מוסדה אשׁר יניח יהוה עליו בתפים ובכנרות ובמלחמות תנופה נלחם־בה׃ </p>
<p id="v33"><sup><small>33</small></sup>  כי־ערוך מאתמול תפתה גם־הוא למלך הוכן העמיק הרחב מדרתה אשׁ ועצים הרבה נשׁמת יהוה כנחל גפרית בערה בה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/29">ישעיה - פֶּרֶק 29</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/31">ישעיה - פֶּרֶק 31</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 30:15 <i>מנוחה רוחנית, שקט</i>: <a href="/he/The_Urantia_Book/131#p2_6">או 131:2.6</a>. </li>
  <li id="fn2"><a href="#cite2">↑</a> 30:21 <i>אוזניך שומעות: זו הדרך</i>: <a href="/he/The_Urantia_Book/97#p5_2">או 97:5.2</a>.  <i>זו הדרך</i>: <a href="/he/The_Urantia_Book/34#p7_8">או 34:7.8</a>.  <i>זו הדרך</i>: <a href="/he/The_Urantia_Book/148#p6_10">או 148:6.10</a>.  <i>זו הדרך</i>: <a href="/he/The_Urantia_Book/117#p5_9">או 117:5.9</a>. </li>
  <li id="fn3"><a href="#cite3">↑</a> 30:27,30 <i>אש זוללת</i>: <a href="/he/The_Urantia_Book/96#p4_5">או 96:4.5</a>. </li>
</ol>
</div>
