<!--
title: ישעיה - פֶּרֶק 11
description: 
published: true
date: 2023-11-8T20:31:8Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/10">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 10</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/12">
          <span class="pr-2">ישעיה - פֶּרֶק 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויצא חטר מגזע ישׁי ונצר משׁרשׁיו יפרה׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  ונחה עליו רוח יהוה רוח חכמה ובינה רוח עצה וגבורה רוח דעת ויראת יהוה׃ <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v3"><sup><small>3</small></sup>  והריחו ביראת יהוה ולא־למראה עיניו ישׁפוט ולא־למשׁמע אזניו יוכיח׃ <sup id="cite5"><a href="#fn5">[5]</a></sup></p>
<p id="v4"><sup><small>4</small></sup>  ושׁפט בצדק דלים והוכיח במישׁור לענוי־ארץ והכה־ארץ בשׁבט פיו וברוח שׂפתיו ימית רשׁע׃ </p>
<p id="v5"><sup><small>5</small></sup>  והיה צדק אזור מתניו והאמונה אזור חלציו׃ </p>
<p id="v6"><sup><small>6</small></sup>  וגר זאב עם־כבשׂ ונמר עם־גדי ירבץ ועגל וכפיר ומריא יחדו ונער קטן נהג בם׃ </p>
<p id="v7"><sup><small>7</small></sup>  ופרה ודב תרעינה יחדו ירבצו ילדיהן ואריה כבקר יאכל־תבן׃ </p>
<p id="v8"><sup><small>8</small></sup>  ושׁעשׁע יונק על־חר פתן ועל מאורת צפעוני גמול ידו הדה׃ </p>
<p id="v9"><sup><small>9</small></sup>  לא־ירעו ולא־ישׁחיתו בכל־הר קדשׁי כי־מלאה הארץ דעה את־יהוה כמים לים מכסים׃ <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  והיה ביום ההוא שׁרשׁ ישׁי אשׁר עמד לנס עמים אליו גוים ידרשׁו והיתה מנחתו כבוד׃ </p>
<p id="v11"><sup><small>11</small></sup>  והיה ביום ההוא יוסיף אדני שׁנית ידו לקנות את־שׁאר עמו אשׁר ישׁאר מאשׁור וממצרים ומפתרוס ומכושׁ ומעילם ומשׁנער ומחמת ומאיי הים׃ </p>
<p id="v12"><sup><small>12</small></sup>  ונשׂא נס לגוים ואסף נדחי ישׂראל ונפצות יהודה יקבץ מארבע כנפות הארץ׃ <sup id="cite7"><a href="#fn7">[7]</a></sup></p>
<p id="v13"><sup><small>13</small></sup>  וסרה קנאת אפרים וצררי יהודה יכרתו אפרים לא־יקנא את־יהודה ויהודה לא־יצר את־אפרים׃ </p>
<p id="v14"><sup><small>14</small></sup>  ועפו בכתף פלשׁתים ימה יחדו יבזו את־בני־קדם אדום ומואב משׁלוח ידם ובני עמון משׁמעתם׃ </p>
<p id="v15"><sup><small>15</small></sup>  והחרים יהוה את לשׁון ים־מצרים והניף ידו על־הנהר בעים רוחו והכהו לשׁבעה נחלים והדריך בנעלים׃ </p>
<p id="v16"><sup><small>16</small></sup>  והיתה מסלה לשׁאר עמו אשׁר ישׁאר מאשׁור כאשׁר היתה לישׂראל ביום עלתו מארץ מצרים׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/10">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 10</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/12">
          <span class="pr-2">ישעיה - פֶּרֶק 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 11:1 <i>גזע או ענף של גפן</i>: <a href="/he/The_Urantia_Book/180#p2_3">או 180:2.3</a>. </li>
  <li id="fn2"><a href="#cite2">↑</a> 11:1-10 <i>הממלכה כתקווה עתידית</i>: <a href="/he/The_Urantia_Book/170#p1_3">או 170:1.3</a>. </li>
  <li id="fn3"><a href="#cite3">↑</a> 11:2 <i>רוחות נפש אדיוטנטים</i>: <a href="/he/The_Urantia_Book/36#p5_2">או 36:5.2</a>.  <i>רוח ידע</i>: <a href="/he/The_Urantia_Book/36#p5_9">או 36:5.9</a>.  <i>רוחות נפש אדיוטנטים</i>: <a href="/he/The_Urantia_Book/36#p5_1">או 36:5.1</a>.  <i>רוח של הבנה</i>: <a href="/he/The_Urantia_Book/36#p5_7">או 36:5.7</a>.  <i>רוח חוכמה</i>: <a href="/he/The_Urantia_Book/36#p5_12">או 36:5.12</a>.  <i>רוח ייעוץ</i>: <a href="/he/The_Urantia_Book/36#p5_10">או 36:5.10</a>.  <i>רוח הפולחן</i>: <a href="/he/The_Urantia_Book/36#p5_11">או 36:5.11</a>. </li>
  <li id="fn4"><a href="#cite4">↑</a> 11:2-3 <i>Adjutant Mind Spirits</i>: <a href="/he/The_Urantia_Book/34#p4_7">או 34:4.7</a>. </li>
  <li id="fn5"><a href="#cite5">↑</a> 11:3 <i>הבנה מהירה</i>: <a href="/he/The_Urantia_Book/34#p4_9">או 34:4.9</a>. </li>
  <li id="fn6"><a href="#cite6">↑</a> 11:9 <i>הרים קדושים של אלוהים</i>: <a href="/he/The_Urantia_Book/53#p1_1">או 53:1.1</a>.  <i>אדמה מלאה בידע אלוהים</i>: <a href="/he/The_Urantia_Book/131#p2_2">או 131:2.2</a>. </li>
  <li id="fn7"><a href="#cite7">↑</a> 11:12 <i>פטיש ספר קדוש</i>: <a href="/he/The_Urantia_Book/88#p2_7">או 88:2.7</a>. </li>
</ol>
</div>
