<!--
title: ישעיה - פֶּרֶק 34
description: 
published: true
date: 2023-11-8T20:31:8Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/33">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 33</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/35">
          <span class="pr-2">ישעיה - פֶּרֶק 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  קרבו גוים לשׁמע ולאמים הקשׁיבו תשׁמע הארץ ומלאה תבל וכל־צאצאיה׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  כי קצף ליהוה על־כל־הגוים וחמה על־כל־צבאם החרימם נתנם לטבח׃ </p>
<p id="v3"><sup><small>3</small></sup>  וחלליהם ישׁלכו ופגריהם יעלה באשׁם ונמסו הרים מדמם׃ </p>
<p id="v4"><sup><small>4</small></sup>  ונמקו כל־צבא השׁמים ונגלו כספר השׁמים וכל־צבאם יבול כנבל עלה מגפן וכנבלת מתאנה׃ </p>
<p id="v5"><sup><small>5</small></sup>  כי־רותה בשׁמים חרבי הנה על־אדום תרד ועל־עם חרמי למשׁפט׃ </p>
<p id="v6"><sup><small>6</small></sup>  חרב ליהוה מלאה דם הדשׁנה מחלב מדם כרים ועתודים מחלב כליות אילים כי זבח ליהוה בבצרה וטבח גדול בארץ אדום׃ </p>
<p id="v7"><sup><small>7</small></sup>  וירדו ראמים עמם ופרים עם־אבירים ורותה ארצם מדם ועפרם מחלב ידשׁן׃ </p>
<p id="v8"><sup><small>8</small></sup>  כי יום נקם ליהוה שׁנת שׁלומים לריב ציון׃ <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  ונהפכו נחליה לזפת ועפרה לגפרית והיתה ארצה לזפת בערה׃ </p>
<p id="v10"><sup><small>10</small></sup>  לילה ויומם לא תכבה לעולם יעלה עשׁנה מדור לדור תחרב לנצח נצחים אין עבר בה׃ </p>
<p id="v11"><sup><small>11</small></sup>  וירשׁוה קאת וקפוד וינשׁוף וערב ישׁכנו־בה ונטה עליה קו־תהו ואבני־בהו׃ </p>
<p id="v12"><sup><small>12</small></sup>  חריה ואין־שׁם מלוכה יקראו וכל־שׂריה יהיו אפס׃ </p>
<p id="v13"><sup><small>13</small></sup>  ועלתה ארמנתיה סירים קמושׂ וחוח במבצריה והיתה נוה תנים חציר לבנות יענה׃ </p>
<p id="v14"><sup><small>14</small></sup>  ופגשׁו ציים את־איים ושׂעיר על־רעהו יקרא אך־שׁם הרגיעה לילית ומצאה לה מנוח׃ </p>
<p id="v15"><sup><small>15</small></sup>  שׁמה קננה קפוז ותמלט ובקעה ודגרה בצלה אך־שׁם נקבצו דיות אשׁה רעותה׃ </p>
<p id="v16"><sup><small>16</small></sup>  דרשׁו מעל־ספר יהוה וקראו אחת מהנה לא נעדרה אשׁה רעותה לא פקדו כי־פי הוא צוה ורוחו הוא קבצן׃ </p>
<p id="v17"><sup><small>17</small></sup>  והוא־הפיל להן גורל וידו חלקתה להם בקו עד־עולם יירשׁוה לדור ודור ישׁכנו־בה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/33">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 33</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/35">
          <span class="pr-2">ישעיה - פֶּרֶק 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 34:1 <i>מקור כל הדברים</i>: <a href="/he/The_Urantia_Book/3#p2_5">או 3:2.5</a>. </li>
  <li id="fn2"><a href="#cite2">↑</a> 34:8 <i>נוקם בחוטאים</i>: <a href="/he/The_Urantia_Book/142#p2_1">או 142:2.1</a>. </li>
</ol>
</div>
