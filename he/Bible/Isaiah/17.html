<!--
title: ישעיה - פֶּרֶק 17
description: 
published: true
date: 2023-11-8T20:31:8Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/16">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 16</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/18">
          <span class="pr-2">ישעיה - פֶּרֶק 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  משׂא דמשׂק הנה דמשׂק מוסר מעיר והיתה מעי מפלה׃ </p>
<p id="v2"><sup><small>2</small></sup>  עזבות ערי ערער לעדרים תהיינה ורבצו ואין מחריד׃ </p>
<p id="v3"><sup><small>3</small></sup>  ונשׁבת מבצר מאפרים וממלכה מדמשׂק ושׁאר ארם ככבוד בני־ישׂראל יהיו נאם יהוה צבאות׃ </p>
<p id="v4"><sup><small>4</small></sup>  והיה ביום ההוא ידל כבוד יעקב ומשׁמן בשׂרו ירזה׃ </p>
<p id="v5"><sup><small>5</small></sup>  והיה כאסף קציר קמה וזרעו שׁבלים יקצור והיה כמלקט שׁבלים בעמק רפאים׃ </p>
<p id="v6"><sup><small>6</small></sup>  ונשׁאר־בו עוללת כנקף זית שׁנים שׁלשׁה גרגרים בראשׁ אמיר ארבעה חמשׁה בסעפיה פריה נאם־יהוה אלהי ישׂראל׃ </p>
<p id="v7"><sup><small>7</small></sup>  ביום ההוא ישׁעה האדם על־עשׂהו ועיניו אל־קדושׁ ישׂראל תראינה׃ </p>
<p id="v8"><sup><small>8</small></sup>  ולא ישׁעה אל־המזבחות מעשׂה ידיו ואשׁר עשׂו אצבעתיו לא יראה והאשׁרים והחמנים׃ </p>
<p id="v9"><sup><small>9</small></sup>  ביום ההוא יהיו ערי מעזו כעזובת החרשׁ והאמיר אשׁר עזבו מפני בני ישׂראל והיתה שׁממה׃ </p>
<p id="v10"><sup><small>10</small></sup>  כי שׁכחת אלהי ישׁעך וצור מעזך לא זכרת על־כן תטעי נטעי נעמנים וזמרת זר תזרענו׃ <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  ביום נטעך תשׂגשׂגי ובבקר זרעך תפריחי נד קציר ביום נחלה וכאב אנושׁ׃ </p>
<p id="v12"><sup><small>12</small></sup>  הוי המון עמים רבים כהמות ימים יהמיון ושׁאון לאמים כשׁאון מים כבירים ישׁאון׃ </p>
<p id="v13"><sup><small>13</small></sup>  לאמים כשׁאון מים רבים ישׁאון וגער בו ונס ממרחק ורדף כמץ הרים לפני־רוח וכגלגל לפני סופה׃ </p>
<p id="v14"><sup><small>14</small></sup>  לעת ערב והנה בלהה בטרם בקר איננו זה חלק שׁוסינו וגורל לבזזינו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/16">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 16</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/18">
          <span class="pr-2">ישעיה - פֶּרֶק 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 17:10 <i>אלוהי הישועה</i>: <a href="/he/The_Urantia_Book/2#p6_3">או 2:6.3</a>. </li>
</ol>
</div>
