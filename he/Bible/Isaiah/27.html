<!--
title: ישעיה - פֶּרֶק 27
description: 
published: true
date: 2022-10-6T10:37:18Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/26">ישעיה - פֶּרֶק 26</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/28">ישעיה - פֶּרֶק 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ביום ההוא יפקד יהוה בחרבו הקשׁה והגדולה והחזקה על לויתן נחשׁ ברח ועל לויתן נחשׁ עקלתון והרג את־התנין אשׁר בים׃ </p>
<p id="v2"><sup><small>2</small></sup>  ביום ההוא כרם חמד ענו־לה׃ </p>
<p id="v3"><sup><small>3</small></sup>  אני יהוה נצרה לרגעים אשׁקנה פן יפקד עליה לילה ויום אצרנה׃ </p>
<p id="v4"><sup><small>4</small></sup>  חמה אין לי מי־יתנני שׁמיר שׁית במלחמה אפשׂעה בה אציתנה יחד׃ </p>
<p id="v5"><sup><small>5</small></sup>  או יחזק במעוזי יעשׂה שׁלום לי שׁלום יעשׂה־לי׃ </p>
<p id="v6"><sup><small>6</small></sup>  הבאים ישׁרשׁ יעקב יציץ ופרח ישׂראל ומלאו פני־תבל תנובה׃ </p>
<p id="v7"><sup><small>7</small></sup>  הכמכת מכהו הכהו אם־כהרג הרגיו הרג׃ </p>
<p id="v8"><sup><small>8</small></sup>  בסאסאה בשׁלחה תריבנה הגה ברוחו הקשׁה ביום קדים׃ </p>
<p id="v9"><sup><small>9</small></sup>  לכן בזאת יכפר עון־יעקב וזה כל־פרי הסר חטאתו בשׂומו כל־אבני מזבח כאבני־גר מנפצות לא־יקמו אשׁרים וחמנים׃ </p>
<p id="v10"><sup><small>10</small></sup>  כי עיר בצורה בדד נוה משׁלח ונעזב כמדבר שׁם ירעה עגל ושׁם ירבץ וכלה סעפיה׃ </p>
<p id="v11"><sup><small>11</small></sup>  ביבשׁ קצירה תשׁברנה נשׁים באות מאירות אותה כי לא עם־בינות הוא על־כן לא־ירחמנו עשׂהו ויצרו לא יחננו׃ </p>
<p id="v12"><sup><small>12</small></sup>  והיה ביום ההוא יחבט יהוה משׁבלת הנהר עד־נחל מצרים ואתם תלקטו לאחד אחד בני ישׂראל׃ </p>
<p id="v13"><sup><small>13</small></sup>  והיה ביום ההוא יתקע בשׁופר גדול ובאו האבדים בארץ אשׁור והנדחים בארץ מצרים והשׁתחוו ליהוה בהר הקדשׁ בירושׁלם׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/26">ישעיה - פֶּרֶק 26</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/28">ישעיה - פֶּרֶק 28</a></td>
      </tr>
    </tbody>
  </table>
</figure>
