<!--
title: ישעיה - פֶּרֶק 32
description: 
published: true
date: 2022-10-6T10:37:18Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/31">ישעיה - פֶּרֶק 31</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/33">ישעיה - פֶּרֶק 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  הן לצדק ימלך־מלך ולשׂרים למשׁפט ישׂרו׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  והיה־אישׁ כמחבא־רוח וסתר זרם כפלגי־מים בציון כצל סלע־כבד בארץ עיפה׃ <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  ולא תשׁעינה עיני ראים ואזני שׁמעים תקשׁבנה׃ </p>
<p id="v4"><sup><small>4</small></sup>  ולבב נמהרים יבין לדעת ולשׁון עלגים תמהר לדבר צחות׃ </p>
<p id="v5"><sup><small>5</small></sup>  לא־יקרא עוד לנבל נדיב ולכילי לא יאמר שׁוע׃ </p>
<p id="v6"><sup><small>6</small></sup>  כי נבל נבלה ידבר ולבו יעשׂה־און לעשׂות חנף ולדבר אל־יהוה תועה להריק נפשׁ רעב ומשׁקה צמא יחסיר׃ </p>
<p id="v7"><sup><small>7</small></sup>  וכלי כליו רעים הוא זמות יעץ לחבל ענוים באמרי־שׁקר ובדבר אביון משׁפט׃ </p>
<p id="v8"><sup><small>8</small></sup>  ונדיב נדיבות יעץ והוא על־נדיבות יקום׃ </p>
<p id="v9"><sup><small>9</small></sup>  נשׁים שׁאננות קמנה שׁמענה קולי בנות בטחות האזנה אמרתי׃ </p>
<p id="v10"><sup><small>10</small></sup>  ימים על־שׁנה תרגזנה בטחות כי כלה בציר אסף בלי יבוא׃ </p>
<p id="v11"><sup><small>11</small></sup>  חרדו שׁאננות רגזה בטחות פשׁטה וערה וחגורה על־חלצים׃ </p>
<p id="v12"><sup><small>12</small></sup>  על־שׁדים ספדים על־שׂדי־חמד על־גפן פריה׃ </p>
<p id="v13"><sup><small>13</small></sup>  על אדמת עמי קוץ שׁמיר תעלה כי על־כל־בתי משׂושׂ קריה עליזה׃ </p>
<p id="v14"><sup><small>14</small></sup>  כי־ארמון נטשׁ המון עיר עזב עפל ובחן היה בעד מערות עד־עולם משׂושׂ פראים מרעה עדרים׃ </p>
<p id="v15"><sup><small>15</small></sup>  עד־יערה עלינו רוח ממרום והיה מדבר לכרמל וכרמל ליער יחשׁב׃ <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  ושׁכן במדבר משׁפט וצדקה בכרמל תשׁב׃ </p>
<p id="v17"><sup><small>17</small></sup>  והיה מעשׂה הצדקה שׁלום ועבדת הצדקה השׁקט ובטח עד־עולם׃ <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  וישׁב עמי בנוה שׁלום ובמשׁכנות מבטחים ובמנוחת שׁאננות׃ </p>
<p id="v19"><sup><small>19</small></sup>  וברד ברדת היער ובשׁפלה תשׁפל העיר׃ </p>
<p id="v20"><sup><small>20</small></sup>  אשׁריכם זרעי על־כל־מים משׁלחי רגל־השׁור והחמור׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/31">ישעיה - פֶּרֶק 31</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/33">ישעיה - פֶּרֶק 33</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 32:1 <i>ישעיהו אמר מלך מוציא</i>: <a href="/he/The_Urantia_Book/97#p8_3">או 97:8.3</a>. </li>
  <li id="fn2"><a href="#cite2">↑</a> 32:2 <i>צל של רוק גדול</i>: <a href="/he/The_Urantia_Book/190#p5_4">או 190:5.4</a>. </li>
  <li id="fn3"><a href="#cite3">↑</a> 32:15-17 <i>כשהרוח נשפכה, שלום</i>: <a href="/he/The_Urantia_Book/142#p5_4">או 142:5.4</a>. </li>
  <li id="fn4"><a href="#cite4">↑</a> 32:17 <i>ביטחון עמוק</i>: <a href="/he/The_Urantia_Book/5#p4_2">או 5:4.2</a>. </li>
  <li id="fn5"><a href="#cite5">↑</a> 32:17-18 <i>באמונה השג שלום</i>: <a href="/he/The_Urantia_Book/131#p10_6">או 131:10.6</a>. </li>
</ol>
</div>
