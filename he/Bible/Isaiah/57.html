<!--
title: ישעיה - פֶּרֶק 57
description: 
published: true
date: 2022-10-6T10:37:18Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/56">ישעיה - פֶּרֶק 56</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/58">ישעיה - פֶּרֶק 58</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  הצדיק אבד ואין אישׁ שׂם על־לב ואנשׁי־חסד נאספים באין מבין כי־מפני הרעה נאסף הצדיק׃ </p>
<p id="v2"><sup><small>2</small></sup>  יבוא שׁלום ינוחו על־משׁכבותם הלך נכחו׃ </p>
<p id="v3"><sup><small>3</small></sup>  ואתם קרבו־הנה בני עננה זרע מנאף ותזנה׃ </p>
<p id="v4"><sup><small>4</small></sup>  על־מי תתענגו על־מי תרחיבו פה תאריכו לשׁון הלוא־אתם ילדי־פשׁע זרע שׁקר׃ </p>
<p id="v5"><sup><small>5</small></sup>  הנחמים באלים תחת כל־עץ רענן שׁחטי הילדים בנחלים תחת סעפי הסלעים׃ </p>
<p id="v6"><sup><small>6</small></sup>  בחלקי־נחל חלקך הם הם גורלך גם־להם שׁפכת נסך העלית מנחה העל אלה אנחם׃ </p>
<p id="v7"><sup><small>7</small></sup>  על הר־גבה ונשׂא שׂמת משׁכבך גם־שׁם עלית לזבח זבח׃ </p>
<p id="v8"><sup><small>8</small></sup>  ואחר הדלת והמזוזה שׂמת זכרונך כי מאתי גלית ותעלי הרחבת משׁכבך ותכרת־לך מהם אהבת משׁכבם יד חזית׃ </p>
<p id="v9"><sup><small>9</small></sup>  ותשׁרי למלך בשׁמן ותרבי רקחיך ותשׁלחי צריך עד־מרחק ותשׁפילי עד־שׁאול׃ </p>
<p id="v10"><sup><small>10</small></sup>  ברב דרכך יגעת לא אמרת נואשׁ חית ידך מצאת על־כן לא חלית׃ </p>
<p id="v11"><sup><small>11</small></sup>  ואת־מי דאגת ותיראי כי תכזבי ואותי לא זכרת לא־שׂמת על־לבך הלא אני מחשׁה ומעלם ואותי לא תיראי׃ </p>
<p id="v12"><sup><small>12</small></sup>  אני אגיד צדקתך ואת־מעשׂיך ולא יועילוך׃ </p>
<p id="v13"><sup><small>13</small></sup>  בזעקך יצילך קבוציך ואת־כלם ישׂא־רוח יקח־הבל והחוסה בי ינחל־ארץ ויירשׁ הר־קדשׁי׃ </p>
<p id="v14"><sup><small>14</small></sup>  ואמר סלו־סלו פנו־דרך הרימו מכשׁול מדרך עמי׃ </p>
<p id="v15"><sup><small>15</small></sup>  כי כה אמר רם ונשׂא שׁכן עד וקדושׁ שׁמו מרום וקדושׁ אשׁכון ואת־דכא ושׁפל־רוח להחיות רוח שׁפלים ולהחיות לב נדכאים׃ <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  כי לא לעולם אריב ולא לנצח אקצוף כי־רוח מלפני יעטוף ונשׁמות אני עשׂיתי׃ </p>
<p id="v17"><sup><small>17</small></sup>  בעון בצעו קצפתי ואכהו הסתר ואקצף וילך שׁובב בדרך לבו׃ </p>
<p id="v18"><sup><small>18</small></sup>  דרכיו ראיתי וארפאהו ואנחהו ואשׁלם נחמים לו ולאבליו׃ <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  בורא נוב שׂפתים שׁלום שׁלום לרחוק ולקרוב אמר יהוה ורפאתיו׃ </p>
<p id="v20"><sup><small>20</small></sup>  והרשׁעים כים נגרשׁ כי השׁקט לא יוכל ויגרשׁו מימיו רפשׁ וטיט׃ <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  אין שׁלום אמר אלהי לרשׁעים׃ <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/56">ישעיה - פֶּרֶק 56</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/58">ישעיה - פֶּרֶק 58</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 57:15 <i>אני שוכן במקום גבוה וקדוש</i>: <a href="/he/The_Urantia_Book/97#p7_12">או 97:7.12</a>.  <i>תשב במקום גבוה, קדוש</i>: <a href="/he/The_Urantia_Book/131#p2_4">או 131:2.4</a>.  <i>נפש חרטה ורוח צנועה</i>: <a href="/he/The_Urantia_Book/149#p6_11">או 149:6.11</a>.  <i>מאכלס נצח ​​</i>: <a href="/he/The_Urantia_Book/1#p1_6">או 1:1.6</a>.  <i>אני גבוה ורם אחד</i>: <a href="/he/The_Urantia_Book/97#p7_9">או 97:7.9</a>.  <i>אלוהים שוכן נצח</i>: <a href="/he/The_Urantia_Book/3#p4_5">או 3:4.5</a>.  <i>הוא מאכלס נצח ​​</i>: <a href="/he/The_Urantia_Book/2#p1_5">או 2:1.5</a>.  <i>מקום גבוה וקדוש</i>: <a href="/he/The_Urantia_Book/11#p1_2">או 11:1.2</a>.  <i>אלוהים שוכן נצח</i>: <a href="/he/The_Urantia_Book/1#p0_3">או 1:0.3</a>. </li>
  <li id="fn2"><a href="#cite2">↑</a> 57:18 <i>הוא ינחם אבלים</i>: <a href="/he/The_Urantia_Book/190#p5_4">או 190:5.4</a>. </li>
  <li id="fn3"><a href="#cite3">↑</a> 57:20-21 <i>רשעים כמו ים סוער</i>: <a href="/he/The_Urantia_Book/149#p5_3">או 149:5.3</a>. </li>
  <li id="fn4"><a href="#cite4">↑</a> 57:21 <i>אין שלום לרשעים</i>: <a href="/he/The_Urantia_Book/131#p2_10">או 131:2.10</a>. </li>
</ol>
</div>
