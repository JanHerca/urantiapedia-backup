<!--
title: ישעיה - פֶּרֶק 2
description: 
published: true
date: 2023-11-8T20:31:8Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/1">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 1</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/3">
          <span class="pr-2">ישעיה - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  הדבר אשׁר חזה ישׁעיהו בן־אמוץ על־יהודה וירושׁלם׃ </p>
<p id="v2"><sup><small>2</small></sup>  והיה באחרית הימים נכון יהיה הר בית־יהוה בראשׁ ההרים ונשׂא מגבעות ונהרו אליו כל־הגוים׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  והלכו עמים רבים ואמרו לכו ונעלה אל־הר־יהוה אל־בית אלהי יעקב וירנו מדרכיו ונלכה בארחתיו כי מציון תצא תורה ודבר־יהוה מירושׁלם׃ <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  ושׁפט בין הגוים והוכיח לעמים רבים וכתתו חרבותם לאתים וחניתותיהם למזמרות לא־ישׂא גוי אל־גוי חרב ולא־ילמדו עוד מלחמה׃ <sup id="cite5"><a href="#fn5">[5]</a></sup></p>
<p id="v5"><sup><small>5</small></sup>  בית יעקב לכו ונלכה באור יהוה׃ </p>
<p id="v6"><sup><small>6</small></sup>  כי נטשׁתה עמך בית יעקב כי מלאו מקדם ועננים כפלשׁתים ובילדי נכרים ישׂפיקו׃ </p>
<p id="v7"><sup><small>7</small></sup>  ותמלא ארצו כסף וזהב ואין קצה לאצרתיו ותמלא ארצו סוסים ואין קצה למרכבתיו׃ </p>
<p id="v8"><sup><small>8</small></sup>  ותמלא ארצו אלילים למעשׂה ידיו ישׁתחוו לאשׁר עשׂו אצבעתיו׃ </p>
<p id="v9"><sup><small>9</small></sup>  וישׁח אדם וישׁפל־אישׁ ואל־תשׂא להם׃ </p>
<p id="v10"><sup><small>10</small></sup>  בוא בצור והטמן בעפר מפני פחד יהוה ומהדר גאנו׃ </p>
<p id="v11"><sup><small>11</small></sup>  עיני גבהות אדם שׁפל ושׁח רום אנשׁים ונשׂגב יהוה לבדו ביום ההוא׃ </p>
<p id="v12"><sup><small>12</small></sup>  כי יום ליהוה צבאות על כל־גאה ורם ועל כל־נשׂא ושׁפל׃ </p>
<p id="v13"><sup><small>13</small></sup>  ועל כל־ארזי הלבנון הרמים והנשׂאים ועל כל־אלוני הבשׁן׃ </p>
<p id="v14"><sup><small>14</small></sup>  ועל כל־ההרים הרמים ועל כל־הגבעות הנשׂאות׃ </p>
<p id="v15"><sup><small>15</small></sup>  ועל כל־מגדל גבה ועל כל־חומה בצורה׃ </p>
<p id="v16"><sup><small>16</small></sup>  ועל כל־אניות תרשׁישׁ ועל כל־שׂכיות החמדה׃ </p>
<p id="v17"><sup><small>17</small></sup>  ושׁח גבהות האדם ושׁפל רום אנשׁים ונשׂגב יהוה לבדו ביום ההוא׃ </p>
<p id="v18"><sup><small>18</small></sup>  והאלילים כליל יחלף׃ </p>
<p id="v19"><sup><small>19</small></sup>  ובאו במערות צרים ובמחלות עפר מפני פחד יהוה ומהדר גאונו בקומו לערץ הארץ׃ <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  ביום ההוא ישׁליך האדם את אלילי כספו ואת אלילי זהבו אשׁר עשׂו־לו להשׁתחות לחפר פרות ולעטלפים׃ </p>
<p id="v21"><sup><small>21</small></sup>  לבוא בנקרות הצרים ובסעפי הסלעים מפני פחד יהוה ומהדר גאונו בקומו לערץ הארץ׃ </p>
<p id="v22"><sup><small>22</small></sup>  חדלו לכם מן־האדם אשׁר נשׁמה באפו כי־במה נחשׁב הוא׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/1">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 1</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/3">
          <span class="pr-2">ישעיה - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:2 <i>הרים קדושים</i>: <a href="/he/The_Urantia_Book/85#p1_5">או 85:1.5</a>. </li>
  <li id="fn2"><a href="#cite2">↑</a> 2:2-4 <i>דעותיהם של יהודים: מוצא על טבעי</i>: <a href="/he/The_Urantia_Book/170#p1_5">או 170:1.5</a>. </li>
  <li id="fn3"><a href="#cite3">↑</a> 2:2-5 <i>יהודים ראו באלוהים מלך על כל</i>: <a href="/he/The_Urantia_Book/141#p4_1">או 141:4.1</a>. </li>
  <li id="fn4"><a href="#cite4">↑</a> 2:3 <i>לימד על ידי הרוח</i>: <a href="/he/The_Urantia_Book/156#p5_2">או 156:5.2</a>. </li>
  <li id="fn5"><a href="#cite5">↑</a> 2:4 <i>אומות לא לומדים מלחמה יותר</i>: <a href="/he/The_Urantia_Book/159#p5_6">או 159:5.6</a>. </li>
  <li id="fn6"><a href="#cite6">↑</a> 2:19-21 <i>זוהר בהוד, תהילה</i>: <a href="/he/The_Urantia_Book/2#p1_2">או 2:1.2</a>. </li>
</ol>
</div>
