<!--
title: ישעיה - פֶּרֶק 62
description: 
published: true
date: 2022-10-6T10:37:18Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/61">ישעיה - פֶּרֶק 61</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/63">ישעיה - פֶּרֶק 63</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למען ציון לא אחשׁה ולמען ירושׁלם לא אשׁקוט עד־יצא כנגה צדקה וישׁועתה כלפיד יבער׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  וראו גוים צדקך וכל־מלכים כבודך וקרא לך שׁם חדשׁ אשׁר פי יהוה יקבנו׃ <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  והיית עטרת תפארת ביד־יהוה וצנוף מלוכה בכף־אלהיך׃ </p>
<p id="v4"><sup><small>4</small></sup>  לא־יאמר לך עוד עזובה ולארצך לא־יאמר עוד שׁממה כי לך יקרא חפצי־בה ולארצך בעולה כי־חפץ יהוה בך וארצך תבעל׃ </p>
<p id="v5"><sup><small>5</small></sup>  כי־יבעל בחור בתולה יבעלוך בניך ומשׂושׂ חתן על־כלה ישׂישׂ עליך אלהיך׃ </p>
<p id="v6"><sup><small>6</small></sup>  על־חומתיך ירושׁלם הפקדתי שׁמרים כל־היום וכל־הלילה תמיד לא יחשׁו המזכרים את־יהוה אל־דמי לכם׃ </p>
<p id="v7"><sup><small>7</small></sup>  ואל־תתנו דמי לו עד־יכונן ועד־ישׂים את־ירושׁלם תהלה בארץ׃ </p>
<p id="v8"><sup><small>8</small></sup>  נשׁבע יהוה בימינו ובזרוע עזו אם־אתן את־דגנך עוד מאכל לאיביך ואם־ישׁתו בני־נכר תירושׁך אשׁר יגעת בו׃ </p>
<p id="v9"><sup><small>9</small></sup>  כי מאספיו יאכלהו והללו את־יהוה ומקבציו ישׁתהו בחצרות קדשׁי׃ </p>
<p id="v10"><sup><small>10</small></sup>  עברו עברו בשׁערים פנו דרך העם סלו סלו המסלה סקלו מאבן הרימו נס על־העמים׃ </p>
<p id="v11"><sup><small>11</small></sup>  הנה יהוה השׁמיע אל־קצה הארץ אמרו לבת־ציון הנה ישׁעך בא הנה שׂכרו אתו ופעלתו לפניו׃ </p>
<p id="v12"><sup><small>12</small></sup>  וקראו להם עם־הקדשׁ גאולי יהוה ולך יקרא דרושׁה עיר לא נעזבה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/61">ישעיה - פֶּרֶק 61</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/63">ישעיה - פֶּרֶק 63</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 62:1-3 <i>שמחות גן עדן</i>: <a href="/he/The_Urantia_Book/131#p10_5">או 131:10.5</a>. </li>
  <li id="fn2"><a href="#cite2">↑</a> 62:2 <i>שם חדש</i>: <a href="/he/The_Urantia_Book/47#p8_5">או 47:8.5</a>. </li>
</ol>
</div>
