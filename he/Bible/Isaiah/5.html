<!--
title: ישעיה - פֶּרֶק 5
description: 
published: true
date: 2022-10-6T10:37:18Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/4">ישעיה - פֶּרֶק 4</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/6">ישעיה - פֶּרֶק 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  אשׁירה נא לידידי שׁירת דודי לכרמו כרם היה לידידי בקרן בן־שׁמן׃ </p>
<p id="v2"><sup><small>2</small></sup>  ויעזקהו ויסקלהו ויטעהו שׂרק ויבן מגדל בתוכו וגם־יקב חצב בו ויקו לעשׂות ענבים ויעשׂ באשׁים׃ </p>
<p id="v3"><sup><small>3</small></sup>  ועתה יושׁב ירושׁלם ואישׁ יהודה שׁפטו־נא ביני ובין כרמי׃ </p>
<p id="v4"><sup><small>4</small></sup>  מה־לעשׂות עוד לכרמי ולא עשׂיתי בו מדוע קויתי לעשׂות ענבים ויעשׂ באשׁים׃ </p>
<p id="v5"><sup><small>5</small></sup>  ועתה אודיעה־נא אתכם את אשׁר־אני עשׂה לכרמי הסר משׂוכתו והיה לבער פרץ גדרו והיה למרמס׃ </p>
<p id="v6"><sup><small>6</small></sup>  ואשׁיתהו בתה לא יזמר ולא יעדר ועלה שׁמיר ושׁית ועל העבים אצוה מהמטיר עליו מטר׃ </p>
<p id="v7"><sup><small>7</small></sup>  כי כרם יהוה צבאות בית ישׂראל ואישׁ יהודה נטע שׁעשׁועיו ויקו למשׁפט והנה משׂפח לצדקה והנה צעקה׃ </p>
<p id="v8"><sup><small>8</small></sup>  הוי מגיעי בית בבית שׂדה בשׂדה יקריבו עד אפס מקום והושׁבתם לבדכם בקרב הארץ׃ <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  באזני יהוה צבאות אם־לא בתים רבים לשׁמה יהיו גדלים וטובים מאין יושׁב׃ </p>
<p id="v10"><sup><small>10</small></sup>  כי עשׂרת צמדי־כרם יעשׂו בת אחת וזרע חמר יעשׂה איפה׃ <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  הוי משׁכימי בבקר שׁכר ירדפו מאחרי בנשׁף יין ידליקם׃ </p>
<p id="v12"><sup><small>12</small></sup>  והיה כנור ונבל תף וחליל ויין משׁתיהם ואת פעל יהוה לא יביטו ומעשׂה ידיו לא ראו׃ </p>
<p id="v13"><sup><small>13</small></sup>  לכן גלה עמי מבלי־דעת וכבודו מתי רעב והמונו צחה צמא׃ </p>
<p id="v14"><sup><small>14</small></sup>  לכן הרחיבה שׁאול נפשׁה ופערה פיה לבלי־חק וירד הדרה והמונה ושׁאונה ועלז בה׃ </p>
<p id="v15"><sup><small>15</small></sup>  וישׁח אדם וישׁפל־אישׁ ועיני גבהים תשׁפלנה׃ </p>
<p id="v16"><sup><small>16</small></sup>  ויגבה יהוה צבאות במשׁפט והאל הקדושׁ נקדשׁ בצדקה׃ </p>
<p id="v17"><sup><small>17</small></sup>  ורעו כבשׂים כדברם וחרבות מחים גרים יאכלו׃ </p>
<p id="v18"><sup><small>18</small></sup>  הוי משׁכי העון בחבלי השׁוא וכעבות העגלה חטאה׃ </p>
<p id="v19"><sup><small>19</small></sup>  האמרים ימהר יחישׁה מעשׂהו למען נראה ותקרב ותבואה עצת קדושׁ ישׂראל ונדעה׃ </p>
<p id="v20"><sup><small>20</small></sup>  הוי האמרים לרע טוב ולטוב רע שׂמים חשׁך לאור ואור לחשׁך שׂמים מר למתוק ומתוק למר׃ </p>
<p id="v21"><sup><small>21</small></sup>  הוי חכמים בעיניהם ונגד פניהם נבנים׃ </p>
<p id="v22"><sup><small>22</small></sup>  הוי גבורים לשׁתות יין ואנשׁי־חיל למסך שׁכר׃ </p>
<p id="v23"><sup><small>23</small></sup>  מצדיקי רשׁע עקב שׁחד וצדקת צדיקים יסירו ממנו׃ </p>
<p id="v24"><sup><small>24</small></sup>  לכן כאכל קשׁ לשׁון אשׁ וחשׁשׁ להבה ירפה שׁרשׁם כמק יהיה ופרחם כאבק יעלה כי מאסו את תורת יהוה צבאות ואת אמרת קדושׁ־ישׂראל נאצו׃ </p>
<p id="v25"><sup><small>25</small></sup>  על־כן חרה אף־יהוה בעמו ויט ידו עליו ויכהו וירגזו ההרים ותהי נבלתם כסוחה בקרב חוצות בכל־זאת לא־שׁב אפו ועוד ידו נטויה׃ </p>
<p id="v26"><sup><small>26</small></sup>  ונשׂא־נס לגוים מרחוק ושׁרק לו מקצה הארץ והנה מהרה קל יבוא׃ </p>
<p id="v27"><sup><small>27</small></sup>  אין־עיף ואין־כושׁל בו לא ינום ולא יישׁן ולא נפתח אזור חלציו ולא נתק שׂרוך נעליו׃ </p>
<p id="v28"><sup><small>28</small></sup>  אשׁר חציו שׁנונים וכל־קשׁתתיו דרכות פרסות סוסיו כצר נחשׁבו וגלגליו כסופה׃ </p>
<p id="v29"><sup><small>29</small></sup>  שׁאגה לו כלביא ושׁאג ככפירים וינהם ויאחז טרף ויפליט ואין מציל׃ </p>
<p id="v30"><sup><small>30</small></sup>  וינהם עליו ביום ההוא כנהמת־ים ונבט לארץ והנה־חשׁך צר ואור חשׁך בעריפיה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/4">ישעיה - פֶּרֶק 4</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/6">ישעיה - פֶּרֶק 6</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:8 <i>הוספת בית לבית</i>: <a href="/he/The_Urantia_Book/97#p9_21">או 97:9.21</a>. </li>
  <li id="fn2"><a href="#cite2">↑</a> 5:10 <i>כדור הארץ יניב פירות</i>: <a href="/he/The_Urantia_Book/136#p6_7">או 136:6.7</a>. </li>
</ol>
</div>
