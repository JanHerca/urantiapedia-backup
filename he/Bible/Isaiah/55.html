<!--
title: ישעיה - פֶּרֶק 55
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Isaiah/54">ישעיה - פֶּרֶק 54</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Isaiah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Isaiah/56">ישעיה - פֶּרֶק 56</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  הוי כל־צמא לכו למים ואשׁר אין־לו כסף לכו שׁברו ואכלו ולכו שׁברו בלוא־כסף ובלוא מחיר יין וחלב׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  למה תשׁקלו־כסף בלוא־לחם ויגיעכם בלוא לשׂבעה שׁמעו שׁמוע אלי ואכלו־טוב ותתענג בדשׁן נפשׁכם׃ </p>
<p id="v3"><sup><small>3</small></sup>  הטו אזנכם ולכו אלי שׁמעו ותחי נפשׁכם ואכרתה לכם ברית עולם חסדי דוד הנאמנים׃ </p>
<p id="v4"><sup><small>4</small></sup>  הן עד לאומים נתתיו נגיד ומצוה לאמים׃ <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  הן גוי לא־תדע תקרא וגוי לא־ידעוך אליך ירוצו למען יהוה אלהיך ולקדושׁ ישׂראל כי פארך׃ </p>
<p id="v6"><sup><small>6</small></sup>  דרשׁו יהוה בהמצאו קראהו בהיותו קרוב׃ <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  יעזב רשׁע דרכו ואישׁ און מחשׁבתיו וישׁב אל־יהוה וירחמהו ואל־אלהינו כי־ירבה לסלוח׃ <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  כי לא מחשׁבותי מחשׁבותיכם ולא דרכיכם דרכי נאם יהוה׃ </p>
<p id="v9"><sup><small>9</small></sup>  כי־גבהו שׁמים מארץ כן גבהו דרכי מדרכיכם ומחשׁבתי ממחשׁבתיכם׃ <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  כי כאשׁר ירד הגשׁם והשׁלג מן־השׁמים ושׁמה לא ישׁוב כי אם־הרוה את־הארץ והולידה והצמיחה ונתן זרע לזרע ולחם לאכל׃ </p>
<p id="v11"><sup><small>11</small></sup>  כן יהיה דברי אשׁר יצא מפי לא־ישׁוב אלי ריקם כי אם־עשׂה את־אשׁר חפצתי והצליח אשׁר שׁלחתיו׃ </p>
<p id="v12"><sup><small>12</small></sup>  כי־בשׂמחה תצאו ובשׁלום תובלון ההרים והגבעות יפצחו לפניכם רנה וכל־עצי השׂדה ימחאו־כף׃ </p>
<p id="v13"><sup><small>13</small></sup>  תחת הנעצוץ יעלה ברושׁ תחת הסרפד יעלה הדס והיה ליהוה לשׁם לאות עולם לא יכרת׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 55:1 <i>לעולם אל תצמא, מים רוחניים</i>: <a href="/he/The_Urantia_Book/34#p6_8">או 34:6.8</a>. </li>
  <li id="fn2"><a href="#cite2">↑</a> 55:1-3 <i>על ידי בחירת השכינה</i>: <a href="/he/The_Urantia_Book/110#p3_7">או 110:3.7</a>. </li>
  <li id="fn3"><a href="#cite3">↑</a> 55:4-7 <i>שונה לחוק האהבה</i>: <a href="/he/The_Urantia_Book/142#p3_22">או 142:3.22</a>. </li>
  <li id="fn4"><a href="#cite4">↑</a> 55:6 <i>חפש את האדון</i>: <a href="/he/The_Urantia_Book/169#p1_1">או 169:1.1</a>. </li>
  <li id="fn5"><a href="#cite5">↑</a> 55:7 <i>ה' יסלח בשפע</i>: <a href="/he/The_Urantia_Book/2#p5_4">או 2:5.4</a>.  <i>הרחמים</i>: <a href="/he/The_Urantia_Book/131#p10_6">או 131:10.6</a>.  <i>משרד רחמים</i>: <a href="/he/The_Urantia_Book/6#p3_2">או 6:3.2</a>.  <i>הוא יסלח בשפע</i>: <a href="/he/The_Urantia_Book/2#p4_1">או 2:4.1</a>.  <i>אלוהים מתענג ברחמים</i>: <a href="/he/The_Urantia_Book/143#p1_6">או 143:1.6</a>.  <i>כל רחום</i>: <a href="/he/The_Urantia_Book/142#p3_7">או 142:3.7</a>.  <i>תחזור בתשובה, אלוהים סולח</i>: <a href="/he/The_Urantia_Book/131#p2_11">או 131:2.11</a>.  <i>אלוהים רחום</i>: <a href="/he/The_Urantia_Book/2#p5_7">או 2:5.7</a>.  <i>תנו רשעים לנטוש דרכים</i>: <a href="/he/The_Urantia_Book/97#p7_7">או 97:7.7</a>.  <i>אלוהים מתענג ברחמים</i>: <a href="/he/The_Urantia_Book/143#p1_6">או 143:1.6</a>. </li>
  <li id="fn6"><a href="#cite6">↑</a> 55:9 <i>כמו שמים גבוהים מהארץ</i>: <a href="/he/The_Urantia_Book/97#p7_5">או 97:7.5</a>.  <i>מחשבותיו של אלוהים גבוהות יותר</i>: <a href="/he/The_Urantia_Book/131#p2_3">או 131:2.3</a>. </li>
</ol>
</div>
