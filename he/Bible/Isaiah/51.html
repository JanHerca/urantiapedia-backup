<!--
title: ישעיה - פֶּרֶק 51
description: 
published: true
date: 2022-10-6T10:37:18Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/50">ישעיה - פֶּרֶק 50</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/52">ישעיה - פֶּרֶק 52</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  שׁמעו אלי רדפי צדק מבקשׁי יהוה הביטו אל־צור חצבתם ואל־מקבת בור נקרתם׃ </p>
<p id="v2"><sup><small>2</small></sup>  הביטו אל־אברהם אביכם ואל־שׂרה תחוללכם כי־אחד קראתיו ואברכהו וארבהו׃ </p>
<p id="v3"><sup><small>3</small></sup>  כי־נחם יהוה ציון נחם כל־חרבתיה וישׂם מדברה כעדן וערבתה כגן־יהוה שׂשׂון ושׂמחה ימצא בה תודה וקול זמרה׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  הקשׁיבו אלי עמי ולאומי אלי האזינו כי תורה מאתי תצא ומשׁפטי לאור עמים ארגיע׃ </p>
<p id="v5"><sup><small>5</small></sup>  קרוב צדקי יצא ישׁעי וזרעי עמים ישׁפטו אלי איים יקוו ואל־זרעי ייחלון׃ <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  שׂאו לשׁמים עיניכם והביטו אל־הארץ מתחת כי־שׁמים כעשׁן נמלחו והארץ כבגד תבלה וישׁביה כמו־כן ימותון וישׁועתי לעולם תהיה וצדקתי לא תחת׃ <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  שׁמעו אלי ידעי צדק עם תורתי בלבם אל־תיראו חרפת אנושׁ ומגדפתם אל־תחתו׃ </p>
<p id="v8"><sup><small>8</small></sup>  כי כבגד יאכלם עשׁ וכצמר יאכלם סס וצדקתי לעולם תהיה וישׁועתי לדור דורים׃ <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  עורי עורי לבשׁי־עז זרוע יהוה עורי כימי קדם דרות עולמים הלוא את־היא המחצבת רהב מחוללת תנין׃ </p>
<p id="v10"><sup><small>10</small></sup>  הלוא את־היא המחרבת ים מי תהום רבה השׂמה מעמקי־ים דרך לעבר גאולים׃ </p>
<p id="v11"><sup><small>11</small></sup>  ופדויי יהוה ישׁובון ובאו ציון ברנה ושׂמחת עולם על־ראשׁם שׂשׂון ושׂמחה ישׂיגון נסו יגון ואנחה׃ <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  אנכי אנכי הוא מנחמכם מי־את ותיראי מאנושׁ ימות ומבן־אדם חציר ינתן׃ </p>
<p id="v13"><sup><small>13</small></sup>  ותשׁכח יהוה עשׂך נוטה שׁמים ויסד ארץ ותפחד תמיד כל־היום מפני חמת המציק כאשׁר כונן להשׁחית ואיה חמת המציק׃ </p>
<p id="v14"><sup><small>14</small></sup>  מהר צעה להפתח ולא־ימות לשׁחת ולא יחסר לחמו׃ </p>
<p id="v15"><sup><small>15</small></sup>  ואנכי יהוה אלהיך רגע הים ויהמו גליו יהוה צבאות שׁמו׃ </p>
<p id="v16"><sup><small>16</small></sup>  ואשׂים דברי בפיך ובצל ידי כסיתיך לנטע שׁמים וליסד ארץ ולאמר לציון עמי־אתה׃ <sup id="cite6"><a href="#fn6">[6]</a></sup></p>
<p id="v17"><sup><small>17</small></sup>  התעוררי התעוררי קומי ירושׁלם אשׁר שׁתית מיד יהוה את־כוס חמתו את־קבעת כוס התרעלה שׁתית מצית׃ </p>
<p id="v18"><sup><small>18</small></sup>  אין־מנהל לה מכל־בנים ילדה ואין מחזיק בידה מכל־בנים גדלה׃ </p>
<p id="v19"><sup><small>19</small></sup>  שׁתים הנה קראתיך מי ינוד לך השׁד והשׁבר והרעב והחרב מי אנחמך׃ </p>
<p id="v20"><sup><small>20</small></sup>  בניך עלפו שׁכבו בראשׁ כל־חוצות כתוא מכמר המלאים חמת־יהוה גערת אלהיך׃ </p>
<p id="v21"><sup><small>21</small></sup>  לכן שׁמעי־נא זאת עניה ושׁכרת ולא מיין׃ </p>
<p id="v22"><sup><small>22</small></sup>  כה־אמר אדניך יהוה ואלהיך יריב עמו הנה לקחתי מידך את־כוס התרעלה את־קבעת כוס חמתי לא־תוסיפי לשׁתותה עוד׃ </p>
<p id="v23"><sup><small>23</small></sup>  ושׂמתיה ביד־מוגיך אשׁר־אמרו לנפשׁך שׁחי ונעברה ותשׂימי כארץ גוך וכחוץ לעברים׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/50">ישעיה - פֶּרֶק 50</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/52">ישעיה - פֶּרֶק 52</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 51:3 <i>גני אלוהים</i>: <a href="/he/The_Urantia_Book/43#p6_1">או 43:6.1</a>. </li>
  <li id="fn2"><a href="#cite2">↑</a> 51:5 <i>זרועות עוטפות אנשים</i>: <a href="/he/The_Urantia_Book/150#p5_2">או 150:5.2</a>. </li>
  <li id="fn3"><a href="#cite3">↑</a> 51:6 <i>חלק 1: שמים עלולים להיעלם</i>: <a href="/he/The_Urantia_Book/97#p7_6">או 97:7.6</a>. </li>
  <li id="fn4"><a href="#cite4">↑</a> 51:8 <i>חלק ב': ישועה לדורות</i>: <a href="/he/The_Urantia_Book/97#p7_6">או 97:7.6</a>. </li>
  <li id="fn5"><a href="#cite5">↑</a> 51:11 <i>שמחה נצחית</i>: <a href="/he/The_Urantia_Book/190#p5_4">או 190:5.4</a>. </li>
  <li id="fn6"><a href="#cite6">↑</a> 51:16 <i>חלק 2: מכסים בצל</i>: <a href="/he/The_Urantia_Book/97#p7_7">או 97:7.7</a>. </li>
</ol>
</div>
