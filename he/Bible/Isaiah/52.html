<!--
title: ישעיה - פֶּרֶק 52
description: 
published: true
date: 2022-10-6T10:37:18Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/51">ישעיה - פֶּרֶק 51</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/53">ישעיה - פֶּרֶק 53</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  עורי עורי לבשׁי עזך ציון לבשׁי בגדי תפארתך ירושׁלם עיר הקדשׁ כי לא יוסיף יבא־בך עוד ערל וטמא׃ </p>
<p id="v2"><sup><small>2</small></sup>  התנערי מעפר קומי שׁבי ירושׁלם התפתחו מוסרי צוארך שׁביה בת־ציון׃ </p>
<p id="v3"><sup><small>3</small></sup>  כי־כה אמר יהוה חנם נמכרתם ולא בכסף תגאלו׃ </p>
<p id="v4"><sup><small>4</small></sup>  כי כה אמר אדני יהוה מצרים ירד־עמי בראשׁנה לגור שׁם ואשׁור באפס עשׁקו׃ </p>
<p id="v5"><sup><small>5</small></sup>  ועתה מה־לי־פה נאם־יהוה כי־לקח עמי חנם משׁלו יהילילו נאם־יהוה ותמיד כל־היום שׁמי מנאץ׃ </p>
<p id="v6"><sup><small>6</small></sup>  לכן ידע עמי שׁמי לכן ביום ההוא כי־אני־הוא המדבר הנני׃ </p>
<p id="v7"><sup><small>7</small></sup>  מה־נאוו על־ההרים רגלי מבשׂר משׁמיע שׁלום מבשׂר טוב משׁמיע ישׁועה אמר לציון מלך אלהיך׃ </p>
<p id="v8"><sup><small>8</small></sup>  קול צפיך נשׂאו קול יחדו ירננו כי עין בעין יראו בשׁוב יהוה ציון׃ </p>
<p id="v9"><sup><small>9</small></sup>  פצחו רננו יחדו חרבות ירושׁלם כי־נחם יהוה עמו גאל ירושׁלם׃ </p>
<p id="v10"><sup><small>10</small></sup>  חשׂף יהוה את־זרוע קדשׁו לעיני כל־הגוים וראו כל־אפסי־ארץ את ישׁועת אלהינו׃ </p>
<p id="v11"><sup><small>11</small></sup>  סורו סורו צאו משׁם טמא אל־תגעו צאו מתוכה הברו נשׂאי כלי יהוה׃ </p>
<p id="v12"><sup><small>12</small></sup>  כי לא בחפזון תצאו ובמנוסה לא תלכון כי־הלך לפניכם יהוה ומאספכם אלהי ישׂראל׃ </p>
<p id="v13"><sup><small>13</small></sup>  הנה ישׂכיל עבדי ירום ונשׂא וגבה מאד׃ </p>
<p id="v14"><sup><small>14</small></sup>  כאשׁר שׁממו עליך רבים כן־משׁחת מאישׁ מראהו ותארו מבני אדם׃ </p>
<p id="v15"><sup><small>15</small></sup>  כן יזה גוים רבים עליו יקפצו מלכים פיהם כי אשׁר לא־ספר להם ראו ואשׁר לא־שׁמעו התבוננו׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/51">ישעיה - פֶּרֶק 51</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/53">ישעיה - פֶּרֶק 53</a></td>
      </tr>
    </tbody>
  </table>
</figure>
