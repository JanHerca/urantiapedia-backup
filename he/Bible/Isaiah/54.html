<!--
title: ישעיה - פֶּרֶק 54
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Isaiah/53">ישעיה - פֶּרֶק 53</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Isaiah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Isaiah/55">ישעיה - פֶּרֶק 55</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  רני עקרה לא ילדה פצחי רנה וצהלי לא־חלה כי־רבים בני־שׁוממה מבני בעולה אמר יהוה׃ </p>
<p id="v2"><sup><small>2</small></sup>  הרחיבי מקום אהלך ויריעות משׁכנותיך יטו אל־תחשׂכי האריכי מיתריך ויתדתיך חזקי׃ </p>
<p id="v3"><sup><small>3</small></sup>  כי־ימין ושׂמאול תפרצי וזרעך גוים יירשׁ וערים נשׁמות יושׁיבו׃ </p>
<p id="v4"><sup><small>4</small></sup>  אל־תיראי כי־לא תבושׁי ואל־תכלמי כי לא תחפירי כי בשׁת עלומיך תשׁכחי וחרפת אלמנותיך לא תזכרי־עוד׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  כי בעליך עשׂיך יהוה צבאות שׁמו וגאלך קדושׁ ישׂראל אלהי כל־הארץ יקרא׃ </p>
<p id="v6"><sup><small>6</small></sup>  כי־כאשׁה עזובה ועצובת רוח קראך יהוה ואשׁת נעורים כי תמאס אמר אלהיך׃ </p>
<p id="v7"><sup><small>7</small></sup>  ברגע קטן עזבתיך וברחמים גדלים אקבצך׃ </p>
<p id="v8"><sup><small>8</small></sup>  בשׁצף קצף הסתרתי פני רגע ממך ובחסד עולם רחמתיך אמר גאלך יהוה׃ <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  כי־מי נח זאת לי אשׁר נשׁבעתי מעבר מי־נח עוד על־הארץ כן נשׁבעתי מקצף עליך ומגער־בך׃ </p>
<p id="v10"><sup><small>10</small></sup>  כי ההרים ימושׁו והגבעות תמוטנה וחסדי מאתך לא־ימושׁ וברית שׁלומי לא תמוט אמר מרחמך יהוה׃ </p>
<p id="v11"><sup><small>11</small></sup>  עניה סערה לא נחמה הנה אנכי מרביץ בפוך אבניך ויסדתיך בספירים׃ <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  ושׂמתי כדכד שׁמשׁתיך ושׁעריך לאבני אקדח וכל־גבולך לאבני־חפץ׃ </p>
<p id="v13"><sup><small>13</small></sup>  וכל־בניך למודי יהוה ורב שׁלום בניך׃ <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  בצדקה תכונני רחקי מעשׁק כי־לא תיראי וממחתה כי לא־תקרב אליך׃ </p>
<p id="v15"><sup><small>15</small></sup>  הן גור יגור אפס מאותי מי־גר אתך עליך יפול׃ </p>
<p id="v16"><sup><small>16</small></sup>  הן אנכי בראתי חרשׁ נפח באשׁ פחם ומוציא כלי למעשׂהו ואנכי בראתי משׁחית לחבל׃ </p>
<p id="v17"><sup><small>17</small></sup>  כל־כלי יוצר עליך לא יצלח וכל־לשׁון תקום־אתך למשׁפט תרשׁיעי זאת נחלת עבדי יהוה וצדקתם מאתי נאם־יהוה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 54:4,14 <i>נשמר מפחד</i>: <a href="/he/The_Urantia_Book/95#p4_3">או 95:4.3</a>. </li>
  <li id="fn2"><a href="#cite2">↑</a> 54:8 <i>אלוהים רחום</i>: <a href="/he/The_Urantia_Book/2#p5_7">או 2:5.7</a>.  <i>כל רחום</i>: <a href="/he/The_Urantia_Book/142#p3_7">או 142:3.7</a>.  <i>משרד רחמים</i>: <a href="/he/The_Urantia_Book/6#p3_2">או 6:3.2</a>.  <i>הרחמים</i>: <a href="/he/The_Urantia_Book/131#p10_6">או 131:10.6</a>.  <i>חסדו נצחי</i>: <a href="/he/The_Urantia_Book/2#p4_1">או 2:4.1</a>. </li>
  <li id="fn3"><a href="#cite3">↑</a> 54:11-12 <i>מקשטים</i>: <a href="/he/The_Urantia_Book/44#p6_1">או 44:6.1</a>. </li>
  <li id="fn4"><a href="#cite4">↑</a> 54:13 <i>הכל ילמד על ידי אלוהים</i>: <a href="/he/The_Urantia_Book/153#p2_11">או 153:2.11</a>.  <i>לימד על ידי הרוח</i>: <a href="/he/The_Urantia_Book/156#p5_2">או 156:5.2</a>. </li>
</ol>
</div>
