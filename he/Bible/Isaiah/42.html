<!--
title: ישעיה - פֶּרֶק 42
description: 
published: true
date: 2023-11-8T20:31:8Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/41">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 41</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/43">
          <span class="pr-2">ישעיה - פֶּרֶק 43</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  הן עבדי אתמך־בו בחירי רצתה נפשׁי נתתי רוחי עליו משׁפט לגוים יוציא׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  לא יצעק ולא ישׂא ולא־ישׁמיע בחוץ קולו׃ </p>
<p id="v3"><sup><small>3</small></sup>  קנה רצוץ לא ישׁבור ופשׁתה כהה לא יכבנה לאמת יוציא משׁפט׃ <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  לא יכהה ולא ירוץ עד־ישׂים בארץ משׁפט ולתורתו איים ייחילו׃ </p>
<p id="v5"><sup><small>5</small></sup>  כה־אמר האל יהוה בורא השׁמים ונוטיהם רקע הארץ וצאצאיה נתן נשׁמה לעם עליה ורוח להלכים בה׃ <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  אני יהוה קראתיך בצדק ואחזק בידך ואצרך ואתנך לברית עם לאור גוים׃ </p>
<p id="v7"><sup><small>7</small></sup>  לפקח עינים עורות להוציא ממסגר אסיר מבית כלא ישׁבי חשׁך׃ <sup id="cite6"><a href="#fn6">[6]</a></sup></p>
<p id="v8"><sup><small>8</small></sup>  אני יהוה הוא שׁמי וכבודי לאחר לא־אתן ותהלתי לפסילים׃ <sup id="cite7"><a href="#fn7">[7]</a></sup></p>
<p id="v9"><sup><small>9</small></sup>  הראשׁנות הנה־באו וחדשׁות אני מגיד בטרם תצמחנה אשׁמיע אתכם׃ </p>
<p id="v10"><sup><small>10</small></sup>  שׁירו ליהוה שׁיר חדשׁ תהלתו מקצה הארץ יורדי הים ומלאו איים וישׁביהם׃ </p>
<p id="v11"><sup><small>11</small></sup>  ישׂאו מדבר ועריו חצרים תשׁב קדר ירנו ישׁבי סלע מראשׁ הרים יצוחו׃ </p>
<p id="v12"><sup><small>12</small></sup>  ישׂימו ליהוה כבוד ותהלתו באיים יגידו׃ </p>
<p id="v13"><sup><small>13</small></sup>  יהוה כגבור יצא כאישׁ מלחמות יעיר קנאה יריע אף־יצריח על־איביו יתגבר׃ </p>
<p id="v14"><sup><small>14</small></sup>  החשׁיתי מעולם אחרישׁ אתאפק כיולדה אפעה אשׁם ואשׁאף יחד׃ </p>
<p id="v15"><sup><small>15</small></sup>  אחריב הרים וגבעות וכל־עשׂבם אובישׁ ושׂמתי נהרות לאיים ואגמים אובישׁ׃ </p>
<p id="v16"><sup><small>16</small></sup>  והולכתי עורים בדרך לא ידעו בנתיבות לא־ידעו אדריכם אשׂים מחשׁך לפניהם לאור ומעקשׁים למישׁור אלה הדברים עשׂיתם ולא עזבתים׃ </p>
<p id="v17"><sup><small>17</small></sup>  נסגו אחור יבשׁו בשׁת הבטחים בפסל האמרים למסכה אתם אלהינו׃ </p>
<p id="v18"><sup><small>18</small></sup>  החרשׁים שׁמעו והעורים הביטו לראות׃ </p>
<p id="v19"><sup><small>19</small></sup>  מי עור כי אם־עבדי וחרשׁ כמלאכי אשׁלח מי עור כמשׁלם ועור כעבד יהוה׃ </p>
<p id="v20"><sup><small>20</small></sup>  ראית רבות ולא תשׁמר פקוח אזנים ולא ישׁמע׃ </p>
<p id="v21"><sup><small>21</small></sup>  יהוה חפץ למען צדקו יגדיל תורה ויאדיר׃ </p>
<p id="v22"><sup><small>22</small></sup>  והוא עם־בזוז ושׁסוי הפח בחורים כלם ובבתי כלאים החבאו היו לבז ואין מציל משׁסה ואין־אמר השׁב׃ </p>
<p id="v23"><sup><small>23</small></sup>  מי בכם יאזין זאת יקשׁב וישׁמע לאחור׃ </p>
<p id="v24"><sup><small>24</small></sup>  מי־נתן למשׁוסה יעקב וישׂראל לבזזים הלוא יהוה זו חטאנו לו ולא־אבו בדרכיו הלוך ולא שׁמעו בתורתו׃ </p>
<p id="v25"><sup><small>25</small></sup>  וישׁפך עליו חמה אפו ועזוז מלחמה ותלהטהו מסביב ולא ידע ותבער־בו ולא־ישׂים על־לב׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/41">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 41</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/43">
          <span class="pr-2">ישעיה - פֶּרֶק 43</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 42:1 <i># 1 עבד האדון</i>: <a href="/he/The_Urantia_Book/136#p1_1">או 136:1.1</a>. </li>
  <li id="fn2"><a href="#cite2">↑</a> 42:1-2 <i>אל תתאמץ עם גברים</i>: <a href="/he/The_Urantia_Book/178#p1_17">או 178:1.17</a>. </li>
  <li id="fn3"><a href="#cite3">↑</a> 42:3 <i>קנה חבול הוא לא נשבר</i>: <a href="/he/The_Urantia_Book/148#p5_5">או 148:5.5</a>. </li>
  <li id="fn4"><a href="#cite4">↑</a> 42:5 <i>אלוהים ברא הכל</i>: <a href="/he/The_Urantia_Book/131#p2_2">או 131:2.2</a>.  <i>אלוהים ברא הכל</i>: <a href="/he/The_Urantia_Book/6#p1_3">או 6:1.3</a>.  <i>אלוהים ברא את כל הדברים והישויות</i>: <a href="/he/The_Urantia_Book/131#p10_2">או 131:10.2</a>.  <i>בורא נאמן ואלוהי</i>: <a href="/he/The_Urantia_Book/2#p1_2">או 2:1.2</a>.  <i>אלוהים יצר</i>: <a href="/he/The_Urantia_Book/95#p5_9">או 95:5.9</a>.  <i>אלוהים ברא את השמים והארץ</i>: <a href="/he/The_Urantia_Book/92#p6_6">או 92:6.6</a>.  <i>יוצר אוניברסלי</i>: <a href="/he/The_Urantia_Book/142#p3_7">או 142:3.7</a>.  <i>אלוהים ברא את השמים והארץ</i>: <a href="/he/The_Urantia_Book/1#p0_1">או 1:0.1</a>.  <i>אלוהים כבורא הכל</i>: <a href="/he/The_Urantia_Book/0#p2_9">או 0:2.9</a>.  <i>נותן נשימה</i>: <a href="/he/The_Urantia_Book/63#p6_1">או 63:6.1</a>.  <i>בורא שמים וארץ</i>: <a href="/he/The_Urantia_Book/128#p1_10">או 128:1.10</a>.  <i>הבורא</i>: <a href="/he/The_Urantia_Book/131#p10_6">או 131:10.6</a>. </li>
  <li id="fn5"><a href="#cite5">↑</a> 42:5-7 <i>שבויים רוחניים חופשיים</i>: <a href="/he/The_Urantia_Book/120#p2_6">או 120:2.6</a>. </li>
  <li id="fn6"><a href="#cite6">↑</a> 42:7 <i>עיניים פקוחות של עיוור רוחני</i>: <a href="/he/The_Urantia_Book/190#p5_4">או 190:5.4</a>. </li>
  <li id="fn7"><a href="#cite7">↑</a> 42:8 <i>תהילת אלוהים</i>: <a href="/he/The_Urantia_Book/2#p1_2">או 2:1.2</a>. </li>
</ol>
</div>
