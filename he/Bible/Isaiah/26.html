<!--
title: ישעיה - פֶּרֶק 26
description: 
published: true
date: 2022-10-6T10:37:18Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/25">ישעיה - פֶּרֶק 25</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/27">ישעיה - פֶּרֶק 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ביום ההוא יושׁר השׁיר־הזה בארץ יהודה עיר עז־לנו ישׁועה ישׁית חומות וחל׃ </p>
<p id="v2"><sup><small>2</small></sup>  פתחו שׁערים ויבא גוי־צדיק שׁמר אמנים׃ </p>
<p id="v3"><sup><small>3</small></sup>  יצר סמוך תצר שׁלום שׁלום כי בך בטוח׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  בטחו ביהוה עדי־עד כי ביה יהוה צור עולמים׃ <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  כי השׁח ישׁבי מרום קריה נשׂגבה ישׁפילנה ישׁפילה עד־ארץ יגיענה עד־עפר׃ </p>
<p id="v6"><sup><small>6</small></sup>  תרמסנה רגל רגלי עני פעמי דלים׃ </p>
<p id="v7"><sup><small>7</small></sup>  ארח לצדיק מישׁרים ישׁר מעגל צדיק תפלס׃ </p>
<p id="v8"><sup><small>8</small></sup>  אף ארח משׁפטיך יהוה קוינוך לשׁמך ולזכרך תאות־נפשׁ׃ <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  נפשׁי אויתיך בלילה אף־רוחי בקרבי אשׁחרך כי כאשׁר משׁפטיך לארץ צדק למדו ישׁבי תבל׃ </p>
<p id="v10"><sup><small>10</small></sup>  יחן רשׁע בל־למד צדק בארץ נכחות יעול ובל־יראה גאות יהוה׃ </p>
<p id="v11"><sup><small>11</small></sup>  יהוה רמה ידך בל־יחזיון יחזו ויבשׁו קנאת־עם אף־אשׁ צריך תאכלם׃ </p>
<p id="v12"><sup><small>12</small></sup>  יהוה תשׁפת שׁלום לנו כי גם כל־מעשׂינו פעלת לנו׃ </p>
<p id="v13"><sup><small>13</small></sup>  יהוה אלהינו בעלונו אדנים זולתך לבד־בך נזכיר שׁמך׃ </p>
<p id="v14"><sup><small>14</small></sup>  מתים בל־יחיו רפאים בל־יקמו לכן פקדת ותשׁמידם ותאבד כל־זכר למו׃ </p>
<p id="v15"><sup><small>15</small></sup>  יספת לגוי יהוה יספת לגוי נכבדת רחקת כל־קצוי־ארץ׃ </p>
<p id="v16"><sup><small>16</small></sup>  יהוה בצר פקדוך צקון לחשׁ מוסרך למו׃ </p>
<p id="v17"><sup><small>17</small></sup>  כמו הרה תקריב ללדת תחיל תזעק בחבליה כן היינו מפניך יהוה׃ </p>
<p id="v18"><sup><small>18</small></sup>  הרינו חלנו כמו ילדנו רוח ישׁועת בל־נעשׂה ארץ ובל־יפלו ישׁבי תבל׃ </p>
<p id="v19"><sup><small>19</small></sup>  יחיו מתיך נבלתי יקומון הקיצו ורננו שׁכני עפר כי טל אורת טלך וארץ רפאים תפיל׃ <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  לך עמי בא בחדריך וסגר דלתיך בעדך חבי כמעט־רגע עד־יעבור־זעם׃ </p>
<p id="v21"><sup><small>21</small></sup>  כי־הנה יהוה יצא ממקומו לפקד עון ישׁב־הארץ עליו וגלתה הארץ את־דמיה ולא־תכסה עוד על־הרוגיה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/25">ישעיה - פֶּרֶק 25</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/27">ישעיה - פֶּרֶק 27</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 26:3 <i>שלום מתמשך</i>: <a href="/he/The_Urantia_Book/5#p4_2">או 5:4.2</a>.  <i>שלום מושלם</i>: <a href="/he/The_Urantia_Book/155#p6_6">או 155:6.6</a>.  <i>שלום מושלם</i>: <a href="/he/The_Urantia_Book/100#p6_6">או 100:6.6</a>. </li>
  <li id="fn2"><a href="#cite2">↑</a> 26:4 <i>יהוה אלוהי חמולות סיני</i>: <a href="/he/The_Urantia_Book/142#p3_3">או 142:3.3</a>.  <i>יהוה (יהוה)</i>: <a href="/he/The_Urantia_Book/96#p1_10">או 96:1.10</a>. </li>
  <li id="fn3"><a href="#cite3">↑</a> 26:8 <i>רצון הנשמה</i>: <a href="/he/The_Urantia_Book/74#p7_7">או 74:7.7</a>. </li>
  <li id="fn4"><a href="#cite4">↑</a> 26:19 <i>רבים שישנים מתעוררים</i>: <a href="/he/The_Urantia_Book/49#p6_2">או 49:6.2</a>. </li>
</ol>
</div>
