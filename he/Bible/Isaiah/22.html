<!--
title: ישעיה - פֶּרֶק 22
description: 
published: true
date: 2023-11-8T20:31:8Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/21">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 21</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/23">
          <span class="pr-2">ישעיה - פֶּרֶק 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  משׂא גיא חזיון מה־לך אפוא כי־עלית כלך לגגות׃ </p>
<p id="v2"><sup><small>2</small></sup>  תשׁאות מלאה עיר הומיה קריה עליזה חלליך לא חללי־חרב ולא מתי מלחמה׃ </p>
<p id="v3"><sup><small>3</small></sup>  כל־קציניך נדדו־יחד מקשׁת אסרו כל־נמצאיך אסרו יחדו מרחוק ברחו׃ </p>
<p id="v4"><sup><small>4</small></sup>  על־כן אמרתי שׁעו מני אמרר בבכי אל־תאיצו לנחמני על־שׁד בת־עמי׃ </p>
<p id="v5"><sup><small>5</small></sup>  כי יום מהומה ומבוסה ומבוכה לאדני יהוה צבאות בגיא חזיון מקרקר קר ושׁוע אל־ההר׃ </p>
<p id="v6"><sup><small>6</small></sup>  ועילם נשׂא אשׁפה ברכב אדם פרשׁים וקיר ערה מגן׃ </p>
<p id="v7"><sup><small>7</small></sup>  ויהי מבחר־עמקיך מלאו רכב והפרשׁים שׁת שׁתו השׁערה׃ </p>
<p id="v8"><sup><small>8</small></sup>  ויגל את מסך יהודה ותבט ביום ההוא אל־נשׁק בית היער׃ </p>
<p id="v9"><sup><small>9</small></sup>  ואת בקיעי עיר־דוד ראיתם כי־רבו ותקבצו את־מי הברכה התחתונה׃ </p>
<p id="v10"><sup><small>10</small></sup>  ואת־בתי ירושׁלם ספרתם ותתצו הבתים לבצר החומה׃ </p>
<p id="v11"><sup><small>11</small></sup>  ומקוה עשׂיתם בין החמתים למי הברכה הישׁנה ולא הבטתם אל־עשׂיה ויצרה מרחוק לא ראיתם׃ </p>
<p id="v12"><sup><small>12</small></sup>  ויקרא אדני יהוה צבאות ביום ההוא לבכי ולמספד ולקרחה ולחגר שׂק׃ </p>
<p id="v13"><sup><small>13</small></sup>  והנה שׂשׂון ושׂמחה הרג בקר ושׁחט צאן אכל בשׂר ושׁתות יין אכול ושׁתו כי מחר נמות׃ </p>
<p id="v14"><sup><small>14</small></sup>  ונגלה באזני יהוה צבאות אם־יכפר העון הזה לכם עד־תמתון אמר אדני יהוה צבאות׃ </p>
<p id="v15"><sup><small>15</small></sup>  כה אמר אדני יהוה צבאות לך־בא אל־הסכן הזה על־שׁבנא אשׁר על־הבית׃ </p>
<p id="v16"><sup><small>16</small></sup>  מה־לך פה ומי לך פה כי־חצבת לך פה קבר חצבי מרום קברו חקקי בסלע משׁכן לו׃ </p>
<p id="v17"><sup><small>17</small></sup>  הנה יהוה מטלטלך טלטלה גבר ועטך עטה׃ </p>
<p id="v18"><sup><small>18</small></sup>  צנוף יצנפך צנפה כדור אל־ארץ רחבת ידים שׁמה תמות ושׁמה מרכבות כבודך קלון בית אדניך׃ </p>
<p id="v19"><sup><small>19</small></sup>  והדפתיך ממצבך וממעמדך יהרסך׃ </p>
<p id="v20"><sup><small>20</small></sup>  והיה ביום ההוא וקראתי לעבדי לאליקים בן־חלקיהו׃ </p>
<p id="v21"><sup><small>21</small></sup>  והלבשׁתיו כתנתך ואבנטך אחזקנו וממשׁלתך אתן בידו והיה לאב ליושׁב ירושׁלם ולבית יהודה׃ </p>
<p id="v22"><sup><small>22</small></sup>  ונתתי מפתח בית־דוד על־שׁכמו ופתח ואין סגר וסגר ואין פתח׃ </p>
<p id="v23"><sup><small>23</small></sup>  ותקעתיו יתד במקום נאמן והיה לכסא כבוד לבית אביו׃ </p>
<p id="v24"><sup><small>24</small></sup>  ותלו עליו כל כבוד בית־אביו הצאצאים והצפעות כל כלי הקטן מכלי האגנות ועד כל־כלי הנבלים׃ </p>
<p id="v25"><sup><small>25</small></sup>  ביום ההוא נאם יהוה צבאות תמושׁ היתד התקועה במקום נאמן ונגדעה ונפלה ונכרת המשׂא אשׁר־עליה כי יהוה דבר׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/21">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 21</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/23">
          <span class="pr-2">ישעיה - פֶּרֶק 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
