<!--
title: ישעיה - פֶּרֶק 60
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Isaiah/59">ישעיה - פֶּרֶק 59</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Isaiah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Isaiah/61">ישעיה - פֶּרֶק 61</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  קומי אורי כי בא אורך וכבוד יהוה עליך זרח׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  כי־הנה החשׁך יכסה־ארץ וערפל לאמים ועליך יזרח יהוה וכבודו עליך יראה׃ </p>
<p id="v3"><sup><small>3</small></sup>  והלכו גוים לאורך ומלכים לנגה זרחך׃ </p>
<p id="v4"><sup><small>4</small></sup>  שׂאי־סביב עיניך וראי כלם נקבצו באו־לך בניך מרחוק יבאו ובנתיך על־צד תאמנה׃ </p>
<p id="v5"><sup><small>5</small></sup>  אז תראי ונהרת ופחד ורחב לבבך כי־יהפך עליך המון ים חיל גוים יבאו לך׃ </p>
<p id="v6"><sup><small>6</small></sup>  שׁפעת גמלים תכסך בכרי מדין ועיפה כלם משׁבא יבאו זהב ולבונה ישׂאו ותהלת יהוה יבשׂרו׃ </p>
<p id="v7"><sup><small>7</small></sup>  כל־צאן קדר יקבצו לך אילי נביות ישׁרתונך יעלו על־רצון מזבחי ובית תפארתי אפאר׃ </p>
<p id="v8"><sup><small>8</small></sup>  מי־אלה כעב תעופינה וכיונים אל־ארבתיהם׃ </p>
<p id="v9"><sup><small>9</small></sup>  כי־לי איים יקוו ואניות תרשׁישׁ בראשׁנה להביא בניך מרחוק כספם וזהבם אתם לשׁם יהוה אלהיך ולקדושׁ ישׂראל כי פארך׃ </p>
<p id="v10"><sup><small>10</small></sup>  ובנו בני־נכר חמתיך ומלכיהם ישׁרתונך כי בקצפי הכיתיך וברצוני רחמתיך׃ </p>
<p id="v11"><sup><small>11</small></sup>  ופתחו שׁעריך תמיד יומם ולילה לא יסגרו להביא אליך חיל גוים ומלכיהם נהוגים׃ </p>
<p id="v12"><sup><small>12</small></sup>  כי־הגוי והממלכה אשׁר לא־יעבדוך יאבדו והגוים חרב יחרבו׃ </p>
<p id="v13"><sup><small>13</small></sup>  כבוד הלבנון אליך יבוא ברושׁ תדהר ותאשׁור יחדו לפאר מקום מקדשׁי ומקום רגלי אכבד׃ </p>
<p id="v14"><sup><small>14</small></sup>  והלכו אליך שׁחוח בני מעניך והשׁתחוו על־כפות רגליך כל־מנאציך וקראו לך עיר יהוה ציון קדושׁ ישׂראל׃ </p>
<p id="v15"><sup><small>15</small></sup>  תחת היותך עזובה ושׂנואה ואין עובר ושׂמתיך לגאון עולם משׂושׂ דור ודור׃ </p>
<p id="v16"><sup><small>16</small></sup>  וינקת חלב גוים ושׁד מלכים תינקי וידעת כי אני יהוה מושׁיעך וגאלך אביר יעקב׃ </p>
<p id="v17"><sup><small>17</small></sup>  תחת הנחשׁת אביא זהב ותחת הברזל אביא כסף ותחת העצים נחשׁת ותחת האבנים ברזל ושׂמתי פקדתך שׁלום ונגשׂיך צדקה׃ </p>
<p id="v18"><sup><small>18</small></sup>  לא־ישׁמע עוד חמס בארצך שׁד ושׁבר בגבוליך וקראת ישׁועה חומתיך ושׁעריך תהלה׃ </p>
<p id="v19"><sup><small>19</small></sup>  לא־יהיה־לך עוד השׁמשׁ לאור יומם ולנגה הירח לא־יאיר לך והיה־לך יהוה לאור עולם ואלהיך לתפארתך׃ <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  לא־יבוא עוד שׁמשׁך וירחך לא יאסף כי יהוה יהיה־לך לאור עולם ושׁלמו ימי אבלך׃ </p>
<p id="v21"><sup><small>21</small></sup>  ועמך כלם צדיקים לעולם יירשׁו ארץ נצר מטעו מעשׂה ידי להתפאר׃ </p>
<p id="v22"><sup><small>22</small></sup>  הקטן יהיה לאלף והצעיר לגוי עצום אני יהוה בעתה אחישׁנה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 60:1 <i>קום ותאיר, בא אור</i>: <a href="/he/The_Urantia_Book/97#p5_3">או 97:5.3</a>. </li>
  <li id="fn2"><a href="#cite2">↑</a> 60:1-3 <i>קום, תאיר, הגיע אור</i>: <a href="/he/The_Urantia_Book/145#p2_2">או 145:2.2</a>.  <i>האור הגדול</i>: <a href="/he/The_Urantia_Book/45#p4_4">או 45:4.4</a>. </li>
  <li id="fn3"><a href="#cite3">↑</a> 60:19-20 <i>מערכת תאורה ירושלים</i>: <a href="/he/The_Urantia_Book/46#p1_4">או 46:1.4</a>. </li>
</ol>
</div>
