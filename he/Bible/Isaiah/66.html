<!--
title: ישעיה - פֶּרֶק 66
description: 
published: true
date: 2023-11-8T20:31:8Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/65">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 65</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  כה אמר יהוה השׁמים כסאי והארץ הדם רגלי אי־זה בית אשׁר תבנו־לי ואי־זה מקום מנוחתי׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  ואת־כל־אלה ידי עשׂתה ויהיו כל־אלה נאם־יהוה ואל־זה אביט אל־עני ונכה־רוח וחרד על־דברי׃ </p>
<p id="v3"><sup><small>3</small></sup>  שׁוחט השׁור מכה־אישׁ זובח השׂה ערף כלב מעלה מנחה דם־חזיר מזכיר לבנה מברך און גם־המה בחרו בדרכיהם ובשׁקוציהם נפשׁם חפצה׃ </p>
<p id="v4"><sup><small>4</small></sup>  גם־אני אבחר בתעלליהם ומגורתם אביא להם יען קראתי ואין עונה דברתי ולא שׁמעו ויעשׂו הרע בעיני ובאשׁר לא־חפצתי בחרו׃ </p>
<p id="v5"><sup><small>5</small></sup>  שׁמעו דבר־יהוה החרדים אל־דברו אמרו אחיכם שׂנאיכם מנדיכם למען שׁמי יכבד יהוה ונראה בשׂמחתכם והם יבשׁו׃ <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  קול שׁאון מעיר קול מהיכל קול יהוה משׁלם גמול לאיביו׃ </p>
<p id="v7"><sup><small>7</small></sup>  בטרם תחיל ילדה בטרם יבוא חבל לה והמליטה זכר׃ </p>
<p id="v8"><sup><small>8</small></sup>  מי־שׁמע כזאת מי ראה כאלה היוחל ארץ ביום אחד אם־יולד גוי פעם אחת כי־חלה גם־ילדה ציון את־בניה׃ </p>
<p id="v9"><sup><small>9</small></sup>  האני אשׁביר ולא אוליד יאמר יהוה אם־אני המוליד ועצרתי אמר אלהיך׃ </p>
<p id="v10"><sup><small>10</small></sup>  שׂמחו את־ירושׁלם וגילו בה כל־אהביה שׂישׂו אתה משׂושׂ כל־המתאבלים עליה׃ </p>
<p id="v11"><sup><small>11</small></sup>  למען תינקו ושׂבעתם משׁד תנחמיה למען תמצו והתענגתם מזיז כבודה׃ </p>
<p id="v12"><sup><small>12</small></sup>  כי־כה אמר יהוה הנני נטה־אליה כנהר שׁלום וכנחל שׁוטף כבוד גוים וינקתם על־צד תנשׂאו ועל־ברכים תשׁעשׁעו׃ <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  כאישׁ אשׁר אמו תנחמנו כן אנכי אנחמכם ובירושׁלם תנחמו׃ </p>
<p id="v14"><sup><small>14</small></sup>  וראיתם ושׂשׂ לבכם ועצמותיכם כדשׁא תפרחנה ונודעה יד־יהוה את־עבדיו וזעם את־איביו׃ </p>
<p id="v15"><sup><small>15</small></sup>  כי־הנה יהוה באשׁ יבוא וכסופה מרכבתיו להשׁיב בחמה אפו וגערתו בלהבי־אשׁ׃ </p>
<p id="v16"><sup><small>16</small></sup>  כי באשׁ יהוה נשׁפט ובחרבו את־כל־בשׂר ורבו חללי יהוה׃ </p>
<p id="v17"><sup><small>17</small></sup>  המתקדשׁים והמטהרים אל־הגנות אחר אחד בתוך אכלי בשׂר החזיר והשׁקץ והעכבר יחדו יספו נאם־יהוה׃ </p>
<p id="v18"><sup><small>18</small></sup>  ואנכי מעשׂיהם ומחשׁבתיהם באה לקבץ את־כל־הגוים והלשׁנות ובאו וראו את־כבודי׃ </p>
<p id="v19"><sup><small>19</small></sup>  ושׂמתי בהם אות ושׁלחתי מהם פליטים אל־הגוים תרשׁישׁ פול ולוד משׁכי קשׁת תבל ויון האיים הרחקים אשׁר לא־שׁמעו את־שׁמעי ולא־ראו את־כבודי והגידו את־כבודי בגוים׃ </p>
<p id="v20"><sup><small>20</small></sup>  והביאו את־כל־אחיכם מכל־הגוים מנחה ליהוה בסוסים וברכב ובצבים ובפרדים ובכרכרות על הר קדשׁי ירושׁלם אמר יהוה כאשׁר יביאו בני ישׂראל את־המנחה בכלי טהור בית יהוה׃ </p>
<p id="v21"><sup><small>21</small></sup>  וגם־מהם אקח לכהנים ללוים אמר יהוה׃ </p>
<p id="v22"><sup><small>22</small></sup>  כי כאשׁר השׁמים החדשׁים והארץ החדשׁה אשׁר אני עשׂה עמדים לפני נאם־יהוה כן יעמד זרעכם ושׁמכם׃ <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v23"><sup><small>23</small></sup>  והיה מדי־חדשׁ בחדשׁו ומדי שׁבת בשׁבתו יבוא כל־בשׂר להשׁתחות לפני אמר יהוה׃ </p>
<p id="v24"><sup><small>24</small></sup>  ויצאו וראו בפגרי האנשׁים הפשׁעים בי כי תולעתם לא תמות ואשׁם לא תכבה והיו דראון לכל־בשׂר׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/65">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 65</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 66:1 <i>גן עדן הוא כסא, שרפרף אדמה</i>: <a href="/he/The_Urantia_Book/97#p7_11">או 97:7.11</a>. </li>
  <li id="fn2"><a href="#cite2">↑</a> 66:1-2 <i>ישוע קורא פסוקים נבחרים</i>: <a href="/he/The_Urantia_Book/137#p6_2">או 137:6.2</a>. </li>
  <li id="fn3"><a href="#cite3">↑</a> 66:5-8 <i>ישוע קורא פסוקים נבחרים</i>: <a href="/he/The_Urantia_Book/137#p6_2">או 137:6.2</a>. </li>
  <li id="fn4"><a href="#cite4">↑</a> 66:12-14 <i>ישוע קורא פסוקים נבחרים</i>: <a href="/he/The_Urantia_Book/137#p6_2">או 137:6.2</a>. </li>
  <li id="fn5"><a href="#cite5">↑</a> 66:22 <i>שמים חדשים וארץ חדשה</i>: <a href="/he/The_Urantia_Book/176#p1_6">או 176:1.6</a>.  <i>גן עדן חדש</i>: <a href="/he/The_Urantia_Book/15#p7_1">או 15:7.1</a>.  <i>גן עדן חדש וארץ חדשה</i>: <a href="/he/The_Urantia_Book/52#p7_11">או 52:7.11</a>.  <i>גן עדן חדש וארץ חדשה</i>: <a href="/he/The_Urantia_Book/135#p5_4">או 135:5.4</a>. </li>
  <li id="fn6"><a href="#cite6">↑</a> 66:22-23 <i>כל בשר יעבוד את אלוהים</i>: <a href="/he/The_Urantia_Book/52#p7_12">או 52:7.12</a>. </li>
</ol>
</div>
