<!--
title: ישעיה - פֶּרֶק 6
description: 
published: true
date: 2022-10-6T10:37:18Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/5">ישעיה - פֶּרֶק 5</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/7">ישעיה - פֶּרֶק 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  בשׁנת־מות המלך עזיהו ואראה את־אדני ישׁב על־כסא רם ונשׂא ושׁוליו מלאים את־ההיכל׃ </p>
<p id="v2"><sup><small>2</small></sup>  שׂרפים עמדים ממעל לו שׁשׁ כנפים שׁשׁ כנפים לאחד בשׁתים יכסה פניו ובשׁתים יכסה רגליו ובשׁתים יעופף׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  וקרא זה אל־זה ואמר קדושׁ קדושׁ קדושׁ יהוה צבאות מלא כל־הארץ כבודו׃ </p>
<p id="v4"><sup><small>4</small></sup>  וינעו אמות הספים מקול הקורא והבית ימלא עשׁן׃ </p>
<p id="v5"><sup><small>5</small></sup>  ואמר אוי־לי כי־נדמיתי כי אישׁ טמא־שׂפתים אנכי ובתוך עם־טמא שׂפתים אנכי יושׁב כי את־המלך יהוה צבאות ראו עיני׃ </p>
<p id="v6"><sup><small>6</small></sup>  ויעף אלי אחד מן־השׂרפים ובידו רצפה במלקחים לקח מעל המזבח׃ </p>
<p id="v7"><sup><small>7</small></sup>  ויגע על־פי ויאמר הנה נגע זה על־שׂפתיך וסר עונך וחטאתך תכפר׃ </p>
<p id="v8"><sup><small>8</small></sup>  ואשׁמע את־קול אדני אמר את־מי אשׁלח ומי ילך־לנו ואמר הנני שׁלחני׃ <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  ויאמר לך ואמרת לעם הזה שׁמעו שׁמוע ואל־תבינו וראו ראו ואל־תדעו׃ <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  השׁמן לב־העם הזה ואזניו הכבד ועיניו השׁע פן־יראה בעיניו ובאזניו ישׁמע ולבבו יבין ושׁב ורפא לו׃ <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  ואמר עד־מתי אדני ויאמר עד אשׁר אם־שׁאו ערים מאין יושׁב ובתים מאין אדם והאדמה תשׁאה שׁממה׃ <sup id="cite6"><a href="#fn6">[6]</a></sup></p>
<p id="v12"><sup><small>12</small></sup>  ורחק יהוה את־האדם ורבה העזובה בקרב הארץ׃ </p>
<p id="v13"><sup><small>13</small></sup>  ועוד בה עשׂריה ושׁבה והיתה לבער כאלה וכאלון אשׁר בשׁלכת מצבת בם זרע קדשׁ מצבתה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/5">ישעיה - פֶּרֶק 5</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/7">ישעיה - פֶּרֶק 7</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 6:2 <i>כנפי מלאך</i>: <a href="/he/The_Urantia_Book/39#p5_12">או 39:5.12</a>. </li>
  <li id="fn2"><a href="#cite2">↑</a> 6:2,6 <i>שרפים</i>: <a href="/he/The_Urantia_Book/38#p1_1">או 38:1.1</a>. </li>
  <li id="fn3"><a href="#cite3">↑</a> 6:8 <i>הנה אני, שלח לי</i>: <a href="/he/The_Urantia_Book/163#p4_10">או 163:4.10</a>. </li>
  <li id="fn4"><a href="#cite4">↑</a> 6:9 <i>לראות בלי לראות וכו'</i>: <a href="/he/The_Urantia_Book/151#p1_4">או 151:1.4</a>. </li>
  <li id="fn5"><a href="#cite5">↑</a> 6:10 <i>עיוור בכוונה, קשה לב</i>: <a href="/he/The_Urantia_Book/174#p5_3">או 174:5.3</a>.  <i>עיניים ואוזניים עצומות</i>: <a href="/he/The_Urantia_Book/151#p1_4">או 151:1.4</a>. </li>
  <li id="fn6"><a href="#cite6">↑</a> 6:11 <i>עד מתי ה' עד מתי</i>: <a href="/he/The_Urantia_Book/97#p8_3">או 97:8.3</a>. </li>
</ol>
</div>
