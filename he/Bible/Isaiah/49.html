<!--
title: ישעיה - פֶּרֶק 49
description: 
published: true
date: 2022-10-6T10:37:18Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/48">ישעיה - פֶּרֶק 48</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/50">ישעיה - פֶּרֶק 50</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  שׁמעו איים אלי והקשׁיבו לאמים מרחוק יהוה מבטן קראני ממעי אמי הזכיר שׁמי׃ </p>
<p id="v2"><sup><small>2</small></sup>  וישׂם פי כחרב חדה בצל ידו החביאני וישׂימני לחץ ברור באשׁפתו הסתירני׃ </p>
<p id="v3"><sup><small>3</small></sup>  ויאמר לי עבדי־אתה ישׂראל אשׁר־בך אתפאר׃ </p>
<p id="v4"><sup><small>4</small></sup>  ואני אמרתי לריק יגעתי לתהו והבל כחי כליתי אכן משׁפטי את־יהוה ופעלתי את־אלהי׃ </p>
<p id="v5"><sup><small>5</small></sup>  ועתה אמר יהוה יצרי מבטן לעבד לו לשׁובב יעקב אליו וישׂראל לא יאסף ואכבד בעיני יהוה ואלהי היה עזי׃ </p>
<p id="v6"><sup><small>6</small></sup>  ויאמר נקל מהיותך לי עבד להקים את־שׁבטי יעקב ונצירי ישׂראל להשׁיב ונתתיך לאור גוים להיות ישׁועתי עד־קצה הארץ׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  כה אמר־יהוה גאל ישׂראל קדושׁו לבזה־נפשׁ למתעב גוי לעבד משׁלים מלכים יראו וקמו שׂרים וישׁתחוו למען יהוה אשׁר נאמן קדשׁ ישׂראל ויבחרך׃ </p>
<p id="v8"><sup><small>8</small></sup>  כה אמר יהוה בעת רצון עניתיך וביום ישׁועה עזרתיך ואצרך ואתנך לברית עם להקים ארץ להנחיל נחלות שׁממות׃ </p>
<p id="v9"><sup><small>9</small></sup>  לאמר לאסורים צאו לאשׁר בחשׁך הגלו על־דרכים ירעו ובכל־שׁפיים מרעיתם׃ <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  לא ירעבו ולא יצמאו ולא־יכם שׁרב ושׁמשׁ כי־מרחמם ינהגם ועל־מבועי מים ינהלם׃ </p>
<p id="v11"><sup><small>11</small></sup>  ושׂמתי כל־הרי לדרך ומסלתי ירמון׃ </p>
<p id="v12"><sup><small>12</small></sup>  הנה־אלה מרחוק יבאו והנה־אלה מצפון ומים ואלה מארץ סינים׃ </p>
<p id="v13"><sup><small>13</small></sup>  רנו שׁמים וגילי ארץ יפצחו הרים רנה כי־נחם יהוה עמו ועניו ירחם׃ </p>
<p id="v14"><sup><small>14</small></sup>  ותאמר ציון עזבני יהוה ואדני שׁכחני׃ </p>
<p id="v15"><sup><small>15</small></sup>  התשׁכח אשׁה עולה מרחם בן־בטנה גם־אלה תשׁכחנה ואנכי לא אשׁכחך׃ <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  הן על־כפים חקתיך חומתיך נגדי תמיד׃ </p>
<p id="v17"><sup><small>17</small></sup>  מהרו בניך מהרסיך ומחרביך ממך יצאו׃ </p>
<p id="v18"><sup><small>18</small></sup>  שׂאי־סביב עיניך וראי כלם נקבצו באו־לך חי־אני נאם־יהוה כי כלם כעדי תלבשׁי ותקשׁרים ככלה׃ </p>
<p id="v19"><sup><small>19</small></sup>  כי חרבתיך ושׁממתיך וארץ הרסתיך כי עתה תצרי מיושׁב ורחקו מבלעיך׃ </p>
<p id="v20"><sup><small>20</small></sup>  עוד יאמרו באזניך בני שׁכליך צר־לי המקום גשׁה־לי ואשׁבה׃ </p>
<p id="v21"><sup><small>21</small></sup>  ואמרת בלבבך מי ילד־לי את־אלה ואני שׁכולה וגלמודה גלה וסורה ואלה מי גדל הן אני נשׁארתי לבדי אלה איפה הם׃ </p>
<p id="v22"><sup><small>22</small></sup>  כה־אמר אדני יהוה הנה אשׂא אל־גוים ידי ואל־עמים ארים נסי והביאו בניך בחצן ובנתיך על־כתף תנשׂאנה׃ </p>
<p id="v23"><sup><small>23</small></sup>  והיו מלכים אמניך ושׂרותיהם מיניקתיך אפים ארץ ישׁתחוו לך ועפר רגליך ילחכו וידעת כי־אני יהוה אשׁר לא־יבשׁו קוי׃ </p>
<p id="v24"><sup><small>24</small></sup>  היקח מגבור מלקוח ואם־שׁבי צדיק ימלט׃ </p>
<p id="v25"><sup><small>25</small></sup>  כי־כה אמר יהוה גם־שׁבי גבור יקח ומלקוח עריץ ימלט ואת־יריבך אנכי אריב ואת־בניך אנכי אושׁיע׃ </p>
<p id="v26"><sup><small>26</small></sup>  והאכלתי את־מוניך את־בשׂרם וכעסיס דמם ישׁכרון וידעו כל־בשׂר כי אני יהוה מושׁיעך וגאלך אביר יעקב׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Isaiah/48">ישעיה - פֶּרֶק 48</a></td>
        <td><a href="/he/Bible/Isaiah/Index">אינדקס</a></td>
        <td><a href="/he/Bible/Isaiah/50">ישעיה - פֶּרֶק 50</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 49:6 <i>אור אמיתי</i>: <a href="/he/The_Urantia_Book/40#p5_16">או 40:5.16</a>.  <i>מואר באור האמיתי</i>: <a href="/he/The_Urantia_Book/52#p1_7">או 52:1.7</a>. </li>
  <li id="fn2"><a href="#cite2">↑</a> 49:9 <i>שבויים רוחניים חופשיים</i>: <a href="/he/The_Urantia_Book/120#p2_6">או 120:2.6</a>. </li>
  <li id="fn3"><a href="#cite3">↑</a> 49:15 <i>חלק 1: אלוהים לא ישכח</i>: <a href="/he/The_Urantia_Book/97#p7_9">או 97:7.9</a>. </li>
  <li id="fn4"><a href="#cite4">↑</a> 49:15-16 <i>חלק 1: האם אישה יכולה לשכוח</i>: <a href="/he/The_Urantia_Book/97#p7_7">או 97:7.7</a>. </li>
</ol>
</div>
