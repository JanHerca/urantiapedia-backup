<!--
title: ישעיה - פֶּרֶק 16
description: 
published: true
date: 2023-11-8T20:31:8Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/15">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 15</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/17">
          <span class="pr-2">ישעיה - פֶּרֶק 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  שׁלחו־כר משׁל־ארץ מסלע מדברה אל־הר בת־ציון׃ </p>
<p id="v2"><sup><small>2</small></sup>  והיה כעוף־נודד קן משׁלח תהיינה בנות מואב מעברת לארנון׃ </p>
<p id="v3"><sup><small>3</small></sup>  הביאו עצה עשׂו פלילה שׁיתי כליל צלך בתוך צהרים סתרי נדחים נדד אל־תגלי׃ </p>
<p id="v4"><sup><small>4</small></sup>  יגורו בך נדחי מואב הוי־סתר למו מפני שׁודד כי־אפס המץ כלה שׁד תמו רמס מן־הארץ׃ </p>
<p id="v5"><sup><small>5</small></sup>  והוכן בחסד כסא וישׁב עליו באמת באהל דוד שׁפט ודרשׁ משׁפט ומהר צדק׃ </p>
<p id="v6"><sup><small>6</small></sup>  שׁמענו גאון־מואב גא מאד גאותו וגאונו ועברתו לא־כן בדיו׃ </p>
<p id="v7"><sup><small>7</small></sup>  לכן ייליל מואב למואב כלה ייליל לאשׁישׁי קיר־חרשׂת תהגו אך־נכאים׃ </p>
<p id="v8"><sup><small>8</small></sup>  כי שׁדמות חשׁבון אמלל גפן שׂבמה בעלי גוים הלמו שׂרוקיה עד־יעזר נגעו תעו מדבר שׁלחותיה נטשׁו עברו ים׃ </p>
<p id="v9"><sup><small>9</small></sup>  על־כן אבכה בבכי יעזר גפן שׂבמה אריוך דמעתי חשׁבון ואלעלה כי על־קיצך ועל־קצירך הידד נפל׃ </p>
<p id="v10"><sup><small>10</small></sup>  ונאסף שׂמחה וגיל מן־הכרמל ובכרמים לא־ירנן לא ירעע יין ביקבים לא־ידרך הדרך הידד השׁבתי׃ </p>
<p id="v11"><sup><small>11</small></sup>  על־כן מעי למואב ככנור יהמו וקרבי לקיר חרשׂ׃ </p>
<p id="v12"><sup><small>12</small></sup>  והיה כי־נראה כי־נלאה מואב על־הבמה ובא אל־מקדשׁו להתפלל ולא יוכל׃ </p>
<p id="v13"><sup><small>13</small></sup>  זה הדבר אשׁר דבר יהוה אל־מואב מאז׃ </p>
<p id="v14"><sup><small>14</small></sup>  ועתה דבר יהוה לאמר בשׁלשׁ שׁנים כשׁני שׂכיר ונקלה כבוד מואב בכל ההמון הרב ושׁאר מעט מזער לוא כביר׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/15">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 15</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/17">
          <span class="pr-2">ישעיה - פֶּרֶק 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
