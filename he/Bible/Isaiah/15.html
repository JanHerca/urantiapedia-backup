<!--
title: ישעיה - פֶּרֶק 15
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Isaiah/14">ישעיה - פֶּרֶק 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Isaiah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Isaiah/16">ישעיה - פֶּרֶק 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  משׂא מואב כי בליל שׁדד ער מואב נדמה כי בליל שׁדד קיר־מואב נדמה׃ </p>
<p id="v2"><sup><small>2</small></sup>  עלה הבית ודיבן הבמות לבכי על־נבו ועל מידבא מואב ייליל בכל־ראשׁיו קרחה כל־זקן גרועה׃ </p>
<p id="v3"><sup><small>3</small></sup>  בחוצתיו חגרו שׂק על גגותיה וברחבתיה כלה ייליל ירד בבכי׃ </p>
<p id="v4"><sup><small>4</small></sup>  ותזעק חשׁבון ואלעלה עד־יהץ נשׁמע קולם על־כן חלצי מואב יריעו נפשׁו ירעה לו׃ </p>
<p id="v5"><sup><small>5</small></sup>  לבי למואב יזעק בריחה עד־צער עגלת שׁלשׁיה כי מעלה הלוחית בבכי יעלה־בו כי דרך חורנים זעקת־שׁבר יעערו׃ </p>
<p id="v6"><sup><small>6</small></sup>  כי־מי נמרים משׁמות יהיו כי־יבשׁ חציר כלה דשׁא ירק לא היה׃ </p>
<p id="v7"><sup><small>7</small></sup>  על־כן יתרה עשׂה ופקדתם על נחל הערבים ישׂאום׃ </p>
<p id="v8"><sup><small>8</small></sup>  כי־הקיפה הזעקה את־גבול מואב עד־אגלים יללתה ובאר אילים יללתה׃ </p>
<p id="v9"><sup><small>9</small></sup>  כי מי דימון מלאו דם כי־אשׁית על־דימון נוספות לפליטת מואב אריה ולשׁארית אדמה׃ </p>
