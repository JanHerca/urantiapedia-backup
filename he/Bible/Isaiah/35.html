<!--
title: ישעיה - פֶּרֶק 35
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Isaiah/34">ישעיה - פֶּרֶק 34</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Isaiah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Isaiah/36">ישעיה - פֶּרֶק 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ישׂשׂום מדבר וציה ותגל ערבה ותפרח כחבצלת׃ </p>
<p id="v2"><sup><small>2</small></sup>  פרח תפרח ותגל אף גילת ורנן כבוד הלבנון נתן־לה הדר הכרמל והשׁרון המה יראו כבוד־יהוה הדר אלהינו׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  חזקו ידים רפות וברכים כשׁלות אמצו׃ </p>
<p id="v4"><sup><small>4</small></sup>  אמרו לנמהרי־לב חזקו אל־תיראו הנה אלהיכם נקם יבוא גמול אלהים הוא יבוא וישׁעכם׃ <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  אז תפקחנה עיני עורים ואזני חרשׁים תפתחנה׃ </p>
<p id="v6"><sup><small>6</small></sup>  אז ידלג כאיל פסח ותרן לשׁון אלם כי־נבקעו במדבר מים ונחלים בערבה׃ </p>
<p id="v7"><sup><small>7</small></sup>  והיה השׁרב לאגם וצמאון למבועי מים בנוה תנים רבצה חציר לקנה וגמא׃ </p>
<p id="v8"><sup><small>8</small></sup>  והיה־שׁם מסלול ודרך ודרך הקדשׁ יקרא לה לא־יעברנו טמא והוא־למו הלך דרך ואוילים לא יתעו׃ </p>
<p id="v9"><sup><small>9</small></sup>  לא־יהיה שׁם אריה ופריץ חיות בל־יעלנה לא תמצא שׁם והלכו גאולים׃ </p>
<p id="v10"><sup><small>10</small></sup>  ופדויי יהוה ישׁבון ובאו ציון ברנה ושׂמחת עולם על־ראשׁם שׂשׂון ושׂמחה ישׂיגו ונסו יגון ואנחה׃ <sup id="cite3"><a href="#fn3">[3]</a></sup></p>
<h2>הפניות</h2>
<div>
<ol>
  <li id="fn1"><a href="#cite1">↑</a> 35:2 <i>תהילת אלוהים</i>: <a href="/he/The_Urantia_Book/2#p1_2">או 2:1.2</a>. </li>
  <li id="fn2"><a href="#cite2">↑</a> 35:4 <i>הנקמה היא של אלוהים</i>: <a href="/he/The_Urantia_Book/70#p10_9">או 70:10.9</a>. </li>
  <li id="fn3"><a href="#cite3">↑</a> 35:10 <i>שמחה נצחית</i>: <a href="/he/The_Urantia_Book/190#p5_4">או 190:5.4</a>. </li>
</ol>
</div>
