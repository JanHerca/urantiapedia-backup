<!--
title: ישעיה - פֶּרֶק 40
description: 
published: true
date: 2023-11-8T20:31:8Z
tags: bible, bible—isaiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/39">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 39</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/41">
          <span class="pr-2">ישעיה - פֶּרֶק 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  נחמו נחמו עמי יאמר אלהיכם׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  דברו על־לב ירושׁלם וקראו אליה כי מלאה צבאה כי נרצה עונה כי לקחה מיד יהוה כפלים בכל־חטאתיה׃ </p>
<p id="v3"><sup><small>3</small></sup>  קול קורא במדבר פנו דרך יהוה ישׁרו בערבה מסלה לאלהינו׃ <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  כל־גיא ינשׂא וכל־הר וגבעה ישׁפלו והיה העקב למישׁור והרכסים לבקעה׃ </p>
<p id="v5"><sup><small>5</small></sup>  ונגלה כבוד יהוה וראו כל־בשׂר יחדו כי פי יהוה דבר׃ </p>
<p id="v6"><sup><small>6</small></sup>  קול אמר קרא ואמר מה אקרא כל־הבשׂר חציר וכל־חסדו כציץ השׂדה׃ </p>
<p id="v7"><sup><small>7</small></sup>  יבשׁ חציר נבל ציץ כי רוח יהוה נשׁבה בו אכן חציר העם׃ </p>
<p id="v8"><sup><small>8</small></sup>  יבשׁ חציר נבל ציץ ודבר־אלהינו יקום לעולם׃ </p>
<p id="v9"><sup><small>9</small></sup>  על הר־גבה עלי־לך מבשׂרת ציון הרימי בכח קולך מבשׂרת ירושׁלם הרימי אל־תיראי אמרי לערי יהודה הנה אלהיכם׃ </p>
<p id="v10"><sup><small>10</small></sup>  הנה אדני יהוה בחזק יבוא וזרעו משׁלה לו הנה שׂכרו אתו ופעלתו לפניו׃ </p>
<p id="v11"><sup><small>11</small></sup>  כרעה עדרו ירעה בזרעו יקבץ טלאים ובחיקו ישׂא עלות ינהל׃ <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  מי־מדד בשׁעלו מים ושׁמים בזרת תכן וכל בשׁלשׁ עפר הארץ ושׁקל בפלס הרים וגבעות במאזנים׃ <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  מי־תכן את־רוח יהוה ואישׁ עצתו יודיענו׃ </p>
<p id="v14"><sup><small>14</small></sup>  את־מי נועץ ויבינהו וילמדהו בארח משׁפט וילמדהו דעת ודרך תבונות יודיענו׃ </p>
<p id="v15"><sup><small>15</small></sup>  הן גוים כמר מדלי וכשׁחק מאזנים נחשׁבו הן איים כדק יטול׃ <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  ולבנון אין די בער וחיתו אין די עולה׃ </p>
<p id="v17"><sup><small>17</small></sup>  כל־הגוים כאין נגדו מאפס ותהו נחשׁבו־לו׃ </p>
<p id="v18"><sup><small>18</small></sup>  ואל־מי תדמיון אל ומה־דמות תערכו לו׃ <sup id="cite7"><a href="#fn7">[7]</a></sup></p>
<p id="v19"><sup><small>19</small></sup>  הפסל נסך חרשׁ וצרף בזהב ירקענו ורתקות כסף צורף׃ </p>
<p id="v20"><sup><small>20</small></sup>  המסכן תרומה עץ לא־ירקב יבחר חרשׁ חכם יבקשׁ־לו להכין פסל לא ימוט׃ </p>
<p id="v21"><sup><small>21</small></sup>  הלוא תדעו הלוא תשׁמעו הלוא הגד מראשׁ לכם הלוא הבינתם מוסדות הארץ׃ </p>
<p id="v22"><sup><small>22</small></sup>  הישׁב על־חוג הארץ וישׁביה כחגבים הנוטה כדק שׁמים וימתחם כאהל לשׁבת׃ <sup id="cite8"><a href="#fn8">[8]</a></sup></p>
<p id="v23"><sup><small>23</small></sup>  הנותן רוזנים לאין שׁפטי ארץ כתהו עשׂה׃ </p>
<p id="v24"><sup><small>24</small></sup>  אף בל־נטעו אף בל־זרעו אף בל־שׁרשׁ בארץ גזעם וגם־נשׁף בהם ויבשׁו וסערה כקשׁ תשׂאם׃ </p>
<p id="v25"><sup><small>25</small></sup>  ואל־מי תדמיוני ואשׁוה יאמר קדושׁ׃ </p>
<p id="v26"><sup><small>26</small></sup>  שׂאו־מרום עיניכם וראו מי־ברא אלה המוציא במספר צבאם לכלם בשׁם יקרא מרב אונים ואמיץ כח אישׁ לא נעדר׃ <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v27"><sup><small>27</small></sup>  למה תאמר יעקב ותדבר ישׂראל נסתרה דרכי מיהוה ומאלהי משׁפטי יעבור׃ </p>
<p id="v28"><sup><small>28</small></sup>  הלוא ידעת אם־לא שׁמעת אלהי עולם יהוה בורא קצות הארץ לא ייעף ולא ייגע אין חקר לתבונתו׃ <sup id="cite12"><a href="#fn12">[12]</a></sup></p>
<p id="v29"><sup><small>29</small></sup>  נתן ליעף כח ולאין אונים עצמה ירבה׃ <sup id="cite13"><a href="#fn13">[13]</a></sup></p>
<p id="v30"><sup><small>30</small></sup>  ויעפו נערים ויגעו ובחורים כשׁול יכשׁלו׃ </p>
<p id="v31"><sup><small>31</small></sup>  וקוי יהוה יחליפו כח יעלו אבר כנשׁרים ירוצו ולא ייגעו ילכו ולא ייעפו׃ <sup id="cite14"><a href="#fn14">[14]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Isaiah/39">
          <span class="mdi mdi-arrow-left-drop-circle"></span><span class="pl-2">ישעיה - פֶּרֶק 39</span>
        </a>
        </td>
        <td>
        <a href="/he/Bible/Isaiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Isaiah/41">
          <span class="pr-2">ישעיה - פֶּרֶק 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div style="column-width: 30em;">
<ol>
  <li id="fn1"><a href="#cite1">↑</a> 40:1 <i>מנחם את המדוכאים</i>: <a href="/he/The_Urantia_Book/140#p9_2">או 140:9.2</a>. </li>
  <li id="fn2"><a href="#cite2">↑</a> 40:3-5 <i>תשובתו של ג'ון</i>: <a href="/he/The_Urantia_Book/135#p6_6">או 135:6.6</a>. </li>
  <li id="fn3"><a href="#cite3">↑</a> 40:11 <i>עדר הזנה כרועה צאן אמיתי</i>: <a href="/he/The_Urantia_Book/190#p5_4">או 190:5.4</a>.  <i>חלק 1: להאכיל עדר כרועה צאן</i>: <a href="/he/The_Urantia_Book/97#p7_8">או 97:7.8</a>. </li>
  <li id="fn4"><a href="#cite4">↑</a> 40:12 <i>החזק ביד חלולה</i>: <a href="/he/The_Urantia_Book/7#p1_1">או 7:1.1</a>. </li>
  <li id="fn5"><a href="#cite5">↑</a> 40:12a <i>חלק 1: מודד מים ביד</i>: <a href="/he/The_Urantia_Book/1#p5_3">או 1:5.3</a>. </li>
  <li id="fn6"><a href="#cite6">↑</a> 40:15 <i>הנה הוא תופס איים</i>: <a href="/he/The_Urantia_Book/97#p7_5">או 97:7.5</a>. </li>
  <li id="fn7"><a href="#cite7">↑</a> 40:18,22,26,29 <i>קראו בכתובים: למי תשוו את אלוהים?</i>: <a href="/he/The_Urantia_Book/126#p4_6">או 126:4.6</a>. </li>
  <li id="fn8"><a href="#cite8">↑</a> 40:22 <i>חלק 2: יושב על מעגל כדור הארץ</i>: <a href="/he/The_Urantia_Book/1#p5_3">או 1:5.3</a>. </li>
  <li id="fn9"><a href="#cite9">↑</a> 40:26 <i>מספר ושם של כוכבים</i>: <a href="/he/The_Urantia_Book/3#p3_1">או 3:3.1</a>.  <i>הרימו עיניים...</i>: <a href="/he/The_Urantia_Book/1#p5_3">או 1:5.3</a>. </li>
  <li id="fn10"><a href="#cite10">↑</a> 40:26,28 <i>אלוהים ברא את הארץ</i>: <a href="/he/The_Urantia_Book/131#p2_2">או 131:2.2</a>.  <i>יוצר אוניברסלי</i>: <a href="/he/The_Urantia_Book/142#p3_7">או 142:3.7</a>.  <i>בורא נאמן ואלוהי</i>: <a href="/he/The_Urantia_Book/2#p1_2">או 2:1.2</a>.  <i>אלוהים יצר</i>: <a href="/he/The_Urantia_Book/95#p5_9">או 95:5.9</a>.  <i>הבורא</i>: <a href="/he/The_Urantia_Book/131#p10_6">או 131:10.6</a>.  <i>אלוהים ברא את כל הדברים והישויות</i>: <a href="/he/The_Urantia_Book/131#p10_2">או 131:10.2</a>.  <i>אלוהים כבורא הארץ</i>: <a href="/he/The_Urantia_Book/0#p2_9">או 0:2.9</a>. </li>
  <li id="fn11"><a href="#cite11">↑</a> 40:26-28 <i>אלוהים ברא הכל</i>: <a href="/he/The_Urantia_Book/6#p1_3">או 6:1.3</a>. </li>
  <li id="fn12"><a href="#cite12">↑</a> 40:28 <i>ראש ראשוני</i>: <a href="/he/The_Urantia_Book/2#p1_2">או 2:1.2</a>.  <i>אלוהים נצחי</i>: <a href="/he/The_Urantia_Book/1#p1_6">או 1:1.6</a>.  <i>אלוהים ברא את השמים והארץ</i>: <a href="/he/The_Urantia_Book/1#p0_1">או 1:0.1</a>. </li>
  <li id="fn13"><a href="#cite13">↑</a> 40:29 <i>הוא נותן כוח להתעלף</i>: <a href="/he/The_Urantia_Book/148#p5_5">או 148:5.5</a>.  <i>חלק 2: הוא נותן כוח להתעלף</i>: <a href="/he/The_Urantia_Book/97#p7_8">או 97:7.8</a>. </li>
  <li id="fn14"><a href="#cite14">↑</a> 40:31 <i>חכה לאלוהים, תחדש כוחות</i>: <a href="/he/The_Urantia_Book/131#p2_6">או 131:2.6</a>.  <i>חלק 3: מי מחכה לאדון</i>: <a href="/he/The_Urantia_Book/97#p7_8">או 97:7.8</a>. </li>
</ol>
</div>
