<!--
title: חגי - פֶּרֶק 1
description: 
published: true
date: 2022-10-6T10:37:18Z
tags: bible, bible—haggai
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/he/Bible/Haggai/Index">אינדקס</a></td>
        <td><a href="/he/Bible/Haggai/2">חגי - פֶּרֶק 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  בשׁנת שׁתים לדריושׁ המלך בחדשׁ השׁשׁי ביום אחד לחדשׁ היה דבר־יהוה ביד־חגי הנביא אל־זרבבל בן־שׁאלתיאל פחת יהודה ואל־יהושׁע בן־יהוצדק הכהן הגדול לאמר׃ </p>
<p id="v2"><sup><small>2</small></sup>  כה אמר יהוה צבאות לאמר העם הזה אמרו לא עת־בא עת־בית יהוה להבנות׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  ויהי דבר־יהוה ביד־חגי הנביא לאמר׃ </p>
<p id="v4"><sup><small>4</small></sup>  העת לכם אתם לשׁבת בבתיכם ספונים והבית הזה חרב׃ </p>
<p id="v5"><sup><small>5</small></sup>  ועתה כה אמר יהוה צבאות שׂימו לבבכם על־דרכיכם׃ </p>
<p id="v6"><sup><small>6</small></sup>  זרעתם הרבה והבא מעט אכול ואין־לשׂבעה שׁתו ואין־לשׁכרה לבושׁ ואין־לחם לו והמשׂתכר משׂתכר אל־צרור נקוב׃ </p>
<p id="v7"><sup><small>7</small></sup>  כה אמר יהוה צבאות שׂימו לבבכם על־דרכיכם׃ </p>
<p id="v8"><sup><small>8</small></sup>  עלו ההר והבאתם עץ ובנו הבית וארצה־בו ואכבד אמר יהוה׃ </p>
<p id="v9"><sup><small>9</small></sup>  פנה אל־הרבה והנה למעט והבאתם הבית ונפחתי בו יען מה נאם יהוה צבאות יען ביתי אשׁר־הוא חרב ואתם רצים אישׁ לביתו׃ </p>
<p id="v10"><sup><small>10</small></sup>  על־כן עליכם כלאו שׁמים מטל והארץ כלאה יבולה׃ </p>
<p id="v11"><sup><small>11</small></sup>  ואקרא חרב על־הארץ ועל־ההרים ועל־הדגן ועל־התירושׁ ועל־היצהר ועל אשׁר תוציא האדמה ועל־האדם ועל־הבהמה ועל כל־יגיע כפים׃ </p>
<p id="v12"><sup><small>12</small></sup>  וישׁמע זרבבל בן־שׁלתיאל ויהושׁע בן־יהוצדק הכהן הגדול וכל שׁארית העם בקול יהוה אלהיהם ועל־דברי חגי הנביא כאשׁר שׁלחו יהוה אלהיהם וייראו העם מפני יהוה׃ </p>
<p id="v13"><sup><small>13</small></sup>  ויאמר חגי מלאך יהוה במלאכות יהוה לעם לאמר אני אתכם נאם־יהוה׃ </p>
<p id="v14"><sup><small>14</small></sup>  ויער יהוה את־רוח זרבבל בן־שׁלתיאל פחת יהודה ואת־רוח יהושׁע בן־יהוצדק הכהן הגדול ואת־רוח כל שׁארית העם ויבאו ויעשׂו מלאכה בבית־יהוה צבאות אלהיהם׃ </p>
<p id="v15"><sup><small>15</small></sup>  ביום עשׂרים וארבעה לחדשׁ בשׁשׁי בשׁנת שׁתים לדריושׁ המלך׃ </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/he/Bible/Haggai/Index">אינדקס</a></td>
        <td><a href="/he/Bible/Haggai/2">חגי - פֶּרֶק 2</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 1:2 <i>לא עוד אדון הצבאות</i>: <a href="/he/The_Urantia_Book/194#p3_11">או 194:3.11</a>. </li>
</ol>
</div>
