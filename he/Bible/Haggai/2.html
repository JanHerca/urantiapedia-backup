<!--
title: חגי - פֶּרֶק 2
description: 
published: true
date: 2022-10-6T10:37:18Z
tags: bible, bible—haggai
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Haggai/1">חגי - פֶּרֶק 1</a></td>
        <td><a href="/he/Bible/Haggai/Index">אינדקס</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  בשׁביעי בעשׂרים ואחד לחדשׁ היה דבר־יהוה ביד־חגי הנביא לאמר׃ </p>
<p id="v2"><sup><small>2</small></sup>  אמר־נא אל־זרבבל בן־שׁלתיאל פחת יהודה ואל־יהושׁע בן־יהוצדק הכהן הגדול ואל־שׁארית העם לאמר׃ </p>
<p id="v3"><sup><small>3</small></sup>  מי בכם הנשׁאר אשׁר ראה את־הבית הזה בכבודו הראשׁון ומה אתם ראים אתו עתה הלוא כמהו כאין בעיניכם׃ </p>
<p id="v4"><sup><small>4</small></sup>  ועתה חזק זרבבל נאם־יהוה וחזק יהושׁע בן־יהוצדק הכהן הגדול וחזק כל־עם הארץ נאם־יהוה ועשׂו כי־אני אתכם נאם יהוה צבאות׃ </p>
<p id="v5"><sup><small>5</small></sup>  את־הדבר אשׁר־כרתי אתכם בצאתכם ממצרים ורוחי עמדת בתוככם אל־תיראו׃ </p>
<p id="v6"><sup><small>6</small></sup>  כי כה אמר יהוה צבאות עוד אחת מעט היא ואני מרעישׁ את־השׁמים ואת־הארץ ואת־הים ואת־החרבה׃ </p>
<p id="v7"><sup><small>7</small></sup>  והרעשׁתי את־כל־הגוים ובאו חמדת כל־הגוים ומלאתי את־הבית הזה כבוד אמר יהוה צבאות׃ <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  לי הכסף ולי הזהב נאם יהוה צבאות׃ </p>
<p id="v9"><sup><small>9</small></sup>  גדול יהיה כבוד הבית הזה האחרון מן־הראשׁון אמר יהוה צבאות ובמקום הזה אתן שׁלום נאם יהוה צבאות׃ </p>
<p id="v10"><sup><small>10</small></sup>  בעשׂרים וארבעה לתשׁיעי בשׁנת שׁתים לדריושׁ היה דבר־יהוה אל־חגי הנביא לאמר׃ </p>
<p id="v11"><sup><small>11</small></sup>  כה אמר יהוה צבאות שׁאל־נא את־הכהנים תורה לאמר׃ </p>
<p id="v12"><sup><small>12</small></sup>  הן ישׂא־אישׁ בשׂר־קדשׁ בכנף בגדו ונגע בכנפו אל־הלחם ואל־הנזיד ואל־היין ואל־שׁמן ואל־כל־מאכל היקדשׁ ויענו הכהנים ויאמרו לא׃ </p>
<p id="v13"><sup><small>13</small></sup>  ויאמר חגי אם־יגע טמא־נפשׁ בכל־אלה היטמא ויענו הכהנים ויאמרו יטמא׃ </p>
<p id="v14"><sup><small>14</small></sup>  ויען חגי ויאמר כן העם־הזה וכן־הגוי הזה לפני נאם־יהוה וכן כל־מעשׂה ידיהם ואשׁר יקריבו שׁם טמא הוא׃ </p>
<p id="v15"><sup><small>15</small></sup>  ועתה שׂימו־נא לבבכם מן־היום הזה ומעלה מטרם שׂום־אבן אל־אבן בהיכל יהוה׃ </p>
<p id="v16"><sup><small>16</small></sup>  מהיותם בא אל־ערמת עשׂרים והיתה עשׂרה בא אל־היקב לחשׂף חמשׁים פורה והיתה עשׂרים׃ </p>
<p id="v17"><sup><small>17</small></sup>  הכיתי אתכם בשׁדפון ובירקון ובברד את כל־מעשׂה ידיכם ואין־אתכם אלי נאם־יהוה׃ </p>
<p id="v18"><sup><small>18</small></sup>  שׂימו־נא לבבכם מן־היום הזה ומעלה מיום עשׂרים וארבעה לתשׁיעי למן־היום אשׁר־יסד היכל־יהוה שׂימו לבבכם׃ </p>
<p id="v19"><sup><small>19</small></sup>  העוד הזרע במגורה ועד־הגפן והתאנה והרמון ועץ הזית לא נשׂא מן־היום הזה אברך׃ </p>
<p id="v20"><sup><small>20</small></sup>  ויהי דבר־יהוה שׁנית אל־חגי בעשׂרים וארבעה לחדשׁ לאמר׃ </p>
<p id="v21"><sup><small>21</small></sup>  אמר אל־זרבבל פחת־יהודה לאמר אני מרעישׁ את־השׁמים ואת־הארץ׃ </p>
<p id="v22"><sup><small>22</small></sup>  והפכתי כסא ממלכות והשׁמדתי חזק ממלכות הגוים והפכתי מרכבה ורכביה וירדו סוסים ורכביהם אישׁ בחרב אחיו׃ </p>
<p id="v23"><sup><small>23</small></sup>  ביום ההוא נאם־יהוה צבאות אקחך זרבבל בן־שׁאלתיאל עבדי נאם־יהוה ושׂמתיך כחותם כי־בך בחרתי נאם יהוה צבאות׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Haggai/1">חגי - פֶּרֶק 1</a></td>
        <td><a href="/he/Bible/Haggai/Index">אינדקס</a></td>
        <td> </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:7 <i>הוא רצון כל העמים</i>: <a href="/he/The_Urantia_Book/190#p5_4">או 190:5.4</a>.  <i>אני הרצון של כל הגילאים</i>: <a href="/he/The_Urantia_Book/182#p1_10">או 182:1.10</a>. </li>
</ol>
</div>
