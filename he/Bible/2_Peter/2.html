<!--
title: איגרת פטרוס השנייה - פֶּרֶק 2
description: 
published: true
date: 2023-11-8T20:31:8Z
tags: bible, bible—2 peter
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Peter/1">
          <span class="mdi mdi-arrow-left-drop-circle"></span><span class="pl-2">איגרת פטרוס השנייה - פֶּרֶק 1</span>
        </a>
        </td>
        <td>
        <a href="/he/Bible/2_Peter/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Peter/3">
          <span class="pr-2">איגרת פטרוס השנייה - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וגם־נביאי שקר היו בעם כאשר יהיו מורי שקר גם־בכם אשר יכניסו כתות משחיתות ויכחשו במשל אשר קנם ויביאו על־נפשם כליון פתאם׃ </p>
<p id="v2"><sup><small>2</small></sup>  ורבים ילכו אחרי תועבותם ובעבורם יתן דרך האמת לגדופים׃ </p>
<p id="v3"><sup><small>3</small></sup>  ובדברי בדוי יעשו אתכם למסחר להם למען בצע בצע אשר משפטם מאז לא יתמהמה ושברם לא ינום׃ </p>
<p id="v4"><sup><small>4</small></sup>  כי לא־חס אלהים על־המלאכים אשר חטאו כי אם־הורידם לקצבי הרים ויסגירם בכבלי אפל לשמרם למשפט׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  וגם־על־הדורות הראשנים לא חס וישמר רק את־נח קרא הצדק ושבעה עמו בהביאו את־המבול על־דור הרשעים׃ </p>
<p id="v6"><sup><small>6</small></sup>  ואת־ערי סדום ועמרה הפך לאפר ודנם במהפכה וישימם למשל לאשר עתידים לעשות זמה׃ </p>
<p id="v7"><sup><small>7</small></sup>  ויצל את־לוט הצדיק אשר הלאוהו אנשי בליעל ההם בדרכי זמתם׃ </p>
<p id="v8"><sup><small>8</small></sup>  כי הצדיק הזה ישב בתוכם והוא ראה אתם ושמע ונפשו הישרה עגומה עליו יום ויום במעשי רשעם׃ </p>
<p id="v9"><sup><small>9</small></sup>  כי יודע יהוה להציל את־חסידיו מנסיון ולחשך את־הרשעים ליום המשפט להשיב גמולם להם׃ </p>
<p id="v10"><sup><small>10</small></sup>  וביותר את־ההלכים אחרי הבשר בתאות תבל ובזים את־הממשלה עזי פנים הלכים בשרירות לבם ולא יחרדו מחרף את־השררות׃ </p>
<p id="v11"><sup><small>11</small></sup>  אשר אף־המלאכים הגדולים מהם בעז וכח לא יגדפום לפני יהוה במשפטם׃ <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  ואלה כבהמות הסכלות הנולדות כחק־טבעם ללכד ולשחת בחרפם את־אשר לא ידעו ישחתו בהשחית נפשם וגמול עולתם ישאו׃ </p>
<p id="v13"><sup><small>13</small></sup>  אשר עדנת יומם לענג יחשבו מגאלים ומזהמים המתפנקים במדוחי נפשם ואכלים ושתים עמכם׃ </p>
<p id="v14"><sup><small>14</small></sup>  עינים להם מלאות נאפים ולא תשבענה לחטא ואת־נפשות הפתאים יצודדו ולב מלמד־בצע להם בני המארה׃ </p>
<p id="v15"><sup><small>15</small></sup>  את־הדרך הישר עזבו ויתעו וילכו בדרך בלעם בן־בעור אשר אהב שכר העולה׃ </p>
<p id="v16"><sup><small>16</small></sup>  ותהי־לו תוכחת על־חטאתו כי הבהמה האלמת דברה בקול־אדם ותעצר באולת הקסם׃ </p>
<p id="v17"><sup><small>17</small></sup>  בארות בלי־מים המה עבים נדפים בסערה אשר שמור להם חשך־אפלה לעולם׃ </p>
<p id="v18"><sup><small>18</small></sup>  כי בדברם בגאות דברי שוא יצודו בתאות הבשר על־ידי זמתם את אשר אך־נמלטו מידי ההלכים בדרך תועה׃ </p>
<p id="v19"><sup><small>19</small></sup>  חפשה יבטיחו להם והם בעצמם עבדים לשחת כי עבד האדם לכבשו׃ </p>
<p id="v20"><sup><small>20</small></sup>  כי אחרי המלטם מטמאת העולם בדעת אדנינו ומושיענו ישוע המשיח אם־שבו והטבעו בתוכן ונכבשו אחריתם תהיה רעה מראשיתם׃ </p>
<p id="v21"><sup><small>21</small></sup>  נוח להם שלא לדעת את־דרך הצדקה מאשר ידעהו ונסגו אחור מן־המצוה הקדושה המסורה להם׃ </p>
<p id="v22"><sup><small>22</small></sup>  וקרה להם כאשר יאמר משל האמת הכלב שב על־קאו והחזיר עלה מן־הרחצה להתגלל ברפש׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Peter/1">
          <span class="mdi mdi-arrow-left-drop-circle"></span><span class="pl-2">איגרת פטרוס השנייה - פֶּרֶק 1</span>
        </a>
        </td>
        <td>
        <a href="/he/Bible/2_Peter/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Peter/3">
          <span class="pr-2">איגרת פטרוס השנייה - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:4 <i>לסיים את המרד</i>: <a href="/he/The_Urantia_Book/120#p2_2">או 120:2.2</a>. </li>
  <li id="fn2"><a href="#cite2">↑</a> 2:11 <i>מלאכים לא מאשימים אותך</i>: <a href="/he/The_Urantia_Book/38#p2_4">או 38:2.4</a>. </li>
</ol>
</div>
