<!--
title: איגרת פטרוס השנייה - פֶּרֶק 3
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/2_Peter/2">איגרת פטרוס השנייה - פֶּרֶק 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/2_Peter/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  זאת האגרת השנית אשר אני כתב אליכם חביבי ובשתיהן כמזכיר אעיר את־תמת לבבכם׃ </p>
<p id="v2"><sup><small>2</small></sup>  לזכר את־הדברים הנאמרים מקדם בידי הנביאים הקדשים ואת־מצות אדנינו ומושיענו אשר נתנה על־ידי שליחיכם׃ </p>
<p id="v3"><sup><small>3</small></sup>  ודעו זאת לכם ראשנה כי באחרית הימים יבאו לצים הלכים אחרי תאות נפשם ויתלוצצו לאמר׃ </p>
<p id="v4"><sup><small>4</small></sup>  איה הבטחת באו כי מאז שכבו האבות הכל עמד כמו מראשית הבריאה׃ </p>
<p id="v5"><sup><small>5</small></sup>  ונעלם מדעתם לרצונם שלפנים בדבר אלהים נעשו השמים והארץ מן־המים ועל־ידי המים׃ </p>
<p id="v6"><sup><small>6</small></sup>  ועל ידיהם אבדה תבל אשר מאז כי נשטפה במי המבול׃ </p>
<p id="v7"><sup><small>7</small></sup>  גם־השמים והארץ אשר לפנינו נצפנו בדברו והם שמורים לאש ליום הדין ואבד אנשי הרשע׃ </p>
<p id="v8"><sup><small>8</small></sup>  וזאת האחת אל־תעלם מכם חביבי שיום אחד כאלף שנים בעיני יהוה ואלף שנים כיום אחד׃ <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  ולא־יאחר יהוה את־אשר הבטיח כאשר־יש חשבים זאת לאחור כי מאריך אפו בעבורנו ולא יחפץ באבד האבדים כי אם־בפנות כלם לתשובה׃ <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  בא יבא יום־יהוה כגנב בלילה אז השמים בשאון יחלפו והיסדות יבערו והתמגגו והארץ והמעשים אשר עליה ישרפו׃ <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  ועתה אם־כל־אלה ימוגו מה־מאד עליכם להתהלך בקדשה ובחסידות׃ </p>
<p id="v12"><sup><small>12</small></sup>  ולחכות ליום־יהוה שיבא ולהחיש אתו אשר בו השמים ימוגו באש והיסדות יבערו ונמסו׃ </p>
<p id="v13"><sup><small>13</small></sup>  ואנחנו כפי הבטחתו מחכים לשמים חדשים ולארץ חדשה אשר־צדק ילין בם׃ <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  על־כן חביבי המחכים לאלה שקדו להמצא לפניו בשלום נקים וזכים מפשע׃ </p>
<p id="v15"><sup><small>15</small></sup>  ואת־ארך רוח אדנינו תחשבו לתשועה כאשר גם־אחינו האהוב פולוס כתב אליכם כפי החכמה הנתונה לו׃ <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  וכן בכל־אגרותיו בדברו־שם על־אלה ובהן יש דברים קשים מהבין והבערים והפתאים יהפכו אתם כאשר גם־יעשו ביתר הספרים לאבדן נפשם׃ </p>
<p id="v17"><sup><small>17</small></sup>  ואתם חביבי אשר ידעתם זאת מראש השמרו לנפשתיכם פן־תמשכו אחרי טעות אנשי בליעל ונפלתם ממעזכם׃ </p>
<p id="v18"><sup><small>18</small></sup>  ורבו בחסד ובדעת אדנינו ומושיענו ישוע המשיח אשר־לו הכבוד גם־היום וגם־ליום העולם אמן׃ <sup id="cite7"><a href="#fn7">[7]</a></sup></p>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:8 <i>אלף שנים אבל יום</i>: <a href="/he/The_Urantia_Book/14#p1_5">או 14:1.5</a>. </li>
  <li id="fn2"><a href="#cite2">↑</a> 3:9 <i>לא מוכן שאף אחד יאבד</i>: <a href="/he/The_Urantia_Book/2#p5_2">או 2:5.2</a>. </li>
  <li id="fn3"><a href="#cite3">↑</a> 3:10,12 <i>תאמין שסוף פתאומי, מרהיב</i>: <a href="/he/The_Urantia_Book/170#p2_14">או 170:2.14</a>. </li>
  <li id="fn4"><a href="#cite4">↑</a> 3:13 <i>גן עדן חדש</i>: <a href="/he/The_Urantia_Book/15#p7_1">או 15:7.1</a>.  <i>שמים חדשים וארץ חדשה</i>: <a href="/he/The_Urantia_Book/176#p1_6">או 176:1.6</a>.  <i>גן עדן חדש וארץ חדשה</i>: <a href="/he/The_Urantia_Book/52#p7_11">או 52:7.11</a>. </li>
  <li id="fn5"><a href="#cite5">↑</a> 3:13-14 <i>ארץ חדשה צדיק</i>: <a href="/he/The_Urantia_Book/52#p7_15">או 52:7.15</a>. </li>
  <li id="fn6"><a href="#cite6">↑</a> 3:15 <i>נקרא "אח" ו"אחות"</i>: <a href="/he/The_Urantia_Book/194#p4_7">או 194:4.7</a>. </li>
  <li id="fn7"><a href="#cite7">↑</a> 3:18 <i>לגדול בחסד</i>: <a href="/he/The_Urantia_Book/176#p3_5">או 176:3.5</a>.  <i>אבל לגדול ברוח</i>: <a href="/he/The_Urantia_Book/193#p2_2">או 193:2.2</a>.  <i>לגדול בחסד</i>: <a href="/he/The_Urantia_Book/147#p8_5">או 147:8.5</a>.  <i>דע את האדון ישוע המשיח</i>: <a href="/he/The_Urantia_Book/5#p4_8">או 5:4.8</a>.  <i>תלמידים גדלו בחסד, ידע</i>: <a href="/he/The_Urantia_Book/193#p4_3">או 193:4.3</a>. </li>
</ol>
</div>
