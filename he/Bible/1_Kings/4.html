<!--
title: מלכים א׳ - פֶּרֶק 4
description: 
published: true
date: 2022-10-6T10:37:18Z
tags: bible, bible—1 kings
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Kings/3">מלכים א׳ - פֶּרֶק 3</a></td>
        <td><a href="/he/Bible/1_Kings/Index">אינדקס</a></td>
        <td><a href="/he/Bible/1_Kings/5">מלכים א׳ - פֶּרֶק 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי המלך שׁלמה מלך על־כל־ישׂראל׃ </p>
<p id="v2"><sup><small>2</small></sup>  ואלה השׂרים אשׁר־לו עזריהו בן־צדוק הכהן׃ </p>
<p id="v3"><sup><small>3</small></sup>  אליחרף ואחיה בני שׁישׁא ספרים יהושׁפט בן־אחילוד המזכיר׃ </p>
<p id="v4"><sup><small>4</small></sup>  ובניהו בן־יהוידע על־הצבא וצדוק ואביתר כהנים׃ </p>
<p id="v5"><sup><small>5</small></sup>  ועזריהו בן־נתן על־הנצבים וזבוד בן־נתן כהן רעה המלך׃ </p>
<p id="v6"><sup><small>6</small></sup>  ואחישׁר על־הבית ואדנירם בן־עבדא על־המס׃ </p>
<p id="v7"><sup><small>7</small></sup>  ולשׁלמה שׁנים־עשׂר נצבים על־כל־ישׂראל וכלכלו את־המלך ואת־ביתו חדשׁ בשׁנה יהיה על־אחד לכלכל׃ </p>
<p id="v8"><sup><small>8</small></sup>  ואלה שׁמותם בן־חור בהר אפרים׃ </p>
<p id="v9"><sup><small>9</small></sup>  בן־דקר במקץ ובשׁעלבים ובית שׁמשׁ ואילון בית חנן׃ </p>
<p id="v10"><sup><small>10</small></sup>  בן־חסד בארבות לו שׂכה וכל־ארץ חפר׃ </p>
<p id="v11"><sup><small>11</small></sup>  בן־אבינדב כל־נפת דאר טפת בת־שׁלמה היתה לו לאשׁה׃ </p>
<p id="v12"><sup><small>12</small></sup>  בענא בן־אחילוד תענך ומגדו וכל־בית שׁאן אשׁר אצל צרתנה מתחת ליזרעאל מבית שׁאן עד אבל מחולה עד מעבר ליקמעם׃ </p>
<p id="v13"><sup><small>13</small></sup>  בן־גבר ברמת גלעד לו חות יאיר בן־מנשׁה אשׁר בגלעד לו חבל ארגב אשׁר בבשׁן שׁשׁים ערים גדלות חומה ובריח נחשׁת׃ </p>
<p id="v14"><sup><small>14</small></sup>  אחינדב בן־עדא מחנימה׃ </p>
<p id="v15"><sup><small>15</small></sup>  אחימעץ בנפתלי גם־הוא לקח את־בשׂמת בת־שׁלמה לאשׁה׃ </p>
<p id="v16"><sup><small>16</small></sup>  בענא בן־חושׁי באשׁר ובעלות׃ </p>
<p id="v17"><sup><small>17</small></sup>  יהושׁפט בן־פרוח בישׂשכר׃ </p>
<p id="v18"><sup><small>18</small></sup>  שׁמעי בן־אלא בבנימן׃ </p>
<p id="v19"><sup><small>19</small></sup>  גבר בן־ארי בארץ גלעד ארץ סיחון מלך האמרי ועג מלך הבשׁן ונציב אחד אשׁר בארץ׃ </p>
<p id="v20"><sup><small>20</small></sup>  יהודה וישׂראל רבים כחול אשׁר־על־הים לרב אכלים ושׁתים ושׂמחים׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Kings/3">מלכים א׳ - פֶּרֶק 3</a></td>
        <td><a href="/he/Bible/1_Kings/Index">אינדקס</a></td>
        <td><a href="/he/Bible/1_Kings/5">מלכים א׳ - פֶּרֶק 5</a></td>
      </tr>
    </tbody>
  </table>
</figure>
