<!--
title: מלכים א׳ - פֶּרֶק 9
description: 
published: true
date: 2022-10-6T10:37:18Z
tags: bible, bible—1 kings
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Kings/8">מלכים א׳ - פֶּרֶק 8</a></td>
        <td><a href="/he/Bible/1_Kings/Index">אינדקס</a></td>
        <td><a href="/he/Bible/1_Kings/10">מלכים א׳ - פֶּרֶק 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי ככלות שׁלמה לבנות את־בית־יהוה ואת־בית המלך ואת כל־חשׁק שׁלמה אשׁר חפץ לעשׂות׃ </p>
<p id="v2"><sup><small>2</small></sup>  וירא יהוה אל־שׁלמה שׁנית כאשׁר נראה אליו בגבעון׃ </p>
<p id="v3"><sup><small>3</small></sup>  ויאמר יהוה אליו שׁמעתי את־תפלתך ואת־תחנתך אשׁר התחננתה לפני הקדשׁתי את־הבית הזה אשׁר בנתה לשׂום־שׁמי שׁם עד־עולם והיו עיני ולבי שׁם כל־הימים׃ </p>
<p id="v4"><sup><small>4</small></sup>  ואתה אם־תלך לפני כאשׁר הלך דוד אביך בתם־לבב ובישׁר לעשׂות ככל אשׁר צויתיך חקי ומשׁפטי תשׁמר׃ </p>
<p id="v5"><sup><small>5</small></sup>  והקמתי את־כסא ממלכתך על־ישׂראל לעלם כאשׁר דברתי על־דוד אביך לאמר לא־יכרת לך אישׁ מעל כסא ישׂראל׃ </p>
<p id="v6"><sup><small>6</small></sup>  אם־שׁוב תשׁבון אתם ובניכם מאחרי ולא תשׁמרו מצותי חקתי אשׁר נתתי לפניכם והלכתם ועבדתם אלהים אחרים והשׁתחויתם להם׃ </p>
<p id="v7"><sup><small>7</small></sup>  והכרתי את־ישׂראל מעל פני האדמה אשׁר נתתי להם ואת־הבית אשׁר הקדשׁתי לשׁמי אשׁלח מעל פני והיה ישׂראל למשׁל ולשׁנינה בכל־העמים׃ </p>
<p id="v8"><sup><small>8</small></sup>  והבית הזה יהיה עליון כל־עבר עליו ישׁם ושׁרק ואמרו על־מה עשׂה יהוה ככה לארץ הזאת ולבית הזה׃ </p>
<p id="v9"><sup><small>9</small></sup>  ואמרו על אשׁר עזבו את־יהוה אלהיהם אשׁר הוציא את־אבתם מארץ מצרים ויחזקו באלהים אחרים וישׁתחו להם ויעבדם על־כן הביא יהוה עליהם את כל־הרעה הזאת׃ </p>
<p id="v10"><sup><small>10</small></sup>  ויהי מקצה עשׂרים שׁנה אשׁר־בנה שׁלמה את־שׁני הבתים את־בית יהוה ואת־בית המלך׃ </p>
<p id="v11"><sup><small>11</small></sup>  חירם מלך־צר נשׂא את־שׁלמה בעצי ארזים ובעצי ברושׁים ובזהב לכל־חפצו אז יתן המלך שׁלמה לחירם עשׂרים עיר בארץ הגליל׃ </p>
<p id="v12"><sup><small>12</small></sup>  ויצא חירם מצר לראות את־הערים אשׁר נתן־לו שׁלמה ולא ישׁרו בעיניו׃ </p>
<p id="v13"><sup><small>13</small></sup>  ויאמר מה הערים האלה אשׁר־נתתה לי אחי ויקרא להם ארץ כבול עד היום הזה׃ </p>
<p id="v14"><sup><small>14</small></sup>  וישׁלח חירם למלך מאה ועשׂרים ככר זהב׃ </p>
<p id="v15"><sup><small>15</small></sup>  וזה דבר־המס אשׁר־העלה המלך שׁלמה לבנות את־בית יהוה ואת־ביתו ואת־המלוא ואת חומת ירושׁלם ואת־חצר ואת־מגדו ואת־גזר׃ <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  פרעה מלך־מצרים עלה וילכד את־גזר וישׂרפה באשׁ ואת־הכנעני הישׁב בעיר הרג ויתנה שׁלחים לבתו אשׁת שׁלמה׃ </p>
<p id="v17"><sup><small>17</small></sup>  ויבן שׁלמה את־גזר ואת־בית חרן תחתון׃ </p>
<p id="v18"><sup><small>18</small></sup>  ואת־בעלת ואת־תמר במדבר בארץ׃ </p>
<p id="v19"><sup><small>19</small></sup>  ואת כל־ערי המסכנות אשׁר היו לשׁלמה ואת ערי הרכב ואת ערי הפרשׁים ואת חשׁק שׁלמה אשׁר חשׁק לבנות בירושׁלם ובלבנון ובכל ארץ ממשׁלתו׃ </p>
<p id="v20"><sup><small>20</small></sup>  כל־העם הנותר מן־האמרי החתי הפרזי החוי והיבוסי אשׁר לא־מבני ישׂראל המה׃ </p>
<p id="v21"><sup><small>21</small></sup>  בניהם אשׁר נתרו אחריהם בארץ אשׁר לא־יכלו בני ישׂראל להחרימם ויעלם שׁלמה למס־עבד עד היום הזה׃ </p>
<p id="v22"><sup><small>22</small></sup>  ומבני ישׂראל לא־נתן שׁלמה עבד כי־הם אנשׁי המלחמה ועבדיו ושׂריו ושׁלשׁיו ושׂרי רכבו ופרשׁיו׃ </p>
<p id="v23"><sup><small>23</small></sup>  אלה שׂרי הנצבים אשׁר על־המלאכה לשׁלמה חמשׁים וחמשׁ מאות הרדים בעם העשׂים במלאכה׃ </p>
<p id="v24"><sup><small>24</small></sup>  אך בת־פרעה עלתה מעיר דוד אל־ביתה אשׁר בנה־לה אז בנה את־המלוא׃ </p>
<p id="v25"><sup><small>25</small></sup>  והעלה שׁלמה שׁלשׁ פעמים בשׁנה עלות ושׁלמים על־המזבח אשׁר בנה ליהוה והקטיר אתו אשׁר לפני יהוה ושׁלם את־הבית׃ </p>
<p id="v26"><sup><small>26</small></sup>  ואני עשׂה המלך שׁלמה בעציון־גבר אשׁר את־אלות על־שׂפת ים־סוף בארץ אדום׃ <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  וישׁלח חירם באני את־עבדיו אנשׁי אניות ידעי הים עם עבדי שׁלמה׃ </p>
<p id="v28"><sup><small>28</small></sup>  ויבאו אופירה ויקחו משׁם זהב ארבע־מאות ועשׂרים ככר ויבאו אל־המלך שׁלמה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Kings/8">מלכים א׳ - פֶּרֶק 8</a></td>
        <td><a href="/he/Bible/1_Kings/Index">אינדקס</a></td>
        <td><a href="/he/Bible/1_Kings/10">מלכים א׳ - פֶּרֶק 10</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 9:15 <i>מיסים לבניינים</i>: <a href="/he/The_Urantia_Book/97#p9_16">או 97:9.16</a>. </li>
  <li id="fn2"><a href="#cite2">↑</a> 9:26-27 <i>חיל הים העברי</i>: <a href="/he/The_Urantia_Book/97#p9_16">או 97:9.16</a>. </li>
</ol>
</div>
