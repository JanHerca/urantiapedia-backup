<!--
title: מלכים א׳ - פֶּרֶק 17
description: 
published: true
date: 2022-10-6T10:37:18Z
tags: bible, bible—1 kings
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Kings/16">מלכים א׳ - פֶּרֶק 16</a></td>
        <td><a href="/he/Bible/1_Kings/Index">אינדקס</a></td>
        <td><a href="/he/Bible/1_Kings/18">מלכים א׳ - פֶּרֶק 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר אליהו התשׁבי מתשׁבי גלעד אל־אחאב חי־יהוה אלהי ישׂראל אשׁר עמדתי לפניו אם־יהיה השׁנים האלה טל ומטר כי אם־לפי דברי׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  ויהי דבר־יהוה אליו לאמר׃ </p>
<p id="v3"><sup><small>3</small></sup>  לך מזה ופנית לך קדמה ונסתרת בנחל כרית אשׁר על־פני הירדן׃ </p>
<p id="v4"><sup><small>4</small></sup>  והיה מהנחל תשׁתה ואת־הערבים צויתי לכלכלך שׁם׃ </p>
<p id="v5"><sup><small>5</small></sup>  וילך ויעשׂ כדבר יהוה וילך וישׁב בנחל כרית אשׁר על־פני הירדן׃ </p>
<p id="v6"><sup><small>6</small></sup>  והערבים מביאים לו לחם ובשׂר בבקר ולחם ובשׂר בערב ומן־הנחל ישׁתה׃ </p>
<p id="v7"><sup><small>7</small></sup>  ויהי מקץ ימים וייבשׁ הנחל כי לא־היה גשׁם בארץ׃ </p>
<p id="v8"><sup><small>8</small></sup>  ויהי דבר־יהוה אליו לאמר׃ </p>
<p id="v9"><sup><small>9</small></sup>  קום לך צרפתה אשׁר לצידון וישׁבת שׁם הנה צויתי שׁם אשׁה אלמנה לכלכלך׃ </p>
<p id="v10"><sup><small>10</small></sup>  ויקם וילך צרפתה ויבא אל־פתח העיר והנה־שׁם אשׁה אלמנה מקשׁשׁת עצים ויקרא אליה ויאמר קחי־נא לי מעט־מים בכלי ואשׁתה׃ </p>
<p id="v11"><sup><small>11</small></sup>  ותלך לקחת ויקרא אליה ויאמר לקחי־נא לי פת־לחם בידך׃ </p>
<p id="v12"><sup><small>12</small></sup>  ותאמר חי־יהוה אלהיך אם־ישׁ־לי מעוג כי אם־מלא כף־קמח בכד ומעט־שׁמן בצפחת והנני מקשׁשׁת שׁנים עצים ובאתי ועשׂיתיהו לי ולבני ואכלנהו ומתנו׃ </p>
<p id="v13"><sup><small>13</small></sup>  ויאמר אליה אליהו אל־תיראי באי עשׂי כדברך אך עשׂי־לי משׁם עגה קטנה בראשׁנה והוצאת לי ולך ולבנך תעשׂי באחרנה׃ </p>
<p id="v14"><sup><small>14</small></sup>  כי כה אמר יהוה אלהי ישׂראל כד הקמח לא תכלה וצפחת השׁמן לא תחסר עד יום תתן־יהוה גשׁם על־פני האדמה׃ </p>
<p id="v15"><sup><small>15</small></sup>  ותלך ותעשׂה כדבר אליהו ותאכל הוא־והיא וביתה ימים׃ </p>
<p id="v16"><sup><small>16</small></sup>  כד הקמח לא כלתה וצפחת השׁמן לא חסר כדבר יהוה אשׁר דבר ביד אליהו׃ </p>
<p id="v17"><sup><small>17</small></sup>  ויהי אחר הדברים האלה חלה בן־האשׁה בעלת הבית ויהי חליו חזק מאד עד אשׁר לא־נותרה־בו נשׁמה׃ </p>
<p id="v18"><sup><small>18</small></sup>  ותאמר אל־אליהו מה־לי ולך אישׁ האלהים באת אלי להזכיר את־עוני ולהמית את־בני׃ </p>
<p id="v19"><sup><small>19</small></sup>  ויאמר אליה תני־לי את־בנך ויקחהו מחיקה ויעלהו אל־העליה אשׁר־הוא ישׁב שׁם וישׁכבהו על־מטתו׃ </p>
<p id="v20"><sup><small>20</small></sup>  ויקרא אל־יהוה ויאמר יהוה אלהי הגם על־האלמנה אשׁר־אני מתגורר עמה הרעות להמית את־בנה׃ </p>
<p id="v21"><sup><small>21</small></sup>  ויתמדד על־הילד שׁלשׁ פעמים ויקרא אל־יהוה ויאמר יהוה אלהי תשׁב נא נפשׁ־הילד הזה על־קרבו׃ </p>
<p id="v22"><sup><small>22</small></sup>  וישׁמע יהוה בקול אליהו ותשׁב נפשׁ־הילד על־קרבו ויחי׃ </p>
<p id="v23"><sup><small>23</small></sup>  ויקח אליהו את־הילד וירדהו מן־העליה הביתה ויתנהו לאמו ויאמר אליהו ראי חי בנך׃ </p>
<p id="v24"><sup><small>24</small></sup>  ותאמר האשׁה אל־אליהו עתה זה ידעתי כי אישׁ אלהים אתה ודבר־יהוה בפיך אמת׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Kings/16">מלכים א׳ - פֶּרֶק 16</a></td>
        <td><a href="/he/Bible/1_Kings/Index">אינדקס</a></td>
        <td><a href="/he/Bible/1_Kings/18">מלכים א׳ - פֶּרֶק 18</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 17:1 <i>אליהו מתחיל ללמד</i>: <a href="/he/The_Urantia_Book/97#p2_1">או 97:2.1</a>. </li>
  <li id="fn2"><a href="#cite2">↑</a> 17:1-19:21 <i>סיפור אליהו</i>: <a href="/he/The_Urantia_Book/123#p5_12">או 123:5.12</a>. </li>
</ol>
</div>
