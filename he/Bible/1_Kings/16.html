<!--
title: מלכים א׳ - פֶּרֶק 16
description: 
published: true
date: 2023-11-8T20:31:8Z
tags: bible, bible—1 kings
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Kings/15">
          <span class="mdi mdi-arrow-left-drop-circle"></span><span class="pl-2">מלכים א׳ - פֶּרֶק 15</span>
        </a>
        </td>
        <td>
        <a href="/he/Bible/1_Kings/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Kings/17">
          <span class="pr-2">מלכים א׳ - פֶּרֶק 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי דבר־יהוה אל־יהוא בן־חנני על־בעשׁא לאמר׃ </p>
<p id="v2"><sup><small>2</small></sup>  יען אשׁר הרימתיך מן־העפר ואתנך נגיד על עמי ישׂראל ותלך בדרך ירבעם ותחטא את־עמי ישׂראל להכעיסני בחטאתם׃ </p>
<p id="v3"><sup><small>3</small></sup>  הנני מבעיר אחרי בעשׁא ואחרי ביתו ונתתי את־ביתך כבית ירבעם בן־נבט׃ </p>
<p id="v4"><sup><small>4</small></sup>  המת לבעשׁא בעיר יאכלו הכלבים והמת לו בשׂדה יאכלו עוף השׁמים׃ </p>
<p id="v5"><sup><small>5</small></sup>  ויתר דברי בעשׁא ואשׁר עשׂה וגבורתו הלא־הם כתובים על־ספר דברי הימים למלכי ישׂראל׃ </p>
<p id="v6"><sup><small>6</small></sup>  וישׁכב בעשׁא עם־אבתיו ויקבר בתרצה וימלך אלה בנו תחתיו׃ </p>
<p id="v7"><sup><small>7</small></sup>  וגם ביד־יהוא בן־חנני הנביא דבר־יהוה היה אל־בעשׁא ואל־ביתו ועל כל־הרעה אשׁר־עשׂה בעיני יהוה להכעיסו במעשׂה ידיו להיות כבית ירבעם ועל אשׁר־הכה אתו׃ </p>
<p id="v8"><sup><small>8</small></sup>  בשׁנת עשׂרים ושׁשׁ שׁנה לאסא מלך יהודה מלך אלה בן־בעשׁא על־ישׂראל בתרצה שׁנתים׃ </p>
<p id="v9"><sup><small>9</small></sup>  ויקשׁר עליו עבדו זמרי שׂר מחצית הרכב והוא בתרצה שׁתה שׁכור בית ארצא אשׁר על־הבית בתרצה׃ </p>
<p id="v10"><sup><small>10</small></sup>  ויבא זמרי ויכהו וימיתהו בשׁנת עשׂרים ושׁבע לאסא מלך יהודה וימלך תחתיו׃ </p>
<p id="v11"><sup><small>11</small></sup>  ויהי במלכו כשׁבתו על־כסאו הכה את־כל־בית בעשׁא לא־השׁאיר לו משׁתין בקיר וגאליו ורעהו׃ </p>
<p id="v12"><sup><small>12</small></sup>  וישׁמד זמרי את כל־בית בעשׁא כדבר יהוה אשׁר דבר אל־בעשׁא ביד יהוא הנביא׃ </p>
<p id="v13"><sup><small>13</small></sup>  אל כל־חטאות בעשׁא וחטאות אלה בנו אשׁר חטאו ואשׁר החטיאו את־ישׂראל להכעיס את־יהוה אלהי ישׂראל בהבליהם׃ </p>
<p id="v14"><sup><small>14</small></sup>  ויתר דברי אלה וכל־אשׁר עשׂה הלוא־הם כתובים על־ספר דברי הימים למלכי ישׂראל׃ </p>
<p id="v15"><sup><small>15</small></sup>  בשׁנת עשׂרים ושׁבע שׁנה לאסא מלך יהודה מלך זמרי שׁבעת ימים בתרצה והעם חנים על־גבתון אשׁר לפלשׁתים׃ </p>
<p id="v16"><sup><small>16</small></sup>  וישׁמע העם החנים לאמר קשׁר זמרי וגם הכה את־המלך וימלכו כל־ישׂראל את־עמרי שׂר־צבא על־ישׂראל ביום ההוא במחנה׃ </p>
<p id="v17"><sup><small>17</small></sup>  ויעלה עמרי וכל־ישׂראל עמו מגבתון ויצרו על־תרצה׃ </p>
<p id="v18"><sup><small>18</small></sup>  ויהי כראות זמרי כי־נלכדה העיר ויבא אל־ארמון בית־המלך וישׂרף עליו את־בית־מלך באשׁ וימת׃ </p>
<p id="v19"><sup><small>19</small></sup>  על־חטאתו אשׁר חטא לעשׂות הרע בעיני יהוה ללכת בדרך ירבעם ובחטאתו אשׁר עשׂה להחטיא את־ישׂראל׃ </p>
<p id="v20"><sup><small>20</small></sup>  ויתר דברי זמרי וקשׁרו אשׁר קשׁר הלא־הם כתובים על־ספר דברי הימים למלכי ישׂראל׃ </p>
<p id="v21"><sup><small>21</small></sup>  אז יחלק העם ישׂראל לחצי חצי העם היה אחרי תבני בן־גינת להמליכו והחצי אחרי עמרי׃ </p>
<p id="v22"><sup><small>22</small></sup>  ויחזק העם אשׁר אחרי עמרי את־העם אשׁר אחרי תבני בן־גינת וימת תבני וימלך עמרי׃ </p>
<p id="v23"><sup><small>23</small></sup>  בשׁנת שׁלשׁים ואחת שׁנה לאסא מלך יהודה מלך עמרי על־ישׂראל שׁתים עשׂרה שׁנה בתרצה מלך שׁשׁ־שׁנים׃ <sup id="cite1"><a href="#fn1">[1]</a></sup></p>
<p id="v24"><sup><small>24</small></sup>  ויקן את־ההר שׁמרון מאת שׁמר בככרים כסף ויבן את־ההר ויקרא את־שׁם העיר אשׁר בנה על שׁם־שׁמר אדני ההר שׁמרון׃ </p>
<p id="v25"><sup><small>25</small></sup>  ויעשׂה עמרי הרע בעיני יהוה וירע מכל אשׁר לפניו׃ </p>
<p id="v26"><sup><small>26</small></sup>  וילך בכל־דרך ירבעם בן־נבט ובחטאתיו אשׁר החטיא את־ישׂראל להכעיס את־יהוה אלהי ישׂראל בהבליהם׃ </p>
<p id="v27"><sup><small>27</small></sup>  ויתר דברי עמרי אשׁר עשׂה וגבורתו אשׁר עשׂה הלא־הם כתובים על־ספר דברי הימים למלכי ישׂראל׃ </p>
<p id="v28"><sup><small>28</small></sup>  וישׁכב עמרי עם־אבתיו ויקבר בשׁמרון וימלך אחאב בנו תחתיו׃ </p>
<p id="v29"><sup><small>29</small></sup>  ואחאב בן־עמרי מלך על־ישׂראל בשׁנת שׁלשׁים ושׁמנה שׁנה לאסא מלך יהודה וימלך אחאב בן־עמרי על־ישׂראל בשׁמרון עשׂרים ושׁתים שׁנה׃ </p>
<p id="v30"><sup><small>30</small></sup>  ויעשׂ אחאב בן־עמרי הרע בעיני יהוה מכל אשׁר לפניו׃ <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  ויהי הנקל לכתו בחטאות ירבעם בן־נבט ויקח אשׁה את־איזבל בת־אתבעל מלך צידנים וילך ויעבד את־הבעל וישׁתחו לו׃ </p>
<p id="v32"><sup><small>32</small></sup>  ויקם מזבח לבעל בית הבעל אשׁר בנה בשׁמרון׃ </p>
<p id="v33"><sup><small>33</small></sup>  ויעשׂ אחאב את־האשׁרה ויוסף אחאב לעשׂות להכעיס את־יהוה אלהי ישׂראל מכל מלכי ישׂראל אשׁר היו לפניו׃ </p>
<p id="v34"><sup><small>34</small></sup>  בימיו בנה חיאל בית האלי את־יריחה באבירם בכרו יסדה ובשׂגיב צעירו הציב דלתיה כדבר יהוה אשׁר דבר ביד יהושׁע בן־נון׃ <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Kings/15">
          <span class="mdi mdi-arrow-left-drop-circle"></span><span class="pl-2">מלכים א׳ - פֶּרֶק 15</span>
        </a>
        </td>
        <td>
        <a href="/he/Bible/1_Kings/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Kings/17">
          <span class="pr-2">מלכים א׳ - פֶּרֶק 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 16:23-24 <i>ניסיון סחר בקרקע</i>: <a href="/he/The_Urantia_Book/97#p9_18">או 97:9.18</a>. </li>
  <li id="fn2"><a href="#cite2">↑</a> 16:30-33 <i>מונרך עובד אלילים</i>: <a href="/he/The_Urantia_Book/97#p2_1">או 97:2.1</a>. </li>
  <li id="fn3"><a href="#cite3">↑</a> 16:34 <i>הניח יסוד עם בכורים</i>: <a href="/he/The_Urantia_Book/89#p6_6">או 89:6.6</a>.  <i>בדבר ה'</i>: <a href="/he/The_Urantia_Book/89#p6_6">או 89:6.6</a>. </li>
</ol>
</div>
