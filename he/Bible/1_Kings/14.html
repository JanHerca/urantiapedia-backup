<!--
title: מלכים א׳ - פֶּרֶק 14
description: 
published: true
date: 2023-11-8T20:31:8Z
tags: bible, bible—1 kings
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Kings/13">
          <span class="mdi mdi-arrow-left-drop-circle"></span><span class="pl-2">מלכים א׳ - פֶּרֶק 13</span>
        </a>
        </td>
        <td>
        <a href="/he/Bible/1_Kings/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Kings/15">
          <span class="pr-2">מלכים א׳ - פֶּרֶק 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  בעת ההיא חלה אביה בן־ירבעם׃ </p>
<p id="v2"><sup><small>2</small></sup>  ויאמר ירבעם לאשׁתו קומי נא והשׁתנית ולא ידעו כי־אתי אשׁת ירבעם והלכת שׁלה הנה־שׁם אחיה הנביא הוא־דבר עלי למלך על־העם הזה׃ </p>
<p id="v3"><sup><small>3</small></sup>  ולקחת בידך עשׂרה לחם ונקדים ובקבק דבשׁ ובאת אליו הוא יגיד לך מה־יהיה לנער׃ </p>
<p id="v4"><sup><small>4</small></sup>  ותעשׂ כן אשׁת ירבעם ותקם ותלך שׁלה ותבא בית אחיה ואחיהו לא־יכל לראות כי קמו עיניו משׂיבו׃ </p>
<p id="v5"><sup><small>5</small></sup>  ויהוה אמר אל־אחיהו הנה אשׁת ירבעם באה לדרשׁ דבר מעמך אל־בנה כי־חלה הוא כזה וכזה תדבר אליה ויהי כבאה והיא מתנכרה׃ </p>
<p id="v6"><sup><small>6</small></sup>  ויהי כשׁמע אחיהו את־קול רגליה באה בפתח ויאמר באי אשׁת ירבעם למה זה את מתנכרה ואנכי שׁלוח אליך קשׁה׃ </p>
<p id="v7"><sup><small>7</small></sup>  לכי אמרי לירבעם כה־אמר יהוה אלהי ישׂראל יען אשׁר הרימתיך מתוך העם ואתנך נגיד על עמי ישׂראל׃ </p>
<p id="v8"><sup><small>8</small></sup>  ואקרע את־הממלכה מבית דוד ואתנה לך ולא־היית כעבדי דוד אשׁר שׁמר מצותי ואשׁר־הלך אחרי בכל־לבבו לעשׂות רק הישׁר בעיני׃ </p>
<p id="v9"><sup><small>9</small></sup>  ותרע לעשׂות מכל אשׁר־היו לפניך ותלך ותעשׂה־לך אלהים אחרים ומסכות להכעיסני ואתי השׁלכת אחרי גוך׃ <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  לכן הנני מביא רעה אל־בית ירבעם והכרתי לירבעם משׁתין בקיר עצור ועזוב בישׂראל ובערתי אחרי בית־ירבעם כאשׁר יבער הגלל עד־תמו׃ </p>
<p id="v11"><sup><small>11</small></sup>  המת לירבעם בעיר יאכלו הכלבים והמת בשׂדה יאכלו עוף השׁמים כי יהוה דבר׃ </p>
<p id="v12"><sup><small>12</small></sup>  ואת קומי לכי לביתך בבאה רגליך העירה ומת הילד׃ </p>
<p id="v13"><sup><small>13</small></sup>  וספדו־לו כל־ישׂראל וקברו אתו כי־זה לבדו יבא לירבעם אל־קבר יען נמצא־בו דבר טוב אל־יהוה אלהי ישׂראל בבית ירבעם׃ </p>
<p id="v14"><sup><small>14</small></sup>  והקים יהוה לו מלך על־ישׂראל אשׁר יכרית את־בית ירבעם זה היום ומה גם־עתה׃ </p>
<p id="v15"><sup><small>15</small></sup>  והכה יהוה את־ישׂראל כאשׁר ינוד הקנה במים ונתשׁ את־ישׂראל מעל האדמה הטובה הזאת אשׁר נתן לאבותיהם וזרם מעבר לנהר יען אשׁר עשׂו את־אשׁריהם מכעיסים את־יהוה׃ </p>
<p id="v16"><sup><small>16</small></sup>  ויתן את־ישׂראל בגלל חטאות ירבעם אשׁר חטא ואשׁר החטיא את־ישׂראל׃ </p>
<p id="v17"><sup><small>17</small></sup>  ותקם אשׁת ירבעם ותלך ותבא תרצתה היא באה בסף־הבית והנער מת׃ </p>
<p id="v18"><sup><small>18</small></sup>  ויקברו אתו ויספדו־לו כל־ישׂראל כדבר יהוה אשׁר דבר ביד־עבדו אחיהו הנביא׃ </p>
<p id="v19"><sup><small>19</small></sup>  ויתר דברי ירבעם אשׁר נלחם ואשׁר מלך הנם כתובים על־ספר דברי הימים למלכי ישׂראל׃ </p>
<p id="v20"><sup><small>20</small></sup>  והימים אשׁר מלך ירבעם עשׂרים ושׁתים שׁנה וישׁכב עם־אבתיו וימלך נדב בנו תחתיו׃ </p>
<p id="v21"><sup><small>21</small></sup>  ורחבעם בן־שׁלמה מלך ביהודה בן־ארבעים ואחת שׁנה רחבעם במלכו ושׁבע עשׂרה שׁנה מלך בירושׁלם העיר אשׁר־בחר יהוה לשׂום את־שׁמו שׁם מכל שׁבטי ישׂראל ושׁם אמו נעמה העמנית׃ </p>
<p id="v22"><sup><small>22</small></sup>  ויעשׂ יהודה הרע בעיני יהוה ויקנאו אתו מכל אשׁר עשׂו אבתם בחטאתם אשׁר חטאו׃ </p>
<p id="v23"><sup><small>23</small></sup>  ויבנו גם־המה להם במות ומצבות ואשׁרים על כל־גבעה גבהה ותחת כל־עץ רענן׃ </p>
<p id="v24"><sup><small>24</small></sup>  וגם־קדשׁ היה בארץ עשׂו ככל התועבת הגוים אשׁר הורישׁ יהוה מפני בני ישׂראל׃ </p>
<p id="v25"><sup><small>25</small></sup>  ויהי בשׁנה החמישׁית למלך רחבעם עלה שׁושׁק מלך־מצרים על־ירושׁלם׃ </p>
<p id="v26"><sup><small>26</small></sup>  ויקח את־אצרות בית־יהוה ואת־אוצרות בית המלך ואת־הכל לקח ויקח את־כל־מגני הזהב אשׁר עשׂה שׁלמה׃ </p>
<p id="v27"><sup><small>27</small></sup>  ויעשׂ המלך רחבעם תחתם מגני נחשׁת והפקיד על־יד שׂרי הרצים השׁמרים פתח בית המלך׃ </p>
<p id="v28"><sup><small>28</small></sup>  ויהי מדי־בא המלך בית יהוה ישׂאום הרצים והשׁיבום אל־תא הרצים׃ </p>
<p id="v29"><sup><small>29</small></sup>  ויתר דברי רחבעם וכל־אשׁר עשׂה הלא־המה כתובים על־ספר דברי הימים למלכי יהודה׃ </p>
<p id="v30"><sup><small>30</small></sup>  ומלחמה היתה בין־רחבעם ובין ירבעם כל־הימים׃ </p>
<p id="v31"><sup><small>31</small></sup>  וישׁכב רחבעם עם־אבתיו ויקבר עם־אבתיו בעיר דוד ושׁם אמו נעמה העמנית וימלך אבים בנו תחתיו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Kings/13">
          <span class="mdi mdi-arrow-left-drop-circle"></span><span class="pl-2">מלכים א׳ - פֶּרֶק 13</span>
        </a>
        </td>
        <td>
        <a href="/he/Bible/1_Kings/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Kings/15">
          <span class="pr-2">מלכים א׳ - פֶּרֶק 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 14:9 <i>אלוהים אמר לכעוס</i>: <a href="/he/The_Urantia_Book/4#p3_2">או 4:3.2</a>. </li>
</ol>
</div>
