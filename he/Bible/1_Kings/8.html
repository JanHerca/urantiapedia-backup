<!--
title: מלכים א׳ - פֶּרֶק 8
description: 
published: true
date: 2023-11-8T20:31:8Z
tags: bible, bible—1 kings
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Kings/7">
          <span class="mdi mdi-arrow-left-drop-circle"></span><span class="pl-2">מלכים א׳ - פֶּרֶק 7</span>
        </a>
        </td>
        <td>
        <a href="/he/Bible/1_Kings/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Kings/9">
          <span class="pr-2">מלכים א׳ - פֶּרֶק 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  אז יקהל שׁלמה את־זקני ישׂראל את־כל־ראשׁי המטות נשׂיאי האבות לבני ישׂראל אל־המלך שׁלמה ירושׁלם להעלות את־ארון ברית־יהוה מעיר דוד היא ציון׃ </p>
<p id="v2"><sup><small>2</small></sup>  ויקהלו אל־המלך שׁלמה כל־אישׁ ישׂראל בירח האתנים בחג הוא החדשׁ השׁביעי׃ </p>
<p id="v3"><sup><small>3</small></sup>  ויבאו כל זקני ישׂראל וישׂאו הכהנים את־הארון׃ </p>
<p id="v4"><sup><small>4</small></sup>  ויעלו את־ארון יהוה ואת־אהל מועד ואת־כל־כלי הקדשׁ אשׁר באהל ויעלו אתם הכהנים והלוים׃ </p>
<p id="v5"><sup><small>5</small></sup>  והמלך שׁלמה וכל־עדת ישׂראל הנועדים עליו אתו לפני הארון מזבחים צאן ובקר אשׁר לא־יספרו ולא ימנו מרב׃ </p>
<p id="v6"><sup><small>6</small></sup>  ויבאו הכהנים את־ארון ברית־יהוה אל־מקומו אל־דביר הבית אל־קדשׁ הקדשׁים אל־תחת כנפי הכרובים׃ </p>
<p id="v7"><sup><small>7</small></sup>  כי הכרובים פרשׂים כנפים אל־מקום הארון ויסכו הכרבים על־הארון ועל־בדיו מלמעלה׃ </p>
<p id="v8"><sup><small>8</small></sup>  ויארכו הבדים ויראו ראשׁי הבדים מן־הקדשׁ על־פני הדביר ולא יראו החוצה ויהיו שׁם עד היום הזה׃ </p>
<p id="v9"><sup><small>9</small></sup>  אין בארון רק שׁני לחות האבנים אשׁר הנח שׁם משׁה בחרב אשׁר כרת יהוה עם־בני ישׂראל בצאתם מארץ מצרים׃ <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  ויהי בצאת הכהנים מן־הקדשׁ והענן מלא את־בית יהוה׃ </p>
<p id="v11"><sup><small>11</small></sup>  ולא־יכלו הכהנים לעמד לשׁרת מפני הענן כי־מלא כבוד־יהוה את־בית יהוה׃ </p>
<p id="v12"><sup><small>12</small></sup>  אז אמר שׁלמה יהוה אמר לשׁכן בערפל׃ <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  בנה בניתי בית זבל לך מכון לשׁבתך עולמים׃ </p>
<p id="v14"><sup><small>14</small></sup>  ויסב המלך את־פניו ויברך את כל־קהל ישׂראל וכל־קהל ישׂראל עמד׃ </p>
<p id="v15"><sup><small>15</small></sup>  ויאמר ברוך יהוה אלהי ישׂראל אשׁר דבר בפיו את דוד אבי ובידו מלא לאמר׃ </p>
<p id="v16"><sup><small>16</small></sup>  מן־היום אשׁר הוצאתי את־עמי את־ישׂראל ממצרים לא־בחרתי בעיר מכל שׁבטי ישׂראל לבנות בית להיות שׁמי שׁם ואבחר בדוד להיות על־עמי ישׂראל׃ </p>
<p id="v17"><sup><small>17</small></sup>  ויהי עם־לבב דוד אבי לבנות בית לשׁם יהוה אלהי ישׂראל׃ </p>
<p id="v18"><sup><small>18</small></sup>  ויאמר יהוה אל־דוד אבי יען אשׁר היה עם־לבבך לבנות בית לשׁמי הטיבת כי היה עם־לבבך׃ </p>
<p id="v19"><sup><small>19</small></sup>  רק אתה לא תבנה הבית כי אם־בנך היצא מחלציך הוא־יבנה הבית לשׁמי׃ </p>
<p id="v20"><sup><small>20</small></sup>  ויקם יהוה את־דברו אשׁר דבר ואקם תחת דוד אבי ואשׁב על־כסא ישׂראל כאשׁר דבר יהוה ואבנה הבית לשׁם יהוה אלהי ישׂראל׃ </p>
<p id="v21"><sup><small>21</small></sup>  ואשׂם שׁם מקום לארון אשׁר־שׁם ברית יהוה אשׁר כרת עם־אבתינו בהוציאו אתם מארץ מצרים׃ </p>
<p id="v22"><sup><small>22</small></sup>  ויעמד שׁלמה לפני מזבח יהוה נגד כל־קהל ישׂראל ויפרשׂ כפיו השׁמים׃ </p>
<p id="v23"><sup><small>23</small></sup>  ויאמר יהוה אלהי ישׂראל אין־כמוך אלהים בשׁמים ממעל ועל־הארץ מתחת שׁמר הברית והחסד לעבדיך ההלכים לפניך בכל־לבם׃ <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  אשׁר שׁמרת לעבדך דוד אבי את אשׁר־דברת לו ותדבר בפיך ובידך מלאת כיום הזה׃ </p>
<p id="v25"><sup><small>25</small></sup>  ועתה יהוה אלהי ישׂראל שׁמר לעבדך דוד אבי את אשׁר דברת לו לאמר לא־יכרת לך אישׁ מלפני ישׁב על־כסא ישׂראל רק אם־ישׁמרו בניך את־דרכם ללכת לפני כאשׁר הלכת לפני׃ </p>
<p id="v26"><sup><small>26</small></sup>  ועתה אלהי ישׂראל יאמן נא דבריך אשׁר דברת לעבדך דוד אבי׃ </p>
<p id="v27"><sup><small>27</small></sup>  כי האמנם ישׁב אלהים על־הארץ הנה השׁמים ושׁמי השׁמים לא יכלכלוך אף כי־הבית הזה אשׁר בניתי׃ <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  ופנית אל־תפלת עבדך ואל־תחנתו יהוה אלהי לשׁמע אל־הרנה ואל־התפלה אשׁר עבדך מתפלל לפניך היום׃ </p>
<p id="v29"><sup><small>29</small></sup>  להיות עינך פתחות אל־הבית הזה לילה ויום אל־המקום אשׁר אמרת יהיה שׁמי שׁם לשׁמע אל־התפלה אשׁר יתפלל עבדך אל־המקום הזה׃ </p>
<p id="v30"><sup><small>30</small></sup>  ושׁמעת אל־תחנת עבדך ועמך ישׂראל אשׁר יתפללו אל־המקום הזה ואתה תשׁמע אל־מקום שׁבתך אל־השׁמים ושׁמעת וסלחת׃ <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  את אשׁר יחטא אישׁ לרעהו ונשׁא־בו אלה להאלתו ובא אלה לפני מזבחך בבית הזה׃ </p>
<p id="v32"><sup><small>32</small></sup>  ואתה תשׁמע השׁמים ועשׂית ושׁפטת את־עבדיך להרשׁיע רשׁע לתת דרכו בראשׁו ולהצדיק צדיק לתת לו כצדקתו׃ </p>
<p id="v33"><sup><small>33</small></sup>  בהנגף עמך ישׂראל לפני אויב אשׁר יחטאו־לך ושׁבו אליך והודו את־שׁמך והתפללו והתחננו אליך בבית הזה׃ </p>
<p id="v34"><sup><small>34</small></sup>  ואתה תשׁמע השׁמים וסלחת לחטאת עמך ישׂראל והשׁבתם אל־האדמה אשׁר נתת לאבותם׃ </p>
<p id="v35"><sup><small>35</small></sup>  בהעצר שׁמים ולא־יהיה מטר כי יחטאו־לך והתפללו אל־המקום הזה והודו את־שׁמך ומחטאתם ישׁובון כי תענם׃ </p>
<p id="v36"><sup><small>36</small></sup>  ואתה תשׁמע השׁמים וסלחת לחטאת עבדיך ועמך ישׂראל כי תורם את־הדרך הטובה אשׁר ילכו־בה ונתתה מטר על־ארצך אשׁר־נתתה לעמך לנחלה׃ </p>
<p id="v37"><sup><small>37</small></sup>  רעב כי־יהיה בארץ דבר כי־יהיה שׁדפון ירקון ארבה חסיל כי יהיה כי יצר־לו איבו בארץ שׁעריו כל־נגע כל־מחלה׃ </p>
<p id="v38"><sup><small>38</small></sup>  כל־תפלה כל־תחנה אשׁר תהיה לכל־האדם לכל עמך ישׂראל אשׁר ידעון אישׁ נגע לבבו ופרשׂ כפיו אל־הבית הזה׃ </p>
<p id="v39"><sup><small>39</small></sup>  ואתה תשׁמע השׁמים מכון שׁבתך וסלחת ועשׂית ונתת לאישׁ ככל־דרכיו אשׁר תדע את־לבבו כי־אתה ידעת לבדך את־לבב כל־בני האדם׃ <sup id="cite6"><a href="#fn6">[6]</a></sup></p>
<p id="v40"><sup><small>40</small></sup>  למען יראוך כל־הימים אשׁר־הם חיים על־פני האדמה אשׁר נתתה לאבתינו׃ </p>
<p id="v41"><sup><small>41</small></sup>  וגם אל־הנכרי אשׁר לא־מעמך ישׂראל הוא ובא מארץ רחוקה למען שׁמך׃ </p>
<p id="v42"><sup><small>42</small></sup>  כי ישׁמעון את־שׁמך הגדול ואת־ידך החזקה וזרעך הנטויה ובא והתפלל אל־הבית הזה׃ </p>
<p id="v43"><sup><small>43</small></sup>  אתה תשׁמע השׁמים מכון שׁבתך ועשׂית ככל אשׁר־יקרא אליך הנכרי למען ידעון כל־עמי הארץ את־שׁמך ליראה אתך כעמך ישׂראל ולדעת כי־שׁמך נקרא על־הבית הזה אשׁר בניתי׃ </p>
<p id="v44"><sup><small>44</small></sup>  כי־יצא עמך למלחמה על־איבו בדרך אשׁר תשׁלחם והתפללו אל־יהוה דרך העיר אשׁר בחרת בה והבית אשׁר־בנתי לשׁמך׃ </p>
<p id="v45"><sup><small>45</small></sup>  ושׁמעת השׁמים את־תפלתם ואת־תחנתם ועשׂית משׁפטם׃ </p>
<p id="v46"><sup><small>46</small></sup>  כי יחטאו־לך כי אין אדם אשׁר לא־יחטא ואנפת בם ונתתם לפני אויב ושׁבום שׁביהם אל־ארץ האויב רחוקה או קרובה׃ <sup id="cite7"><a href="#fn7">[7]</a></sup></p>
<p id="v47"><sup><small>47</small></sup>  והשׁיבו אל־לבם בארץ אשׁר נשׁבו־שׁם ושׁבו והתחננו אליך בארץ שׁביהם לאמר חטאנו והעוינו רשׁענו׃ </p>
<p id="v48"><sup><small>48</small></sup>  ושׁבו אליך בכל־לבבם ובכל־נפשׁם בארץ איביהם אשׁר־שׁבו אתם והתפללו אליך דרך ארצם אשׁר נתתה לאבותם העיר אשׁר בחרת והבית אשׁר־בנית לשׁמך׃ </p>
<p id="v49"><sup><small>49</small></sup>  ושׁמעת השׁמים מכון שׁבתך את־תפלתם ואת־תחנתם ועשׂית משׁפטם׃ </p>
<p id="v50"><sup><small>50</small></sup>  וסלחת לעמך אשׁר חטאו־לך ולכל־פשׁעיהם אשׁר פשׁעו־בך ונתתם לרחמים לפני שׁביהם ורחמום׃ </p>
<p id="v51"><sup><small>51</small></sup>  כי־עמך ונחלתך הם אשׁר הוצאת ממצרים מתוך כור הברזל׃ </p>
<p id="v52"><sup><small>52</small></sup>  להיות עיניך פתחות אל־תחנת עבדך ואל־תחנת עמך ישׂראל לשׁמע אליהם בכל קראם אליך׃ </p>
<p id="v53"><sup><small>53</small></sup>  כי־אתה הבדלתם לך לנחלה מכל עמי הארץ כאשׁר דברת ביד משׁה עבדך בהוציאך את־אבתינו ממצרים אדני יהוה׃ </p>
<p id="v54"><sup><small>54</small></sup>  ויהי ככלות שׁלמה להתפלל אל־יהוה את כל־התפלה והתחנה הזאת קם מלפני מזבח יהוה מכרע על־ברכיו וכפיו פרשׂות השׁמים׃ </p>
<p id="v55"><sup><small>55</small></sup>  ויעמד ויברך את כל־קהל ישׂראל קול גדול לאמר׃ </p>
<p id="v56"><sup><small>56</small></sup>  ברוך יהוה אשׁר נתן מנוחה לעמו ישׂראל ככל אשׁר דבר לא־נפל דבר אחד מכל דברו הטוב אשׁר דבר ביד משׁה עבדו׃ </p>
<p id="v57"><sup><small>57</small></sup>  יהי יהוה אלהינו עמנו כאשׁר היה עם־אבתינו אל־יעזבנו ואל־יטשׁנו׃ </p>
<p id="v58"><sup><small>58</small></sup>  להטות לבבנו אליו ללכת בכל־דרכיו ולשׁמר מצותיו וחקיו ומשׁפטיו אשׁר צוה את־אבתינו׃ </p>
<p id="v59"><sup><small>59</small></sup>  ויהיו דברי אלה אשׁר התחננתי לפני יהוה קרבים אל־יהוה אלהינו יומם ולילה לעשׂות משׁפט עבדו ומשׁפט עמו ישׂראל דבר־יום ביומו׃ </p>
<p id="v60"><sup><small>60</small></sup>  למען דעת כל־עמי הארץ כי יהוה הוא האלהים אין עוד׃ </p>
<p id="v61"><sup><small>61</small></sup>  והיה לבבכם שׁלם עם יהוה אלהינו ללכת בחקיו ולשׁמר מצותיו כיום הזה׃ <sup id="cite8"><a href="#fn8">[8]</a></sup></p>
<p id="v62"><sup><small>62</small></sup>  והמלך וכל־ישׂראל עמו זבחים זבח לפני יהוה׃ </p>
<p id="v63"><sup><small>63</small></sup>  ויזבח שׁלמה את זבח השׁלמים אשׁר זבח ליהוה בקר עשׂרים ושׁנים אלף וצאן מאה ועשׂרים אלף ויחנכו את־בית יהוה המלך וכל־בני ישׂראל׃ </p>
<p id="v64"><sup><small>64</small></sup>  ביום ההוא קדשׁ המלך את־תוך החצר אשׁר לפני בית־יהוה כי־עשׂה שׁם את־העלה ואת־המנחה ואת חלבי השׁלמים כי־מזבח הנחשׁת אשׁר לפני יהוה קטן מהכיל את־העלה ואת־המנחה ואת חלבי השׁלמים׃ </p>
<p id="v65"><sup><small>65</small></sup>  ויעשׂ שׁלמה בעת־ההיא את־החג וכל־ישׂראל עמו קהל גדול מלבוא חמת עד־נחל מצרים לפני יהוה אלהינו שׁבעת ימים ושׁבעת ימים ארבעה עשׂר יום׃ </p>
<p id="v66"><sup><small>66</small></sup>  ביום השׁמיני שׁלח את־העם ויברכו את־המלך וילכו לאהליהם שׂמחים וטובי לב על כל־הטובה אשׁר עשׂה יהוה לדוד עבדו ולישׂראל עמו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Kings/7">
          <span class="mdi mdi-arrow-left-drop-circle"></span><span class="pl-2">מלכים א׳ - פֶּרֶק 7</span>
        </a>
        </td>
        <td>
        <a href="/he/Bible/1_Kings/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Kings/9">
          <span class="pr-2">מלכים א׳ - פֶּרֶק 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 8:9 <i>פטישים חדשים</i>: <a href="/he/The_Urantia_Book/88#p2_5">או 88:2.5</a>. </li>
  <li id="fn2"><a href="#cite2">↑</a> 8:12 <i>אלוהים שוכן בחושך סמיך</i>: <a href="/he/The_Urantia_Book/2#p1_1">או 2:1.1</a>.  <i>גופי כבידה כהים</i>: <a href="/he/The_Urantia_Book/14#p1_7">או 14:1.7</a>. </li>
  <li id="fn3"><a href="#cite3">↑</a> 8:23 <i>אלוהים אחד בשמיים</i>: <a href="/he/The_Urantia_Book/79#p1_9">או 79:1.9</a>. </li>
  <li id="fn4"><a href="#cite4">↑</a> 8:27 <i>גן עדן של שמים</i>: <a href="/he/The_Urantia_Book/2#p1_1">או 2:1.1</a>.  <i>גן עדן של שמים</i>: <a href="/he/The_Urantia_Book/3#p1_2">או 3:1.2</a>.  <i>גן עדן, גן עדן</i>: <a href="/he/The_Urantia_Book/48#p6_12">או 48:6.12</a>.  <i>גן עדן של שמים</i>: <a href="/he/The_Urantia_Book/181#p1_2">או 181:1.2</a>.  <i>גן עדן, גן עדן</i>: <a href="/he/The_Urantia_Book/48#p6_12">או 48:6.12</a>. </li>
  <li id="fn5"><a href="#cite5">↑</a> 8:30,34,36,39 <i>צדק, הגינות ורחמים</i>: <a href="/he/The_Urantia_Book/133#p4_7">או 133:4.7</a>. </li>
  <li id="fn6"><a href="#cite6">↑</a> 8:39 <i>אלוהים מכיר את ילדיו</i>: <a href="/he/The_Urantia_Book/32#p4_8">או 32:4.8</a>. </li>
  <li id="fn7"><a href="#cite7">↑</a> 8:46-48 <i>לחזור בתשובה לסליחה (הברית הישנה)</i>: <a href="/he/The_Urantia_Book/159#p5_13">או 159:5.13</a>. </li>
  <li id="fn8"><a href="#cite8">↑</a> 8:61 <i>תהיה אתה מושלם</i>: <a href="/he/The_Urantia_Book/107#p0_3">או 107:0.3</a>.  <i>תהיה אתה מושלם</i>: <a href="/he/The_Urantia_Book/106#p2_6">או 106:2.6</a>.  <i>תהיה אתה מושלם</i>: <a href="/he/The_Urantia_Book/1#p0_6">או 1:0.6</a>.  <i>תהיה אתה מושלם</i>: <a href="/he/The_Urantia_Book/140#p3_16">או 140:3.16</a>.  <i>תהיה אתה מושלם</i>: <a href="/he/The_Urantia_Book/131#p2_6">או 131:2.6</a>.  <i>תהיה אתה מושלם</i>: <a href="/he/The_Urantia_Book/31#p3_6">או 31:3.6</a>.  <i>תהיה אתה מושלם</i>: <a href="/he/The_Urantia_Book/140#p4_11">או 140:4.11</a>.  <i>תהיה מושלם</i>: <a href="/he/The_Urantia_Book/140#p5_15">או 140:5.15</a>.  <i>תהיה אתה מושלם</i>: <a href="/he/The_Urantia_Book/37#p5_3">או 37:5.3</a>.  <i>תהיה אתה מושלם</i>: <a href="/he/The_Urantia_Book/40#p7_4">או 40:7.4</a>.  <i>תהיה אתה מושלם</i>: <a href="/he/The_Urantia_Book/1#p0_3">או 1:0.3</a>.  <i>תהיה אתה מושלם</i>: <a href="/he/The_Urantia_Book/26#p4_5">או 26:4.5</a>.  <i>תהיה אתה מושלם</i>: <a href="/he/The_Urantia_Book/26#p11_4">או 26:11.4</a>.  <i>תהיה מושלם</i>: <a href="/he/The_Urantia_Book/99#p5_3">או 99:5.3</a>.  <i>תהיה אתה מושלם, כמו שאני</i>: <a href="/he/The_Urantia_Book/56#p0_1">או 56:0.1</a>.  <i>תהיה אתה מושלם</i>: <a href="/he/The_Urantia_Book/26#p9_3">או 26:9.3</a>.  <i>חפש שלמות</i>: <a href="/he/The_Urantia_Book/143#p2_6">או 143:2.6</a>.  <i>תהיה אתה מושלם</i>: <a href="/he/The_Urantia_Book/7#p4_7">או 7:4.7</a>.  <i>תהיה אתה מושלם</i>: <a href="/he/The_Urantia_Book/137#p8_13">או 137:8.13</a>.  <i>תהיה אתה מושלם</i>: <a href="/he/The_Urantia_Book/161#p1_10">או 161:1.10</a>.  <i>תהיה אתה מושלם</i>: <a href="/he/The_Urantia_Book/140#p8_32">או 140:8.32</a>.  <i>להיות מושלם</i>: <a href="/he/The_Urantia_Book/13#p2_8">או 13:2.8</a>.  <i>תהיה אתה מושלם</i>: <a href="/he/The_Urantia_Book/7#p5_1">או 7:5.1</a>.  <i>תהיה אתה מושלם</i>: <a href="/he/The_Urantia_Book/140#p10_1">או 140:10.1</a>.  <i>תהיה אתה מושלם</i>: <a href="/he/The_Urantia_Book/142#p7_13">או 142:7.13</a>.  <i>להיות מושלם מבחינה רוחנית</i>: <a href="/he/The_Urantia_Book/181#p1_2">או 181:1.2</a>.  <i>משכלל רוחנית</i>: <a href="/he/The_Urantia_Book/181#p2_25">או 181:2.25</a>. </li>
</ol>
</div>
