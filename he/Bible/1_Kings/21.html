<!--
title: מלכים א׳ - פֶּרֶק 21
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/1_Kings/20">מלכים א׳ - פֶּרֶק 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/1_Kings/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/1_Kings/22">מלכים א׳ - פֶּרֶק 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי אחר הדברים האלה כרם היה לנבות היזרעאלי אשׁר ביזרעאל אצל היכל אחאב מלך שׁמרון׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  וידבר אחאב אל־נבות לאמר תנה־לי את־כרמך ויהי־לי לגן־ירק כי הוא קרוב אצל ביתי ואתנה לך תחתיו כרם טוב ממנו אם טוב בעיניך אתנה־לך כסף מחיר זה׃ </p>
<p id="v3"><sup><small>3</small></sup>  ויאמר נבות אל־אחאב חלילה לי מיהוה מתתי את־נחלת אבתי לך׃ </p>
<p id="v4"><sup><small>4</small></sup>  ויבא אחאב אל־ביתו סר וזעף על־הדבר אשׁר־דבר אליו נבות היזרעאלי ויאמר לא־אתן לך את־נחלת אבותי וישׁכב על־מטתו ויסב את־פניו ולא־אכל לחם׃ </p>
<p id="v5"><sup><small>5</small></sup>  ותבא אליו איזבל אשׁתו ותדבר אליו מה־זה רוחך סרה ואינך אכל לחם׃ </p>
<p id="v6"><sup><small>6</small></sup>  וידבר אליה כי־אדבר אל־נבות היזרעאלי ואמר לו תנה־לי את־כרמך בכסף או אם־חפץ אתה אתנה־לך כרם תחתיו ויאמר לא־אתן לך את־כרמי׃ </p>
<p id="v7"><sup><small>7</small></sup>  ותאמר אליו איזבל אשׁתו אתה עתה תעשׂה מלוכה על־ישׂראל קום אכל־לחם ויטב לבך אני אתן לך את־כרם נבות היזרעאלי׃ </p>
<p id="v8"><sup><small>8</small></sup>  ותכתב ספרים בשׁם אחאב ותחתם בחתמו ותשׁלח הספרים אל־הזקנים ואל־החרים אשׁר בעירו הישׁבים את־נבות׃ </p>
<p id="v9"><sup><small>9</small></sup>  ותכתב בספרים לאמר קראו־צום והושׁיבו את־נבות בראשׁ העם׃ <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  והושׁיבו שׁנים אנשׁים בני־בליעל נגדו ויעדהו לאמר ברכת אלהים ומלך והוציאהו וסקלהו וימת׃ </p>
<p id="v11"><sup><small>11</small></sup>  ויעשׂו אנשׁי עירו הזקנים והחרים אשׁר הישׁבים בעירו כאשׁר שׁלחה אליהם איזבל כאשׁר כתוב בספרים אשׁר שׁלחה אליהם׃ </p>
<p id="v12"><sup><small>12</small></sup>  קראו צום והשׁיבו את־נבות בראשׁ העם׃ </p>
<p id="v13"><sup><small>13</small></sup>  ויבאו שׁני האנשׁים בני־בליעל וישׁבו נגדו ויעדהו אנשׁי הבליעל את־נבות נגד העם לאמר ברך נבות אלהים ומלך ויצאהו מחוץ לעיר ויסקלהו באבנים וימת׃ </p>
<p id="v14"><sup><small>14</small></sup>  וישׁלחו אל־איזבל לאמר סקל נבות וימת׃ </p>
<p id="v15"><sup><small>15</small></sup>  ויהי כשׁמע איזבל כי־סקל נבות וימת ותאמר איזבל אל־אחאב קום רשׁ את־כרם נבות היזרעאלי אשׁר מאן לתת־לך בכסף כי אין נבות חי כי־מת׃ </p>
<p id="v16"><sup><small>16</small></sup>  ויהי כשׁמע אחאב כי מת נבות ויקם אחאב לרדת אל־כרם נבות היזרעאלי לרשׁתו׃ </p>
<p id="v17"><sup><small>17</small></sup>  ויהי דבר־יהוה אל־אליהו התשׁבי לאמר׃ <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  קום רד לקראת אחאב מלך־ישׂראל אשׁר בשׁמרון הנה בכרם נבות אשׁר־ירד שׁם לרשׁתו׃ </p>
<p id="v19"><sup><small>19</small></sup>  ודברת אליו לאמר כה אמר יהוה הרצחת וגם־ירשׁת ודברת אליו לאמר כה אמר יהוה במקום אשׁר לקקו הכלבים את־דם נבות ילקו הכלבים את־דמך גם־אתה׃ </p>
<p id="v20"><sup><small>20</small></sup>  ויאמר אחאב אל־אליהו המצאתני איבי ויאמר מצאתי יען התמכרך לעשׂות הרע בעיני יהוה׃ </p>
<p id="v21"><sup><small>21</small></sup>  הנני מבי אליך רעה ובערתי אחריך והכרתי לאחאב משׁתין בקיר ועצור ועזוב בישׂראל׃ </p>
<p id="v22"><sup><small>22</small></sup>  ונתתי את־ביתך כבית ירבעם בן־נבט וכבית בעשׁא בן־אחיה אל־הכעס אשׁר הכעסת ותחטא את־ישׂראל׃ </p>
<p id="v23"><sup><small>23</small></sup>  וגם־לאיזבל דבר יהוה לאמר הכלבים יאכלו את־איזבל בחל יזרעאל׃ </p>
<p id="v24"><sup><small>24</small></sup>  המת לאחאב בעיר יאכלו הכלבים והמת בשׂדה יאכלו עוף השׁמים׃ </p>
<p id="v25"><sup><small>25</small></sup>  רק לא־היה כאחאב אשׁר התמכר לעשׂות הרע בעיני יהוה אשׁר־הסתה אתו איזבל אשׁתו׃ <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  ויתעב מאד ללכת אחרי הגללים ככל אשׁר עשׂו האמרי אשׁר הורישׁ יהוה מפני בני ישׂראל׃ </p>
<p id="v27"><sup><small>27</small></sup>  ויהי כשׁמע אחאב את־הדברים האלה ויקרע בגדיו וישׂם־שׂק על־בשׂרו ויצום וישׁכב בשׂק ויהלך אט׃ <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  ויהי דבר־יהוה אל־אליהו התשׁבי לאמר׃ </p>
<p id="v29"><sup><small>29</small></sup>  הראית כי־נכנע אחאב מלפני יען כי־נכנע מפני לא־אבי הרעה בימיו בימי בנו אביא הרעה על־ביתו׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 21:1-16 <i>נבות נרצח</i>: <a href="/he/The_Urantia_Book/97#p3_6">או 97:3.6</a>.  <i>נבות הרג</i>: <a href="/he/The_Urantia_Book/97#p9_19">או 97:9.19</a>. </li>
  <li id="fn2"><a href="#cite2">↑</a> 21:9,12 <i>צום פולחני</i>: <a href="/he/The_Urantia_Book/89#p3_1">או 89:3.1</a>. </li>
  <li id="fn3"><a href="#cite3">↑</a> 21:17-24 <i>אליהו מגנה את אחאב</i>: <a href="/he/The_Urantia_Book/97#p9_19">או 97:9.19</a>. </li>
  <li id="fn4"><a href="#cite4">↑</a> 21:17-29 <i>סיפור אליהו</i>: <a href="/he/The_Urantia_Book/123#p5_12">או 123:5.12</a>. </li>
  <li id="fn5"><a href="#cite5">↑</a> 21:25-26 <i>מונרך עובד אלילים</i>: <a href="/he/The_Urantia_Book/97#p2_1">או 97:2.1</a>. </li>
  <li id="fn6"><a href="#cite6">↑</a> 21:27 <i>עוני וכפרה</i>: <a href="/he/The_Urantia_Book/89#p3_3">או 89:3.3</a>. </li>
</ol>
</div>
