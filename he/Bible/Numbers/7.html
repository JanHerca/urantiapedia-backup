<!--
title: במדבר - פֶּרֶק 7
description: 
published: true
date: 2022-10-6T10:37:18Z
tags: bible, bible—numbers
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Numbers/6">במדבר - פֶּרֶק 6</a></td>
        <td><a href="/he/Bible/Numbers/Index">אינדקס</a></td>
        <td><a href="/he/Bible/Numbers/8">במדבר - פֶּרֶק 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי ביום כלות משׁה להקים את־המשׁכן וימשׁח אתו ויקדשׁ אתו ואת־כל־כליו ואת־המזבח ואת־כל־כליו וימשׁחם ויקדשׁ אתם׃ </p>
<p id="v2"><sup><small>2</small></sup>  ויקריבו נשׂיאי ישׂראל ראשׁי בית אבתם הם נשׂיאי המטת הם העמדים על־הפקדים׃ </p>
<p id="v3"><sup><small>3</small></sup>  ויביאו את־קרבנם לפני יהוה שׁשׁ־עגלת צב ושׁני עשׂר בקר עגלה על־שׁני הנשׂאים ושׁור לאחד ויקריבו אותם לפני המשׁכן׃ </p>
<p id="v4"><sup><small>4</small></sup>  ויאמר יהוה אל־משׁה לאמר׃ </p>
<p id="v5"><sup><small>5</small></sup>  קח מאתם והיו לעבד את־עבדת אהל מועד ונתתה אותם אל־הלוים אישׁ כפי עבדתו׃ </p>
<p id="v6"><sup><small>6</small></sup>  ויקח משׁה את־העגלת ואת־הבקר ויתן אותם אל־הלוים׃ </p>
<p id="v7"><sup><small>7</small></sup>  את שׁתי העגלות ואת ארבעת הבקר נתן לבני גרשׁון כפי עבדתם׃ </p>
<p id="v8"><sup><small>8</small></sup>  ואת ארבע העגלת ואת שׁמנת הבקר נתן לבני מררי כפי עבדתם ביד איתמר בן־אהרן הכהן׃ </p>
<p id="v9"><sup><small>9</small></sup>  ולבני קהת לא נתן כי־עבדת הקדשׁ עלהם בכתף ישׂאו׃ </p>
<p id="v10"><sup><small>10</small></sup>  ויקריבו הנשׂאים את חנכת המזבח ביום המשׁח אתו ויקריבו הנשׂיאם את־קרבנם לפני המזבח׃ </p>
<p id="v11"><sup><small>11</small></sup>  ויאמר יהוה אל־משׁה נשׂיא אחד ליום נשׂיא אחד ליום יקריבו את־קרבנם לחנכת המזבח׃ </p>
<p id="v12"><sup><small>12</small></sup>  ויהי המקריב ביום הראשׁון את־קרבנו נחשׁון בן־עמינדב למטה יהודה׃ </p>
<p id="v13"><sup><small>13</small></sup>  וקרבנו קערת־כסף אחת שׁלשׁים ומאה משׁקלה מזרק אחד כסף שׁבעים שׁקל בשׁקל הקדשׁ שׁניהם מלאים סלת בלולה בשׁמן למנחה׃ </p>
<p id="v14"><sup><small>14</small></sup>  כף אחת עשׂרה זהב מלאה קטרת׃ </p>
<p id="v15"><sup><small>15</small></sup>  פר אחד בן־בקר איל אחד כבשׂ־אחד בן־שׁנתו לעלה׃ </p>
<p id="v16"><sup><small>16</small></sup>  שׂעיר־עזים אחד לחטאת׃ </p>
<p id="v17"><sup><small>17</small></sup>  ולזבח השׁלמים בקר שׁנים אילם חמשׁה עתודים חמשׁה כבשׂים בני־שׁנה חמשׁה זה קרבן נחשׁון בן־עמינדב׃ </p>
<p id="v18"><sup><small>18</small></sup>  ביום השׁני הקריב נתנאל בן־צוער נשׂיא ישׂשכר׃ </p>
<p id="v19"><sup><small>19</small></sup>  הקרב את־קרבנו קערת־כסף אחת שׁלשׁים ומאה משׁקלה מזרק אחד כסף שׁבעים שׁקל בשׁקל הקדשׁ שׁניהם מלאים סלת בלולה בשׁמן למנחה׃ </p>
<p id="v20"><sup><small>20</small></sup>  כף אחת עשׂרה זהב מלאה קטרת׃ </p>
<p id="v21"><sup><small>21</small></sup>  פר אחד בן־בקר איל אחד כבשׂ־אחד בן־שׁנתו לעלה׃ </p>
<p id="v22"><sup><small>22</small></sup>  שׂעיר־עזים אחד לחטאת׃ </p>
<p id="v23"><sup><small>23</small></sup>  ולזבח השׁלמים בקר שׁנים אילם חמשׁה עתדים חמשׁה כבשׂים בני־שׁנה חמשׁה זה קרבן נתנאל בן־צוער׃ </p>
<p id="v24"><sup><small>24</small></sup>  ביום השׁלישׁי נשׂיא לבני זבולן אליאב בן־חלן׃ </p>
<p id="v25"><sup><small>25</small></sup>  קרבנו קערת־כסף אחת שׁלשׁים ומאה משׁקלה מזרק אחד כסף שׁבעים שׁקל בשׁקל הקדשׁ שׁניהם מלאים סלת בלולה בשׁמן למנחה׃ </p>
<p id="v26"><sup><small>26</small></sup>  כף אחת עשׂרה זהב מלאה קטרת׃ </p>
<p id="v27"><sup><small>27</small></sup>  פר אחד בן־בקר איל אחד כבשׂ־אחד בן־שׁנתו לעלה׃ </p>
<p id="v28"><sup><small>28</small></sup>  שׂעיר־עזים אחד לחטאת׃ </p>
<p id="v29"><sup><small>29</small></sup>  ולזבח השׁלמים בקר שׁנים אילם חמשׁה עתדים חמשׁה כבשׂים בני־שׁנה חמשׁה זה קרבן אליאב בן־חלן׃ </p>
<p id="v30"><sup><small>30</small></sup>  ביום הרביעי נשׂיא לבני ראובן אליצור בן־שׁדיאור׃ </p>
<p id="v31"><sup><small>31</small></sup>  קרבנו קערת־כסף אחת שׁלשׁים ומאה משׁקלה מזרק אחד כסף שׁבעים שׁקל בשׁקל הקדשׁ שׁניהם מלאים סלת בלולה בשׁמן למנחה׃ </p>
<p id="v32"><sup><small>32</small></sup>  כף אחת עשׂרה זהב מלאה קטרת׃ </p>
<p id="v33"><sup><small>33</small></sup>  פר אחד בן־בקר איל אחד כבשׂ־אחד בן־שׁנתו לעלה׃ </p>
<p id="v34"><sup><small>34</small></sup>  שׂעיר־עזים אחד לחטאת׃ </p>
<p id="v35"><sup><small>35</small></sup>  ולזבח השׁלמים בקר שׁנים אילם חמשׁה עתדים חמשׁה כבשׂים בני־שׁנה חמשׁה זה קרבן אליצור בן־שׁדיאור׃ </p>
<p id="v36"><sup><small>36</small></sup>  ביום החמישׁי נשׂיא לבני שׁמעון שׁלמיאל בן־צורישׁדי׃ </p>
<p id="v37"><sup><small>37</small></sup>  קרבנו קערת־כסף אחת שׁלשׁים ומאה משׁקלה מזרק אחד כסף שׁבעים שׁקל בשׁקל הקדשׁ שׁניהם מלאים סלת בלולה בשׁמן למנחה׃ </p>
<p id="v38"><sup><small>38</small></sup>  כף אחת עשׂרה זהב מלאה קטרת׃ </p>
<p id="v39"><sup><small>39</small></sup>  פר אחד בן־בקר איל אחד כבשׂ־אחד בן־שׁנתו לעלה׃ </p>
<p id="v40"><sup><small>40</small></sup>  שׂעיר־עזים אחד לחטאת׃ </p>
<p id="v41"><sup><small>41</small></sup>  ולזבח השׁלמים בקר שׁנים אילם חמשׁה עתדים חמשׁה כבשׂים בני־שׁנה חמשׁה זה קרבן שׁלמיאל בן־צורישׁדי׃ </p>
<p id="v42"><sup><small>42</small></sup>  ביום השׁשׁי נשׂיא לבני גד אליסף בן־דעואל׃ </p>
<p id="v43"><sup><small>43</small></sup>  קרבנו קערת־כסף אחת שׁלשׁים ומאה משׁקלה מזרק אחד כסף שׁבעים שׁקל בשׁקל הקדשׁ שׁניהם מלאים סלת בלולה בשׁמן למנחה׃ </p>
<p id="v44"><sup><small>44</small></sup>  כף אחת עשׂרה זהב מלאה קטרת׃ </p>
<p id="v45"><sup><small>45</small></sup>  פר אחד בן־בקר איל אחד כבשׂ־אחד בן־שׁנתו לעלה׃ </p>
<p id="v46"><sup><small>46</small></sup>  שׂעיר־עזים אחד לחטאת׃ </p>
<p id="v47"><sup><small>47</small></sup>  ולזבח השׁלמים בקר שׁנים אילם חמשׁה עתדים חמשׁה כבשׂים בני־שׁנה חמשׁה זה קרבן אליסף בן־דעואל׃ </p>
<p id="v48"><sup><small>48</small></sup>  ביום השׁביעי נשׂיא לבני אפרים אלישׁמע בן־עמיהוד׃ </p>
<p id="v49"><sup><small>49</small></sup>  קרבנו קערת־כסף אחת שׁלשׁים ומאה משׁקלה מזרק אחד כסף שׁבעים שׁקל בשׁקל הקדשׁ שׁניהם מלאים סלת בלולה בשׁמן למנחה׃ </p>
<p id="v50"><sup><small>50</small></sup>  כף אחת עשׂרה זהב מלאה קטרת׃ </p>
<p id="v51"><sup><small>51</small></sup>  פר אחד בן־בקר איל אחד כבשׂ־אחד בן־שׁנתו לעלה׃ </p>
<p id="v52"><sup><small>52</small></sup>  שׂעיר־עזים אחד לחטאת׃ </p>
<p id="v53"><sup><small>53</small></sup>  ולזבח השׁלמים בקר שׁנים אילם חמשׁה עתדים חמשׁה כבשׂים בני־שׁנה חמשׁה זה קרבן אלישׁמע בן־עמיהוד׃ </p>
<p id="v54"><sup><small>54</small></sup>  ביום השׁמיני נשׂיא לבני מנשׁה גמליאל בן־פדה־צור׃ </p>
<p id="v55"><sup><small>55</small></sup>  קרבנו קערת־כסף אחת שׁלשׁים ומאה משׁקלה מזרק אחד כסף שׁבעים שׁקל בשׁקל הקדשׁ שׁניהם מלאים סלת בלולה בשׁמן למנחה׃ </p>
<p id="v56"><sup><small>56</small></sup>  כף אחת עשׂרה זהב מלאה קטרת׃ </p>
<p id="v57"><sup><small>57</small></sup>  פר אחד בן־בקר איל אחד כבשׂ־אחד בן־שׁנתו לעלה׃ </p>
<p id="v58"><sup><small>58</small></sup>  שׂעיר־עזים אחד לחטאת׃ </p>
<p id="v59"><sup><small>59</small></sup>  ולזבח השׁלמים בקר שׁנים אילם חמשׁה עתדים חמשׁה כבשׂים בני־שׁנה חמשׁה זה קרבן גמליאל בן־פדהצור׃ </p>
<p id="v60"><sup><small>60</small></sup>  ביום התשׁיעי נשׂיא לבני בנימן אבידן בן־גדעני׃ </p>
<p id="v61"><sup><small>61</small></sup>  קרבנו קערת־כסף אחת שׁלשׁים ומאה משׁקלה מזרק אחד כסף שׁבעים שׁקל בשׁקל הקדשׁ שׁניהם מלאים סלת בלולה בשׁמן למנחה׃ </p>
<p id="v62"><sup><small>62</small></sup>  כף אחת עשׂרה זהב מלאה קטרת׃ </p>
<p id="v63"><sup><small>63</small></sup>  פר אחד בן־בקר איל אחד כבשׂ־אחד בן־שׁנתו לעלה׃ </p>
<p id="v64"><sup><small>64</small></sup>  שׂעיר־עזים אחד לחטאת׃ </p>
<p id="v65"><sup><small>65</small></sup>  ולזבח השׁלמים בקר שׁנים אילם חמשׁה עתדים חמשׁה כבשׂים בני־שׁנה חמשׁה זה קרבן אבידן בן־גדעני׃ </p>
<p id="v66"><sup><small>66</small></sup>  ביום העשׂירי נשׂיא לבני דן אחיעזר בן־עמישׁדי׃ </p>
<p id="v67"><sup><small>67</small></sup>  קרבנו קערת־כסף אחת שׁלשׁים ומאה משׁקלה מזרק אחד כסף שׁבעים שׁקל בשׁקל הקדשׁ שׁניהם מלאים סלת בלולה בשׁמן למנחה׃ </p>
<p id="v68"><sup><small>68</small></sup>  כף אחת עשׂרה זהב מלאה קטרת׃ </p>
<p id="v69"><sup><small>69</small></sup>  פר אחד בן־בקר איל אחד כבשׂ־אחד בן־שׁנתו לעלה׃ </p>
<p id="v70"><sup><small>70</small></sup>  שׂעיר־עזים אחד לחטאת׃ </p>
<p id="v71"><sup><small>71</small></sup>  ולזבח השׁלמים בקר שׁנים אילם חמשׁה עתדים חמשׁה כבשׂים בני־שׁנה חמשׁה זה קרבן אחיעזר בן־עמישׁדי׃ </p>
<p id="v72"><sup><small>72</small></sup>  ביום עשׁתי עשׂר יום נשׂיא לבני אשׁר פגעיאל בן־עכרן׃ </p>
<p id="v73"><sup><small>73</small></sup>  קרבנו קערת־כסף אחת שׁלשׁים ומאה משׁקלה מזרק אחד כסף שׁבעים שׁקל בשׁקל הקדשׁ שׁניהם מלאים סלת בלולה בשׁמן למנחה׃ </p>
<p id="v74"><sup><small>74</small></sup>  כף אחת עשׂרה זהב מלאה קטרת׃ </p>
<p id="v75"><sup><small>75</small></sup>  פר אחד בן־בקר איל אחד כבשׂ־אחד בן־שׁנתו לעלה׃ </p>
<p id="v76"><sup><small>76</small></sup>  שׂעיר־עזים אחד לחטאת׃ </p>
<p id="v77"><sup><small>77</small></sup>  ולזבח השׁלמים בקר שׁנים אילם חמשׁה עתדים חמשׁה כבשׂים בני־שׁנה חמשׁה זה קרבן פגעיאל בן־עכרן׃ </p>
<p id="v78"><sup><small>78</small></sup>  ביום שׁנים עשׂר יום נשׂיא לבני נפתלי אחירע בן־עינן׃ </p>
<p id="v79"><sup><small>79</small></sup>  קרבנו קערת־כסף אחת שׁלשׁים ומאה משׁקלה מזרק אחד כסף שׁבעים שׁקל בשׁקל הקדשׁ שׁניהם מלאים סלת בלולה בשׁמן למנחה׃ </p>
<p id="v80"><sup><small>80</small></sup>  כף אחת עשׂרה זהב מלאה קטרת׃ </p>
<p id="v81"><sup><small>81</small></sup>  פר אחד בן־בקר איל אחד כבשׂ־אחד בן־שׁנתו לעלה׃ </p>
<p id="v82"><sup><small>82</small></sup>  שׂעיר־עזים אחד לחטאת׃ </p>
<p id="v83"><sup><small>83</small></sup>  ולזבח השׁלמים בקר שׁנים אילם חמשׁה עתדים חמשׁה כבשׂים בני־שׁנה חמשׁה זה קרבן אחירע בן־עינן׃ </p>
<p id="v84"><sup><small>84</small></sup>  זאת חנכת המזבח ביום המשׁח אתו מאת נשׂיאי ישׂראל קערת כסף שׁתים עשׂרה מזרקי־כסף שׁנים עשׂר כפות זהב שׁתים עשׂרה׃ </p>
<p id="v85"><sup><small>85</small></sup>  שׁלשׁים ומאה הקערה האחת כסף ושׁבעים המזרק האחד כל כסף הכלים אלפים וארבע־מאות בשׁקל הקדשׁ׃ </p>
<p id="v86"><sup><small>86</small></sup>  כפות זהב שׁתים־עשׂרה מלאת קטרת עשׂרה עשׂרה הכף בשׁקל הקדשׁ כל־זהב הכפות עשׂרים ומאה׃ </p>
<p id="v87"><sup><small>87</small></sup>  כל־הבקר לעלה שׁנים עשׂר פרים אילם שׁנים־עשׂר כבשׂים בני־שׁנה שׁנים עשׂר ומנחתם ושׂעירי עזים שׁנים עשׂר לחטאת׃ </p>
<p id="v88"><sup><small>88</small></sup>  וכל בקר זבח השׁלמים עשׂרים וארבעה פרים אילם שׁשׁים עתדים שׁשׁים כבשׂים בני־שׁנה שׁשׁים זאת חנכת המזבח אחרי המשׁח אתו׃ </p>
<p id="v89"><sup><small>89</small></sup>  ובבא משׁה אל־אהל מועד לדבר אתו וישׁמע את־הקול מדבר אליו מעל הכפרת אשׁר על־ארן העדת מבין שׁני הכרבים וידבר אליו׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Numbers/6">במדבר - פֶּרֶק 6</a></td>
        <td><a href="/he/Bible/Numbers/Index">אינדקס</a></td>
        <td><a href="/he/Bible/Numbers/8">במדבר - פֶּרֶק 8</a></td>
      </tr>
    </tbody>
  </table>
</figure>
