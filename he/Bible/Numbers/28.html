<!--
title: במדבר - פֶּרֶק 28
description: 
published: true
date: 2023-11-8T20:31:8Z
tags: bible, bible—numbers
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/27">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 27</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/29">
          <span class="pr-2">במדבר - פֶּרֶק 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וידבר יהוה אל־משׁה לאמר׃ </p>
<p id="v2"><sup><small>2</small></sup>  צו את־בני ישׂראל ואמרת אלהם את־קרבני לחמי לאשׁי ריח ניחחי תשׁמרו להקריב לי במועדו׃ </p>
<p id="v3"><sup><small>3</small></sup>  ואמרת להם זה האשׁה אשׁר תקריבו ליהוה כבשׂים בני־שׁנה תמימם שׁנים ליום עלה תמיד׃ </p>
<p id="v4"><sup><small>4</small></sup>  את־הכבשׂ אחד תעשׂה בבקר ואת הכבשׂ השׁני תעשׂה בין הערבים׃ </p>
<p id="v5"><sup><small>5</small></sup>  ועשׂירית האיפה סלת למנחה בלולה בשׁמן כתית רביעת ההין׃ </p>
<p id="v6"><sup><small>6</small></sup>  עלת תמיד העשׂיה בהר סיני לריח ניחח אשׁה ליהוה׃ </p>
<p id="v7"><sup><small>7</small></sup>  ונסכו רביעת ההין לכבשׂ האחד בקדשׁ הסך נסך שׁכר ליהוה׃ </p>
<p id="v8"><sup><small>8</small></sup>  ואת הכבשׂ השׁני תעשׂה בין הערבים כמנחת הבקר וכנסכו תעשׂה אשׁה ריח ניחח ליהוה׃ </p>
<p id="v9"><sup><small>9</small></sup>  וביום השׁבת שׁני־כבשׂים בני־שׁנה תמימם ושׁני עשׂרנים סלת מנחה בלולה בשׁמן ונסכו׃ </p>
<p id="v10"><sup><small>10</small></sup>  עלת שׁבת בשׁבתו על־עלת התמיד ונסכה׃ </p>
<p id="v11"><sup><small>11</small></sup>  ובראשׁי חדשׁיכם תקריבו עלה ליהוה פרים בני־בקר שׁנים ואיל אחד כבשׂים בני־שׁנה שׁבעה תמימם׃ </p>
<p id="v12"><sup><small>12</small></sup>  ושׁלשׁה עשׂרנים סלת מנחה בלולה בשׁמן לפר האחד ושׁני עשׂרנים סלת מנחה בלולה בשׁמן לאיל האחד׃ </p>
<p id="v13"><sup><small>13</small></sup>  ועשׂרן עשׂרון סלת מנחה בלולה בשׁמן לכבשׂ האחד עלה ריח ניחח אשׁה ליהוה׃ </p>
<p id="v14"><sup><small>14</small></sup>  ונסכיהם חצי ההין יהיה לפר ושׁלישׁת ההין לאיל ורביעת ההין לכבשׂ יין זאת עלת חדשׁ בחדשׁו לחדשׁי השׁנה׃ </p>
<p id="v15"><sup><small>15</small></sup>  ושׂעיר עזים אחד לחטאת ליהוה על־עלת התמיד יעשׂה ונסכו׃ </p>
<p id="v16"><sup><small>16</small></sup>  ובחדשׁ הראשׁון בארבעה עשׂר יום לחדשׁ פסח ליהוה׃ </p>
<p id="v17"><sup><small>17</small></sup>  ובחמשׁה עשׂר יום לחדשׁ הזה חג שׁבעת ימים מצות יאכל׃ </p>
<p id="v18"><sup><small>18</small></sup>  ביום הראשׁון מקרא־קדשׁ כל־מלאכת עבדה לא תעשׂו׃ <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  והקרבתם אשׁה עלה ליהוה פרים בני־בקר שׁנים ואיל אחד ושׁבעה כבשׂים בני שׁנה תמימם יהיו לכם׃ </p>
<p id="v20"><sup><small>20</small></sup>  ומנחתם סלת בלולה בשׁמן שׁלשׁה עשׂרנים לפר ושׁני עשׂרנים לאיל תעשׂו׃ </p>
<p id="v21"><sup><small>21</small></sup>  עשׂרון עשׂרון תעשׂה לכבשׂ האחד לשׁבעת הכבשׂים׃ </p>
<p id="v22"><sup><small>22</small></sup>  ושׂעיר חטאת אחד לכפר עליכם׃ </p>
<p id="v23"><sup><small>23</small></sup>  מלבד עלת הבקר אשׁר לעלת התמיד תעשׂו את־אלה׃ </p>
<p id="v24"><sup><small>24</small></sup>  כאלה תעשׂו ליום שׁבעת ימים לחם אשׁה ריח־ניחח ליהוה על־עולת התמיד יעשׂה ונסכו׃ </p>
<p id="v25"><sup><small>25</small></sup>  וביום השׁביעי מקרא־קדשׁ יהיה לכם כל־מלאכת עבדה לא תעשׂו׃ </p>
<p id="v26"><sup><small>26</small></sup>  וביום הבכורים בהקריבכם מנחה חדשׁה ליהוה בשׁבעתיכם מקרא־קדשׁ יהיה לכם כל־מלאכת עבדה לא תעשׂו׃ </p>
<p id="v27"><sup><small>27</small></sup>  והקרבתם עולה לריח ניחח ליהוה פרים בני־בקר שׁנים איל אחד שׁבעה כבשׂים בני שׁנה׃ </p>
<p id="v28"><sup><small>28</small></sup>  ומנחתם סלת בלולה בשׁמן שׁלשׁה עשׂרנים לפר האחד שׁני עשׂרנים לאיל האחד׃ </p>
<p id="v29"><sup><small>29</small></sup>  עשׂרון עשׂרון לכבשׂ האחד לשׁבעת הכבשׂים׃ </p>
<p id="v30"><sup><small>30</small></sup>  שׂעיר עזים אחד לכפר עליכם׃ </p>
<p id="v31"><sup><small>31</small></sup>  מלבד עלת התמיד ומנחתו תעשׂו תמימם יהיו־לכם ונסכיהם׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/27">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 27</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/29">
          <span class="pr-2">במדבר - פֶּרֶק 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 28:18,25-26 <i>כינוס קודש</i>: <a href="/he/The_Urantia_Book/128#p6_6">או 128:6.6</a>. </li>
</ol>
</div>
