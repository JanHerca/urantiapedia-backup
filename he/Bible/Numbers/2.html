<!--
title: במדבר - פֶּרֶק 2
description: 
published: true
date: 2023-11-8T20:31:8Z
tags: bible, bible—numbers
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/1">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 1</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/3">
          <span class="pr-2">במדבר - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וידבר יהוה אל־משׁה ואל־אהרן לאמר׃ </p>
<p id="v2"><sup><small>2</small></sup>  אישׁ על־דגלו באתת לבית אבתם יחנו בני ישׂראל מנגד סביב לאהל־מועד יחנו׃ </p>
<p id="v3"><sup><small>3</small></sup>  והחנים קדמה מזרחה דגל מחנה יהודה לצבאתם ונשׂיא לבני יהודה נחשׁון בן־עמינדב׃ </p>
<p id="v4"><sup><small>4</small></sup>  וצבאו ופקדיהם ארבעה ושׁבעים אלף ושׁשׁ מאות׃ </p>
<p id="v5"><sup><small>5</small></sup>  והחנים עליו מטה ישׂשכר ונשׂיא לבני ישׂשכר נתנאל בן־צוער׃ </p>
<p id="v6"><sup><small>6</small></sup>  וצבאו ופקדיו ארבעה וחמשׁים אלף וארבע מאות׃ </p>
<p id="v7"><sup><small>7</small></sup>  מטה זבולן ונשׂיא לבני זבולן אליאב בן־חלן׃ </p>
<p id="v8"><sup><small>8</small></sup>  וצבאו ופקדיו שׁבעה וחמשׁים אלף וארבע מאות׃ </p>
<p id="v9"><sup><small>9</small></sup>  כל־הפקדים למחנה יהודה מאת אלף ושׁמנים אלף ושׁשׁת־אלפים וארבע־מאות לצבאתם ראשׁנה יסעו׃ </p>
<p id="v10"><sup><small>10</small></sup>  דגל מחנה ראובן תימנה לצבאתם ונשׂיא לבני ראובן אליצור בן־שׁדיאור׃ </p>
<p id="v11"><sup><small>11</small></sup>  וצבאו ופקדיו שׁשׁה וארבעים אלף וחמשׁ מאות׃ </p>
<p id="v12"><sup><small>12</small></sup>  והחונם עליו מטה שׁמעון ונשׂיא לבני שׁמעון שׁלמיאל בן־צורי־שׁדי׃ </p>
<p id="v13"><sup><small>13</small></sup>  וצבאו ופקדיהם תשׁעה וחמשׁים אלף ושׁלשׁ מאות׃ </p>
<p id="v14"><sup><small>14</small></sup>  ומטה גד ונשׂיא לבני גד אליסף בן־רעואל׃ </p>
<p id="v15"><sup><small>15</small></sup>  וצבאו ופקדיהם חמשׁה וארבעים אלף ושׁשׁ מאות וחמשׁים׃ </p>
<p id="v16"><sup><small>16</small></sup>  כל־הפקדים למחנה ראובן מאת אלף ואחד וחמשׁים אלף וארבע־מאות וחמשׁים לצבאתם ושׁנים יסעו׃ </p>
<p id="v17"><sup><small>17</small></sup>  ונסע אהל־מועד מחנה הלוים בתוך המחנת כאשׁר יחנו כן יסעו אישׁ על־ידו לדגליהם׃ </p>
<p id="v18"><sup><small>18</small></sup>  דגל מחנה אפרים לצבאתם ימה ונשׂיא לבני אפרים אלישׁמע בן־עמיהוד׃ </p>
<p id="v19"><sup><small>19</small></sup>  וצבאו ופקדיהם ארבעים אלף וחמשׁ מאות׃ </p>
<p id="v20"><sup><small>20</small></sup>  ועליו מטה מנשׁה ונשׂיא לבני מנשׁה גמליאל בן־פדהצור׃ </p>
<p id="v21"><sup><small>21</small></sup>  וצבאו ופקדיהם שׁנים ושׁלשׁים אלף ומאתים׃ </p>
<p id="v22"><sup><small>22</small></sup>  ומטה בנימן ונשׂיא לבני בנימן אבידן בן־גדעני׃ </p>
<p id="v23"><sup><small>23</small></sup>  וצבאו ופקדיהם חמשׁה ושׁלשׁים אלף וארבע מאות׃ </p>
<p id="v24"><sup><small>24</small></sup>  כל־הפקדים למחנה אפרים מאת אלף ושׁמנת־אלפים ומאה לצבאתם ושׁלשׁים יסעו׃ </p>
<p id="v25"><sup><small>25</small></sup>  דגל מחנה דן צפנה לצבאתם ונשׂיא לבני דן אחיעזר בן־עמישׁדי׃ </p>
<p id="v26"><sup><small>26</small></sup>  וצבאו ופקדיהם שׁנים ושׁשׁים אלף ושׁבע מאות׃ </p>
<p id="v27"><sup><small>27</small></sup>  והחנים עליו מטה אשׁר ונשׂיא לבני אשׁר פגעיאל בן־עכרן׃ </p>
<p id="v28"><sup><small>28</small></sup>  וצבאו ופקדיהם אחד וארבעים אלף וחמשׁ מאות׃ </p>
<p id="v29"><sup><small>29</small></sup>  ומטה נפתלי ונשׂיא לבני נפתלי אחירע בן־עינן׃ </p>
<p id="v30"><sup><small>30</small></sup>  וצבאו ופקדיהם שׁלשׁה וחמשׁים אלף וארבע מאות׃ </p>
<p id="v31"><sup><small>31</small></sup>  כל־הפקדים למחנה דן מאת אלף ושׁבעה וחמשׁים אלף ושׁשׁ מאות לאחרנה יסעו לדגליהם׃ </p>
<p id="v32"><sup><small>32</small></sup>  אלה פקודי בני־ישׂראל לבית אבתם כל־פקודי המחנת לצבאתם שׁשׁ־מאות אלף ושׁלשׁת אלפים וחמשׁ מאות וחמשׁים׃ </p>
<p id="v33"><sup><small>33</small></sup>  והלוים לא התפקדו בתוך בני ישׂראל כאשׁר צוה יהוה את־משׁה׃ </p>
<p id="v34"><sup><small>34</small></sup>  ויעשׂו בני ישׂראל ככל אשׁר־צוה יהוה את־משׁה כן־חנו לדגליהם וכן נסעו אישׁ למשׁפחתיו על־בית אבתיו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/1">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 1</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/3">
          <span class="pr-2">במדבר - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
