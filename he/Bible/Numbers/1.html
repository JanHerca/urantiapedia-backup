<!--
title: במדבר - פֶּרֶק 1
description: 
published: true
date: 2023-11-8T20:31:8Z
tags: bible, bible—numbers
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/2">
          <span class="pr-2">במדבר - פֶּרֶק 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וידבר יהוה אל־משׁה במדבר סיני באהל מועד באחד לחדשׁ השׁני בשׁנה השׁנית לצאתם מארץ מצרים לאמר׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  שׂאו את־ראשׁ כל־עדת בני־ישׂראל למשׁפחתם לבית אבתם במספר שׁמות כל־זכר לגלגלתם׃ </p>
<p id="v3"><sup><small>3</small></sup>  מבן עשׂרים שׁנה ומעלה כל־יצא צבא בישׂראל תפקדו אתם לצבאתם אתה ואהרן׃ </p>
<p id="v4"><sup><small>4</small></sup>  ואתכם יהיו אישׁ אישׁ למטה אישׁ ראשׁ לבית־אבתיו הוא׃ </p>
<p id="v5"><sup><small>5</small></sup>  ואלה שׁמות האנשׁים אשׁר יעמדו אתכם לראובן אליצור בן־שׁדיאור׃ </p>
<p id="v6"><sup><small>6</small></sup>  לשׁמעון שׁלמיאל בן־צורישׁדי׃ </p>
<p id="v7"><sup><small>7</small></sup>  ליהודה נחשׁון בן־עמינדב׃ </p>
<p id="v8"><sup><small>8</small></sup>  לישׂשכר נתנאל בן־צוער׃ </p>
<p id="v9"><sup><small>9</small></sup>  לזבולן אליאב בן־חלן׃ </p>
<p id="v10"><sup><small>10</small></sup>  לבני יוסף לאפרים אלישׁמע בן־עמיהוד למנשׁה גמליאל בן־פדהצור׃ </p>
<p id="v11"><sup><small>11</small></sup>  לבנימן אבידן בן־גדעני׃ </p>
<p id="v12"><sup><small>12</small></sup>  לדן אחיעזר בן־עמישׁדי׃ </p>
<p id="v13"><sup><small>13</small></sup>  לאשׁר פגעיאל בן־עכרן׃ </p>
<p id="v14"><sup><small>14</small></sup>  לגד אליסף בן־דעואל׃ </p>
<p id="v15"><sup><small>15</small></sup>  לנפתלי אחירע בן־עינן׃ </p>
<p id="v16"><sup><small>16</small></sup>  אלה קריאי העדה נשׂיאי מטות אבותם ראשׁי אלפי ישׂראל הם׃ </p>
<p id="v17"><sup><small>17</small></sup>  ויקח משׁה ואהרן את האנשׁים האלה אשׁר נקבו בשׁמות׃ </p>
<p id="v18"><sup><small>18</small></sup>  ואת כל־העדה הקהילו באחד לחדשׁ השׁני ויתילדו על־משׁפחתם לבית אבתם במספר שׁמות מבן עשׂרים שׁנה ומעלה לגלגלתם׃ </p>
<p id="v19"><sup><small>19</small></sup>  כאשׁר צוה יהוה את־משׁה ויפקדם במדבר סיני׃ </p>
<p id="v20"><sup><small>20</small></sup>  ויהיו בני־ראובן בכר ישׂראל תולדתם למשׁפחתם לבית אבתם במספר שׁמות לגלגלתם כל־זכר מבן עשׂרים שׁנה ומעלה כל יצא צבא׃ </p>
<p id="v21"><sup><small>21</small></sup>  פקדיהם למטה ראובן שׁשׁה וארבעים אלף וחמשׁ מאות׃ </p>
<p id="v22"><sup><small>22</small></sup>  לבני שׁמעון תולדתם למשׁפחתם לבית אבתם פקדיו במספר שׁמות לגלגלתם כל־זכר מבן עשׂרים שׁנה ומעלה כל יצא צבא׃ </p>
<p id="v23"><sup><small>23</small></sup>  פקדיהם למטה שׁמעון תשׁעה וחמשׁים אלף ושׁלשׁ מאות׃ </p>
<p id="v24"><sup><small>24</small></sup>  לבני גד תולדתם למשׁפחתם לבית אבתם במספר שׁמות מבן עשׂרים שׁנה ומעלה כל יצא צבא׃ </p>
<p id="v25"><sup><small>25</small></sup>  פקדיהם למטה גד חמשׁה וארבעים אלף ושׁשׁ מאות וחמשׁים׃ </p>
<p id="v26"><sup><small>26</small></sup>  לבני יהודה תולדתם למשׁפחתם לבית אבתם במספר שׁמת מבן עשׂרים שׁנה ומעלה כל יצא צבא׃ </p>
<p id="v27"><sup><small>27</small></sup>  פקדיהם למטה יהודה ארבעה ושׁבעים אלף ושׁשׁ מאות׃ </p>
<p id="v28"><sup><small>28</small></sup>  לבני ישׂשכר תולדתם למשׁפחתם לבית אבתם במספר שׁמת מבן עשׂרים שׁנה ומעלה כל יצא צבא׃ </p>
<p id="v29"><sup><small>29</small></sup>  פקדיהם למטה ישׂשכר ארבעה וחמשׁים אלף וארבע מאות׃ </p>
<p id="v30"><sup><small>30</small></sup>  לבני זבולן תולדתם למשׁפחתם לבית אבתם במספר שׁמת מבן עשׂרים שׁנה ומעלה כל יצא צבא׃ </p>
<p id="v31"><sup><small>31</small></sup>  פקדיהם למטה זבולן שׁבעה וחמשׁים אלף וארבע מאות׃ </p>
<p id="v32"><sup><small>32</small></sup>  לבני יוסף לבני אפרים תולדתם למשׁפחתם לבית אבתם במספר שׁמת מבן עשׂרים שׁנה ומעלה כל יצא צבא׃ </p>
<p id="v33"><sup><small>33</small></sup>  פקדיהם למטה אפרים ארבעים אלף וחמשׁ מאות׃ </p>
<p id="v34"><sup><small>34</small></sup>  לבני מנשׁה תולדתם למשׁפחתם לבית אבתם במספר שׁמות מבן עשׂרים שׁנה ומעלה כל יצא צבא׃ </p>
<p id="v35"><sup><small>35</small></sup>  פקדיהם למטה מנשׁה שׁנים ושׁלשׁים אלף ומאתים׃ </p>
<p id="v36"><sup><small>36</small></sup>  לבני בנימן תולדתם למשׁפחתם לבית אבתם במספר שׁמת מבן עשׂרים שׁנה ומעלה כל יצא צבא׃ </p>
<p id="v37"><sup><small>37</small></sup>  פקדיהם למטה בנימן חמשׁה ושׁלשׁים אלף וארבע מאות׃ </p>
<p id="v38"><sup><small>38</small></sup>  לבני דן תולדתם למשׁפחתם לבית אבתם במספר שׁמת מבן עשׂרים שׁנה ומעלה כל יצא צבא׃ </p>
<p id="v39"><sup><small>39</small></sup>  פקדיהם למטה דן שׁנים ושׁשׁים אלף ושׁבע מאות׃ </p>
<p id="v40"><sup><small>40</small></sup>  לבני אשׁר תולדתם למשׁפחתם לבית אבתם במספר שׁמת מבן עשׂרים שׁנה ומעלה כל יצא צבא׃ </p>
<p id="v41"><sup><small>41</small></sup>  פקדיהם למטה אשׁר אחד וארבעים אלף וחמשׁ מאות׃ </p>
<p id="v42"><sup><small>42</small></sup>  בני נפתלי תולדתם למשׁפחתם לבית אבתם במספר שׁמת מבן עשׂרים שׁנה ומעלה כל יצא צבא׃ </p>
<p id="v43"><sup><small>43</small></sup>  פקדיהם למטה נפתלי שׁלשׁה וחמשׁים אלף וארבע מאות׃ </p>
<p id="v44"><sup><small>44</small></sup>  אלה הפקדים אשׁר פקד משׁה ואהרן ונשׂיאי ישׂראל שׁנים עשׂר אישׁ אישׁ־אחד לבית־אבתיו היו׃ </p>
<p id="v45"><sup><small>45</small></sup>  ויהיו כל־פקודי בני־ישׂראל לבית אבתם מבן עשׂרים שׁנה ומעלה כל־יצא צבא בישׂראל׃ </p>
<p id="v46"><sup><small>46</small></sup>  ויהיו כל־הפקדים שׁשׁ־מאות אלף ושׁלשׁת אלפים וחמשׁ מאות וחמשׁים׃ </p>
<p id="v47"><sup><small>47</small></sup>  והלוים למטה אבתם לא התפקדו בתוכם׃ </p>
<p id="v48"><sup><small>48</small></sup>  וידבר יהוה אל־משׁה לאמר׃ </p>
<p id="v49"><sup><small>49</small></sup>  אך את־מטה לוי לא תפקד ואת־ראשׁם לא תשׂא בתוך בני ישׂראל׃ </p>
<p id="v50"><sup><small>50</small></sup>  ואתה הפקד את־הלוים על־משׁכן העדת ועל כל־כליו ועל כל־אשׁר־לו המה ישׂאו את־המשׁכן ואת־כל־כליו והם ישׁרתהו וסביב למשׁכן יחנו׃ </p>
<p id="v51"><sup><small>51</small></sup>  ובנסע המשׁכן יורידו אתו הלוים ובחנת המשׁכן יקימו אתו הלוים והזר הקרב יומת׃ </p>
<p id="v52"><sup><small>52</small></sup>  וחנו בני ישׂראל אישׁ על־מחנהו ואישׁ על־דגלו לצבאתם׃ </p>
<p id="v53"><sup><small>53</small></sup>  והלוים יחנו סביב למשׁכן העדת ולא־יהיה קצף על־עדת בני ישׂראל ושׁמרו הלוים את־משׁמרת משׁכן העדות׃ </p>
<p id="v54"><sup><small>54</small></sup>  ויעשׂו בני ישׂראל ככל אשׁר צוה יהוה את־משׁה כן עשׂו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/2">
          <span class="pr-2">במדבר - פֶּרֶק 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 1:1-4 <i>"אלוהים אמר"</i>: <a href="/he/The_Urantia_Book/156#p5_4">או 156:5.4</a>. </li>
</ol>
</div>
