<!--
title: במדבר - פֶּרֶק 15
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Numbers/14">במדבר - פֶּרֶק 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Numbers/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Numbers/16">במדבר - פֶּרֶק 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וידבר יהוה אל־משׁה לאמר׃ </p>
<p id="v2"><sup><small>2</small></sup>  דבר אל־בני ישׂראל ואמרת אלהם כי תבאו אל־ארץ מושׁבתיכם אשׁר אני נתן לכם׃ </p>
<p id="v3"><sup><small>3</small></sup>  ועשׂיתם אשׁה ליהוה עלה או־זבח לפלא־נדר או בנדבה או במעדיכם לעשׂות ריח ניחח ליהוה מן־הבקר או מן־הצאן׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  והקריב המקריב קרבנו ליהוה מנחה סלת עשׂרון בלול ברבעית ההין שׁמן׃ </p>
<p id="v5"><sup><small>5</small></sup>  ויין לנסך רביעית ההין תעשׂה על־העלה או לזבח לכבשׂ האחד׃ </p>
<p id="v6"><sup><small>6</small></sup>  או לאיל תעשׂה מנחה סלת שׁני עשׂרנים בלולה בשׁמן שׁלשׁית ההין׃ </p>
<p id="v7"><sup><small>7</small></sup>  ויין לנסך שׁלשׁית ההין תקריב ריח־ניחח ליהוה׃ </p>
<p id="v8"><sup><small>8</small></sup>  וכי־תעשׂה בן־בקר עלה או־זבח לפלא־נדר או־שׁלמים ליהוה׃ </p>
<p id="v9"><sup><small>9</small></sup>  והקריב על־בן־הבקר מנחה סלת שׁלשׁה עשׂרנים בלול בשׁמן חצי ההין׃ </p>
<p id="v10"><sup><small>10</small></sup>  ויין תקריב לנסך חצי ההין אשׁה ריח־ניחח ליהוה׃ </p>
<p id="v11"><sup><small>11</small></sup>  ככה יעשׂה לשׁור האחד או לאיל האחד או־לשׂה בכבשׂים או בעזים׃ </p>
<p id="v12"><sup><small>12</small></sup>  כמספר אשׁר תעשׂו ככה תעשׂו לאחד כמספרם׃ </p>
<p id="v13"><sup><small>13</small></sup>  כל־האזרח יעשׂה־ככה את־אלה להקריב אשׁה ריח־ניחח ליהוה׃ </p>
<p id="v14"><sup><small>14</small></sup>  וכי־יגור אתכם גר או אשׁר־בתוככם לדרתיכם ועשׂה אשׁה ריח־ניחח ליהוה כאשׁר תעשׂו כן יעשׂה׃ <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  הקהל חקה אחת לכם ולגר הגר חקת עולם לדרתיכם ככם כגר יהיה לפני יהוה׃ </p>
<p id="v16"><sup><small>16</small></sup>  תורה אחת ומשׁפט אחד יהיה לכם ולגר הגר אתכם׃ </p>
<p id="v17"><sup><small>17</small></sup>  וידבר יהוה אל־משׁה לאמר׃ </p>
<p id="v18"><sup><small>18</small></sup>  דבר אל־בני ישׂראל ואמרת אלהם בבאכם אל־הארץ אשׁר אני מביא אתכם שׁמה׃ </p>
<p id="v19"><sup><small>19</small></sup>  והיה באכלכם מלחם הארץ תרימו תרומה ליהוה׃ </p>
<p id="v20"><sup><small>20</small></sup>  ראשׁית ערסתכם חלה תרימו תרומה כתרומת גרן כן תרימו אתה׃ </p>
<p id="v21"><sup><small>21</small></sup>  מראשׁית ערסתיכם תתנו ליהוה תרומה לדרתיכם׃ </p>
<p id="v22"><sup><small>22</small></sup>  וכי תשׁגו ולא תעשׂו את כל־המצות האלה אשׁר־דבר יהוה אל־משׁה׃ </p>
<p id="v23"><sup><small>23</small></sup>  את כל־אשׁר צוה יהוה אליכם ביד־משׁה מן־היום אשׁר צוה יהוה והלאה לדרתיכם׃ </p>
<p id="v24"><sup><small>24</small></sup>  והיה אם מעיני העדה נעשׂתה לשׁגגה ועשׂו כל־העדה פר בן־בקר אחד לעלה לריח ניחח ליהוה ומנחתו ונסכו כמשׁפט ושׂעיר־עזים אחד לחטת׃ </p>
<p id="v25"><sup><small>25</small></sup>  וכפר הכהן על־כל־עדת בני ישׂראל ונסלח להם כי־שׁגגה הוא והם הביאו את־קרבנם אשׁה ליהוה וחטאתם לפני יהוה על־שׁגגתם׃ </p>
<p id="v26"><sup><small>26</small></sup>  ונסלח לכל־עדת בני ישׂראל ולגר הגר בתוכם כי לכל־העם בשׁגגה׃ </p>
<p id="v27"><sup><small>27</small></sup>  ואם־נפשׁ אחת תחטא בשׁגגה והקריבה עז בת־שׁנתה לחטאת׃ </p>
<p id="v28"><sup><small>28</small></sup>  וכפר הכהן על־הנפשׁ השׁגגת בחטאה בשׁגגה לפני יהוה לכפר עליו ונסלח לו׃ </p>
<p id="v29"><sup><small>29</small></sup>  האזרח בבני ישׂראל ולגר הגר בתוכם תורה אחת יהיה לכם לעשׂה בשׁגגה׃ </p>
<p id="v30"><sup><small>30</small></sup>  והנפשׁ אשׁר־תעשׂה ביד רמה מן־האזרח ומן־הגר את־יהוה הוא מגדף ונכרתה הנפשׁ ההוא מקרב עמה׃ </p>
<p id="v31"><sup><small>31</small></sup>  כי דבר־יהוה בזה ואת־מצותו הפר הכרת תכרת הנפשׁ ההוא עונה בה׃ </p>
<p id="v32"><sup><small>32</small></sup>  ויהיו בני־ישׂראל במדבר וימצאו אישׁ מקשׁשׁ עצים ביום השׁבת׃ </p>
<p id="v33"><sup><small>33</small></sup>  ויקריבו אתו המצאים אתו מקשׁשׁ עצים אל־משׁה ואל־אהרן ואל כל־העדה׃ </p>
<p id="v34"><sup><small>34</small></sup>  ויניחו אתו במשׁמר כי לא פרשׁ מה־יעשׂה לו׃ </p>
<p id="v35"><sup><small>35</small></sup>  ויאמר יהוה אל־משׁה מות יומת האישׁ רגום אתו באבנים כל־העדה מחוץ למחנה׃ </p>
<p id="v36"><sup><small>36</small></sup>  ויציאו אתו כל־העדה אל־מחוץ למחנה וירגמו אתו באבנים וימת כאשׁר צוה יהוה את־משׁה׃ </p>
<p id="v37"><sup><small>37</small></sup>  ויאמר יהוה אל־משׁה לאמר׃ </p>
<p id="v38"><sup><small>38</small></sup>  דבר אל־בני ישׂראל ואמרת אלהם ועשׂו להם ציצת על־כנפי בגדיהם לדרתם ונתנו על־ציצת הכנף פתיל תכלת׃ </p>
<p id="v39"><sup><small>39</small></sup>  והיה לכם לציצת וראיתם אתו וזכרתם את־כל־מצות יהוה ועשׂיתם אתם ולא־תתורו אחרי לבבכם ואחרי עיניכם אשׁר־אתם זנים אחריהם׃ </p>
<p id="v40"><sup><small>40</small></sup>  למען תזכרו ועשׂיתם את־כל־מצותי והייתם קדשׁים לאלהיכם׃ </p>
<p id="v41"><sup><small>41</small></sup>  אני יהוה אלהיכם אשׁר הוצאתי אתכם מארץ מצרים להיות לכם לאלהים אני יהוה אלהיכם׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 15:3,7,10,13 <i>ריח מתוק בנחירי אלוהים</i>: <a href="/he/The_Urantia_Book/89#p4_3">או 89:4.3</a>. </li>
  <li id="fn2"><a href="#cite2">↑</a> 15:14,24 <i>ריח מתוק בנחירי אלוהים</i>: <a href="/he/The_Urantia_Book/89#p4_3">או 89:4.3</a>. </li>
</ol>
</div>
