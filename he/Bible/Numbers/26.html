<!--
title: במדבר - פֶּרֶק 26
description: 
published: true
date: 2023-11-8T20:31:8Z
tags: bible, bible—numbers
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/25">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 25</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/27">
          <span class="pr-2">במדבר - פֶּרֶק 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר יהוה אל־משׁה ואל אלעזר בן־אהרן הכהן לאמר׃ </p>
<p id="v2"><sup><small>2</small></sup>  שׂאו את־ראשׁ כל־עדת בני־ישׂראל מבן עשׂרים שׁנה ומעלה לבית אבתם כל־יצא צבא בישׂראל׃ </p>
<p id="v3"><sup><small>3</small></sup>  וידבר משׁה ואלעזר הכהן אתם בערבת מואב על־ירדן ירחו לאמר׃ </p>
<p id="v4"><sup><small>4</small></sup>  מבן עשׂרים שׁנה ומעלה כאשׁר צוה יהוה את־משׁה ובני ישׂראל היצאים מארץ מצרים׃ </p>
<p id="v5"><sup><small>5</small></sup>  ראובן בכור ישׂראל בני ראובן חנוך משׁפחת החנכי לפלוא משׁפחת הפלאי׃ </p>
<p id="v6"><sup><small>6</small></sup>  לחצרן משׁפחת החצרוני לכרמי משׁפחת הכרמי׃ </p>
<p id="v7"><sup><small>7</small></sup>  אלה משׁפחת הראובני ויהיו פקדיהם שׁלשׁה וארבעים אלף ושׁבע מאות ושׁלשׁים׃ </p>
<p id="v8"><sup><small>8</small></sup>  ובני פלוא אליאב׃ </p>
<p id="v9"><sup><small>9</small></sup>  ובני אליאב נמואל ודתן ואבירם הוא־דתן ואבירם קרואי העדה אשׁר הצו על־משׁה ועל־אהרן בעדת־קרח בהצתם על־יהוה׃ </p>
<p id="v10"><sup><small>10</small></sup>  ותפתח הארץ את־פיה ותבלע אתם ואת־קרח במות העדה באכל האשׁ את חמשׁים ומאתים אישׁ ויהיו לנס׃ </p>
<p id="v11"><sup><small>11</small></sup>  ובני־קרח לא־מתו׃ </p>
<p id="v12"><sup><small>12</small></sup>  בני שׁמעון למשׁפחתם לנמואל משׁפחת הנמואלי לימין משׁפחת הימיני ליכין משׁפחת היכיני׃ </p>
<p id="v13"><sup><small>13</small></sup>  לזרח משׁפחת הזרחי לשׁאול משׁפחת השׁאולי׃ </p>
<p id="v14"><sup><small>14</small></sup>  אלה משׁפחת השׁמעני שׁנים ועשׂרים אלף ומאתים׃ </p>
<p id="v15"><sup><small>15</small></sup>  בני גד למשׁפחתם לצפון משׁפחת הצפוני לחגי משׁפחת החגי לשׁוני משׁפחת השׁוני׃ </p>
<p id="v16"><sup><small>16</small></sup>  לאזני משׁפחת האזני לערי משׁפחת הערי׃ </p>
<p id="v17"><sup><small>17</small></sup>  לארוד משׁפחת הארודי לאראלי משׁפחת האראלי׃ </p>
<p id="v18"><sup><small>18</small></sup>  אלה משׁפחת בני־גד לפקדיהם ארבעים אלף וחמשׁ מאות׃ </p>
<p id="v19"><sup><small>19</small></sup>  בני יהודה ער ואונן וימת ער ואונן בארץ כנען׃ </p>
<p id="v20"><sup><small>20</small></sup>  ויהיו בני־יהודה למשׁפחתם לשׁלה משׁפחת השׁלני לפרץ משׁפחת הפרצי לזרח משׁפחת הזרחי׃ </p>
<p id="v21"><sup><small>21</small></sup>  ויהיו בני־פרץ לחצרן משׁפחת החצרני לחמול משׁפחת החמולי׃ </p>
<p id="v22"><sup><small>22</small></sup>  אלה משׁפחת יהודה לפקדיהם שׁשׁה ושׁבעים אלף וחמשׁ מאות׃ </p>
<p id="v23"><sup><small>23</small></sup>  בני ישׂשכר למשׁפחתם תולע משׁפחת התולעי לפוה משׁפחת הפוני׃ </p>
<p id="v24"><sup><small>24</small></sup>  לישׁוב משׁפחת הישׁבי לשׁמרן משׁפחת השׁמרני׃ </p>
<p id="v25"><sup><small>25</small></sup>  אלה משׁפחת ישׂשכר לפקדיהם ארבעה ושׁשׁים אלף ושׁלשׁ מאות׃ </p>
<p id="v26"><sup><small>26</small></sup>  בני זבולן למשׁפחתם לסרד משׁפחת הסרדי לאלון משׁפחת האלני ליחלאל משׁפחת היחלאלי׃ </p>
<p id="v27"><sup><small>27</small></sup>  אלה משׁפחת הזבולני לפקדיהם שׁשׁים אלף וחמשׁ מאות׃ </p>
<p id="v28"><sup><small>28</small></sup>  בני יוסף למשׁפחתם מנשׁה ואפרים׃ </p>
<p id="v29"><sup><small>29</small></sup>  בני מנשׁה למכיר משׁפחת המכירי ומכיר הוליד את־גלעד לגלעד משׁפחת הגלעדי׃ </p>
<p id="v30"><sup><small>30</small></sup>  אלה בני גלעד איעזר משׁפחת האיעזרי לחלק משׁפחת החלקי׃ </p>
<p id="v31"><sup><small>31</small></sup>  ואשׂריאל משׁפחת האשׂראלי ושׁכם משׁפחת השׁכמי׃ </p>
<p id="v32"><sup><small>32</small></sup>  ושׁמידע משׁפחת השׁמידעי וחפר משׁפחת החפרי׃ </p>
<p id="v33"><sup><small>33</small></sup>  וצלפחד בן־חפר לא־היו לו בנים כי אם־בנות ושׁם בנות צלפחד מחלה ונעה חגלה מלכה ותרצה׃ </p>
<p id="v34"><sup><small>34</small></sup>  אלה משׁפחת מנשׁה ופקדיהם שׁנים וחמשׁים אלף ושׁבע מאות׃ </p>
<p id="v35"><sup><small>35</small></sup>  אלה בני־אפרים למשׁפחתם לשׁותלח משׁפחת השׁתלחי לבכר משׁפחת הבכרי לתחן משׁפחת התחני׃ </p>
<p id="v36"><sup><small>36</small></sup>  ואלה בני שׁותלח לערן משׁפחת הערני׃ </p>
<p id="v37"><sup><small>37</small></sup>  אלה משׁפחת בני־אפרים לפקדיהם שׁנים ושׁלשׁים אלף וחמשׁ מאות אלה בני־יוסף למשׁפחתם׃ </p>
<p id="v38"><sup><small>38</small></sup>  בני בנימן למשׁפחתם לבלע משׁפחת הבלעי לאשׁבל משׁפחת האשׁבלי לאחירם משׁפחת האחירמי׃ </p>
<p id="v39"><sup><small>39</small></sup>  לשׁפופם משׁפחת השׁופמי לחופם משׁפחת החופמי׃ </p>
<p id="v40"><sup><small>40</small></sup>  ויהיו בני־בלע ארד ונעמן משׁפחת הארדי לנעמן משׁפחת הנעמי׃ </p>
<p id="v41"><sup><small>41</small></sup>  אלה בני־בנימן למשׁפחתם ופקדיהם חמשׁה וארבעים אלף ושׁשׁ מאות׃ </p>
<p id="v42"><sup><small>42</small></sup>  אלה בני־דן למשׁפחתם לשׁוחם משׁפחת השׁוחמי אלה משׁפחת דן למשׁפחתם׃ </p>
<p id="v43"><sup><small>43</small></sup>  כל־משׁפחת השׁוחמי לפקדיהם ארבעה ושׁשׁים אלף וארבע מאות׃ </p>
<p id="v44"><sup><small>44</small></sup>  בני אשׁר למשׁפחתם לימנה משׁפחת הימנה לישׁוי משׁפחת הישׁוי לבריעה משׁפחת הבריעי׃ </p>
<p id="v45"><sup><small>45</small></sup>  לבני בריעה לחבר משׁפחת החברי למלכיאל משׁפחת המלכיאלי׃ </p>
<p id="v46"><sup><small>46</small></sup>  ושׁם בת־אשׁר שׂרח׃ </p>
<p id="v47"><sup><small>47</small></sup>  אלה משׁפחת בני־אשׁר לפקדיהם שׁלשׁה וחמשׁים אלף וארבע מאות׃ </p>
<p id="v48"><sup><small>48</small></sup>  בני נפתלי למשׁפחתם ליחצאל משׁפחת היחצאלי לגוני משׁפחת הגוני׃ </p>
<p id="v49"><sup><small>49</small></sup>  ליצר משׁפחת היצרי לשׁלם משׁפחת השׁלמי׃ </p>
<p id="v50"><sup><small>50</small></sup>  אלה משׁפחת נפתלי למשׁפחתם ופקדיהם חמשׁה וארבעים אלף וארבע מאות׃ </p>
<p id="v51"><sup><small>51</small></sup>  אלה פקודי בני ישׂראל שׁשׁ־מאות אלף ואלף שׁבע מאות ושׁלשׁים׃ </p>
<p id="v52"><sup><small>52</small></sup>  וידבר יהוה אל־משׁה לאמר׃ </p>
<p id="v53"><sup><small>53</small></sup>  לאלה תחלק הארץ בנחלה במספר שׁמות׃ </p>
<p id="v54"><sup><small>54</small></sup>  לרב תרבה נחלתו ולמעט תמעיט נחלתו אישׁ לפי פקדיו יתן נחלתו׃ </p>
<p id="v55"><sup><small>55</small></sup>  אך־בגורל יחלק את־הארץ לשׁמות מטות־אבתם ינחלו׃ </p>
<p id="v56"><sup><small>56</small></sup>  על־פי הגורל תחלק נחלתו בין רב למעט׃ </p>
<p id="v57"><sup><small>57</small></sup>  ואלה פקודי הלוי למשׁפחתם לגרשׁון משׁפחת הגרשׁני לקהת משׁפחת הקהתי למררי משׁפחת המררי׃ </p>
<p id="v58"><sup><small>58</small></sup>  אלה משׁפחת לוי משׁפחת הלבני משׁפחת החברני משׁפחת המחלי משׁפחת המושׁי משׁפחת הקרחי וקהת הולד את־עמרם׃ </p>
<p id="v59"><sup><small>59</small></sup>  ושׁם אשׁת עמרם יוכבד בת־לוי אשׁר ילדה אתה ללוי במצרים ותלד לעמרם את־אהרן ואת־משׁה ואת מרים אחתם׃ </p>
<p id="v60"><sup><small>60</small></sup>  ויולד לאהרן את־נדב ואת־אביהוא את־אלעזר ואת־איתמר׃ </p>
<p id="v61"><sup><small>61</small></sup>  וימת נדב ואביהוא בהקריבם אשׁ־זרה לפני יהוה׃ </p>
<p id="v62"><sup><small>62</small></sup>  ויהיו פקדיהם שׁלשׁה ועשׂרים אלף כל־זכר מבן־חדשׁ ומעלה כי לא התפקדו בתוך בני ישׂראל כי לא־נתן להם נחלה בתוך בני ישׂראל׃ </p>
<p id="v63"><sup><small>63</small></sup>  אלה פקודי משׁה ואלעזר הכהן אשׁר פקדו את־בני ישׂראל בערבת מואב על ירדן ירחו׃ </p>
<p id="v64"><sup><small>64</small></sup>  ובאלה לא־היה אישׁ מפקודי משׁה ואהרן הכהן אשׁר פקדו את־בני ישׂראל במדבר סיני׃ </p>
<p id="v65"><sup><small>65</small></sup>  כי־אמר יהוה להם מות ימתו במדבר ולא־נותר מהם אישׁ כי אם־כלב בן־יפנה ויהושׁע בן־נון׃ <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/25">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 25</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/27">
          <span class="pr-2">במדבר - פֶּרֶק 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 26:65 <i>כלב ויהושע</i>: <a href="/he/The_Urantia_Book/166#p3_2">או 166:3.2</a>. </li>
</ol>
</div>
