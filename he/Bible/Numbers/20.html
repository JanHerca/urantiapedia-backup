<!--
title: במדבר - פֶּרֶק 20
description: 
published: true
date: 2023-11-8T20:31:8Z
tags: bible, bible—numbers
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/19">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 19</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/21">
          <span class="pr-2">במדבר - פֶּרֶק 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויבאו בני־ישׂראל כל־העדה מדבר־צן בחדשׁ הראשׁון וישׁב העם בקדשׁ ותמת שׁם מרים ותקבר שׁם׃ </p>
<p id="v2"><sup><small>2</small></sup>  ולא־היה מים לעדה ויקהלו על־משׁה ועל־אהרן׃ </p>
<p id="v3"><sup><small>3</small></sup>  וירב העם עם־משׁה ויאמרו לאמר ולו גוענו בגוע אחינו לפני יהוה׃ </p>
<p id="v4"><sup><small>4</small></sup>  ולמה הבאתם את־קהל יהוה אל־המדבר הזה למות שׁם אנחנו ובעירנו׃ </p>
<p id="v5"><sup><small>5</small></sup>  ולמה העליתנו ממצרים להביא אתנו אל־המקום הרע הזה לא מקום זרע ותאנה וגפן ורמון ומים אין לשׁתות׃ </p>
<p id="v6"><sup><small>6</small></sup>  ויבא משׁה ואהרן מפני הקהל אל־פתח אהל מועד ויפלו על־פניהם וירא כבוד־יהוה אליהם׃ </p>
<p id="v7"><sup><small>7</small></sup>  וידבר יהוה אל־משׁה לאמר׃ </p>
<p id="v8"><sup><small>8</small></sup>  קח את־המטה והקהל את־העדה אתה ואהרן אחיך ודברתם אל־הסלע לעיניהם ונתן מימיו והוצאת להם מים מן־הסלע והשׁקית את־העדה ואת־בעירם׃ </p>
<p id="v9"><sup><small>9</small></sup>  ויקח משׁה את־המטה מלפני יהוה כאשׁר צוהו׃ </p>
<p id="v10"><sup><small>10</small></sup>  ויקהלו משׁה ואהרן את־הקהל אל־פני הסלע ויאמר להם שׁמעו־נא המרים המן־הסלע הזה נוציא לכם מים׃ </p>
<p id="v11"><sup><small>11</small></sup>  וירם משׁה את־ידו ויך את־הסלע במטהו פעמים ויצאו מים רבים ותשׁת העדה ובעירם׃ </p>
<p id="v12"><sup><small>12</small></sup>  ויאמר יהוה אל־משׁה ואל־אהרן יען לא־האמנתם בי להקדישׁני לעיני בני ישׂראל לכן לא תביאו את־הקהל הזה אל־הארץ אשׁר־נתתי להם׃ </p>
<p id="v13"><sup><small>13</small></sup>  המה מי מריבה אשׁר־רבו בני־ישׂראל את־יהוה ויקדשׁ בם׃ </p>
<p id="v14"><sup><small>14</small></sup>  וישׁלח משׁה מלאכים מקדשׁ אל־מלך אדום כה אמר אחיך ישׂראל אתה ידעת את כל־התלאה אשׁר מצאתנו׃ </p>
<p id="v15"><sup><small>15</small></sup>  וירדו אבתינו מצרימה ונשׁב במצרים ימים רבים וירעו לנו מצרים ולאבתינו׃ </p>
<p id="v16"><sup><small>16</small></sup>  ונצעק אל־יהוה וישׁמע קלנו וישׁלח מלאך ויצאנו ממצרים והנה אנחנו בקדשׁ עיר קצה גבולך׃ </p>
<p id="v17"><sup><small>17</small></sup>  נעברה־נא בארצך לא נעבר בשׂדה ובכרם ולא נשׁתה מי באר דרך המלך נלך לא נטה ימין ושׂמאול עד אשׁר־נעבר גבלך׃ </p>
<p id="v18"><sup><small>18</small></sup>  ויאמר אליו אדום לא תעבר בי פן־בחרב אצא לקראתך׃ </p>
<p id="v19"><sup><small>19</small></sup>  ויאמרו אליו בני־ישׂראל במסלה נעלה ואם־מימיך נשׁתה אני ומקני ונתתי מכרם רק אין־דבר ברגלי אעברה׃ </p>
<p id="v20"><sup><small>20</small></sup>  ויאמר לא תעבר ויצא אדום לקראתו בעם כבד וביד חזקה׃ </p>
<p id="v21"><sup><small>21</small></sup>  וימאן אדום נתן את־ישׂראל עבר בגבלו ויט ישׂראל מעליו׃ </p>
<p id="v22"><sup><small>22</small></sup>  ויסעו מקדשׁ ויבאו בני־ישׂראל כל־העדה הר ההר׃ </p>
<p id="v23"><sup><small>23</small></sup>  ויאמר יהוה אל־משׁה ואל־אהרן בהר ההר על־גבול ארץ־אדום לאמר׃ </p>
<p id="v24"><sup><small>24</small></sup>  יאסף אהרן אל־עמיו כי לא יבא אל־הארץ אשׁר נתתי לבני ישׂראל על אשׁר־מריתם את־פי למי מריבה׃ </p>
<p id="v25"><sup><small>25</small></sup>  קח את־אהרן ואת־אלעזר בנו והעל אתם הר ההר׃ </p>
<p id="v26"><sup><small>26</small></sup>  והפשׁט את־אהרן את־בגדיו והלבשׁתם את־אלעזר בנו ואהרן יאסף ומת שׁם׃ </p>
<p id="v27"><sup><small>27</small></sup>  ויעשׂ משׁה כאשׁר צוה יהוה ויעלו אל־הר ההר לעיני כל־העדה׃ </p>
<p id="v28"><sup><small>28</small></sup>  ויפשׁט משׁה את־אהרן את־בגדיו וילבשׁ אתם את־אלעזר בנו וימת אהרן שׁם בראשׁ ההר וירד משׁה ואלעזר מן־ההר׃ </p>
<p id="v29"><sup><small>29</small></sup>  ויראו כל־העדה כי גוע אהרן ויבכו את־אהרן שׁלשׁים יום כל בית ישׂראל׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/19">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 19</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/21">
          <span class="pr-2">במדבר - פֶּרֶק 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
