<!--
title: במדבר - פֶּרֶק 31
description: 
published: true
date: 2022-10-6T10:37:18Z
tags: bible, bible—numbers
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Numbers/30">במדבר - פֶּרֶק 30</a></td>
        <td><a href="/he/Bible/Numbers/Index">אינדקס</a></td>
        <td><a href="/he/Bible/Numbers/32">במדבר - פֶּרֶק 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וידבר יהוה אל־משׁה לאמר׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  נקם נקמת בני ישׂראל מאת המדינים אחר תאסף אל־עמיך׃ </p>
<p id="v3"><sup><small>3</small></sup>  וידבר משׁה אל־העם לאמר החלצו מאתכם אנשׁים לצבא ויהיו על־מדין לתת נקמת־יהוה במדין׃ <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  אלף למטה אלף למטה לכל מטות ישׂראל תשׁלחו לצבא׃ </p>
<p id="v5"><sup><small>5</small></sup>  וימסרו מאלפי ישׂראל אלף למטה שׁנים־עשׂר אלף חלוצי צבא׃ </p>
<p id="v6"><sup><small>6</small></sup>  וישׁלח אתם משׁה אלף למטה לצבא אתם ואת־פינחס בן־אלעזר הכהן לצבא וכלי הקדשׁ וחצצרות התרועה בידו׃ </p>
<p id="v7"><sup><small>7</small></sup>  ויצבאו על־מדין כאשׁר צוה יהוה את־משׁה ויהרגו כל־זכר׃ <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  ואת־מלכי מדין הרגו על־חלליהם את־אוי ואת־רקם ואת־צור ואת־חור ואת־רבע חמשׁת מלכי מדין ואת בלעם בן־בעור הרגו בחרב׃ </p>
<p id="v9"><sup><small>9</small></sup>  וישׁבו בני־ישׂראל את־נשׁי מדין ואת־טפם ואת כל־בהמתם ואת־כל־מקנהם ואת־כל־חילם בזזו׃ <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  ואת כל־עריהם במושׁבתם ואת כל־טירתם שׂרפו באשׁ׃ </p>
<p id="v11"><sup><small>11</small></sup>  ויקחו את־כל־השׁלל ואת כל־המלקוח באדם ובבהמה׃ </p>
<p id="v12"><sup><small>12</small></sup>  ויבאו אל־משׁה ואל־אלעזר הכהן ואל־עדת בני־ישׂראל את־השׁבי ואת־המלקוח ואת־השׁלל אל־המחנה אל־ערבת מואב אשׁר על־ירדן ירחו׃ <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  ויצאו משׁה ואלעזר הכהן וכל־נשׂיאי העדה לקראתם אל־מחוץ למחנה׃ </p>
<p id="v14"><sup><small>14</small></sup>  ויקצף משׁה על פקודי החיל שׂרי האלפים ושׂרי המאות הבאים מצבא המלחמה׃ </p>
<p id="v15"><sup><small>15</small></sup>  ויאמר אליהם משׁה החייתם כל־נקבה׃ </p>
<p id="v16"><sup><small>16</small></sup>  הן הנה היו לבני ישׂראל בדבר בלעם למסר־מעל ביהוה על־דבר־פעור ותהי המגפה בעדת יהוה׃ </p>
<p id="v17"><sup><small>17</small></sup>  ועתה הרגו כל־זכר בטף וכל־אשׁה ידעת אישׁ למשׁכב זכר הרגו׃ </p>
<p id="v18"><sup><small>18</small></sup>  וכל הטף בנשׁים אשׁר לא־ידעו משׁכב זכר החיו לכם׃ </p>
<p id="v19"><sup><small>19</small></sup>  ואתם חנו מחוץ למחנה שׁבעת ימים כל הרג נפשׁ וכל נגע בחלל תתחטאו ביום השׁלישׁי וביום השׁביעי אתם ושׁביכם׃ </p>
<p id="v20"><sup><small>20</small></sup>  וכל־בגד וכל־כלי־עור וכל־מעשׂה עזים וכל־כלי־עץ תתחטאו׃ </p>
<p id="v21"><sup><small>21</small></sup>  ויאמר אלעזר הכהן אל־אנשׁי הצבא הבאים למלחמה זאת חקת התורה אשׁר־צוה יהוה את־משׁה׃ </p>
<p id="v22"><sup><small>22</small></sup>  אך את־הזהב ואת־הכסף את־הנחשׁת את־הברזל את־הבדיל ואת־העפרת׃ </p>
<p id="v23"><sup><small>23</small></sup>  כל־דבר אשׁר־יבא באשׁ תעבירו באשׁ וטהר אך במי נדה יתחטא וכל אשׁר לא־יבא באשׁ תעבירו במים׃ </p>
<p id="v24"><sup><small>24</small></sup>  וכבסתם בגדיכם ביום השׁביעי וטהרתם ואחר תבאו אל־המחנה׃ </p>
<p id="v25"><sup><small>25</small></sup>  ויאמר יהוה אל־משׁה לאמר׃ </p>
<p id="v26"><sup><small>26</small></sup>  שׂא את ראשׁ מלקוח השׁבי באדם ובבהמה אתה ואלעזר הכהן וראשׁי אבות העדה׃ </p>
<p id="v27"><sup><small>27</small></sup>  וחצית את־המלקוח בין תפשׂי המלחמה היצאים לצבא ובין כל־העדה׃ </p>
<p id="v28"><sup><small>28</small></sup>  והרמת מכס ליהוה מאת אנשׁי המלחמה היצאים לצבא אחד נפשׁ מחמשׁ המאות מן־האדם ומן־הבקר ומן־החמרים ומן־הצאן׃ </p>
<p id="v29"><sup><small>29</small></sup>  ממחציתם תקחו ונתתה לאלעזר הכהן תרומת יהוה׃ </p>
<p id="v30"><sup><small>30</small></sup>  וממחצת בני־ישׂראל תקח אחד אחז מן־החמשׁים מן־האדם מן־הבקר מן־החמרים ומן־הצאן מכל־הבהמה ונתתה אתם ללוים שׁמרי משׁמרת משׁכן יהוה׃ </p>
<p id="v31"><sup><small>31</small></sup>  ויעשׂ משׁה ואלעזר הכהן כאשׁר צוה יהוה את־משׁה׃ </p>
<p id="v32"><sup><small>32</small></sup>  ויהי המלקוח יתר הבז אשׁר בזזו עם הצבא צאן שׁשׁ־מאות אלף ושׁבעים אלף וחמשׁת־אלפים׃ </p>
<p id="v33"><sup><small>33</small></sup>  ובקר שׁנים ושׁבעים אלף׃ </p>
<p id="v34"><sup><small>34</small></sup>  וחמרים אחד ושׁשׁים אלף׃ </p>
<p id="v35"><sup><small>35</small></sup>  ונפשׁ אדם מן־הנשׁים אשׁר לא־ידעו משׁכב זכר כל־נפשׁ שׁנים ושׁלשׁים אלף׃ </p>
<p id="v36"><sup><small>36</small></sup>  ותהי המחצה חלק היצאים בצבא מספר הצאן שׁלשׁ־מאות אלף ושׁלשׁים אלף ושׁבעת אלפים וחמשׁ מאות׃ </p>
<p id="v37"><sup><small>37</small></sup>  ויהי המכס ליהוה מן־הצאן שׁשׁ מאות חמשׁ ושׁבעים׃ </p>
<p id="v38"><sup><small>38</small></sup>  והבקר שׁשׁה ושׁלשׁים אלף ומכסם ליהוה שׁנים ושׁבעים׃ </p>
<p id="v39"><sup><small>39</small></sup>  וחמרים שׁלשׁים אלף וחמשׁ מאות ומכסם ליהוה אחד ושׁשׁים׃ </p>
<p id="v40"><sup><small>40</small></sup>  ונפשׁ אדם שׁשׁה עשׂר אלף ומכסם ליהוה שׁנים ושׁלשׁים נפשׁ׃ </p>
<p id="v41"><sup><small>41</small></sup>  ויתן משׁה את־מכס תרומת יהוה לאלעזר הכהן כאשׁר צוה יהוה את־משׁה׃ </p>
<p id="v42"><sup><small>42</small></sup>  וממחצית בני ישׂראל אשׁר חצה משׁה מן־האנשׁים הצבאים׃ </p>
<p id="v43"><sup><small>43</small></sup>  ותהי מחצת העדה מן־הצאן שׁלשׁ־מאות אלף ושׁלשׁים אלף שׁבעת אלפים וחמשׁ מאות׃ </p>
<p id="v44"><sup><small>44</small></sup>  ובקר שׁשׁה ושׁלשׁים אלף׃ </p>
<p id="v45"><sup><small>45</small></sup>  וחמרים שׁלשׁים אלף וחמשׁ מאות׃ </p>
<p id="v46"><sup><small>46</small></sup>  ונפשׁ אדם שׁשׁה עשׂר אלף׃ </p>
<p id="v47"><sup><small>47</small></sup>  ויקח משׁה ממחצת בני־ישׂראל את־האחז אחד מן־החמשׁים מן־האדם ומן־הבהמה ויתן אתם ללוים שׁמרי משׁמרת משׁכן יהוה כאשׁר צוה יהוה את־משׁה׃ </p>
<p id="v48"><sup><small>48</small></sup>  ויקרבו אל־משׁה הפקדים אשׁר לאלפי הצבא שׂרי האלפים ושׂרי המאות׃ </p>
<p id="v49"><sup><small>49</small></sup>  ויאמרו אל־משׁה עבדיך נשׂאו את־ראשׁ אנשׁי המלחמה אשׁר בידנו ולא־נפקד ממנו אישׁ׃ </p>
<p id="v50"><sup><small>50</small></sup>  ונקרב את־קרבן יהוה אישׁ אשׁר מצא כלי־זהב אצעדה וצמיד טבעת עגיל וכומז לכפר על־נפשׁתינו לפני יהוה׃ </p>
<p id="v51"><sup><small>51</small></sup>  ויקח משׁה ואלעזר הכהן את־הזהב מאתם כל כלי מעשׂה׃ </p>
<p id="v52"><sup><small>52</small></sup>  ויהי כל־זהב התרומה אשׁר הרימו ליהוה שׁשׁה עשׂר אלף שׁבע־מאות וחמשׁים שׁקל מאת שׂרי האלפים ומאת שׂרי המאות׃ </p>
<p id="v53"><sup><small>53</small></sup>  אנשׁי הצבא בזזו אישׁ לו׃ </p>
<p id="v54"><sup><small>54</small></sup>  ויקח משׁה ואלעזר הכהן את־הזהב מאת שׂרי האלפים והמאות ויבאו אתו אל־אהל מועד זכרון לבני־ישׂראל לפני יהוה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Numbers/30">במדבר - פֶּרֶק 30</a></td>
        <td><a href="/he/Bible/Numbers/Index">אינדקס</a></td>
        <td><a href="/he/Bible/Numbers/32">במדבר - פֶּרֶק 32</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 31:1-2 <i>בשם ה' אלוהי ישראל</i>: <a href="/he/The_Urantia_Book/70#p1_15">או 70:1.15</a>. </li>
  <li id="fn2"><a href="#cite2">↑</a> 31:3-31 <i>פשיטות ברבריות</i>: <a href="/he/The_Urantia_Book/70#p1_15">או 70:1.15</a>. </li>
  <li id="fn3"><a href="#cite3">↑</a> 31:7 <i>להשמיד את כל הזכרים</i>: <a href="/he/The_Urantia_Book/69#p8_3">או 69:8.3</a>. </li>
  <li id="fn4"><a href="#cite4">↑</a> 31:9,15-18 <i>ללכוד נקבות</i>: <a href="/he/The_Urantia_Book/69#p8_4">או 69:8.4</a>. </li>
  <li id="fn5"><a href="#cite5">↑</a> 31:12-24 <i>טהר שלל שנלקח במלחמה</i>: <a href="/he/The_Urantia_Book/90#p5_3">או 90:5.3</a>. </li>
</ol>
</div>
