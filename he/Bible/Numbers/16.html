<!--
title: במדבר - פֶּרֶק 16
description: 
published: true
date: 2023-11-8T20:31:8Z
tags: bible, bible—numbers
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/15">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 15</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/17">
          <span class="pr-2">במדבר - פֶּרֶק 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויקח קרח בן־יצהר בן־קהת בן־לוי ודתן ואבירם בני אליאב ואון בן־פלת בני ראובן׃ </p>
<p id="v2"><sup><small>2</small></sup>  ויקמו לפני משׁה ואנשׁים מבני־ישׂראל חמשׁים ומאתים נשׂיאי עדה קראי מועד אנשׁי־שׁם׃ </p>
<p id="v3"><sup><small>3</small></sup>  ויקהלו על־משׁה ועל־אהרן ויאמרו אלהם רב־לכם כי כל־העדה כלם קדשׁים ובתוכם יהוה ומדוע תתנשׂאו על־קהל יהוה׃ </p>
<p id="v4"><sup><small>4</small></sup>  וישׁמע משׁה ויפל על־פניו׃ </p>
<p id="v5"><sup><small>5</small></sup>  וידבר אל־קרח ואל־כל־עדתו לאמר בקר וידע יהוה את־אשׁר־לו ואת־הקדושׁ והקריב אליו ואת אשׁר יבחר־בו יקריב אליו׃ </p>
<p id="v6"><sup><small>6</small></sup>  זאת עשׂו קחו־לכם מחתות קרח וכל־עדתו׃ </p>
<p id="v7"><sup><small>7</small></sup>  ותנו בהן אשׁ ושׂימו עליהן קטרת לפני יהוה מחר והיה האישׁ אשׁר־יבחר יהוה הוא הקדושׁ רב־לכם בני לוי׃ </p>
<p id="v8"><sup><small>8</small></sup>  ויאמר משׁה אל־קרח שׁמעו־נא בני לוי׃ </p>
<p id="v9"><sup><small>9</small></sup>  המעט מכם כי־הבדיל אלהי ישׂראל אתכם מעדת ישׂראל להקריב אתכם אליו לעבד את־עבדת משׁכן יהוה ולעמד לפני העדה לשׁרתם׃ </p>
<p id="v10"><sup><small>10</small></sup>  ויקרב אתך ואת־כל־אחיך בני־לוי אתך ובקשׁתם גם־כהנה׃ </p>
<p id="v11"><sup><small>11</small></sup>  לכן אתה וכל־עדתך הנעדים על־יהוה ואהרן מה־הוא כי תלונו עליו׃ </p>
<p id="v12"><sup><small>12</small></sup>  וישׁלח משׁה לקרא לדתן ולאבירם בני אליאב ויאמרו לא נעלה׃ </p>
<p id="v13"><sup><small>13</small></sup>  המעט כי העליתנו מארץ זבת חלב ודבשׁ להמיתנו במדבר כי־תשׂתרר עלינו גם־השׂתרר׃ </p>
<p id="v14"><sup><small>14</small></sup>  אף לא אל־ארץ זבת חלב ודבשׁ הביאתנו ותתן־לנו נחלת שׂדה וכרם העיני האנשׁים ההם תנקר לא נעלה׃ </p>
<p id="v15"><sup><small>15</small></sup>  ויחר למשׁה מאד ויאמר אל־יהוה אל־תפן אל־מנחתם לא חמור אחד מהם נשׂאתי ולא הרעתי את־אחד מהם׃ </p>
<p id="v16"><sup><small>16</small></sup>  ויאמר משׁה אל־קרח אתה וכל־עדתך היו לפני יהוה אתה והם ואהרן מחר׃ </p>
<p id="v17"><sup><small>17</small></sup>  וקחו אישׁ מחתתו ונתתם עליהם קטרת והקרבתם לפני יהוה אישׁ מחתתו חמשׁים ומאתים מחתת ואתה ואהרן אישׁ מחתתו׃ </p>
<p id="v18"><sup><small>18</small></sup>  ויקחו אישׁ מחתתו ויתנו עליהם אשׁ וישׂימו עליהם קטרת ויעמדו פתח אהל מועד ומשׁה ואהרן׃ </p>
<p id="v19"><sup><small>19</small></sup>  ויקהל עליהם קרח את־כל־העדה אל־פתח אהל מועד וירא כבוד־יהוה אל־כל־העדה׃ </p>
<p id="v20"><sup><small>20</small></sup>  וידבר יהוה אל־משׁה ואל־אהרן לאמר׃ </p>
<p id="v21"><sup><small>21</small></sup>  הבדלו מתוך העדה הזאת ואכלה אתם כרגע׃ </p>
<p id="v22"><sup><small>22</small></sup>  ויפלו על־פניהם ויאמרו אל אלהי הרוחת לכל־בשׂר האישׁ אחד יחטא ועל כל־העדה תקצף׃ <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  וידבר יהוה אל־משׁה לאמר׃ </p>
<p id="v24"><sup><small>24</small></sup>  דבר אל־העדה לאמר העלו מסביב למשׁכן־קרח דתן ואבירם׃ </p>
<p id="v25"><sup><small>25</small></sup>  ויקם משׁה וילך אל־דתן ואבירם וילכו אחריו זקני ישׂראל׃ </p>
<p id="v26"><sup><small>26</small></sup>  וידבר אל־העדה לאמר סורו נא מעל אהלי האנשׁים הרשׁעים האלה ואל־תגעו בכל־אשׁר להם פן־תספו בכל־חטאתם׃ </p>
<p id="v27"><sup><small>27</small></sup>  ויעלו מעל משׁכן־קרח דתן ואבירם מסביב ודתן ואבירם יצאו נצבים פתח אהליהם ונשׁיהם ובניהם וטפם׃ </p>
<p id="v28"><sup><small>28</small></sup>  ויאמר משׁה בזאת תדעון כי־יהוה שׁלחני לעשׂות את כל־המעשׂים האלה כי־לא מלבי׃ </p>
<p id="v29"><sup><small>29</small></sup>  אם־כמות כל־האדם ימתון אלה ופקדת כל־האדם יפקד עליהם לא יהוה שׁלחני׃ </p>
<p id="v30"><sup><small>30</small></sup>  ואם־בריאה יברא יהוה ופצתה האדמה את־פיה ובלעה אתם ואת־כל־אשׁר להם וירדו חיים שׁאלה וידעתם כי נאצו האנשׁים האלה את־יהוה׃ </p>
<p id="v31"><sup><small>31</small></sup>  ויהי ככלתו לדבר את כל־הדברים האלה ותבקע האדמה אשׁר תחתיהם׃ </p>
<p id="v32"><sup><small>32</small></sup>  ותפתח הארץ את־פיה ותבלע אתם ואת־בתיהם ואת כל־האדם אשׁר לקרח ואת כל־הרכושׁ׃ </p>
<p id="v33"><sup><small>33</small></sup>  וירדו הם וכל־אשׁר להם חיים שׁאלה ותכס עליהם הארץ ויאבדו מתוך הקהל׃ </p>
<p id="v34"><sup><small>34</small></sup>  וכל־ישׂראל אשׁר סביבתיהם נסו לקלם כי אמרו פן־תבלענו הארץ׃ </p>
<p id="v35"><sup><small>35</small></sup>  ואשׁ יצאה מאת יהוה ותאכל את החמשׁים ומאתים אישׁ מקריבי הקטרת׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/15">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 15</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/17">
          <span class="pr-2">במדבר - פֶּרֶק 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 16:22 <i>אלוהי הרוחות של כל בשר</i>: <a href="/he/The_Urantia_Book/96#p4_6">או 96:4.6</a>. </li>
</ol>
</div>
