<!--
title: במדבר - פֶּרֶק 5
description: 
published: true
date: 2023-11-8T20:31:8Z
tags: bible, bible—numbers
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/4">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 4</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/6">
          <span class="pr-2">במדבר - פֶּרֶק 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וידבר יהוה אל־משׁה לאמר׃ </p>
<p id="v2"><sup><small>2</small></sup>  צו את־בני ישׂראל וישׁלחו מן־המחנה כל־צרוע וכל־זב וכל טמא לנפשׁ׃ </p>
<p id="v3"><sup><small>3</small></sup>  מזכר עד־נקבה תשׁלחו אל־מחוץ למחנה תשׁלחום ולא יטמאו את־מחניהם אשׁר אני שׁכן בתוכם׃ </p>
<p id="v4"><sup><small>4</small></sup>  ויעשׂו־כן בני ישׂראל וישׁלחו אותם אל־מחוץ למחנה כאשׁר דבר יהוה אל־משׁה כן עשׂו בני ישׂראל׃ </p>
<p id="v5"><sup><small>5</small></sup>  וידבר יהוה אל־משׁה לאמר׃ </p>
<p id="v6"><sup><small>6</small></sup>  דבר אל־בני ישׂראל אישׁ או־אשׁה כי יעשׂו מכל־חטאת האדם למעל מעל ביהוה ואשׁמה הנפשׁ ההוא׃ </p>
<p id="v7"><sup><small>7</small></sup>  והתודו את־חטאתם אשׁר עשׂו והשׁיב את־אשׁמו בראשׁו וחמישׁתו יסף עליו ונתן לאשׁר אשׁם לו׃ </p>
<p id="v8"><sup><small>8</small></sup>  ואם־אין לאישׁ גאל להשׁיב האשׁם אליו האשׁם המושׁב ליהוה לכהן מלבד איל הכפרים אשׁר יכפר־בו עליו׃ </p>
<p id="v9"><sup><small>9</small></sup>  וכל־תרומה לכל־קדשׁי בני־ישׂראל אשׁר־יקריבו לכהן לו יהיה׃ </p>
<p id="v10"><sup><small>10</small></sup>  ואישׁ את־קדשׁיו לו יהיו אישׁ אשׁר־יתן לכהן לו יהיה׃ </p>
<p id="v11"><sup><small>11</small></sup>  וידבר יהוה אל־משׁה לאמר׃ </p>
<p id="v12"><sup><small>12</small></sup>  דבר אל־בני ישׂראל ואמרת אלהם אישׁ אישׁ כי־תשׂטה אשׁתו ומעלה בו מעל׃ <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  ושׁכב אישׁ אתה שׁכבת־זרע ונעלם מעיני אישׁה ונסתרה והיא נטמאה ועד אין בה והוא לא נתפשׂה׃ </p>
<p id="v14"><sup><small>14</small></sup>  ועבר עליו רוח־קנאה וקנא את־אשׁתו והוא נטמאה או־עבר עליו רוח־קנאה וקנא את־אשׁתו והיא לא נטמאה׃ </p>
<p id="v15"><sup><small>15</small></sup>  והביא האישׁ את־אשׁתו אל־הכהן והביא את־קרבנה עליה עשׂירת האיפה קמח שׂערים לא־יצק עליו שׁמן ולא־יתן עליו לבנה כי־מנחת קנאת הוא מנחת זכרון מזכרת עון׃ </p>
<p id="v16"><sup><small>16</small></sup>  והקריב אתה הכהן והעמדה לפני יהוה׃ </p>
<p id="v17"><sup><small>17</small></sup>  ולקח הכהן מים קדשׁים בכלי־חרשׂ ומן־העפר אשׁר יהיה בקרקע המשׁכן יקח הכהן ונתן אל־המים׃ </p>
<p id="v18"><sup><small>18</small></sup>  והעמיד הכהן את־האשׁה לפני יהוה ופרע את־ראשׁ האשׁה ונתן על־כפיה את מנחת הזכרון מנחת קנאת הוא וביד הכהן יהיו מי המרים המאררים׃ </p>
<p id="v19"><sup><small>19</small></sup>  והשׁביע אתה הכהן ואמר אל־האשׁה אם־לא שׁכב אישׁ אתך ואם־לא שׂטית טמאה תחת אישׁך הנקי ממי המרים המאררים האלה׃ </p>
<p id="v20"><sup><small>20</small></sup>  ואת כי שׂטית תחת אישׁך וכי נטמאת ויתן אישׁ בך את־שׁכבתו מבלעדי אישׁך׃ </p>
<p id="v21"><sup><small>21</small></sup>  והשׁביע הכהן את־האשׁה בשׁבעת האלה ואמר הכהן לאשׁה יתן יהוה אותך לאלה ולשׁבעה בתוך עמך בתת יהוה את־ירכך נפלת ואת־בטנך צבה׃ </p>
<p id="v22"><sup><small>22</small></sup>  ובאו המים המאררים האלה במעיך לצבות בטן ולנפל ירך ואמרה האשׁה אמן אמן׃ <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  וכתב את־האלת האלה הכהן בספר ומחה אל־מי המרים׃ </p>
<p id="v24"><sup><small>24</small></sup>  והשׁקה את־האשׁה את־מי המרים המאררים ובאו בה המים המאררים למרים׃ </p>
<p id="v25"><sup><small>25</small></sup>  ולקח הכהן מיד האשׁה את מנחת הקנאת והניף את־המנחה לפני יהוה והקריב אתה אל־המזבח׃ </p>
<p id="v26"><sup><small>26</small></sup>  וקמץ הכהן מן־המנחה את־אזכרתה והקטיר המזבחה ואחר ישׁקה את־האשׁה את־המים׃ </p>
<p id="v27"><sup><small>27</small></sup>  והשׁקה את־המים והיתה אם־נטמאה ותמעל מעל באישׁה ובאו בה המים המאררים למרים וצבתה בטנה ונפלה ירכה והיתה האשׁה לאלה בקרב עמה׃ </p>
<p id="v28"><sup><small>28</small></sup>  ואם־לא נטמאה האשׁה וטהרה הוא ונקתה ונזרעה זרע׃ </p>
<p id="v29"><sup><small>29</small></sup>  זאת תורת הקנאת אשׁר תשׂטה אשׁה תחת אישׁה ונטמאה׃ </p>
<p id="v30"><sup><small>30</small></sup>  או אישׁ אשׁר תעבר עליו רוח קנאה וקנא את־אשׁתו והעמיד את־האשׁה לפני יהוה ועשׂה לה הכהן את כל־התורה הזאת׃ </p>
<p id="v31"><sup><small>31</small></sup>  ונקה האישׁ מעון והאשׁהההוא תשׂא את־עונה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/4">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 4</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/6">
          <span class="pr-2">במדבר - פֶּרֶק 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:12-31 <i>מבחן נאמנות</i>: <a href="/he/The_Urantia_Book/70#p10_6">או 70:10.6</a>. </li>
  <li id="fn2"><a href="#cite2">↑</a> 5:22 <i>"אמן" כטקס</i>: <a href="/he/The_Urantia_Book/90#p5_3">או 90:5.3</a>. </li>
</ol>
</div>
