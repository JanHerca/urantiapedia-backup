<!--
title: במדבר - פֶּרֶק 33
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Numbers/32">במדבר - פֶּרֶק 32</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Numbers/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Numbers/34">במדבר - פֶּרֶק 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  אלה מסעי בני־ישׂראל אשׁר יצאו מארץ מצרים לצבאתם ביד־משׁה ואהרן׃ </p>
<p id="v2"><sup><small>2</small></sup>  ויכתב משׁה את־מוצאיהם למסעיהם על־פי יהוה ואלה מסעיהם למוצאיהם׃ </p>
<p id="v3"><sup><small>3</small></sup>  ויסעו מרעמסס בחדשׁ הראשׁון בחמשׁה עשׂר יום לחדשׁ הראשׁון ממחרת הפסח יצאו בני־ישׂראל ביד רמה לעיני כל־מצרים׃ </p>
<p id="v4"><sup><small>4</small></sup>  ומצרים מקברים את אשׁר הכה יהוה בהם כל־בכור ובאלהיהם עשׂה יהוה שׁפטים׃ </p>
<p id="v5"><sup><small>5</small></sup>  ויסעו בני־ישׂראל מרעמסס ויחנו בסכת׃ </p>
<p id="v6"><sup><small>6</small></sup>  ויסעו מסכת ויחנו באתם אשׁר בקצה המדבר׃ </p>
<p id="v7"><sup><small>7</small></sup>  ויסעו מאתם וישׁב על־פי החירת אשׁר על־פני בעל צפון ויחנו לפני מגדל׃ </p>
<p id="v8"><sup><small>8</small></sup>  ויסעו מפני החירת ויעברו בתוך־הים המדברה וילכו דרך שׁלשׁת ימים במדבר אתם ויחנו במרה׃ </p>
<p id="v9"><sup><small>9</small></sup>  ויסעו ממרה ויבאו אילמה ובאילם שׁתים עשׂרה עינת מים ושׁבעים תמרים ויחנו־שׁם׃ </p>
<p id="v10"><sup><small>10</small></sup>  ויסעו מאילם ויחנו על־ים־סוף׃ </p>
<p id="v11"><sup><small>11</small></sup>  ויסעו מים־סוף ויחנו במדבר־סין׃ </p>
<p id="v12"><sup><small>12</small></sup>  ויסעו ממדבר־סין ויחנו בדפקה׃ </p>
<p id="v13"><sup><small>13</small></sup>  ויסעו מדפקה ויחנו באלושׁ׃ </p>
<p id="v14"><sup><small>14</small></sup>  ויסעו מאלושׁ ויחנו ברפידם ולא־היה שׁם מים לעם לשׁתות׃ </p>
<p id="v15"><sup><small>15</small></sup>  ויסעו מרפידם ויחנו במדבר סיני׃ </p>
<p id="v16"><sup><small>16</small></sup>  ויסעו ממדבר סיני ויחנו בקברת התאוה׃ </p>
<p id="v17"><sup><small>17</small></sup>  ויסעו מקברת התאוה ויחנו בחצרת׃ </p>
<p id="v18"><sup><small>18</small></sup>  ויסעו מחצרת ויחנו ברתמה׃ </p>
<p id="v19"><sup><small>19</small></sup>  ויסעו מרתמה ויחנו ברמן פרץ׃ </p>
<p id="v20"><sup><small>20</small></sup>  ויסעו מרמן פרץ ויחנו בלבנה׃ </p>
<p id="v21"><sup><small>21</small></sup>  ויסעו מלבנה ויחנו ברסה׃ </p>
<p id="v22"><sup><small>22</small></sup>  ויסעו מרסה ויחנו בקהלתה׃ </p>
<p id="v23"><sup><small>23</small></sup>  ויסעו מקהלתה ויחנו בהר־שׁפר׃ </p>
<p id="v24"><sup><small>24</small></sup>  ויסעו מהר־שׁפר ויחנו בחרדה׃ </p>
<p id="v25"><sup><small>25</small></sup>  ויסעו מחרדה ויחנו במקהלת׃ </p>
<p id="v26"><sup><small>26</small></sup>  ויסעו ממקהלת ויחנו בתחת׃ </p>
<p id="v27"><sup><small>27</small></sup>  ויסעו מתחת ויחנו בתרח׃ </p>
<p id="v28"><sup><small>28</small></sup>  ויסעו מתרח ויחנו במתקה׃ </p>
<p id="v29"><sup><small>29</small></sup>  ויסעו ממתקה ויחנו בחשׁמנה׃ </p>
<p id="v30"><sup><small>30</small></sup>  ויסעו מחשׁמנה ויחנו במסרות׃ </p>
<p id="v31"><sup><small>31</small></sup>  ויסעו ממסרות ויחנו בבני יעקן׃ </p>
<p id="v32"><sup><small>32</small></sup>  ויסעו מבני יעקן ויחנו בחר הגדגד׃ </p>
<p id="v33"><sup><small>33</small></sup>  ויסעו מחר הגדגד ויחנו ביטבתה׃ </p>
<p id="v34"><sup><small>34</small></sup>  ויסעו מיטבתה ויחנו בעברנה׃ </p>
<p id="v35"><sup><small>35</small></sup>  ויסעו מעברנה ויחנו בעצין גבר׃ </p>
<p id="v36"><sup><small>36</small></sup>  ויסעו מעצין גבר ויחנו במדבר־צן הוא קדשׁ׃ </p>
<p id="v37"><sup><small>37</small></sup>  ויסעו מקדשׁ ויחנו בהר ההר בקצה ארץ אדום׃ </p>
<p id="v38"><sup><small>38</small></sup>  ויעל אהרן הכהן אל־הר ההר על־פי יהוה וימת שׁם בשׁנת הארבעים לצאת בני־ישׂראל מארץ מצרים בחדשׁ החמישׁי באחד לחדשׁ׃ </p>
<p id="v39"><sup><small>39</small></sup>  ואהרן בן־שׁלשׁ ועשׂרים ומאת שׁנה במתו בהר ההר׃ </p>
<p id="v40"><sup><small>40</small></sup>  וישׁמע הכנעני מלך ערד והוא־ישׁב בנגב בארץ כנען בבא בני ישׂראל׃ </p>
<p id="v41"><sup><small>41</small></sup>  ויסעו מהר ההר ויחנו בצלמנה׃ </p>
<p id="v42"><sup><small>42</small></sup>  ויסעו מצלמנה ויחנו בפונן׃ </p>
<p id="v43"><sup><small>43</small></sup>  ויסעו מפונן ויחנו באבת׃ </p>
<p id="v44"><sup><small>44</small></sup>  ויסעו מאבת ויחנו בעיי העברים בגבול מואב׃ </p>
<p id="v45"><sup><small>45</small></sup>  ויסעו מעיים ויחנו בדיבן גד׃ </p>
<p id="v46"><sup><small>46</small></sup>  ויסעו מדיבן גד ויחנו בעלמן דבלתימה׃ </p>
<p id="v47"><sup><small>47</small></sup>  ויסעו מעלמן דבלתימה ויחנו בהרי העברים לפני נבו׃ </p>
<p id="v48"><sup><small>48</small></sup>  ויסעו מהרי העברים ויחנו בערבת מואב על ירדן ירחו׃ </p>
<p id="v49"><sup><small>49</small></sup>  ויחנו על־הירדן מבית הישׁמת עד אבל השׁטים בערבת מואב׃ </p>
<p id="v50"><sup><small>50</small></sup>  וידבר יהוה אל־משׁה בערבת מואב על־ירדן ירחו לאמר׃ </p>
<p id="v51"><sup><small>51</small></sup>  דבר אל־בני ישׂראל ואמרת אלהם כי אתם עברים את־הירדן אל־ארץ כנען׃ </p>
<p id="v52"><sup><small>52</small></sup>  והורשׁתם את־כל־ישׁבי הארץ מפניכם ואבדתם את כל־משׂכיתם ואת כל־צלמי מסכתם תאבדו ואת כל־במותם תשׁמידו׃ </p>
<p id="v53"><sup><small>53</small></sup>  והורשׁתם את־הארץ וישׁבתם־בה כי לכם נתתי את־הארץ לרשׁת אתה׃ </p>
<p id="v54"><sup><small>54</small></sup>  והתנחלתם את־הארץ בגורל למשׁפחתיכם לרב תרבו את־נחלתו ולמעט תמעיט את־נחלתו אל אשׁר־יצא לו שׁמה הגורל לו יהיה למטות אבתיכם תתנחלו׃ </p>
<p id="v55"><sup><small>55</small></sup>  ואם־לא תורישׁו את־ישׁבי הארץ מפניכם והיה אשׁר תותירו מהם לשׂכים בעיניכם ולצנינם בצדיכם וצררו אתכם על־הארץ אשׁר אתם ישׁבים בה׃ </p>
<p id="v56"><sup><small>56</small></sup>  והיה כאשׁר דמיתי לעשׂות להם אעשׂה לכם׃ </p>
