<!--
title: במדבר - פֶּרֶק 11
description: 
published: true
date: 2022-10-6T10:37:18Z
tags: bible, bible—numbers
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Numbers/10">במדבר - פֶּרֶק 10</a></td>
        <td><a href="/he/Bible/Numbers/Index">אינדקס</a></td>
        <td><a href="/he/Bible/Numbers/12">במדבר - פֶּרֶק 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי העם כמתאננים רע באזני יהוה וישׁמע יהוה ויחר אפו ותבער־בם אשׁ יהוה ותאכל בקצה המחנה׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויצעק העם אל־משׁה ויתפלל משׁה אל־יהוה ותשׁקע האשׁ׃ </p>
<p id="v3"><sup><small>3</small></sup>  ויקרא שׁם־המקום ההוא תבערה כי־בערה בם אשׁ יהוה׃ </p>
<p id="v4"><sup><small>4</small></sup>  והאספסף אשׁר בקרבו התאוו תאוה וישׁבו ויבכו גם בני ישׂראל ויאמרו מי יאכלנו בשׂר׃ </p>
<p id="v5"><sup><small>5</small></sup>  זכרנו את־הדגה אשׁר־נאכל במצרים חנם את הקשׁאים ואת האבטחים ואת־החציר ואת־הבצלים ואת־השׁומים׃ </p>
<p id="v6"><sup><small>6</small></sup>  ועתה נפשׁנו יבשׁה אין כל בלתי אל־המן עינינו׃ </p>
<p id="v7"><sup><small>7</small></sup>  והמן כזרע־גד הוא ועינו כעין הבדלח׃ </p>
<p id="v8"><sup><small>8</small></sup>  שׁטו העם ולקטו וטחנו ברחים או דכו במדכה ובשׁלו בפרור ועשׂו אתו עגות והיה טעמו כטעם לשׁד השׁמן׃ </p>
<p id="v9"><sup><small>9</small></sup>  וברדת הטל על־המחנה לילה ירד המן עליו׃ </p>
<p id="v10"><sup><small>10</small></sup>  וישׁמע משׁה את־העם בכה למשׁפחתיו אישׁ לפתח אהלו ויחר־אף יהוה מאד ובעיני משׁה רע׃ </p>
<p id="v11"><sup><small>11</small></sup>  ויאמר משׁה אל־יהוה למה הרעת לעבדך ולמה לא־מצתי חן בעיניך לשׂום את־משׂא כל־העם הזה עלי׃ </p>
<p id="v12"><sup><small>12</small></sup>  האנכי הריתי את כל־העם הזה אם־אנכי ילדתיהו כי־תאמר אלי שׂאהו בחיקך כאשׁר ישׂא האמן את־הינק על האדמה אשׁר נשׁבעת לאבתיו׃ </p>
<p id="v13"><sup><small>13</small></sup>  מאין לי בשׂר לתת לכל־העם הזה כי־יבכו עלי לאמר תנה־לנו בשׂר ונאכלה׃ </p>
<p id="v14"><sup><small>14</small></sup>  לא־אוכל אנכי לבדי לשׂאת את־כל־העם הזה כי כבד ממני׃ </p>
<p id="v15"><sup><small>15</small></sup>  ואם־ככה את־עשׂה לי הרגני נא הרג אם־מצאתי חן בעיניך ואל־אראה ברעתי׃ </p>
<p id="v16"><sup><small>16</small></sup>  ויאמר יהוה אל־משׁה אספה־לי שׁבעים אישׁ מזקני ישׂראל אשׁר ידעת כי־הם זקני העם ושׁטריו ולקחת אתם אל־אהל מועד והתיצבו שׁם עמך׃ </p>
<p id="v17"><sup><small>17</small></sup>  וירדתי ודברתי עמך שׁם ואצלתי מן־הרוח אשׁר עליך ושׂמתי עליהם ונשׂאו אתך במשׂא העם ולא־תשׂא אתה לבדך׃ </p>
<p id="v18"><sup><small>18</small></sup>  ואל־העם תאמר התקדשׁו למחר ואכלתם בשׂר כי בכיתם באזני יהוה לאמר מי יאכלנו בשׂר כי־טוב לנו במצרים ונתן יהוה לכם בשׂר ואכלתם׃ </p>
<p id="v19"><sup><small>19</small></sup>  לא יום אחד תאכלון ולא יומים ולא חמשׁה ימים ולא עשׂרה ימים ולא עשׂרים יום׃ </p>
<p id="v20"><sup><small>20</small></sup>  עד חדשׁ ימים עד אשׁר־יצא מאפכם והיה לכם לזרא יען כי־מאסתם את־יהוה אשׁר בקרבכם ותבכו לפניו לאמר למה זה יצאנו ממצרים׃ </p>
<p id="v21"><sup><small>21</small></sup>  ויאמר משׁה שׁשׁ־מאות אלף רגלי העם אשׁר אנכי בקרבו ואתה אמרת בשׂר אתן להם ואכלו חדשׁ ימים׃ </p>
<p id="v22"><sup><small>22</small></sup>  הצאן ובקר ישׁחט להם ומצא להם אם את־כל־דגי הים יאסף להם ומצא להם׃ </p>
<p id="v23"><sup><small>23</small></sup>  ויאמר יהוה אל־משׁה היד יהוה תקצר עתה תראה היקרך דברי אם־לא׃ </p>
<p id="v24"><sup><small>24</small></sup>  ויצא משׁה וידבר אל־העם את דברי יהוה ויאסף שׁבעים אישׁ מזקני העם ויעמד אתם סביבת האהל׃ </p>
<p id="v25"><sup><small>25</small></sup>  וירד יהוה בענן וידבר אליו ויאצל מן־הרוח אשׁר עליו ויתן על־שׁבעים אישׁ הזקנים ויהי כנוח עליהם הרוח ויתנבאו ולא יספו׃ </p>
<p id="v26"><sup><small>26</small></sup>  וישׁארו שׁני־אנשׁים במחנה שׁם האחד אלדד ושׁם השׁני מידד ותנח עלהם הרוח והמה בכתבים ולא יצאו האהלה ויתנבאו במחנה׃ </p>
<p id="v27"><sup><small>27</small></sup>  וירץ הנער ויגד למשׁה ויאמר אלדד ומידד מתנבאים במחנה׃ </p>
<p id="v28"><sup><small>28</small></sup>  ויען יהושׁע בן־נון משׁרת משׁה מבחריו ויאמר אדני משׁה כלאם׃ </p>
<p id="v29"><sup><small>29</small></sup>  ויאמר לו משׁה המקנא אתה לי ומי יתן כל־עם יהוה נביאים כי־יתן יהוה את־רוחו עליהם׃ </p>
<p id="v30"><sup><small>30</small></sup>  ויאסף משׁה אל־המחנה הוא וזקני ישׂראל׃ </p>
<p id="v31"><sup><small>31</small></sup>  ורוח נסע מאת יהוה ויגז שׂלוים מן־הים ויטשׁ על־המחנה כדרך יום כה וכדרך יום כה סביבות המחנה וכאמתים על־פני הארץ׃ </p>
<p id="v32"><sup><small>32</small></sup>  ויקם העם כל־היום ההוא וכל־הלילה וכל יום המחרת ויאספו את־השׂלו הממעיט אסף עשׂרה חמרים וישׁטחו להם שׁטוח סביבות המחנה׃ </p>
<p id="v33"><sup><small>33</small></sup>  הבשׂר עודנו בין שׁניהם טרם יכרת ואף יהוה חרה בעם ויך יהוה בעם מכה רבה מאד׃ <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  ויקרא את־שׁם־המקום ההוא קברות התאוה כי־שׁם קברו את־העם המתאוים׃ </p>
<p id="v35"><sup><small>35</small></sup>  מקברות התאוה נסעו העם חצרות ויהיו בחצרות׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Numbers/10">במדבר - פֶּרֶק 10</a></td>
        <td><a href="/he/Bible/Numbers/Index">אינדקס</a></td>
        <td><a href="/he/Bible/Numbers/12">במדבר - פֶּרֶק 12</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 11:1 <i>אלוהים אמר לכעוס</i>: <a href="/he/The_Urantia_Book/4#p3_2">או 4:3.2</a>. </li>
  <li id="fn2"><a href="#cite2">↑</a> 11:33 <i>אל של כעס גדול, כעס עז</i>: <a href="/he/The_Urantia_Book/142#p2_1">או 142:2.1</a>. </li>
</ol>
</div>
