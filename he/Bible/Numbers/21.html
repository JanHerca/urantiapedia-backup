<!--
title: במדבר - פֶּרֶק 21
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Numbers/20">במדבר - פֶּרֶק 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Numbers/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Numbers/22">במדבר - פֶּרֶק 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וישׁמע הכנעני מלך־ערד ישׁב הנגב כי בא ישׂראל דרך האתרים וילחם בישׂראל וישׁב ממנו שׁבי׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  וידר ישׂראל נדר ליהוה ויאמר אם־נתן תתן את־העם הזה בידי והחרמתי את־עריהם׃ <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  וישׁמע יהוה בקול ישׂראל ויתן את־הכנעני ויחרם אתהם ואת־עריהם ויקרא שׁם־המקום חרמה׃ </p>
<p id="v4"><sup><small>4</small></sup>  ויסעו מהר ההר דרך ים־סוף לסבב את־ארץ אדום ותקצר נפשׁ־העם בדרך׃ </p>
<p id="v5"><sup><small>5</small></sup>  וידבר העם באלהים ובמשׁה למה העליתנו ממצרים למות במדבר כי אין לחם ואין מים ונפשׁנו קצה בלחם הקלקל׃ </p>
<p id="v6"><sup><small>6</small></sup>  וישׁלח יהוה בעם את הנחשׁים השׂרפים וינשׁכו את־העם וימת עם־רב מישׂראל׃ </p>
<p id="v7"><sup><small>7</small></sup>  ויבא העם אל־משׁה ויאמרו חטאנו כי־דברנו ביהוה ובך התפלל אל־יהוה ויסר מעלינו את־הנחשׁ ויתפלל משׁה בעד העם׃ </p>
<p id="v8"><sup><small>8</small></sup>  ויאמר יהוה אל־משׁה עשׂה לך שׂרף ושׂים אתו על־נס והיה כל־הנשׁוך וראה אתו וחי׃ <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  ויעשׂ משׁה נחשׁ נחשׁת וישׂמהו על־הנס והיה אם־נשׁך הנחשׁ את־אישׁ והביט אל־נחשׁ הנחשׁת וחי׃ </p>
<p id="v10"><sup><small>10</small></sup>  ויסעו בני ישׂראל ויחנו באבת׃ </p>
<p id="v11"><sup><small>11</small></sup>  ויסעו מאבת ויחנו בעיי העברים במדבר אשׁר על־פני מואב ממזרח השׁמשׁ׃ </p>
<p id="v12"><sup><small>12</small></sup>  משׁם נסעו ויחנו בנחל זרד׃ </p>
<p id="v13"><sup><small>13</small></sup>  משׁם נסעו ויחנו מעבר ארנון אשׁר במדבר היצא מגבל האמרי כי ארנון גבול מואב בין מואב ובין האמרי׃ </p>
<p id="v14"><sup><small>14</small></sup>  על־כן יאמר בספר מלחמת יהוה את־והב בסופה ואת־הנחלים ארנון׃ </p>
<p id="v15"><sup><small>15</small></sup>  ואשׁד הנחלים אשׁר נטה לשׁבת ער ונשׁען לגבול מואב׃ </p>
<p id="v16"><sup><small>16</small></sup>  ומשׁם בארה הוא הבאר אשׁר אמר יהוה למשׁה אסף את־העם ואתנה להם מים׃ </p>
<p id="v17"><sup><small>17</small></sup>  אז ישׁיר ישׂראל את־השׁירה הזאת עלי באר ענו־לה׃ </p>
<p id="v18"><sup><small>18</small></sup>  באר חפרוה שׂרים כרוה נדיבי העם במחקק במשׁענתם וממדבר מתנה׃ </p>
<p id="v19"><sup><small>19</small></sup>  וממתנה נחליאל ומנחליאל במות׃ </p>
<p id="v20"><sup><small>20</small></sup>  ומבמות הגיא אשׁר בשׂדה מואב ראשׁ הפסגה ונשׁקפה על־פני הישׁימן׃ </p>
<p id="v21"><sup><small>21</small></sup>  וישׁלח ישׂראל מלאכים אל־סיחן מלך־האמרי לאמר׃ </p>
<p id="v22"><sup><small>22</small></sup>  אעברה בארצך לא נטה בשׂדה ובכרם לא נשׁתה מי באר בדרך המלך נלך עד אשׁר־נעבר גבלך׃ </p>
<p id="v23"><sup><small>23</small></sup>  ולא־נתן סיחן את־ישׂראל עבר בגבלו ויאסף סיחן את־כל־עמו ויצא לקראת ישׂראל המדברה ויבא יהצה וילחם בישׂראל׃ </p>
<p id="v24"><sup><small>24</small></sup>  ויכהו ישׂראל לפי־חרב ויירשׁ את־ארצו מארנן עד־יבק עד־בני עמון כי עז גבול בני עמון׃ </p>
<p id="v25"><sup><small>25</small></sup>  ויקח ישׂראל את כל־הערים האלה וישׁב ישׂראל בכל־ערי האמרי בחשׁבון ובכל־בנתיה׃ </p>
<p id="v26"><sup><small>26</small></sup>  כי חשׁבון עיר סיחן מלך האמרי הוא והוא נלחם במלך מואב הראשׁון ויקח את־כל־ארצו מידו עד־ארנן׃ </p>
<p id="v27"><sup><small>27</small></sup>  על־כן יאמרו המשׁלים באו חשׁבון תבנה ותכונן עיר סיחון׃ </p>
<p id="v28"><sup><small>28</small></sup>  כי־אשׁ יצאה מחשׁבון להבה מקרית סיחן אכלה ער מואב בעלי במות ארנן׃ <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  אוי־לך מואב אבדת עם־כמושׁ נתן בניו פליטם ובנתיו בשׁבית למלך אמרי סיחון׃ </p>
<p id="v30"><sup><small>30</small></sup>  ונירם אבד חשׁבון עד־דיבן ונשׁים עד־נפח אשׁר עד־מידבא׃ </p>
<p id="v31"><sup><small>31</small></sup>  וישׁב ישׂראל בארץ האמרי׃ </p>
<p id="v32"><sup><small>32</small></sup>  וישׁלח משׁה לרגל את־יעזר וילכדו בנתיה ויירשׁ את־האמרי אשׁר־שׁם׃ </p>
<p id="v33"><sup><small>33</small></sup>  ויפנו ויעלו דרך הבשׁן ויצא עוג מלך־הבשׁן לקראתם הוא וכל־עמו למלחמה אדרעי׃ </p>
<p id="v34"><sup><small>34</small></sup>  ויאמר יהוה אל־משׁה אל־תירא אתו כי בידך נתתי אתו ואת־כל־עמו ואת־ארצו ועשׂית לו כאשׁר עשׂית לסיחן מלך האמרי אשׁר יושׁב בחשׁבון׃ </p>
<p id="v35"><sup><small>35</small></sup>  ויכו אתו ואת־בניו ואת־כל־עמו עד־בלתי השׁאיר־לו שׂריד ויירשׁו את־ארצו׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 21:1-3 <i>כנענים מעולם לא השמידו</i>: <a href="/he/The_Urantia_Book/97#p9_1">או 97:9.1</a>. </li>
  <li id="fn2"><a href="#cite2">↑</a> 21:2-3 <i>עברים "הורסים לגמרי"</i>: <a href="/he/The_Urantia_Book/69#p8_3">או 69:8.3</a>. </li>
  <li id="fn3"><a href="#cite3">↑</a> 21:8-9 <i>פולחן נחש</i>: <a href="/he/The_Urantia_Book/85#p3_3">או 85:3.3</a>.  <i>יראת קודש נחש</i>: <a href="/he/The_Urantia_Book/88#p1_5">או 88:1.5</a>. </li>
  <li id="fn4"><a href="#cite4">↑</a> 21:28 <i>מקומות גבוהים</i>: <a href="/he/The_Urantia_Book/85#p1_5">או 85:1.5</a>. </li>
</ol>
</div>
