<!--
title: במדבר - פֶּרֶק 22
description: 
published: true
date: 2022-10-6T10:37:18Z
tags: bible, bible—numbers
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Numbers/21">במדבר - פֶּרֶק 21</a></td>
        <td><a href="/he/Bible/Numbers/Index">אינדקס</a></td>
        <td><a href="/he/Bible/Numbers/23">במדבר - פֶּרֶק 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויסעו בני ישׂראל ויחנו בערבות מואב מעבר לירדן ירחו׃ </p>
<p id="v2"><sup><small>2</small></sup>  וירא בלק בן־צפור את כל־אשׁר־עשׂה ישׂראל לאמרי׃ </p>
<p id="v3"><sup><small>3</small></sup>  ויגר מואב מפני העם מאד כי רב־הוא ויקץ מואב מפני בני ישׂראל׃ </p>
<p id="v4"><sup><small>4</small></sup>  ויאמר מואב אל־זקני מדין עתה ילחכו הקהל את־כל־סביבתינו כלחך השׁור את ירק השׂדה ובלק בן־צפור מלך למואב בעת ההוא׃ </p>
<p id="v5"><sup><small>5</small></sup>  וישׁלח מלאכים אל־בלעם בן־בעור פתורה אשׁר על־הנהר ארץ בני־עמו לקרא־לו לאמר הנה עם יצא ממצרים הנה כסה את־עין הארץ והוא ישׁב ממלי׃ </p>
<p id="v6"><sup><small>6</small></sup>  ועתה לכה־נא ארה־לי את־העם הזה כי־עצום הוא ממני אולי אוכל נכה־בו ואגרשׁנו מן־הארץ כי ידעתי את אשׁר־תברך מברך ואשׁר תאר יואר׃ </p>
<p id="v7"><sup><small>7</small></sup>  וילכו זקני מואב וזקני מדין וקסמים בידם ויבאו אל־בלעם וידברו אליו דברי בלק׃ </p>
<p id="v8"><sup><small>8</small></sup>  ויאמר אליהם לינו פה הלילה והשׁבתי אתכם דבר כאשׁר ידבר יהוה אלי וישׁבו שׂרי־מואב עם־בלעם׃ </p>
<p id="v9"><sup><small>9</small></sup>  ויבא אלהים אל־בלעם ויאמר מי האנשׁים האלה עמך׃ </p>
<p id="v10"><sup><small>10</small></sup>  ויאמר בלעם אל־האלהים בלק בן־צפר מלך מואב שׁלח אלי׃ </p>
<p id="v11"><sup><small>11</small></sup>  הנה העם היצא ממצרים ויכס את־עין הארץ עתה לכה קבה־לי אתו אולי אוכל להלחם בו וגרשׁתיו׃ </p>
<p id="v12"><sup><small>12</small></sup>  ויאמר אלהים אל־בלעם לא תלך עמהם לא תאר את־העם כי ברוך הוא׃ </p>
<p id="v13"><sup><small>13</small></sup>  ויקם בלעם בבקר ויאמר אל־שׂרי בלק לכו אל־ארצכם כי מאן יהוה לתתי להלך עמכם׃ </p>
<p id="v14"><sup><small>14</small></sup>  ויקומו שׂרי מואב ויבאו אל־בלק ויאמרו מאן בלעם הלך עמנו׃ </p>
<p id="v15"><sup><small>15</small></sup>  ויסף עוד בלק שׁלח שׂרים רבים ונכבדים מאלה׃ </p>
<p id="v16"><sup><small>16</small></sup>  ויבאו אל־בלעם ויאמרו לו כה אמר בלק בן־צפור אל־נא תמנע מהלך אלי׃ </p>
<p id="v17"><sup><small>17</small></sup>  כי־כבד אכבדך מאד וכל אשׁר־תאמר אלי אעשׂה ולכה־נא קבה־לי את העם הזה׃ </p>
<p id="v18"><sup><small>18</small></sup>  ויען בלעם ויאמר אל־עבדי בלק אם־יתן־לי בלק מלא ביתו כסף וזהב לא אוכל לעבר את־פי יהוה אלהי לעשׂות קטנה או גדולה׃ </p>
<p id="v19"><sup><small>19</small></sup>  ועתה שׁבו נא בזה גם־אתם הלילה ואדעה מה־יסף יהוה דבר עמי׃ </p>
<p id="v20"><sup><small>20</small></sup>  ויבא אלהים אל־בלעם לילה ויאמר לו אם־לקרא לך באו האנשׁים קום לך אתם ואך את־הדבר אשׁר־אדבר אליך אתו תעשׂה׃ </p>
<p id="v21"><sup><small>21</small></sup>  ויקם בלעם בבקר ויחבשׁ את־אתנו וילך עם־שׂרי מואב׃ </p>
<p id="v22"><sup><small>22</small></sup>  ויחר־אף אלהים כי־הולך הוא ויתיצב מלאך יהוה בדרך לשׂטן לו והוא רכב על־אתנו ושׁני נעריו עמו׃ </p>
<p id="v23"><sup><small>23</small></sup>  ותרא האתון את־מלאך יהוה נצב בדרך וחרבו שׁלופה בידו ותט האתון מן־הדרך ותלך בשׂדה ויך בלעם את־האתון להטתה הדרך׃ </p>
<p id="v24"><sup><small>24</small></sup>  ויעמד מלאך יהוה במשׁעול הכרמים גדר מזה וגדר מזה׃ </p>
<p id="v25"><sup><small>25</small></sup>  ותרא האתון את־מלאך יהוה ותלחץ אל־הקיר ותלחץ את־רגל בלעם אל־הקיר ויסף להכתה׃ </p>
<p id="v26"><sup><small>26</small></sup>  ויוסף מלאך־יהוה עבור ויעמד במקום צר אשׁר אין־דרך לנטות ימין ושׂמאול׃ </p>
<p id="v27"><sup><small>27</small></sup>  ותרא האתון את־מלאך יהוה ותרבץ תחת בלעם ויחר־אף בלעם ויך את־האתון במקל׃ </p>
<p id="v28"><sup><small>28</small></sup>  ויפתח יהוה את־פי האתון ותאמר לבלעם מה־עשׂיתי לך כי הכיתני זה שׁלשׁ רגלים׃ </p>
<p id="v29"><sup><small>29</small></sup>  ויאמר בלעם לאתון כי התעללת בי לו ישׁ־חרב בידי כי עתה הרגתיך׃ </p>
<p id="v30"><sup><small>30</small></sup>  ותאמר האתון אל־בלעם הלוא אנכי אתנך אשׁר־רכבת עלי מעודך עד־היום הזה ההסכן הסכנתי לעשׂות לך כה ויאמר לא׃ </p>
<p id="v31"><sup><small>31</small></sup>  ויגל יהוה את־עיני בלעם וירא את־מלאך יהוה נצב בדרך וחרבו שׁלפה בידו ויקד וישׁתחו לאפיו׃ </p>
<p id="v32"><sup><small>32</small></sup>  ויאמר אליו מלאך יהוה על־מה הכית את־אתנך זה שׁלושׁ רגלים הנה אנכי יצאתי לשׂטן כי־ירט הדרך לנגדי׃ </p>
<p id="v33"><sup><small>33</small></sup>  ותראני האתון ותט לפני זה שׁלשׁ רגלים אולי נטתה מפני כי עתה גם־אתכה הרגתי ואותה החייתי׃ </p>
<p id="v34"><sup><small>34</small></sup>  ויאמר בלעם אל־מלאך יהוה חטאתי כי לא ידעתי כי אתה נצב לקראתי בדרך ועתה אם־רע בעיניך אשׁובה לי׃ </p>
<p id="v35"><sup><small>35</small></sup>  ויאמר מלאך יהוה אל־בלעם לך עם־האנשׁים ואפס את־הדבר אשׁר־אדבר אליך אתו תדבר וילך בלעם עם־שׂרי בלק׃ </p>
<p id="v36"><sup><small>36</small></sup>  וישׁמע בלק כי בא בלעם ויצא לקראתו אל־עיר מואב אשׁר על־גבול ארנן אשׁר בקצה הגבול׃ </p>
<p id="v37"><sup><small>37</small></sup>  ויאמר בלק אל־בלעם הלא שׁלח שׁלחתי אליך לקרא־לך למה לא־הלכת אלי האמנם לא אוכל כבדך׃ </p>
<p id="v38"><sup><small>38</small></sup>  ויאמר בלעם אל־בלק הנה־באתי אליך עתה היכל אוכל דבר מאומה הדבר אשׁר ישׂים אלהים בפי אתו אדבר׃ </p>
<p id="v39"><sup><small>39</small></sup>  וילך בלעם עם־בלק ויבאו קרית חצות׃ </p>
<p id="v40"><sup><small>40</small></sup>  ויזבח בלק בקר וצאן וישׁלח לבלעם ולשׂרים אשׁר אתו׃ </p>
<p id="v41"><sup><small>41</small></sup>  ויהי בבקר ויקח בלק את־בלעם ויעלהו במות בעל וירא משׁם קצה העם׃ <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Numbers/21">במדבר - פֶּרֶק 21</a></td>
        <td><a href="/he/Bible/Numbers/Index">אינדקס</a></td>
        <td><a href="/he/Bible/Numbers/23">במדבר - פֶּרֶק 23</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 22:41 <i>מקומות גבוהים</i>: <a href="/he/The_Urantia_Book/85#p1_5">או 85:1.5</a>.  <i>מקום גבוה של הבעל</i>: <a href="/he/The_Urantia_Book/126#p1_2">או 126:1.2</a>. </li>
</ol>
</div>
