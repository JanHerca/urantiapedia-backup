<!--
title: במדבר - פֶּרֶק 23
description: 
published: true
date: 2023-11-8T20:31:8Z
tags: bible, bible—numbers
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/22">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 22</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/24">
          <span class="pr-2">במדבר - פֶּרֶק 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר בלעם אל־בלק בנה־לי בזה שׁבעה מזבחת והכן לי בזה שׁבעה פרים ושׁבעה אילים׃ </p>
<p id="v2"><sup><small>2</small></sup>  ויעשׂ בלק כאשׁר דבר בלעם ויעל בלק ובלעם פר ואיל במזבח׃ </p>
<p id="v3"><sup><small>3</small></sup>  ויאמר בלעם לבלק התיצב על־עלתך ואלכה אולי יקרה יהוה לקראתי ודבר מה־יראני והגדתי לך וילך שׁפי׃ </p>
<p id="v4"><sup><small>4</small></sup>  ויקר אלהים אל־בלעם ויאמר אליו את־שׁבעת המזבחת ערכתי ואעל פר ואיל במזבח׃ </p>
<p id="v5"><sup><small>5</small></sup>  וישׂם יהוה דבר בפי בלעם ויאמר שׁוב אל־בלק וכה תדבר׃ </p>
<p id="v6"><sup><small>6</small></sup>  וישׁב אליו והנה נצב על־עלתו הוא וכל־שׂרי מואב׃ </p>
<p id="v7"><sup><small>7</small></sup>  וישׂא משׁלו ויאמר מן־ארם ינחני בלק מלך־מואב מהררי־קדם לכה ארה־לי יעקב ולכה זעמה ישׂראל׃ </p>
<p id="v8"><sup><small>8</small></sup>  מה אקב לא קבה אל ומה אזעם לא זעם יהוה׃ </p>
<p id="v9"><sup><small>9</small></sup>  כי־מראשׁ צרים אראנו ומגבעות אשׁורנו הן־עם לבדד ישׁכן ובגוים לא יתחשׁב׃ </p>
<p id="v10"><sup><small>10</small></sup>  מי מנה עפר יעקב ומספר את־רבע ישׂראל תמת נפשׁי מות ישׁרים ותהי אחריתי כמהו׃ </p>
<p id="v11"><sup><small>11</small></sup>  ויאמר בלק אל־בלעם מה עשׂית לי לקב איבי לקחתיך והנה ברכת ברך׃ </p>
<p id="v12"><sup><small>12</small></sup>  ויען ויאמר הלא את אשׁר ישׂים יהוה בפי אתו אשׁמר לדבר׃ </p>
<p id="v13"><sup><small>13</small></sup>  ויאמר אליו בלק לך־נא אתי אל־מקום אחר אשׁר תראנו משׁם אפס קצהו תראה וכלו לא תראה וקבנו־לי משׁם׃ </p>
<p id="v14"><sup><small>14</small></sup>  ויקחהו שׂדה צפים אל־ראשׁ הפסגה ויבן שׁבעה מזבחת ויעל פר ואיל במזבח׃ </p>
<p id="v15"><sup><small>15</small></sup>  ויאמר אל־בלק התיצב כה על־עלתך ואנכי אקרה כה׃ </p>
<p id="v16"><sup><small>16</small></sup>  ויקר יהוה אל־בלעם וישׂם דבר בפיו ויאמר שׁוב אל־בלק וכה תדבר׃ </p>
<p id="v17"><sup><small>17</small></sup>  ויבא אליו והנו נצב על־עלתו ושׂרי מואב אתו ויאמר לו בלק מה־דבר יהוה׃ </p>
<p id="v18"><sup><small>18</small></sup>  וישׂא משׁלו ויאמר קום בלק ושׁמע האזינה עדי בנו צפר׃ </p>
<p id="v19"><sup><small>19</small></sup>  לא אישׁ אל ויכזב ובן־אדם ויתנחם ההוא אמר ולא יעשׂה ודבר ולא יקימנה׃ <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  הנה ברך לקחתי וברך ולא אשׁיבנה׃ </p>
<p id="v21"><sup><small>21</small></sup>  לא־הביט און ביעקב ולא־ראה עמל בישׂראל יהוה אלהיו עמו ותרועת מלך בו׃ </p>
<p id="v22"><sup><small>22</small></sup>  אל מוציאם ממצרים כתועפת ראם לו׃ </p>
<p id="v23"><sup><small>23</small></sup>  כי לא־נחשׁ ביעקב ולא־קסם בישׂראל כעת יאמר ליעקב ולישׂראל מה־פעל אל׃ </p>
<p id="v24"><sup><small>24</small></sup>  הן־עם כלביא יקום וכארי יתנשׂא לא ישׁכב עד־יאכל טרף ודם־חללים ישׁתה׃ </p>
<p id="v25"><sup><small>25</small></sup>  ויאמר בלק אל־בלעם גם־קב לא תקבנו גם־ברך לא תברכנו׃ </p>
<p id="v26"><sup><small>26</small></sup>  ויען בלעם ויאמר אל־בלק הלא דברתי אליך לאמר כל אשׁר־ידבר יהוה אתו אעשׂה׃ </p>
<p id="v27"><sup><small>27</small></sup>  ויאמר בלק אל־בלעם לכה־נא אקחך אל־מקום אחר אולי יישׁר בעיני האלהים וקבתו לי משׁם׃ </p>
<p id="v28"><sup><small>28</small></sup>  ויקח בלק את־בלעם ראשׁ הפעור הנשׁקף על־פני הישׁימן׃ </p>
<p id="v29"><sup><small>29</small></sup>  ויאמר בלעם אל־בלק בנה־לי בזה שׁבעה מזבחת והכן לי בזה שׁבעה פרים ושׁבעה אילם׃ </p>
<p id="v30"><sup><small>30</small></sup>  ויעשׂ בלק כאשׁר אמר בלעם ויעל פר ואיל במזבח׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/22">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 22</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/24">
          <span class="pr-2">במדבר - פֶּרֶק 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 23:19 <i>אלוהים אינו גבר</i>: <a href="/he/The_Urantia_Book/4#p3_1">או 4:3.1</a>.  <i>אלוהים "לא גבר"</i>: <a href="/he/The_Urantia_Book/3#p1_12">או 3:1.12</a>.  <i>אלוהים לא מתחרט (מטבעו)</i>: <a href="/he/The_Urantia_Book/2#p2_2">או 2:2.2</a>.  <i>אלוהים לא מתחרט (מטבעו)</i>: <a href="/he/The_Urantia_Book/4#p3_4">או 4:3.4</a>.  <i>אלוהים הוא לא אדם</i>: <a href="/he/The_Urantia_Book/1#p2_1">או 1:2.1</a>. </li>
</ol>
</div>
