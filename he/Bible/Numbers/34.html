<!--
title: במדבר - פֶּרֶק 34
description: 
published: true
date: 2023-11-8T20:31:8Z
tags: bible, bible—numbers
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/33">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 33</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/35">
          <span class="pr-2">במדבר - פֶּרֶק 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וידבר יהוה אל־משׁה לאמר׃ </p>
<p id="v2"><sup><small>2</small></sup>  צו את־בני ישׂראל ואמרת אלהם כי־אתם באים אל־הארץ כנען זאת הארץ אשׁר תפל לכם בנחלה ארץ כנען לגבלתיה׃ </p>
<p id="v3"><sup><small>3</small></sup>  והיה לכם פאת־נגב ממדבר־צן על־ידי אדום והיה לכם גבול נגב מקצה ים־המלח קדמה׃ </p>
<p id="v4"><sup><small>4</small></sup>  ונסב לכם הגבול מנגב למעלה עקרבים ועבר צנה והיה תוצאתיו מנגב לקדשׁ ברנע ויצא חצר־אדר ועבר עצמנה׃ </p>
<p id="v5"><sup><small>5</small></sup>  ונסב הגבול מעצמון נחלה מצרים והיו תוצאתיו הימה׃ </p>
<p id="v6"><sup><small>6</small></sup>  וגבול ים והיה לכם הים הגדול וגבול זה־יהיה לכם גבול ים׃ </p>
<p id="v7"><sup><small>7</small></sup>  וזה־יהיה לכם גבול צפון מן־הים הגדל תתאו לכם הר ההר׃ </p>
<p id="v8"><sup><small>8</small></sup>  מהר ההר תתאו לבא חמת והיו תוצאת הגבל צדדה׃ </p>
<p id="v9"><sup><small>9</small></sup>  ויצא הגבל זפרנה והיו תוצאתיו חצר עינן זה־יהיה לכם גבול צפון׃ </p>
<p id="v10"><sup><small>10</small></sup>  והתאויתם לכם לגבול קדמה מחצר עינן שׁפמה׃ </p>
<p id="v11"><sup><small>11</small></sup>  וירד הגבל משׁפם הרבלה מקדם לעין וירד הגבל ומחה על־כתף ים־כנרת קדמה׃ </p>
<p id="v12"><sup><small>12</small></sup>  וירד הגבול הירדנה והיו תוצאתיו ים המלח זאת תהיה לכם הארץ לגבלתיה סביב׃ </p>
<p id="v13"><sup><small>13</small></sup>  ויצו משׁה את־בני ישׂראל לאמר זאת הארץ אשׁר תתנחלו אתה בגורל אשׁר צוה יהוה לתת לתשׁעת המטות וחצי המטה׃ </p>
<p id="v14"><sup><small>14</small></sup>  כי לקחו מטה בני הראובני לבית אבתם ומטה בני־הגדי לבית אבתם וחצי מטה מנשׁה לקחו נחלתם׃ </p>
<p id="v15"><sup><small>15</small></sup>  שׁני המטות וחצי המטה לקחו נחלתם מעבר לירדן ירחו קדמה מזרחה׃ </p>
<p id="v16"><sup><small>16</small></sup>  וידבר יהוה אל־משׁה לאמר׃ </p>
<p id="v17"><sup><small>17</small></sup>  אלה שׁמות האנשׁים אשׁר־ינחלו לכם את־הארץ אלעזר הכהן ויהושׁע בן־נון׃ </p>
<p id="v18"><sup><small>18</small></sup>  ונשׂיא אחד נשׂיא אחד ממטה תקחו לנחל את־הארץ׃ </p>
<p id="v19"><sup><small>19</small></sup>  ואלה שׁמות האנשׁים למטה יהודה כלב בן־יפנה׃ </p>
<p id="v20"><sup><small>20</small></sup>  ולמטה בני שׁמעון שׁמואל בן־עמיהוד׃ </p>
<p id="v21"><sup><small>21</small></sup>  למטה בנימן אלידד בן־כסלון׃ </p>
<p id="v22"><sup><small>22</small></sup>  ולמטה בני־דן נשׂיא בקי בן־יגלי׃ </p>
<p id="v23"><sup><small>23</small></sup>  לבני יוסף למטה בני־מנשׁה נשׂיא חניאל בן־אפד׃ </p>
<p id="v24"><sup><small>24</small></sup>  ולמטה בני־אפרים נשׂיא קמואל בן־שׁפטן׃ </p>
<p id="v25"><sup><small>25</small></sup>  ולמטה בני־זבולן נשׂיא אליצפן בן־פרנך׃ </p>
<p id="v26"><sup><small>26</small></sup>  ולמטה בני־ישׂשכר נשׂיא פלטיאל בן־עזן׃ </p>
<p id="v27"><sup><small>27</small></sup>  ולמטה בני־אשׁר נשׂיא אחיהוד בן־שׁלמי׃ </p>
<p id="v28"><sup><small>28</small></sup>  ולמטה בני־נפתלי נשׂיא פדהאל בן־עמיהוד׃ </p>
<p id="v29"><sup><small>29</small></sup>  אלה אשׁר צוה יהוה לנחל את־בני־ישׂראל בארץ כנען׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/33">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 33</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/35">
          <span class="pr-2">במדבר - פֶּרֶק 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
