<!--
title: במדבר - פֶּרֶק 12
description: 
published: true
date: 2022-10-6T10:37:18Z
tags: bible, bible—numbers
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Numbers/11">במדבר - פֶּרֶק 11</a></td>
        <td><a href="/he/Bible/Numbers/Index">אינדקס</a></td>
        <td><a href="/he/Bible/Numbers/13">במדבר - פֶּרֶק 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ותדבר מרים ואהרן במשׁה על־אדות האשׁה הכשׁית אשׁר לקח כי־אשׁה כשׁית לקח׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויאמרו הרק אך־במשׁה דבר יהוה הלא גם־בנו דבר וישׁמע יהוה׃ </p>
<p id="v3"><sup><small>3</small></sup>  והאישׁ משׁה ענו מאד מכל האדם אשׁר על־פני האדמה׃ <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  ויאמר יהוה פתאם אל־משׁה ואל־אהרן ואל־מרים צאו שׁלשׁתכם אל־אהל מועד ויצאו שׁלשׁתם׃ </p>
<p id="v5"><sup><small>5</small></sup>  וירד יהוה בעמוד ענן ויעמד פתח האהל ויקרא אהרן ומרים ויצאו שׁניהם׃ </p>
<p id="v6"><sup><small>6</small></sup>  ויאמר שׁמעו־נא דברי אם־יהיה נביאכם יהוה במראה אליו אתודע בחלום אדבר־בו׃ <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  לא־כן עבדי משׁה בכל־ביתי נאמן הוא׃ </p>
<p id="v8"><sup><small>8</small></sup>  פה אל־פה אדבר־בו ומראה ולא בחידת ותמנת יהוה יביט ומדוע לא יראתם לדבר בעבדי במשׁה׃ </p>
<p id="v9"><sup><small>9</small></sup>  ויחר אף יהוה בם וילך׃ </p>
<p id="v10"><sup><small>10</small></sup>  והענן סר מעל האהל והנה מרים מצרעת כשׁלג ויפן אהרן אל־מרים והנה מצרעת׃ </p>
<p id="v11"><sup><small>11</small></sup>  ויאמר אהרן אל־משׁה בי אדני אל־נא תשׁת עלינו חטאת אשׁר נואלנו ואשׁר חטאנו׃ </p>
<p id="v12"><sup><small>12</small></sup>  אל־נא תהי כמת אשׁר בצאתו מרחם אמו ויאכל חצי בשׂרו׃ </p>
<p id="v13"><sup><small>13</small></sup>  ויצעק משׁה אל־יהוה לאמר אל נא רפא נא לה׃ </p>
<p id="v14"><sup><small>14</small></sup>  ויאמר יהוה אל־משׁה ואביה ירק ירק בפניה הלא תכלם שׁבעת ימים תסגר שׁבעת ימים מחוץ למחנה ואחר תאסף׃ </p>
<p id="v15"><sup><small>15</small></sup>  ותסגר מרים מחוץ למחנה שׁבעת ימים והעם לא נסע עד־האסף מרים׃ </p>
<p id="v16"><sup><small>16</small></sup>  ואחר נסעו העם מחצרות ויחנו במדבר פארן׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Numbers/11">במדבר - פֶּרֶק 11</a></td>
        <td><a href="/he/Bible/Numbers/Index">אינדקס</a></td>
        <td><a href="/he/Bible/Numbers/13">במדבר - פֶּרֶק 13</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 12:1 <i>נישואים מחוץ לבית</i>: <a href="/he/The_Urantia_Book/82#p5_6">או 82:5.6</a>. </li>
  <li id="fn2"><a href="#cite2">↑</a> 12:3 <i>משה, איש עניו</i>: <a href="/he/The_Urantia_Book/140#p5_16">או 140:5.16</a>. </li>
  <li id="fn3"><a href="#cite3">↑</a> 12:6 <i>אלוהים "מדבר" בחלומות</i>: <a href="/he/The_Urantia_Book/86#p5_7">או 86:5.7</a>. </li>
</ol>
</div>
