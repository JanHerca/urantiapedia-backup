<!--
title: במדבר - פֶּרֶק 9
description: 
published: true
date: 2023-11-8T20:31:8Z
tags: bible, bible—numbers
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/8">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 8</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/10">
          <span class="pr-2">במדבר - פֶּרֶק 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וידבר יהוה אל־משׁה במדבר־סיני בשׁנה השׁנית לצאתם מארץ מצרים בחדשׁ הראשׁון לאמר׃ </p>
<p id="v2"><sup><small>2</small></sup>  ויעשׂו בני־ישׂראל את־הפסח במועדו׃ </p>
<p id="v3"><sup><small>3</small></sup>  בארבעה עשׂר־יום בחדשׁ הזה בין הערבים תעשׂו אתו במעדו ככל־חקתיו וככל־משׁפטיו תעשׂו אתו׃ </p>
<p id="v4"><sup><small>4</small></sup>  וידבר משׁה אל־בני ישׂראל לעשׂת הפסח׃ </p>
<p id="v5"><sup><small>5</small></sup>  ויעשׂו את־הפסח בראשׁון בארבעה עשׂר יום לחדשׁ בין הערבים במדבר סיני ככל אשׁר צוה יהוה את־משׁה כן עשׂו בני ישׂראל׃ </p>
<p id="v6"><sup><small>6</small></sup>  ויהי אנשׁים אשׁר היו טמאים לנפשׁ אדם ולא־יכלו לעשׂת־הפסח ביום ההוא ויקרבו לפני משׁה ולפני אהרן ביום ההוא׃ </p>
<p id="v7"><sup><small>7</small></sup>  ויאמרו האנשׁים ההמה אליו אנחנו טמאים לנפשׁ אדם למה נגרע לבלתי הקריב את־קרבן יהוה במעדו בתוך בני ישׂראל׃ </p>
<p id="v8"><sup><small>8</small></sup>  ויאמר אלהם משׁה עמדו ואשׁמעה מה־יצוה יהוה לכם׃ </p>
<p id="v9"><sup><small>9</small></sup>  וידבר יהוה אל־משׁה לאמר׃ </p>
<p id="v10"><sup><small>10</small></sup>  דבר אל־בני ישׂראל לאמר אישׁ אישׁ כי־יהיה־טמא לנפשׁ או בדרך רחקה לכם או לדרתיכם ועשׂה פסח ליהוה׃ </p>
<p id="v11"><sup><small>11</small></sup>  בחדשׁ השׁני בארבעה עשׂר יום בין הערבים יעשׂו אתו על־מצות ומררים יאכלהו׃ </p>
<p id="v12"><sup><small>12</small></sup>  לא־ישׁאירו ממנו עד־בקר ועצם לא ישׁברו־בו ככל־חקת הפסח יעשׂו אתו׃ </p>
<p id="v13"><sup><small>13</small></sup>  והאישׁ אשׁר־הוא טהור ובדרך לא־היה וחדל לעשׂות הפסח ונכרתה הנפשׁ ההוא מעמיה כי קרבן יהוה לא הקריב במעדו חטאו ישׂא האישׁ ההוא׃ </p>
<p id="v14"><sup><small>14</small></sup>  וכי־יגור אתכם גר ועשׂה פסח ליהוה כחקת הפסח וכמשׁפטו כן יעשׂה חקה אחת יהיה לכם ולגר ולאזרח הארץ׃ </p>
<p id="v15"><sup><small>15</small></sup>  וביום הקים את־המשׁכן כסה הענן את־המשׁכן לאהל העדת ובערב יהיה על־המשׁכן כמראה־אשׁ עד־בקר׃ <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  כן יהיה תמיד הענן יכסנו ומראה־אשׁ לילה׃ </p>
<p id="v17"><sup><small>17</small></sup>  ולפי העלות הענן מעל האהל ואחרי־כן יסעו בני ישׂראל ובמקום אשׁר ישׁכן־שׁם הענן שׁם יחנו בני ישׂראל׃ </p>
<p id="v18"><sup><small>18</small></sup>  על־פי יהוה יסעו בני ישׂראל ועל־פי יהוה יחנו כל־ימי אשׁר ישׁכן הענן על־המשׁכן יחנו׃ </p>
<p id="v19"><sup><small>19</small></sup>  ובהאריך הענן על־המשׁכן ימים רבים ושׁמרו בני־ישׂראל את־משׁמרת יהוה ולא יסעו׃ </p>
<p id="v20"><sup><small>20</small></sup>  וישׁ אשׁר יהיה הענן ימים מספר על־המשׁכן על־פי יהוה יחנו ועל־פי יהוה יסעו׃ </p>
<p id="v21"><sup><small>21</small></sup>  וישׁ אשׁר־יהיה הענן מערב עד־בקר ונעלה הענן בבקר ונסעו או יומם ולילה ונעלה הענן ונסעו׃ </p>
<p id="v22"><sup><small>22</small></sup>  או־ימים או־חדשׁ או־ימים בהאריך הענן על־המשׁכן לשׁכן עליו יחנו בני־ישׂראל ולא יסעו ובהעלתו יסעו׃ </p>
<p id="v23"><sup><small>23</small></sup>  על־פי יהוה יחנו ועל־פי יהוה יסעו את־משׁמרת יהוה שׁמרו על־פי יהוה ביד־משׁה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/8">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 8</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/10">
          <span class="pr-2">במדבר - פֶּרֶק 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 9:15-16 <i>מלאכי האש</i>: <a href="/he/The_Urantia_Book/85#p4_2">או 85:4.2</a>. </li>
</ol>
</div>
