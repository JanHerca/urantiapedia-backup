<!--
title: במדבר - פֶּרֶק 32
description: 
published: true
date: 2023-11-8T20:31:8Z
tags: bible, bible—numbers
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/31">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 31</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/33">
          <span class="pr-2">במדבר - פֶּרֶק 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ומקנה רב היה לבני ראובן ולבני־גד עצום מאד ויראו את־ארץ יעזר ואת־ארץ גלעד והנה המקום מקום מקנה׃ </p>
<p id="v2"><sup><small>2</small></sup>  ויבאו בני־גד ובני ראובן ויאמרו אל־משׁה ואל־אלעזר הכהן ואל־נשׂיאי העדה לאמר׃ </p>
<p id="v3"><sup><small>3</small></sup>  עטרות ודיבן ויעזר ונמרה וחשׁבון ואלעלה ושׂבם ונבו ובען׃ </p>
<p id="v4"><sup><small>4</small></sup>  הארץ אשׁר הכה יהוה לפני עדת ישׂראל ארץ מקנה הוא ולעבדיך מקנה׃ </p>
<p id="v5"><sup><small>5</small></sup>  ויאמרו אם־מצאנו חן בעיניך יתן את־הארץ הזאת לעבדיך לאחזה אל־תעברנו את־הירדן׃ </p>
<p id="v6"><sup><small>6</small></sup>  ויאמר משׁה לבני־גד ולבני ראובן האחיכם יבאו למלחמה ואתם תשׁבו פה׃ </p>
<p id="v7"><sup><small>7</small></sup>  ולמה תנואון את־לב בני ישׂראל מעבר אל־הארץ אשׁר־נתן להם יהוה׃ </p>
<p id="v8"><sup><small>8</small></sup>  כה עשׂו אבתיכם בשׁלחי אתם מקדשׁ ברנע לראות את־הארץ׃ </p>
<p id="v9"><sup><small>9</small></sup>  ויעלו עד־נחל אשׁכול ויראו את־הארץ ויניאו את־לב בני ישׂראל לבלתי־בא אל־הארץ אשׁר־נתן להם יהוה׃ </p>
<p id="v10"><sup><small>10</small></sup>  ויחר־אף יהוה ביום ההוא וישׁבע לאמר׃ </p>
<p id="v11"><sup><small>11</small></sup>  אם־יראו האנשׁים העלים ממצרים מבן עשׂרים שׁנה ומעלה את האדמה אשׁר נשׁבעתי לאברהם ליצחק וליעקב כי לא־מלאו אחרי׃ </p>
<p id="v12"><sup><small>12</small></sup>  בלתי כלב בן־יפנה הקנזי ויהושׁע בן־נון כי מלאו אחרי יהוה׃ </p>
<p id="v13"><sup><small>13</small></sup>  ויחר־אף יהוה בישׂראל וינעם במדבר ארבעים שׁנה עד־תם כל־הדור העשׂה הרע בעיני יהוה׃ </p>
<p id="v14"><sup><small>14</small></sup>  והנה קמתם תחת אבתיכם תרבות אנשׁים חטאים לספות עוד על חרון אף־יהוה אל־ישׂראל׃ </p>
<p id="v15"><sup><small>15</small></sup>  כי תשׁובן מאחריו ויסף עוד להניחו במדבר ושׁחתם לכל־העם הזה׃ </p>
<p id="v16"><sup><small>16</small></sup>  ויגשׁו אליו ויאמרו גדרת צאן נבנה למקננו פה וערים לטפנו׃ </p>
<p id="v17"><sup><small>17</small></sup>  ואנחנו נחלץ חשׁים לפני בני ישׂראל עד אשׁר אם־הביאנם אל־מקומם וישׁב טפנו בערי המבצר מפני ישׁבי הארץ׃ </p>
<p id="v18"><sup><small>18</small></sup>  לא נשׁוב אל־בתינו עד התנחל בני ישׂראל אישׁ נחלתו׃ </p>
<p id="v19"><sup><small>19</small></sup>  כי לא ננחל אתם מעבר לירדן והלאה כי באה נחלתנו אלינו מעבר הירדן מזרחה׃ </p>
<p id="v20"><sup><small>20</small></sup>  ויאמר אליהם משׁה אם־תעשׂון את־הדבר הזה אם־תחלצו לפני יהוה למלחמה׃ </p>
<p id="v21"><sup><small>21</small></sup>  ועבר לכם כל־חלוץ את־הירדן לפני יהוה עד הורישׁו את־איביו מפניו׃ </p>
<p id="v22"><sup><small>22</small></sup>  ונכבשׁה הארץ לפני יהוה ואחר תשׁבו והייתם נקים מיהוה ומישׂראל והיתה הארץ הזאת לכם לאחזה לפני יהוה׃ </p>
<p id="v23"><sup><small>23</small></sup>  ואם־לא תעשׂון כן הנה חטאתם ליהוה ודעו חטאתכם אשׁר תמצא אתכם׃ </p>
<p id="v24"><sup><small>24</small></sup>  בנו־לכם ערים לטפכם וגדרת לצנאכם והיצא מפיכם תעשׂו׃ </p>
<p id="v25"><sup><small>25</small></sup>  ויאמר בני־גד ובני ראובן אל־משׁה לאמר עבדיך יעשׂו כאשׁר אדני מצוה׃ </p>
<p id="v26"><sup><small>26</small></sup>  טפנו נשׁינו מקננו וכל־בהמתנו יהיו־שׁם בערי הגלעד׃ </p>
<p id="v27"><sup><small>27</small></sup>  ועבדיך יעברו כל־חלוץ צבא לפני יהוה למלחמה כאשׁר אדני דבר׃ </p>
<p id="v28"><sup><small>28</small></sup>  ויצו להם משׁה את אלעזר הכהן ואת יהושׁע בן־נון ואת־ראשׁי אבות המטות לבני ישׂראל׃ </p>
<p id="v29"><sup><small>29</small></sup>  ויאמר משׁה אלהם אם־יעברו בני־גד ובני־ראובן אתכם את־הירדן כל־חלוץ למלחמה לפני יהוה ונכבשׁה הארץ לפניכם ונתתם להם את־ארץ הגלעד לאחזה׃ </p>
<p id="v30"><sup><small>30</small></sup>  ואם־לא יעברו חלוצים אתכם ונאחזו בתככם בארץ כנען׃ </p>
<p id="v31"><sup><small>31</small></sup>  ויענו בני־גד ובני ראובן לאמר את אשׁר דבר יהוה אל־עבדיך כן נעשׂה׃ </p>
<p id="v32"><sup><small>32</small></sup>  נחנו נעבר חלוצים לפני יהוה ארץ כנען ואתנו אחזת נחלתנו מעבר לירדן׃ </p>
<p id="v33"><sup><small>33</small></sup>  ויתן להם משׁה לבני־גד ולבני ראובן ולחצי שׁבט מנשׁה בן־יוסף את־ממלכת סיחן מלך האמרי ואת־ממלכת עוג מלך הבשׁן הארץ לעריה בגבלת ערי הארץ סביב׃ </p>
<p id="v34"><sup><small>34</small></sup>  ויבנו בני־גד את־דיבן ואת־עטרת ואת ערער׃ </p>
<p id="v35"><sup><small>35</small></sup>  ואת־עטרת שׁופן ואת־יעזר ויגבהה׃ </p>
<p id="v36"><sup><small>36</small></sup>  ואת־בית נמרה ואת־בית הרן ערי מבצר וגדרת צאן׃ </p>
<p id="v37"><sup><small>37</small></sup>  ובני ראובן בנו את־חשׁבון ואת־אלעלא ואת קריתים׃ </p>
<p id="v38"><sup><small>38</small></sup>  ואת־נבו ואת־בעל מעון מוסבת שׁם ואת־שׂבמה ויקראו בשׁמת את־שׁמות הערים אשׁר בנו׃ </p>
<p id="v39"><sup><small>39</small></sup>  וילכו בני מכיר בן־מנשׁה גלעדה וילכדה ויורשׁ את־האמרי אשׁר־בה׃ </p>
<p id="v40"><sup><small>40</small></sup>  ויתן משׁה את־הגלעד למכיר בן־מנשׁה וישׁב בה׃ </p>
<p id="v41"><sup><small>41</small></sup>  ויאיר בן־מנשׁה הלך וילכד את־חותיהם ויקרא אתהן חות יאיר׃ </p>
<p id="v42"><sup><small>42</small></sup>  ונבח הלך וילכד את־קנת ואת־בנתיה ויקרא לה נבח בשׁמו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Numbers/31">
          <span class="mdi mdi-arrow-left-drop-circle"></span><span class="pl-2">במדבר - פֶּרֶק 31</span>
        </a>
        </td>
        <td>
        <a href="/he/Bible/Numbers/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Numbers/33">
          <span class="pr-2">במדבר - פֶּרֶק 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
