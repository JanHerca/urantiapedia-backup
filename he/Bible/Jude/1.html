<!--
title: איגרת יהודה - פֶּרֶק 1
description: 
published: true
date: 2023-11-8T20:31:8Z
tags: bible, bible—jude
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/he/Bible/Jude/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  יהודה עבד ישוע המשיח ואחי יעקב אל־המקראים אשר הם אהובים באלהים האב ושמורים לישוע המשיח׃ </p>
<p id="v2"><sup><small>2</small></sup>  רחמים ושלום ואהבה יהיו לכם למכביר׃ </p>
<p id="v3"><sup><small>3</small></sup>  חביבי בשקדי לכתב אליכם על־דבר התשועה האחת לכלנו הציקתני רוחי לעורר אתכם במכתב אשר תלחמו לאמונה המסורה פעם אחת לקדושים׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  כי התגנבו לבוא אנשים אשר נגזר דינם מאז אנשי רשע ההפכים את־חסד אלהינו לזמה וכפרים באלהים המשל היחיד ובאדנינו ישוע המשיח׃ <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  ויש את־נפשי להזכיר אתכם את־אשר כבר ידעתם כי הושיע יהוה את־העם ממצרים וישמד אחר כן את־אשר לא האמינו׃ </p>
<p id="v6"><sup><small>6</small></sup>  והמלאכים אשר לא־שמרו את־משרתם כי אם־עזבו את־מעונם שמרם במוסרות עולם באפלה למשפט היום הגדול׃ <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  כאשר נהיו למשל סדום ועמרה ובנתיהן אשר הזנו כמוהם ותלכנה אחרי בשר זר כי־נמסרו למוסר אש עולם׃ </p>
<p id="v8"><sup><small>8</small></sup>  וכן בעלי החלמות האלה מטמאים את־הבשר ואת־הממשלה ינאצו ואת־השררות יחרפו׃ </p>
<p id="v9"><sup><small>9</small></sup>  ומיכאל שר המלאכים בהתוכחו עם־השטן וירב אתו על־אדות גוית משה לא־מלאו לבו לחרץ משפט גדופים כי אם־אמר יגער יהוה בך׃ <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  ואלה מחרפים את־אשר לא־ידעו ובדברים אשר יבינו מחק־טבעם כבהמות הסכלות בהמה ישחיתו את־נפשם׃ </p>
<p id="v11"><sup><small>11</small></sup>  אוי להם כי־בדרך קין הלכו וידחו במדוחי בלעם עקב שכר ובמרי קרח אבדו׃ </p>
<p id="v12"><sup><small>12</small></sup>  הלא צורי מכשול המה בסעודת אהבה שלכם אכלים ושתים עמכם בקלות ראש ורעים את־נפשם עבים הם בלי מים נדפים מפני רוח עצי־חרף באין פרי אשר מתו פעמים ונעקרו׃ </p>
<p id="v13"><sup><small>13</small></sup>  משברי־ים עזים אשר יגרשו בשתם ככבים תעים אשר־חשך אפלה צפון להם עדי־עד׃ </p>
<p id="v14"><sup><small>14</small></sup>  וגם־חנוך השביעי לאדם נבא עליהם לאמר הנה יהוה בא ברבבת קדשיו׃ </p>
<p id="v15"><sup><small>15</small></sup>  לעשות שפטים בכלם ולהוכיח כל־רשעי־ארץ על־כל־מעשי רשעתם ועל־כל־הקשות אשר דברו עליו חטאים אנשי רשע׃ </p>
<p id="v16"><sup><small>16</small></sup>  אלה הם הרגנים והמתאוננים ההלכים אחרי תאותיהם אשר פיהם ידבר עתק הדרי פנים עקב שחד׃ </p>
<p id="v17"><sup><small>17</small></sup>  ואתם חביבי זכרו את־הדברים הנאמרים מקדם ביד שליחי אדנינו ישוע המשיח׃ </p>
<p id="v18"><sup><small>18</small></sup>  בדברם אליכם לאמר הנה באחרית הימים יבאו לצים ההלכים אחרי תאות רשעם׃ </p>
<p id="v19"><sup><small>19</small></sup>  אלה הם הפרשים מן־הצבור בעלי נפש ורוח אין בהם׃ </p>
<p id="v20"><sup><small>20</small></sup>  ואתם חביבי הבנו באמונתכם הנעלה על־כל בקדשתה והתפללו ברוח הקדש׃ </p>
<p id="v21"><sup><small>21</small></sup>  ושמרתם את־נפשתיכם באהבת אלהים וחכיתם לרחמי אדנינו ישוע המשיח לחיי עולם׃ <sup id="cite5"><a href="#fn5">[5]</a></sup></p>
<p id="v22"><sup><small>22</small></sup>  הבדילו את־אלה והתנהגו עמהם ברחמים׃ </p>
<p id="v23"><sup><small>23</small></sup>  ואת־אלה תושיעו באימה וחלצתם אתם מתוך האש ומאסתם גם־את־הלבוש המגאל בחלאת הבשר׃ </p>
<p id="v24"><sup><small>24</small></sup>  ואשר יכול לשמרכם ממכשול ולהעמיד אתכם בששון תמימים לפני כבודו׃ <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  האלהים (החכם) היחיד המושיע אתנו בישוע המשיח אדנינו לו הכבוד והגדלה והעז והממשלה לפני כל־עולם גם עתה גם לעולמי עד אמן׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/he/Bible/Jude/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 1:3 <i>אמונה נמסרה פעם לקדושים</i>: <a href="/he/The_Urantia_Book/92#p3_4">או 92:3.4</a>. </li>
  <li id="fn2"><a href="#cite2">↑</a> 1:4 <i>מנשר לוציפר</i>: <a href="/he/The_Urantia_Book/53#p3_1">או 53:3.1</a>. </li>
  <li id="fn3"><a href="#cite3">↑</a> 1:6 <i>מלאכים עזבו אחוזה לשעבר</i>: <a href="/he/The_Urantia_Book/53#p1_6">או 53:1.6</a>. </li>
  <li id="fn4"><a href="#cite4">↑</a> 1:9 <i>השופט גוער בך</i>: <a href="/he/The_Urantia_Book/53#p1_2">או 53:1.2</a>.  <i>השטן</i>: <a href="/he/The_Urantia_Book/53#p1_4">או 53:1.4</a>.  <i>תחיית משה</i>: <a href="/he/The_Urantia_Book/52#p5_5">או 52:5.5</a>.  <i>המלאך של מיכאל</i>: <a href="/he/The_Urantia_Book/37#p3_6">או 37:3.6</a>. </li>
  <li id="fn5"><a href="#cite5">↑</a> 1:21 <i>נותן חיים נצחיים</i>: <a href="/he/The_Urantia_Book/128#p1_10">או 128:1.10</a>.  <i>בני אמונה לעולם לא מתים</i>: <a href="/he/The_Urantia_Book/193#p1_2">או 193:1.2</a>.  <i>מאמינים חיים לנצח</i>: <a href="/he/The_Urantia_Book/190#p5_4">או 190:5.4</a>.  <i>חיי נצח / נצח</i>: <a href="/he/The_Urantia_Book/170#p2_20">או 170:2.20</a>.  <i>תאמינו באמת, קבלו חיי נצח</i>: <a href="/he/The_Urantia_Book/157#p6_10">או 157:6.10</a>.  <i>חיי נצח</i>: <a href="/he/The_Urantia_Book/101#p6_8">או 101:6.8</a>.  <i>מי שמאמין לעולם לא מת</i>: <a href="/he/The_Urantia_Book/168#p0_7">או 168:0.7</a>.  <i>למאמינים יש חיי נצח</i>: <a href="/he/The_Urantia_Book/153#p2_11">או 153:2.11</a>.  <i>חיי נצח</i>: <a href="/he/The_Urantia_Book/162#p2_7">או 162:2.7</a>.  <i>חיים לאחר המוות</i>: <a href="/he/The_Urantia_Book/121#p5_11">או 121:5.11</a>.  <i>תקווה לחיי נצח</i>: <a href="/he/The_Urantia_Book/170#p2_2">או 170:2.2</a>.  <i>חיי נצח</i>: <a href="/he/The_Urantia_Book/146#p3_7">או 146:3.7</a>.  <i>חיי נצח / נצח</i>: <a href="/he/The_Urantia_Book/181#p2_11">או 181:2.11</a>.  <i>חיי נצח</i>: <a href="/he/The_Urantia_Book/2#p2_1">או 2:2.1</a>.  <i>חי לנצח</i>: <a href="/he/The_Urantia_Book/27#p1_5">או 27:1.5</a>.  <i>חיי נצח</i>: <a href="/he/The_Urantia_Book/3#p0_1">או 3:0.1</a>.  <i>מאמינים לעולם לא מתים</i>: <a href="/he/The_Urantia_Book/162#p7_5">או 162:7.5</a>. </li>
  <li id="fn6"><a href="#cite6">↑</a> 1:24 <i>ממי לפחד</i>: <a href="/he/The_Urantia_Book/165#p3_3">או 165:3.3</a>.  <i>מסוגל לשמור ולהציג אותך</i>: <a href="/he/The_Urantia_Book/8#p5_4">או 8:5.4</a>. </li>
</ol>
</div>
