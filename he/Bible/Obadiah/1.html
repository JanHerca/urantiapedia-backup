<!--
title: עובדיה - פֶּרֶק 1
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Obadiah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  חזון עבדיה כה־אמר אדני יהוה לאדום שׁמועה שׁמענו מאת יהוה וציר בגוים שׁלח קומו ונקומה עליה למלחמה׃ </p>
<p id="v2"><sup><small>2</small></sup>  הנה קטן נתתיך בגוים בזוי אתה מאד׃ </p>
<p id="v3"><sup><small>3</small></sup>  זדון לבך השׁיאך שׁכני בחגוי־סלע מרום שׁבתו אמר בלבו מי יורדני ארץ׃ </p>
<p id="v4"><sup><small>4</small></sup>  אם־תגביה כנשׁר ואם־בין כוכבים שׂים קנך משׁם אורידך נאם־יהוה׃ </p>
<p id="v5"><sup><small>5</small></sup>  אם־גנבים באו־לך אם־שׁודדי לילה איך נדמיתה הלוא יגנבו דים אם־בצרים באו לך הלוא ישׁאירו עללות׃ </p>
<p id="v6"><sup><small>6</small></sup>  איך נחפשׂו עשׂו נבעו מצפניו׃ </p>
<p id="v7"><sup><small>7</small></sup>  עד־הגבול שׁלחוך כל אנשׁי בריתך השׁיאוך יכלו לך אנשׁי שׁלמך לחמך ישׂימו מזור תחתיך אין תבונה בו׃ </p>
<p id="v8"><sup><small>8</small></sup>  הלוא ביום ההוא נאם יהוה והאבדתי חכמים מאדום ותבונה מהר עשׂו׃ </p>
<p id="v9"><sup><small>9</small></sup>  וחתו גבוריך תימן למען יכרת־אישׁ מהר עשׂו מקטל׃ </p>
<p id="v10"><sup><small>10</small></sup>  מחמס אחיך יעקב תכסך בושׁה ונכרת לעולם׃ </p>
<p id="v11"><sup><small>11</small></sup>  ביום עמדך מנגד ביום שׁבות זרים חילו ונכרים באו שׁערו ועל־ירושׁלם ידו גורל גם־אתה כאחד מהם׃ </p>
<p id="v12"><sup><small>12</small></sup>  ואל־תרא ביום־אחיך ביום נכרו ואל־תשׂמח לבני־יהודה ביום אבדם ואל־תגדל פיך ביום צרה׃ </p>
<p id="v13"><sup><small>13</small></sup>  אל־תבוא בשׁער־עמי ביום אידם אל־תרא גם־אתה ברעתו ביום אידו ואל־תשׁלחנה בחילו ביום אידו׃ </p>
<p id="v14"><sup><small>14</small></sup>  ואל־תעמד על־הפרק להכרית את־פליטיו ואל־תסגר שׂרידיו ביום צרה׃ </p>
<p id="v15"><sup><small>15</small></sup>  כי־קרוב יום־יהוה על־כל־הגוים כאשׁר עשׂית יעשׂה לך גמלך ישׁוב בראשׁך׃ </p>
<p id="v16"><sup><small>16</small></sup>  כי כאשׁר שׁתיתם על־הר קדשׁי ישׁתו כל־הגוים תמיד ושׁתו ולעו והיו כלוא היו׃ <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  ובהר ציון תהיה פליטה והיה קדשׁ וירשׁו בית יעקב את מורשׁיהם׃ </p>
<p id="v18"><sup><small>18</small></sup>  והיה בית־יעקב אשׁ ובית יוסף להבה ובית עשׂו לקשׁ ודלקו בהם ואכלום ולא־יהיה שׂריד לבית עשׂו כי יהוה דבר׃ </p>
<p id="v19"><sup><small>19</small></sup>  וירשׁו הנגב את־הר עשׂו והשׁפלה את־פלשׁתים וירשׁו את־שׂדה אפרים ואת שׂדה שׁמרון ובנימן את־הגלעד׃ </p>
<p id="v20"><sup><small>20</small></sup>  וגלת החל־הזה לבני ישׂראל אשׁר־כנענים עד־צרפת וגלת ירושׁלם אשׁר בספרד ירשׁו את ערי הנגב׃ </p>
<p id="v21"><sup><small>21</small></sup>  ועלו מושׁעים בהר ציון לשׁפט את־הר עשׂו והיתה ליהוה המלוכה׃ <sup id="cite2"><a href="#fn2">[2]</a></sup></p>
<h2>הפניות</h2>
<div>
<ol>
  <li id="fn1"><a href="#cite1">↑</a> 1:16 <i>הכחדה כעונש</i>: <a href="/he/The_Urantia_Book/2#p3_4">או 2:3.4</a>.  <i>הפוך כאילו לא היה</i>: <a href="/he/The_Urantia_Book/53#p9_7">או 53:9.7</a>. </li>
  <li id="fn2"><a href="#cite2">↑</a> 1:21 <i>הממלכה כתקווה עתידית</i>: <a href="/he/The_Urantia_Book/170#p1_3">או 170:1.3</a>. </li>
</ol>
</div>
