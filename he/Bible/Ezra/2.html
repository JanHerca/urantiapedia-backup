<!--
title: עזרא - פֶּרֶק 2
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Ezra/1">עזרא - פֶּרֶק 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Ezra/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Ezra/3">עזרא - פֶּרֶק 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואלה בני המדינה העלים משׁבי הגולה אשׁר הגלה נבוכדנצור מלך־בבל לבבל וישׁובו לירושׁלם ויהודה אישׁ לעירו׃ </p>
<p id="v2"><sup><small>2</small></sup>  אשׁר־באו עם־זרבבל ישׁוע נחמיה שׂריה רעליה מרדכי בלשׁן מספר בגוי רחום בענה מספר אנשׁי עם ישׂראל׃ </p>
<p id="v3"><sup><small>3</small></sup>  בני פרעשׁ אלפים מאה שׁבעים ושׁנים׃ </p>
<p id="v4"><sup><small>4</small></sup>  בני שׁפטיה שׁלשׁ מאות שׁבעים ושׁנים׃ </p>
<p id="v5"><sup><small>5</small></sup>  בני ארח שׁבע מאות חמשׁה ושׁבעים׃ </p>
<p id="v6"><sup><small>6</small></sup>  בני־פחת מואב לבני ישׁוע יואב אלפים שׁמנה מאות ושׁנים עשׂר׃ </p>
<p id="v7"><sup><small>7</small></sup>  בני עילם אלף מאתים חמשׁים וארבעה׃ </p>
<p id="v8"><sup><small>8</small></sup>  בני זתוא תשׁע מאות וארבעים וחמשׁה׃ </p>
<p id="v9"><sup><small>9</small></sup>  בני זכי שׁבע מאות ושׁשׁים׃ </p>
<p id="v10"><sup><small>10</small></sup>  בני בני שׁשׁ מאות ארבעים ושׁנים׃ </p>
<p id="v11"><sup><small>11</small></sup>  בני בבי שׁשׁ מאות עשׂרים ושׁלשׁה׃ </p>
<p id="v12"><sup><small>12</small></sup>  בני עזגד אלף מאתים עשׂרים ושׁנים׃ </p>
<p id="v13"><sup><small>13</small></sup>  בני אדניקם שׁשׁ מאות שׁשׁים ושׁשׁה׃ </p>
<p id="v14"><sup><small>14</small></sup>  בני בגוי אלפים חמשׁים ושׁשׁה׃ </p>
<p id="v15"><sup><small>15</small></sup>  בני עדין ארבע מאות חמשׁים וארבעה׃ </p>
<p id="v16"><sup><small>16</small></sup>  בני־אטר ליחזקיה תשׁעים ושׁמנה׃ </p>
<p id="v17"><sup><small>17</small></sup>  בני בצי שׁלשׁ מאות עשׂרים ושׁלשׁה׃ </p>
<p id="v18"><sup><small>18</small></sup>  בני יורה מאה ושׁנים עשׂר׃ </p>
<p id="v19"><sup><small>19</small></sup>  בני חשׁם מאתים עשׂרים ושׁלשׁה׃ </p>
<p id="v20"><sup><small>20</small></sup>  בני גבר תשׁעים וחמשׁה׃ </p>
<p id="v21"><sup><small>21</small></sup>  בני בית־לחם מאה עשׂרים ושׁלשׁה׃ </p>
<p id="v22"><sup><small>22</small></sup>  אנשׁי נטפה חמשׁים ושׁשׁה׃ </p>
<p id="v23"><sup><small>23</small></sup>  אנשׁי ענתות מאה עשׂרים ושׁמנה׃ </p>
<p id="v24"><sup><small>24</small></sup>  בני עזמות ארבעים ושׁנים׃ </p>
<p id="v25"><sup><small>25</small></sup>  בני קרית ערים כפירה ובארות שׁבע מאות וארבעים ושׁלשׁה׃ </p>
<p id="v26"><sup><small>26</small></sup>  בני הרמה וגבע שׁשׁ מאות עשׂרים ואחד׃ </p>
<p id="v27"><sup><small>27</small></sup>  אנשׁי מכמס מאה עשׂרים ושׁנים׃ </p>
<p id="v28"><sup><small>28</small></sup>  אנשׁי בית־אל והעי מאתים עשׂרים ושׁלשׁה׃ </p>
<p id="v29"><sup><small>29</small></sup>  בני נבו חמשׁים ושׁנים׃ </p>
<p id="v30"><sup><small>30</small></sup>  בני מגבישׁ מאה חמשׁים ושׁשׁה׃ </p>
<p id="v31"><sup><small>31</small></sup>  בני עילם אחר אלף מאתים חמשׁים וארבעה׃ </p>
<p id="v32"><sup><small>32</small></sup>  בני חרם שׁלשׁ מאות ועשׂרים׃ </p>
<p id="v33"><sup><small>33</small></sup>  בני־לד חדיד ואונו שׁבע מאות עשׂרים וחמשׁה׃ </p>
<p id="v34"><sup><small>34</small></sup>  בני ירחו שׁלשׁ מאות ארבעים וחמשׁה׃ </p>
<p id="v35"><sup><small>35</small></sup>  בני סנאה שׁלשׁת אלפים ושׁשׁ מאות ושׁלשׁים׃ </p>
<p id="v36"><sup><small>36</small></sup>  הכהנים בני ידעיה לבית ישׁוע תשׁע מאות שׁבעים ושׁלשׁה׃ </p>
<p id="v37"><sup><small>37</small></sup>  בני אמר אלף חמשׁים ושׁנים׃ </p>
<p id="v38"><sup><small>38</small></sup>  בני פשׁחור אלף מאתים ארבעים ושׁבעה׃ </p>
<p id="v39"><sup><small>39</small></sup>  בני חרם אלף ושׁבעה עשׂר׃ </p>
<p id="v40"><sup><small>40</small></sup>  הלוים בני־ישׁוע וקדמיאל לבני הודויה שׁבעים וארבעה׃ </p>
<p id="v41"><sup><small>41</small></sup>  המשׁררים בני אסף מאה עשׂרים ושׁמנה׃ </p>
<p id="v42"><sup><small>42</small></sup>  בני השׁערים בני־שׁלום בני־אטר בני־טלמון בני־עקוב בני חטיטא בני שׁבי הכל מאה שׁלשׁים ותשׁעה׃ </p>
<p id="v43"><sup><small>43</small></sup>  הנתינים בני־ציחא בני־חשׂופא בני טבעות׃ </p>
<p id="v44"><sup><small>44</small></sup>  בני־קרס בני־סיעהא בני פדון׃ </p>
<p id="v45"><sup><small>45</small></sup>  בני־לבנה בני־חגבה בני עקוב׃ </p>
<p id="v46"><sup><small>46</small></sup>  בני־חגב בני־שׁמלי בני חנן׃ </p>
<p id="v47"><sup><small>47</small></sup>  בני־גדל בני־גחר בני ראיה׃ </p>
<p id="v48"><sup><small>48</small></sup>  בני־רצין בני־נקודא בני גזם׃ </p>
<p id="v49"><sup><small>49</small></sup>  בני־עזא בני־פסח בני בסי׃ </p>
<p id="v50"><sup><small>50</small></sup>  בני־אסנה בני־מעינים בני נפיסים׃ </p>
<p id="v51"><sup><small>51</small></sup>  בני־בקבוק בני־חקופא בני חרחור׃ </p>
<p id="v52"><sup><small>52</small></sup>  בני־בצלות בני־מחידא בני חרשׁא׃ </p>
<p id="v53"><sup><small>53</small></sup>  בני־ברקוס בני־סיסרא בני־תמח׃ </p>
<p id="v54"><sup><small>54</small></sup>  בני נציח בני חטיפא׃ </p>
<p id="v55"><sup><small>55</small></sup>  בני עבדי שׁלמה בני־סטי בני־הספרת בני פרודא׃ </p>
<p id="v56"><sup><small>56</small></sup>  בני־יעלה בני־דרקון בני גדל׃ </p>
<p id="v57"><sup><small>57</small></sup>  בני שׁפטיה בני־חטיל בני פכרת הצביים בני אמי׃ </p>
<p id="v58"><sup><small>58</small></sup>  כל־הנתינים ובני עבדי שׁלמה שׁלשׁ מאות תשׁעים ושׁנים׃ </p>
<p id="v59"><sup><small>59</small></sup>  ואלה העלים מתל מלח תל חרשׁא כרוב אדן אמר ולא יכלו להגיד בית־אבותם וזרעם אם מישׂראל הם׃ </p>
<p id="v60"><sup><small>60</small></sup>  בני־דליה בני־טוביה בני נקודא שׁשׁ מאות חמשׁים ושׁנים׃ </p>
<p id="v61"><sup><small>61</small></sup>  ומבני הכהנים בני חביה בני הקוץ בני ברזלי אשׁר לקח מבנות ברזלי הגלעדי אשׁה ויקרא על־שׁמם׃ </p>
<p id="v62"><sup><small>62</small></sup>  אלה בקשׁו כתבם המתיחשׂים ולא נמצאו ויגאלו מן־הכהנה׃ </p>
<p id="v63"><sup><small>63</small></sup>  ויאמר התרשׁתא להם אשׁר לא־יאכלו מקדשׁ הקדשׁים עד עמד כהן לאורים ולתמים׃ </p>
<p id="v64"><sup><small>64</small></sup>  כל־הקהל כאחד ארבע רבוא אלפים שׁלשׁ־מאות שׁשׁים׃ </p>
<p id="v65"><sup><small>65</small></sup>  מלבד עבדיהם ואמהתיהם אלה שׁבעת אלפים שׁלשׁ מאות שׁלשׁים ושׁבעה ולהם משׁררים ומשׁררות מאתים׃ </p>
<p id="v66"><sup><small>66</small></sup>  סוסיהם שׁבע מאות שׁלשׁים ושׁשׁה פרדיהם מאתים ארבעים וחמשׁה׃ </p>
<p id="v67"><sup><small>67</small></sup>  גמליהם ארבע מאות שׁלשׁים וחמשׁה חמרים שׁשׁת אלפים שׁבע מאות ועשׂרים׃ </p>
<p id="v68"><sup><small>68</small></sup>  ומראשׁי האבות בבואם לבית יהוה אשׁר בירושׁלם התנדבו לבית האלהים להעמידו על־מכונו׃ </p>
<p id="v69"><sup><small>69</small></sup>  ככחם נתנו לאוצר המלאכה זהב דרכמונים שׁשׁ־רבאות ואלף וכסף מנים חמשׁת אלפים וכתנת כהנים מאה׃ </p>
<p id="v70"><sup><small>70</small></sup>  וישׁבו הכהנים והלוים ומן־העם והמשׁררים והשׁוערים והנתינים בעריהם וכל־ישׂראל בעריהם׃ </p>
