<!--
title: עזרא - פֶּרֶק 4
description: 
published: true
date: 2022-10-6T10:37:18Z
tags: bible, bible—ezra
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezra/3">עזרא - פֶּרֶק 3</a></td>
        <td><a href="/he/Bible/Ezra/Index">אינדקס</a></td>
        <td><a href="/he/Bible/Ezra/5">עזרא - פֶּרֶק 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וישׁמעו צרי יהודה ובנימן כי־בני הגולה בונים היכל ליהוה אלהי ישׂראל׃ </p>
<p id="v2"><sup><small>2</small></sup>  ויגשׁו אל־זרבבל ואל־ראשׁי האבות ויאמרו להם נבנה עמכם כי ככם נדרושׁ לאלהיכם ולא אנחנו זבחים מימי אסר חדן מלך אשׁור המעלה אתנו פה׃ </p>
<p id="v3"><sup><small>3</small></sup>  ויאמר להם זרבבל וישׁוע ושׁאר ראשׁי האבות לישׂראל לא־לכם ולנו לבנות בית לאלהינו כי אנחנו יחד נבנה ליהוה אלהי ישׂראל כאשׁר צונו המלך כורשׁ מלך־פרס׃ </p>
<p id="v4"><sup><small>4</small></sup>  ויהי עם־הארץ מרפים ידי עם־יהודה ומבלהים אותם לבנות׃ </p>
<p id="v5"><sup><small>5</small></sup>  וסכרים עליהם יועצים להפר עצתם כל־ימי כורשׁ מלך פרס ועד־מלכות דריושׁ מלך־פרס׃ </p>
<p id="v6"><sup><small>6</small></sup>  ובמלכות אחשׁורושׁ בתחלת מלכותו כתבו שׂטנה על־ישׁבי יהודה וירושׁלם׃ </p>
<p id="v7"><sup><small>7</small></sup>  ובימי ארתחשׁשׂתא כתב בשׁלם מתרדת טבאל ושׁאר כנותו על־ארתחשׁשׂתא מלך פרס וכתב הנשׁתון כתוב ארמית ומתרגם ארמית׃ </p>
<p id="v8"><sup><small>8</small></sup>  רחום בעל־טעם ושׁמשׁי ספרא כתבו אגרה חדה על־ירושׁלם לארתחשׁשׂתא מלכא כנמא׃ </p>
<p id="v9"><sup><small>9</small></sup>  אדין רחום בעל־טעם ושׁמשׁי ספרא ושׁאר כנותהון דיניא ואפרסתכיא טרפליא אפרסיא ארכוי בבליא שׁושׁנכיא דהוא עלמיא׃ </p>
<p id="v10"><sup><small>10</small></sup>  ושׁאר אמיא די הגלי אסנפר רבא ויקירא והותב המו בקריה די שׁמרין ושׁאר עבר־נהרה וכענת׃ </p>
<p id="v11"><sup><small>11</small></sup>  דנה פרשׁגן אגרתא די שׁלחו עלוהי על־ארתחשׁשׂתא מלכא עבדיך אנשׁ עבר־נהרה וכענת׃ </p>
<p id="v12"><sup><small>12</small></sup>  ידיע להוא למלכא די יהודיא די סלקו מן־לותך עלינא אתו לירושׁלם קריתא מרדתא ובאישׁתא בנין ושׁורי אשׁכללו ואשׁיא יחיטו׃ </p>
<p id="v13"><sup><small>13</small></sup>  כען ידיע להוא למלכא די הן קריתא דך תתבנא ושׁוריה ישׁתכללון מנדה־בלו והלך לא ינתנון ואפתם מלכים תהנזק׃ </p>
<p id="v14"><sup><small>14</small></sup>  כען כל־קבל די־מלח היכלא מלחנא וערות מלכא לא אריך־לנא למחזא על־דנה שׁלחנא והודענא למלכא׃ </p>
<p id="v15"><sup><small>15</small></sup>  די יבקר בספר־דכרניא די אבהתך ותהשׁכח בספר דכרניא ותנדע די קריתא דך קריא מרדא ומהנזקת מלכין ומדנן ואשׁתדור עבדין בגוה מן־יומת עלמא על־דנה קריתא דך החרבת׃ </p>
<p id="v16"><sup><small>16</small></sup>  מהודעין אנחנה למלכא די הן קריתא דך תתבנא ושׁוריה ישׁתכללון לקבל דנה חלק בעבר נהרא לא איתי לך׃ </p>
<p id="v17"><sup><small>17</small></sup>  פתגמא שׁלח מלכא על־רחום בעל־טעם ושׁמשׁי ספרא ושׁאר כנותהון די יתבין בשׁמרין ושׁאר עבר־נהרה שׁלם וכעת׃ </p>
<p id="v18"><sup><small>18</small></sup>  נשׁתונא די שׁלחתון עלינא מפרשׁ קרי קדמי׃ </p>
<p id="v19"><sup><small>19</small></sup>  ומני שׂים טעם ובקרו והשׁכחו די קריתא דך מן־יומת עלמא על־מלכין מתנשׂאה ומרד ואשׁתדור מתעבד־בה׃ </p>
<p id="v20"><sup><small>20</small></sup>  ומלכין תקיפין הוו על־ירושׁלם ושׁליטין בכל עבר נהרה ומדה בלו והלך מתיהב להון׃ </p>
<p id="v21"><sup><small>21</small></sup>  כען שׂימו טעם לבטלא גבריא אלך וקריתא דך לא תתבנא עד־מני טעמא יתשׂם׃ </p>
<p id="v22"><sup><small>22</small></sup>  וזהירין הוו שׁלו למעבד על־דנה למה ישׂגא חבלא להנזקת מלכין׃ </p>
<p id="v23"><sup><small>23</small></sup>  אדין מן־די פרשׁגן נשׁתונא די ארתחשׁשׂתא מלכא קרי קדם־רחום ושׁמשׁי ספרא וכנותהון אזלו בבהילו לירושׁלם על־יהודיא ובטלו המו באדרע וחיל׃ </p>
<p id="v24"><sup><small>24</small></sup>  באדין בטלת עבידת בית־אלהא די בירושׁלם והות בטלא עד שׁנת תרתין למלכות דריושׁ מלך־פרס׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezra/3">עזרא - פֶּרֶק 3</a></td>
        <td><a href="/he/Bible/Ezra/Index">אינדקס</a></td>
        <td><a href="/he/Bible/Ezra/5">עזרא - פֶּרֶק 5</a></td>
      </tr>
    </tbody>
  </table>
</figure>
