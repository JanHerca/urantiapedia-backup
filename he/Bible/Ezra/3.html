<!--
title: עזרא - פֶּרֶק 3
description: 
published: true
date: 2022-10-6T10:37:18Z
tags: bible, bible—ezra
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezra/2">עזרא - פֶּרֶק 2</a></td>
        <td><a href="/he/Bible/Ezra/Index">אינדקס</a></td>
        <td><a href="/he/Bible/Ezra/4">עזרא - פֶּרֶק 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויגע החדשׁ השׁביעי ובני ישׂראל בערים ויאספו העם כאישׁ אחד אל־ירושׁלם׃ </p>
<p id="v2"><sup><small>2</small></sup>  ויקם ישׁוע בן־יוצדק ואחיו הכהנים וזרבבל בן־שׁאלתיאל ואחיו ויבנו את־מזבח אלהי ישׂראל להעלות עליו עלות ככתוב בתורת משׁה אישׁ־האלהים׃ </p>
<p id="v3"><sup><small>3</small></sup>  ויכינו המזבח על־מכונתיו כי באימה עליהם מעמי הארצות ויעל עליו עלות ליהוה עלות לבקר ולערב׃ </p>
<p id="v4"><sup><small>4</small></sup>  ויעשׂו את־חג הסכות ככתוב ועלת יום ביום במספר כמשׁפט דבר־יום ביומו׃ </p>
<p id="v5"><sup><small>5</small></sup>  ואחריכן עלת תמיד ולחדשׁים ולכל־מועדי יהוה המקדשׁים ולכל מתנדב נדבה ליהוה׃ </p>
<p id="v6"><sup><small>6</small></sup>  מיום אחד לחדשׁ השׁביעי החלו להעלות עלות ליהוה והיכל יהוה לא יסד׃ </p>
<p id="v7"><sup><small>7</small></sup>  ויתנו־כסף לחצבים ולחרשׁים ומאכל ומשׁתה ושׁמן לצדנים ולצרים להביא עצי ארזים מן־הלבנון אל־ים יפוא כרשׁיון כורשׁ מלך־פרס עליהם׃ </p>
<p id="v8"><sup><small>8</small></sup>  ובשׁנה השׁנית לבואם אל־בית האלהים לירושׁלם בחדשׁ השׁני החלו זרבבל בן־שׁאלתיאל וישׁוע בן־יוצדק ושׁאר אחיהם הכהנים והלוים וכל־הבאים מהשׁבי ירושׁלם ויעמידו את־הלוים מבן עשׂרים שׁנה ומעלה לנצח על־מלאכת בית־יהוה׃ </p>
<p id="v9"><sup><small>9</small></sup>  ויעמד ישׁוע בניו ואחיו קדמיאל ובניו בני־יהודה כאחד לנצח על־עשׂה המלאכה בבית האלהים בני חנדד בניהם ואחיהם הלוים׃ </p>
<p id="v10"><sup><small>10</small></sup>  ויסדו הבנים את־היכל יהוה ויעמידו הכהנים מלבשׁים בחצצרות והלוים בני־אסף במצלתים להלל את־יהוה על־ידי דויד מלך־ישׂראל׃ </p>
<p id="v11"><sup><small>11</small></sup>  ויענו בהלל ובהודת ליהוה כי טוב כי־לעולם חסדו על־ישׂראל וכל־העם הריעו תרועה גדולה בהלל ליהוה על הוסד בית־יהוה׃ <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  ורבים מהכהנים והלוים וראשׁי האבות הזקנים אשׁר ראו את־הבית הראשׁון ביסדו זה הבית בעיניהם בכים בקול גדול ורבים בתרועה בשׂמחה להרים קול׃ </p>
<p id="v13"><sup><small>13</small></sup>  ואין העם מכירים קול תרועת השׂמחה לקול בכי העם כי העם מריעים תרועה גדולה והקול נשׁמע עד־למרחוק׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezra/2">עזרא - פֶּרֶק 2</a></td>
        <td><a href="/he/Bible/Ezra/Index">אינדקס</a></td>
        <td><a href="/he/Bible/Ezra/4">עזרא - פֶּרֶק 4</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:11 <i>אלוהים רחום</i>: <a href="/he/The_Urantia_Book/2#p5_7">או 2:5.7</a>.  <i>משרד רחמים</i>: <a href="/he/The_Urantia_Book/6#p3_2">או 6:3.2</a>.  <i>הרחמים</i>: <a href="/he/The_Urantia_Book/131#p10_6">או 131:10.6</a>.  <i>כל רחום</i>: <a href="/he/The_Urantia_Book/142#p3_7">או 142:3.7</a>.  <i>אלוהים מתענג ברחמים</i>: <a href="/he/The_Urantia_Book/143#p1_6">או 143:1.6</a>. </li>
</ol>
</div>
