<!--
title: עזרא - פֶּרֶק 6
description: 
published: true
date: 2023-11-8T20:31:8Z
tags: bible, bible—ezra
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ezra/5">
          <span class="mdi mdi-arrow-left-drop-circle"></span><span class="pl-2">עזרא - פֶּרֶק 5</span>
        </a>
        </td>
        <td>
        <a href="/he/Bible/Ezra/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ezra/7">
          <span class="pr-2">עזרא - פֶּרֶק 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  באדין דריושׁ מלכא שׂם טעם ובקרו בבית ספריא די גנזיא מהחתין תמה בבבל׃ </p>
<p id="v2"><sup><small>2</small></sup>  והשׁתכח באחמתא בבירתא די במדי מדינתה מגלה חדה וכן־כתיב בגוה דכרונה׃ </p>
<p id="v3"><sup><small>3</small></sup>  בשׁנת חדה לכורשׁ מלכא כורשׁ מלכא שׂם טעם בית־אלהא בירושׁלם ביתא יתבנא אתר די־דבחין דבחין ואשׁוהי מסובלין רומה אמין שׁתין פתיה אמין שׁתין׃ </p>
<p id="v4"><sup><small>4</small></sup>  נדבכין די־אבן גלל תלתא ונדבך די־אע חדת ונפקתא מן־בית מלכא תתיהב׃ </p>
<p id="v5"><sup><small>5</small></sup>  ואף מאני בית־אלהא די דהבה וכספא די נבוכדנצר הנפק מן־היכלא די־בירושׁלם והיבל לבבל יהתיבון ויהך להיכלא די־בירושׁלם לאתרה ותחת בבית אלהא׃ </p>
<p id="v6"><sup><small>6</small></sup>  כען תתני פחת עבר־נהרה שׁתר בוזני וכנותהון אפרסכיא די בעבר נהרה רחיקין הוו מן־תמה׃ </p>
<p id="v7"><sup><small>7</small></sup>  שׁבקו לעבידת בית־אלהא דך פחת יהודיא ולשׂבי יהודיא בית־אלהא דך יבנון על־אתרה׃ </p>
<p id="v8"><sup><small>8</small></sup>  ומני שׂים טעם למא די־תעבדון עם־שׂבי יהודיא אלך למבנא בית־אלהא דך ומנכסי מלכא די מדת עבר נהרה אספרנא נפקתא תהוא מתיהבא לגבריא אלך די־לא לבטלא׃ </p>
<p id="v9"><sup><small>9</small></sup>  ומה חשׁחן ובני תורין ודכרין ואמרין לעלון לאלה שׁמיא חנטין מלח חמר ומשׁח כמאמר כהניא די־בירושׁלם להוא מתיהב להם יום ביום די־לא שׁלו׃ </p>
<p id="v10"><sup><small>10</small></sup>  די־להון מהקרבין ניחוחין לאלה שׁמיא ומצלין לחיי מלכא ובנוהי׃ </p>
<p id="v11"><sup><small>11</small></sup>  ומני שׂים טעם די כל־אנשׁ די יהשׁנא פתגמא דנה יתנסח אע מן־ביתה וזקיף יתמחא עלהי וביתה נולו יתעבד על־דנה׃ </p>
<p id="v12"><sup><small>12</small></sup>  ואלהא די שׁכן שׁמה תמה ימגר כל־מלך ועם די ישׁלח ידה להשׁניה לחבלה בית־אלהא דך די בירושׁלם אנה דריושׁ שׂמת טעם אספרנא יתעבד׃ </p>
<p id="v13"><sup><small>13</small></sup>  אדין תתני פחת עבר־נהרה שׁתר בוזני וכנותהון לקבל די־שׁלח דריושׁ מלכא כנמא אספרנא עבדו׃ </p>
<p id="v14"><sup><small>14</small></sup>  ושׂבי יהודיא בנין ומצלחין בנבואת חגי נביאה וזכריה בר־עדוא ובנו ושׁכללו מן־טעם אלה ישׂראל ומטעם כורשׁ ודריושׁ וארתחשׁשׂתא מלך פרס׃ </p>
<p id="v15"><sup><small>15</small></sup>  ושׁיציא ביתה דנה עד יום תלתה לירח אדר די־היא שׁנת־שׁת למלכות דריושׁ מלכא׃ </p>
<p id="v16"><sup><small>16</small></sup>  ועבדו בני־ישׂראל כהניא ולויא ושׁאר בני־גלותא חנכת בית־אלהא דנה בחדוה׃ </p>
<p id="v17"><sup><small>17</small></sup>  והקרבו לחנכת בית־אלהא דנה תורין מאה דכרין מאתין אמרין ארבע מאה וצפירי עזין לחטיא על־כל־ישׂראל תרי־עשׂר למנין שׁבטי ישׂראל׃ </p>
<p id="v18"><sup><small>18</small></sup>  והקימו כהניא בפלגתהון ולויא במחלקתהון על־עבידת אלהא די בירושׁלם ככתב ספר משׁה׃ </p>
<p id="v19"><sup><small>19</small></sup>  ויעשׂו בני־הגולה את־הפסח בארבעה עשׂר לחדשׁ הראשׁון׃ </p>
<p id="v20"><sup><small>20</small></sup>  כי הטהרו הכהנים והלוים כאחד כלם טהורים וישׁחטו הפסח לכל־בני הגולה ולאחיהם הכהנים ולהם׃ </p>
<p id="v21"><sup><small>21</small></sup>  ויאכלו בני־ישׂראל השׁבים מהגולה וכל הנבדל מטמאת גוי־הארץ אלהם לדרשׁ ליהוה אלהי ישׂראל׃ </p>
<p id="v22"><sup><small>22</small></sup>  ויעשׂו חג־מצות שׁבעת ימים בשׂמחה כי שׂמחם יהוה והסב לב מלך־אשׁור עליהם לחזק ידיהם במלאכת בית־האלהים אלהי ישׂראל׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ezra/5">
          <span class="mdi mdi-arrow-left-drop-circle"></span><span class="pl-2">עזרא - פֶּרֶק 5</span>
        </a>
        </td>
        <td>
        <a href="/he/Bible/Ezra/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ezra/7">
          <span class="pr-2">עזרא - פֶּרֶק 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
