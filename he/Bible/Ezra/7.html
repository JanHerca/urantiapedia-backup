<!--
title: עזרא - פֶּרֶק 7
description: 
published: true
date: 2022-10-6T10:37:18Z
tags: bible, bible—ezra
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezra/6">עזרא - פֶּרֶק 6</a></td>
        <td><a href="/he/Bible/Ezra/Index">אינדקס</a></td>
        <td><a href="/he/Bible/Ezra/8">עזרא - פֶּרֶק 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואחר הדברים האלה במלכות ארתחשׁסתא מלך־פרס עזרא בן־שׂריה בן־עזריה בן־חלקיה׃ </p>
<p id="v2"><sup><small>2</small></sup>  בן־שׁלום בן־צדוק בן־אחיטוב׃ </p>
<p id="v3"><sup><small>3</small></sup>  בן־אמריה בן־עזריה בן־מריות׃ </p>
<p id="v4"><sup><small>4</small></sup>  בן־זרחיה בן־עזי בן־בקי׃ </p>
<p id="v5"><sup><small>5</small></sup>  בן־אבישׁוע בן־פינחס בן־אלעזר בן־אהרן הכהן הראשׁ׃ </p>
<p id="v6"><sup><small>6</small></sup>  הוא עזרא עלה מבבל והוא־ספר מהיר בתורת משׁה אשׁר־נתן יהוה אלהי ישׂראל ויתן־לו המלך כיד־יהוה אלהיו עליו כל בקשׁתו׃ </p>
<p id="v7"><sup><small>7</small></sup>  ויעלו מבני־ישׂראל ומן־הכהנים והלוים והמשׁררים והשׁערים והנתינים אל־ירושׁלם בשׁנת־שׁבע לארתחשׁסתא המלך׃ </p>
<p id="v8"><sup><small>8</small></sup>  ויבא ירושׁלם בחדשׁ החמישׁי היא שׁנת השׁביעית למלך׃ </p>
<p id="v9"><sup><small>9</small></sup>  כי באחד לחדשׁ הראשׁון הוא יסד המעלה מבבל ובאחד לחדשׁ החמישׁי בא אל־ירושׁלם כיד־אלהיו הטובה עליו׃ </p>
<p id="v10"><sup><small>10</small></sup>  כי עזרא הכין לבבו לדרושׁ את־תורת יהוה ולעשׂת וללמד בישׂראל חק ומשׁפט׃ <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  וזה פרשׁגן הנשׁתון אשׁר נתן המלך ארתחשׁסתא לעזרא הכהן הספר ספר דברי מצות־יהוה וחקיו על־ישׂראל׃ </p>
<p id="v12"><sup><small>12</small></sup>  ארתחשׁסתא מלך מלכיא לעזרא כהנא ספר דתא די־אלה שׁמיא גמיר וכענת׃ </p>
<p id="v13"><sup><small>13</small></sup>  מני שׂים טעם די כל־מתנדב במלכותי מן־עמה ישׂראל וכהנוהי ולויא למהך לירושׁלם עמך יהך׃ </p>
<p id="v14"><sup><small>14</small></sup>  כל־קבל די מן־קדם מלכא ושׁבעת יעטהי שׁליח לבקרא על־יהוד ולירושׁלם בדת אלהך די בידך׃ </p>
<p id="v15"><sup><small>15</small></sup>  ולהיבלה כסף ודהב די־מלכא ויעטוהי התנדבו לאלה ישׂראל די בירושׁלם משׁכנה׃ </p>
<p id="v16"><sup><small>16</small></sup>  וכל כסף ודהב די תהשׁכח בכל מדינת בבל עם התנדבות עמא וכהניא מתנדבין לבית אלההם די בירושׁלם׃ </p>
<p id="v17"><sup><small>17</small></sup>  כל־קבל דנה אספרנא תקנא בכספא דנה תורין דכרין אמרין ומנחתהון ונסכיהון ותקרב המו על־מדבחה די בית אלהכם די בירושׁלם׃ </p>
<p id="v18"><sup><small>18</small></sup>  ומה די עליך ועל־אחיך ייטב בשׁאר כספא ודהבה למעבד כרעות אלהכם תעבדון׃ </p>
<p id="v19"><sup><small>19</small></sup>  ומאניא די־מתיהבין לך לפלחן בית אלהך השׁלם קדם אלה ירושׁלם׃ </p>
<p id="v20"><sup><small>20</small></sup>  ושׁאר חשׁחות בית אלהך די יפל־לך למנתן תנתן מן־בית גנזי מלכא׃ </p>
<p id="v21"><sup><small>21</small></sup>  ומני אנה ארתחשׁסתא מלכא שׂים טעם לכל גזבריא די בעבר נהרה די כל־די ישׁאלנכון עזרא כהנה ספר דתא די־אלה שׁמיא אספרנא יתעבד׃ </p>
<p id="v22"><sup><small>22</small></sup>  עד־כסף ככרין מאה ועד־חנטין כרין מאה ועד־חמר בתין מאה ועד־בתין משׁח מאה ומלח די־לא כתב׃ </p>
<p id="v23"><sup><small>23</small></sup>  כל־די מן־טעם אלה שׁמיא יתעבד אדרזדא לבית אלה שׁמיא די־למה להוא קצף על־מלכות מלכא ובנוהי׃ </p>
<p id="v24"><sup><small>24</small></sup>  ולכם מהודעין די כל־כהניא ולויא זמריא תרעיא נתיניא ופלחי בית אלהא דנה מנדה בלו והלך לא שׁליט למרמא עליהם׃ </p>
<p id="v25"><sup><small>25</small></sup>  ואנת עזרא כחכמת אלהך די־בידך מני שׁפטין ודינין די־להון דאנין לכל־עמה די בעבר נהרה לכל־ידעי דתי אלהך ודי לא ידע תהודעון׃ </p>
<p id="v26"><sup><small>26</small></sup>  וכל־די־לא להוא עבד דתא די־אלהך ודתא די מלכא אספרנא דינה להוא מתעבד מנה הן למות הן לשׁרשׁו הן־לענשׁ נכסין ולאסורין׃ </p>
<p id="v27"><sup><small>27</small></sup>  ברוך יהוה אלהי אבותינו אשׁר נתן כזאת בלב המלך לפאר את־בית יהוה אשׁר בירושׁלם׃ </p>
<p id="v28"><sup><small>28</small></sup>  ועלי הטה־חסד לפני המלך ויועציו ולכל־שׂרי המלך הגברים ואני התחזקתי כיד־יהוה אלהי עלי ואקבצה מישׂראל ראשׁים לעלות עמי׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Ezra/6">עזרא - פֶּרֶק 6</a></td>
        <td><a href="/he/Bible/Ezra/Index">אינדקס</a></td>
        <td><a href="/he/Bible/Ezra/8">עזרא - פֶּרֶק 8</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 7:10 <i>עזרא: דבקות בחוק</i>: <a href="/he/The_Urantia_Book/97#p8_3">או 97:8.3</a>. </li>
</ol>
</div>
