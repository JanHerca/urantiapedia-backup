<!--
title: עזרא - פֶּרֶק 10
description: 
published: true
date: 2023-11-8T20:31:8Z
tags: bible, bible—ezra
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ezra/9">
          <span class="mdi mdi-arrow-left-drop-circle"></span><span class="pl-2">עזרא - פֶּרֶק 9</span>
        </a>
        </td>
        <td>
        <a href="/he/Bible/Ezra/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וכהתפלל עזרא וכהתודתו בכה ומתנפל לפני בית האלהים נקבצו אליו מישׂראל קהל רב־מאד אנשׁים ונשׁים וילדים כי־בכו העם הרבה־בכה׃ </p>
<p id="v2"><sup><small>2</small></sup>  ויען שׁכניה בן־יחיאל מבני עולם ויאמר לעזרא אנחנו מעלנו באלהינו ונשׁב נשׁים נכריות מעמי הארץ ועתה ישׁ־מקוה לישׂראל על־זאת׃ </p>
<p id="v3"><sup><small>3</small></sup>  ועתה נכרת־ברית לאלהינו להוציא כל־נשׁים והנולד מהם בעצת אדני והחרדים במצות אלהינו וכתורה יעשׂה׃ </p>
<p id="v4"><sup><small>4</small></sup>  קום כי־עליך הדבר ואנחנו עמך חזק ועשׂה׃ </p>
<p id="v5"><sup><small>5</small></sup>  ויקם עזרא וישׁבע את־שׂרי הכהנים הלוים וכל־ישׂראל לעשׂות כדבר הזה וישׁבעו׃ </p>
<p id="v6"><sup><small>6</small></sup>  ויקם עזרא מלפני בית האלהים וילך אל־לשׁכת יהוחנן בן־אלישׁיב וילך שׁם לחם לא־אכל ומים לא־שׁתה כי מתאבל על־מעל הגולה׃ </p>
<p id="v7"><sup><small>7</small></sup>  ויעבירו קול ביהודה וירושׁלם לכל בני הגולה להקבץ ירושׁלם׃ </p>
<p id="v8"><sup><small>8</small></sup>  וכל אשׁר לא־יבוא לשׁלשׁת הימים כעצת השׂרים והזקנים יחרם כל־רכושׁו והוא יבדל מקהל הגולה׃ </p>
<p id="v9"><sup><small>9</small></sup>  ויקבצו כל־אנשׁי־יהודה ובנימן ירושׁלם לשׁלשׁת הימים הוא חדשׁ התשׁיעי בעשׂרים בחדשׁ וישׁבו כל־העם ברחוב בית האלהים מרעידים על־הדבר ומהגשׁמים׃ </p>
<p id="v10"><sup><small>10</small></sup>  ויקם עזרא הכהן ויאמר אלהם אתם מעלתם ותשׁיבו נשׁים נכריות להוסיף על־אשׁמת ישׂראל׃ </p>
<p id="v11"><sup><small>11</small></sup>  ועתה תנו תודה ליהוה אלהי־אבתיכם ועשׂו רצונו והבדלו מעמי הארץ ומן־הנשׁים הנכריות׃ </p>
<p id="v12"><sup><small>12</small></sup>  ויענו כל־הקהל ויאמרו קול גדול כן כדבריך עלינו לעשׂות׃ </p>
<p id="v13"><sup><small>13</small></sup>  אבל העם רב והעת גשׁמים ואין כח לעמוד בחוץ והמלאכה לא־ליום אחד ולא לשׁנים כי־הרבינו לפשׁע בדבר הזה׃ </p>
<p id="v14"><sup><small>14</small></sup>  יעמדו־נא שׂרינו לכל־הקהל וכל אשׁר בערינו ההשׁיב נשׁים נכריות יבא לעתים מזמנים ועמהם זקני־עיר ועיר ושׁפטיה עד להשׁיב חרון אף־אלהינו ממנו עד לדבר הזה׃ </p>
<p id="v15"><sup><small>15</small></sup>  אך יונתן בן־עשׂהאל ויחזיה בן־תקוה עמדו על־זאת ומשׁלם ושׁבתי הלוי עזרם׃ </p>
<p id="v16"><sup><small>16</small></sup>  ויעשׂו־כן בני הגולה ויבדלו עזרא הכהן אנשׁים ראשׁי האבות לבית אבתם וכלם בשׁמות וישׁבו ביום אחד לחדשׁ העשׂירי לדריושׁ הדבר׃ </p>
<p id="v17"><sup><small>17</small></sup>  ויכלו בכל אנשׁים ההשׁיבו נשׁים נכריות עד יום אחד לחדשׁ הראשׁון׃ </p>
<p id="v18"><sup><small>18</small></sup>  וימצא מבני הכהנים אשׁר השׁיבו נשׁים נכריות מבני ישׁוע בן־יוצדק ואחיו מעשׂיה ואליעזר ויריב וגדליה׃ </p>
<p id="v19"><sup><small>19</small></sup>  ויתנו ידם להוציא נשׁיהם ואשׁמים איל־צאן על־אשׁמתם׃ </p>
<p id="v20"><sup><small>20</small></sup>  ומבני אמר חנני וזבדיה׃ </p>
<p id="v21"><sup><small>21</small></sup>  ומבני חרם מעשׂיה ואליה ושׁמעיה ויחיאל ועזיה׃ </p>
<p id="v22"><sup><small>22</small></sup>  ומבני פשׁחור אליועיני מעשׂיה ישׁמעאל נתנאל יוזבד ואלעשׂה׃ </p>
<p id="v23"><sup><small>23</small></sup>  ומן־הלוים יוזבד ושׁמעי וקליה הוא קליטא פתחיה יהודה ואליעזר׃ </p>
<p id="v24"><sup><small>24</small></sup>  ומן־המשׁררים אלישׁיב ומן־השׁערים שׁלם וטלם ואורי׃ </p>
<p id="v25"><sup><small>25</small></sup>  ומישׂראל מבני פרעשׁ רמיה ויזיה ומלכיה ומימן ואלעזר ומלכיה ובניה׃ </p>
<p id="v26"><sup><small>26</small></sup>  ומבני עילם מתניה זכריה ויחיאל ועבדי וירמות ואליה׃ </p>
<p id="v27"><sup><small>27</small></sup>  ומבני זתוא אליועני אלישׁיב מתניה וירמות וזבד ועזיזא׃ </p>
<p id="v28"><sup><small>28</small></sup>  ומבני בבי יהוחנן חנניה זבי עתלי׃ </p>
<p id="v29"><sup><small>29</small></sup>  ומבני בני משׁלם מלוך ועדיה ישׁוב ושׁאל ירמות׃ </p>
<p id="v30"><sup><small>30</small></sup>  ומבני פחת מואב עדנא וכלל בניה מעשׂיה מתניה בצלאל ובנוי ומנשׁה׃ </p>
<p id="v31"><sup><small>31</small></sup>  ובני חרם אליעזר ישׁיה מלכיה שׁמעיה שׁמעון׃ </p>
<p id="v32"><sup><small>32</small></sup>  בנימן מלוך שׁמריה׃ </p>
<p id="v33"><sup><small>33</small></sup>  מבני חשׁם מתני מתתה זבד אליפלט ירמי מנשׁה שׁמעי׃ </p>
<p id="v34"><sup><small>34</small></sup>  מבני בני מעדי עמרם ואואל׃ </p>
<p id="v35"><sup><small>35</small></sup>  בניה בדיה כלהי׃ </p>
<p id="v36"><sup><small>36</small></sup>  וניה מרמות אלישׁיב׃ </p>
<p id="v37"><sup><small>37</small></sup>  מתניה מתני ויעשׂו׃ </p>
<p id="v38"><sup><small>38</small></sup>  ובני ובנוי שׁמעי׃ </p>
<p id="v39"><sup><small>39</small></sup>  ושׁלמיה ונתן ועדיה׃ </p>
<p id="v40"><sup><small>40</small></sup>  מכנדבי שׁשׁי שׁרי׃ </p>
<p id="v41"><sup><small>41</small></sup>  עזראל ושׁלמיהו שׁמריה׃ </p>
<p id="v42"><sup><small>42</small></sup>  שׁלום אמריה יוסף׃ </p>
<p id="v43"><sup><small>43</small></sup>  מבני נבו יעיאל מתתיה זבד זבינא ידו ויואל בניה׃ </p>
<p id="v44"><sup><small>44</small></sup>  כל־אלה נשׂאו נשׁים נכריות וישׁ מהם נשׁים וישׂימו בנים׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ezra/9">
          <span class="mdi mdi-arrow-left-drop-circle"></span><span class="pl-2">עזרא - פֶּרֶק 9</span>
        </a>
        </td>
        <td>
        <a href="/he/Bible/Ezra/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
