<!--
title: דברי הימים ב׳ - פֶּרֶק 27
description: 
published: true
date: 2023-11-8T20:31:8Z
tags: bible, bible—2 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Chronicles/26">
          <span class="mdi mdi-arrow-left-drop-circle"></span><span class="pl-2">דברי הימים ב׳ - פֶּרֶק 26</span>
        </a>
        </td>
        <td>
        <a href="/he/Bible/2_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Chronicles/28">
          <span class="pr-2">דברי הימים ב׳ - פֶּרֶק 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  בן־עשׂרים וחמשׁ שׁנה יותם במלכו ושׁשׁ־עשׂרה שׁנה מלך בירושׁלם ושׁם אמו ירושׁה בת־צדוק׃ </p>
<p id="v2"><sup><small>2</small></sup>  ויעשׂ הישׁר בעיני יהוה ככל אשׁר־עשׂה עזיהו אביו רק לא־בא אל־היכל יהוה ועוד העם משׁחיתים׃ </p>
<p id="v3"><sup><small>3</small></sup>  הוא בנה את־שׁער בית־יהוה העליון ובחומת העפל בנה לרב׃ </p>
<p id="v4"><sup><small>4</small></sup>  וערים בנה בהר־יהודה ובחרשׁים בנה בירניות ומגדלים׃ </p>
<p id="v5"><sup><small>5</small></sup>  והוא נלחם עם־מלך בני־עמון ויחזק עליהם ויתנו־לו בני־עמון בשׁנה ההיא מאה ככר־כסף ועשׂרת אלפים כרים חטים ושׂעורים עשׂרת אלפים זאת השׁיבו לו בני עמון ובשׁנה השׁנית והשׁלשׁית׃ </p>
<p id="v6"><sup><small>6</small></sup>  ויתחזק יותם כי הכין דרכיו לפני יהוה אלהיו׃ </p>
<p id="v7"><sup><small>7</small></sup>  ויתר דברי יותם וכל־מלחמתיו ודרכיו הנם כתובים על־ספר מלכי־ישׂראל ויהודה׃ </p>
<p id="v8"><sup><small>8</small></sup>  בן־עשׂרים וחמשׁ שׁנה היה במלכו ושׁשׁ־עשׂרה שׁנה מלך בירושׁלם׃ </p>
<p id="v9"><sup><small>9</small></sup>  וישׁכב יותם עם־אבתיו ויקברו אתו בעיר דויד וימלך אחז בנו תחתיו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Chronicles/26">
          <span class="mdi mdi-arrow-left-drop-circle"></span><span class="pl-2">דברי הימים ב׳ - פֶּרֶק 26</span>
        </a>
        </td>
        <td>
        <a href="/he/Bible/2_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Chronicles/28">
          <span class="pr-2">דברי הימים ב׳ - פֶּרֶק 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
