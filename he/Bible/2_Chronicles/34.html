<!--
title: דברי הימים ב׳ - פֶּרֶק 34
description: 
published: true
date: 2023-11-8T20:31:8Z
tags: bible, bible—2 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Chronicles/33">
          <span class="mdi mdi-arrow-left-drop-circle"></span><span class="pl-2">דברי הימים ב׳ - פֶּרֶק 33</span>
        </a>
        </td>
        <td>
        <a href="/he/Bible/2_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Chronicles/35">
          <span class="pr-2">דברי הימים ב׳ - פֶּרֶק 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  בן־שׁמונה שׁנים יאשׁיהו במלכו ושׁלשׁים ואחת שׁנה מלך בירושׁלם׃ </p>
<p id="v2"><sup><small>2</small></sup>  ויעשׂ הישׁר בעיני יהוה וילך בדרכי דויד אביו ולא־סר ימין ושׂמאול׃ </p>
<p id="v3"><sup><small>3</small></sup>  ובשׁמונה שׁנים למלכו והוא עודנו נער החל לדרושׁ לאלהי דויד אביו ובשׁתים עשׂרה שׁנה החל לטהר את־יהודה וירושׁלם מן־הבמות והאשׁרים והפסלים והמסכות׃ </p>
<p id="v4"><sup><small>4</small></sup>  וינתצו לפניו את מזבחות הבעלים והחמנים אשׁר־למעלה מעליהם גדע והאשׁרים והפסלים והמסכות שׁבר והדק ויזרק על־פני הקברים הזבחים להם׃ </p>
<p id="v5"><sup><small>5</small></sup>  ועצמות כהנים שׂרף על־מזבחותים ויטהר את־יהודה ואת־ירושׁלם׃ </p>
<p id="v6"><sup><small>6</small></sup>  ובערי מנשׁה ואפרים ושׁמעון ועד־נפתלי בהר בתיהם סביב׃ </p>
<p id="v7"><sup><small>7</small></sup>  וינתץ את־המזבחות ואת־האשׁרים והפסלים כתת להדק וכל־החמנים גדע בכל־ארץ ישׂראל וישׁב לירושׁלם׃ </p>
<p id="v8"><sup><small>8</small></sup>  ובשׁנת שׁמונה עשׂרה למלכו לטהר הארץ והבית שׁלח את־שׁפן בן־אצליהו ואת־מעשׂיהו שׂר־העיר ואת יואח בן־יואחז המזכיר לחזק את־בית יהוה אלהיו׃ </p>
<p id="v9"><sup><small>9</small></sup>  ויבאו אל־חלקיהו הכהן הגדול ויתנו את־הכסף המובא בית־אלהים אשׁר אספו־הלוים שׁמרי הסף מיד מנשׁה ואפרים ומכל שׁארית ישׂראל ומכל־יהודה ובנימן וישׁבי ירושׁלם׃ <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  ויתנו על־יד עשׂה המלאכה המפקדים בבית יהוה ויתנו אתו עושׂי המלאכה אשׁר עשׂים בבית יהוה לבדוק ולחזק הבית׃ </p>
<p id="v11"><sup><small>11</small></sup>  ויתנו לחרשׁים ולבנים לקנות אבני מחצב ועצים למחברות ולקרות את־הבתים אשׁר השׁחיתו מלכי יהודה׃ </p>
<p id="v12"><sup><small>12</small></sup>  והאנשׁים עשׂים באמונה במלאכה ועליהם מפקדים יחת ועבדיהו הלוים מן־בני מררי וזכריה ומשׁלם מן־בני הקהתים לנצח והלוים כל־מבין בכלי־שׁיר׃ </p>
<p id="v13"><sup><small>13</small></sup>  ועל הסבלים ומנצחים לכל עשׂה מלאכה לעבודה ועבודה ומהלוים סופרים ושׁטרים ושׁוערים׃ <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  ובהוציאם את־הכסף המובא בית יהוה מצא חלקיהו הכהן את־ספר תורת־יהוה ביד־משׁה׃ </p>
<p id="v15"><sup><small>15</small></sup>  ויען חלקיהו ויאמר אל־שׁפן הסופר ספר התורה מצאתי בבית יהוה ויתן חלקיהו את־הספר אל־שׁפן׃ </p>
<p id="v16"><sup><small>16</small></sup>  ויבא שׁפן את־הספר אל־המלך וישׁב עוד את־המלך דבר לאמר כל אשׁר־נתן ביד־עבדיך הם עשׂים׃ </p>
<p id="v17"><sup><small>17</small></sup>  ויתיכו את־הכסף הנמצא בבית־יהוה ויתנוהו על־יד המפקדים ועל־יד עושׂי המלאכה׃ </p>
<p id="v18"><sup><small>18</small></sup>  ויגד שׁפן הסופר למלך לאמר ספר נתן לי חלקיהו הכהן ויקרא־בו שׁפן לפני המלך׃ </p>
<p id="v19"><sup><small>19</small></sup>  ויהי כשׁמע המלך את דברי התורה ויקרע את־בגדיו׃ </p>
<p id="v20"><sup><small>20</small></sup>  ויצו המלך את־חלקיהו ואת־אחיקם בן־שׁפן ואת־עבדון בן־מיכה ואת שׁפן הסופר ואת עשׂיה עבד־המלך לאמר׃ </p>
<p id="v21"><sup><small>21</small></sup>  לכו דרשׁו את־יהוה בעדי ובעד הנשׁאר בישׂראל וביהודה על־דברי הספר אשׁר נמצא כי־גדולה חמת־יהוה אשׁר נתכה בנו על אשׁר לא־שׁמרו אבותינו את־דבר יהוה לעשׂות ככל־הכתוב על־הספר הזה׃ </p>
<p id="v22"><sup><small>22</small></sup>  וילך חלקיהו ואשׁר המלך אל־חלדה הנביאה אשׁת שׁלם בן־תוקהת בן־חסרה שׁומר הבגדים והיא יושׁבת בירושׁלם במשׁנה וידברו אליה כזאת׃ </p>
<p id="v23"><sup><small>23</small></sup>  ותאמר להם כה־אמר יהוה אלהי ישׂראל אמרו לאישׁ אשׁר־שׁלח אתכם אלי׃ </p>
<p id="v24"><sup><small>24</small></sup>  כה אמר יהוה הנני מביא רעה על־המקום הזה ועל־יושׁביו את כל־האלות הכתובות על־הספר אשׁר קראו לפני מלך יהודה׃ </p>
<p id="v25"><sup><small>25</small></sup>  תחת אשׁר עזבוני ויקטירו לאלהים אחרים למען הכעיסני בכל מעשׂי ידיהם ותתך חמתי במקום הזה ולא תכבה׃ </p>
<p id="v26"><sup><small>26</small></sup>  ואל־מלך יהודה השׁלח אתכם לדרושׁ ביהוה כה תאמרו אליו כה־אמר יהוה אלהי ישׂראל הדברים אשׁר שׁמעת׃ </p>
<p id="v27"><sup><small>27</small></sup>  יען רך־לבבך ותכנע מלפני אלהים בשׁמעך את־דבריו על־המקום הזה ועל־ישׁביו ותכנע לפני ותקרע את־בגדיך ותבך לפני וגם־אני שׁמעתי נאם־יהוה׃ </p>
<p id="v28"><sup><small>28</small></sup>  הנני אספך אל־אבתיך ונאספת אל־קברתיך בשׁלום ולא־תראינה עיניך בכל הרעה אשׁר אני מביא על־המקום הזה ועל־ישׁביו וישׁיבו את־המלך דבר׃ </p>
<p id="v29"><sup><small>29</small></sup>  וישׁלח המלך ויאסף את־כל־זקני יהודה וירושׁלם׃ </p>
<p id="v30"><sup><small>30</small></sup>  ויעל המלך בית־יהוה וכל־אישׁ יהודה וישׁבי ירושׁלם והכהנים והלוים וכל־העם מגדול ועד־קטן ויקרא באזניהם את־כל־דברי ספר הברית הנמצא בית יהוה׃ </p>
<p id="v31"><sup><small>31</small></sup>  ויעמד המלך על־עמדו ויכרת את־הברית לפני יהוה ללכת אחרי יהוה ולשׁמור את־מצותיו ועדותיו וחקיו בכל־לבבו ובכל־נפשׁו לעשׂות את־דברי הברית הכתובים על־הספר הזה׃ </p>
<p id="v32"><sup><small>32</small></sup>  ויעמד את כל־הנמצא בירושׁלם ובנימן ויעשׂו ישׁבי ירושׁלם כברית אלהים אלהי אבותיהם׃ </p>
<p id="v33"><sup><small>33</small></sup>  ויסר יאשׁיהו את־כל־התועבות מכל־הארצות אשׁר לבני ישׂראל ויעבד את כל־הנמצא בישׂראל לעבוד את־יהוה אלהיהם כל־ימיו לא סרו מאחרי יהוה אלהי אבותיהם׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Chronicles/33">
          <span class="mdi mdi-arrow-left-drop-circle"></span><span class="pl-2">דברי הימים ב׳ - פֶּרֶק 33</span>
        </a>
        </td>
        <td>
        <a href="/he/Bible/2_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Chronicles/35">
          <span class="pr-2">דברי הימים ב׳ - פֶּרֶק 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 34:13-19 <i>"למצוא" את החוק</i>: <a href="/he/The_Urantia_Book/74#p8_11">או 74:8.11</a>. </li>
  <li id="fn2"><a href="#cite2">↑</a> 34:9 <i>שארית ישראל</i>: <a href="/he/The_Urantia_Book/97#p9_21">או 97:9.21</a>. </li>
</ol>
</div>
