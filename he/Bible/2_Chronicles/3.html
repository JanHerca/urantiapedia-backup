<!--
title: דברי הימים ב׳ - פֶּרֶק 3
description: 
published: true
date: 2023-11-8T20:31:8Z
tags: bible, bible—2 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Chronicles/2">
          <span class="mdi mdi-arrow-left-drop-circle"></span><span class="pl-2">דברי הימים ב׳ - פֶּרֶק 2</span>
        </a>
        </td>
        <td>
        <a href="/he/Bible/2_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Chronicles/4">
          <span class="pr-2">דברי הימים ב׳ - פֶּרֶק 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויחל שׁלמה לבנות את־בית־יהוה בירושׁלם בהר המוריה אשׁר נראה לדויד אביהו אשׁר הכין במקום דויד בגרן ארנן היבוסי׃ </p>
<p id="v2"><sup><small>2</small></sup>  ויחל לבנות בחדשׁ השׁני בשׁני בשׁנת ארבע למלכותו׃ </p>
<p id="v3"><sup><small>3</small></sup>  ואלה הוסד שׁלמה לבנות את־בית האלהים הארך אמות במדה הראשׁונה אמות שׁשׁים ורחב אמות עשׂרים׃ </p>
<p id="v4"><sup><small>4</small></sup>  והאולם אשׁר על־פני הארך על־פני רחב־הבית אמות עשׂרים והגבה מאה ועשׂרים ויצפהו מפנימה זהב טהור׃ </p>
<p id="v5"><sup><small>5</small></sup>  ואת הבית הגדול חפה עץ ברושׁים ויחפהו זהב טוב ויעל עליו תמרים ושׁרשׁרות׃ </p>
<p id="v6"><sup><small>6</small></sup>  ויצף את־הבית אבן יקרה לתפארת והזהב זהב פרוים׃ </p>
<p id="v7"><sup><small>7</small></sup>  ויחף את־הבית הקרות הספים וקירותיו ודלתותיו זהב ופתח כרובים על־הקירות׃ </p>
<p id="v8"><sup><small>8</small></sup>  ויעשׂ את־בית־קדשׁ הקדשׁים ארכו על־פני רחב־הבית אמות עשׂרים ורחבו אמות עשׂרים ויחפהו זהב טוב לככרים שׁשׁ מאות׃ </p>
<p id="v9"><sup><small>9</small></sup>  ומשׁקל למסמרות לשׁקלים חמשׁים זהב והעליות חפה זהב׃ </p>
<p id="v10"><sup><small>10</small></sup>  ויעשׂ בבית־קדשׁ הקדשׁים כרובים שׁנים מעשׂה צעצעים ויצפו אתם זהב׃ </p>
<p id="v11"><sup><small>11</small></sup>  וכנפי הכרובים ארכם אמות עשׂרים כנף האחד לאמות חמשׁ מגעת לקיר הבית והכנף האחרת אמות חמשׁ מגיע לכנף הכרוב האחר׃ </p>
<p id="v12"><sup><small>12</small></sup>  וכנף הכרוב האחד אמות חמשׁ מגיע לקיר הבית והכנף האחרת אמות חמשׁ דבקה לכנף הכרוב האחר׃ </p>
<p id="v13"><sup><small>13</small></sup>  כנפי הכרובים האלה פרשׂים אמות עשׂרים והם עמדים על־רגליהם ופניהם לבית׃ </p>
<p id="v14"><sup><small>14</small></sup>  ויעשׂ את־הפרכת תכלת וארגמן וכרמיל ובוץ ויעל עליו כרובים׃ </p>
<p id="v15"><sup><small>15</small></sup>  ויעשׂ לפני הבית עמודים שׁנים אמות שׁלשׁים וחמשׁ ארך והצפת אשׁר־על־ראשׁו אמות חמשׁ׃ </p>
<p id="v16"><sup><small>16</small></sup>  ויעשׂ שׁרשׁרות בדביר ויתן על־ראשׁ העמדים ויעשׂ רמונים מאה ויתן בשׁרשׁרות׃ </p>
<p id="v17"><sup><small>17</small></sup>  ויקם את־העמודים על־פני ההיכל אחד מימין ואחד מהשׂמאול ויקרא שׁם־הימיני יכין ושׁם השׂמאלי בעז׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Chronicles/2">
          <span class="mdi mdi-arrow-left-drop-circle"></span><span class="pl-2">דברי הימים ב׳ - פֶּרֶק 2</span>
        </a>
        </td>
        <td>
        <a href="/he/Bible/2_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Chronicles/4">
          <span class="pr-2">דברי הימים ב׳ - פֶּרֶק 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
