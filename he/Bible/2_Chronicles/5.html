<!--
title: דברי הימים ב׳ - פֶּרֶק 5
description: 
published: true
date: 2023-11-8T20:31:8Z
tags: bible, bible—2 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Chronicles/4">
          <span class="mdi mdi-arrow-left-drop-circle"></span><span class="pl-2">דברי הימים ב׳ - פֶּרֶק 4</span>
        </a>
        </td>
        <td>
        <a href="/he/Bible/2_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Chronicles/6">
          <span class="pr-2">דברי הימים ב׳ - פֶּרֶק 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ותשׁלם כל־המלאכה אשׁר־עשׂה שׁלמה לבית יהוה ויבא שׁלמה את־קדשׁי דויד אביו ואת־הכסף ואת־הזהב ואת־כל־הכלים נתן באצרות בית האלהים׃ </p>
<p id="v2"><sup><small>2</small></sup>  אז יקהיל שׁלמה את־זקני ישׂראל ואת־כל־ראשׁי המטות נשׂיאי האבות לבני ישׂראל אל־ירושׁלם להעלות את־ארון ברית־יהוה מעיר דויד היא ציון׃ </p>
<p id="v3"><sup><small>3</small></sup>  ויקהלו אל־המלך כל־אישׁ ישׂראל בחג הוא החדשׁ השׁבעי׃ </p>
<p id="v4"><sup><small>4</small></sup>  ויבאו כל זקני ישׂראל וישׂאו הלוים את־הארון׃ </p>
<p id="v5"><sup><small>5</small></sup>  ויעלו את־הארון ואת־אהל מועד ואת־כל־כלי הקדשׁ אשׁר באהל העלו אתם הכהנים הלוים׃ </p>
<p id="v6"><sup><small>6</small></sup>  והמלך שׁלמה וכל־עדת ישׂראל הנועדים עליו לפני הארון מזבחים צאן ובקר אשׁר לא־יספרו ולא ימנו מרב׃ </p>
<p id="v7"><sup><small>7</small></sup>  ויביאו הכהנים את־ארון ברית־יהוה אל־מקומו אל־דביר הבית אל־קדשׁ הקדשׁים אל־תחת כנפי הכרובים׃ </p>
<p id="v8"><sup><small>8</small></sup>  ויהיו הכרובים פרשׂים כנפים על־מקום הארון ויכסו הכרובים על־הארון ועל־בדיו מלמעלה׃ </p>
<p id="v9"><sup><small>9</small></sup>  ויאריכו הבדים ויראו ראשׁי הבדים מן־הארון על־פני הדביר ולא יראו החוצה ויהי־שׁם עד היום הזה׃ </p>
<p id="v10"><sup><small>10</small></sup>  אין בארון רק שׁני הלחות אשׁר־נתן משׁה בחרב אשׁר כרת יהוה עם־בני ישׂראל בצאתם ממצרים׃ </p>
<p id="v11"><sup><small>11</small></sup>  ויהי בצאת הכהנים מן־הקדשׁ כי כל־הכהנים הנמצאים התקדשׁו אין לשׁמור למחלקות׃ </p>
<p id="v12"><sup><small>12</small></sup>  והלוים המשׁררים לכלם לאסף להימן לידתון ולבניהם ולאחיהם מלבשׁים בוץ במצלתים ובנבלים וכנרות עמדים מזרח למזבח ועמהם כהנים למאה ועשׂרים מחצררים בחצצרות׃ </p>
<p id="v13"><sup><small>13</small></sup>  ויהי כאחד למחצצרים ולמשׁררים להשׁמיע קול־אחד להלל ולהדות ליהוה וכהרים קול בחצצרות ובמצלתים ובכלי השׁיר ובהלל ליהוה כי טוב כי לעולם חסדו והבית מלא ענן בית יהוה׃ <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  ולא־יכלו הכהנים לעמוד לשׁרת מפני הענן כי־מלא כבוד־יהוה את־בית האלהים׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Chronicles/4">
          <span class="mdi mdi-arrow-left-drop-circle"></span><span class="pl-2">דברי הימים ב׳ - פֶּרֶק 4</span>
        </a>
        </td>
        <td>
        <a href="/he/Bible/2_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Chronicles/6">
          <span class="pr-2">דברי הימים ב׳ - פֶּרֶק 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:13 <i>משרד רחמים</i>: <a href="/he/The_Urantia_Book/6#p3_2">או 6:3.2</a>.  <i>אלוהים רחום</i>: <a href="/he/The_Urantia_Book/2#p5_7">או 2:5.7</a>.  <i>כל רחום</i>: <a href="/he/The_Urantia_Book/142#p3_7">או 142:3.7</a>.  <i>חסדו לעד</i>: <a href="/he/The_Urantia_Book/2#p4_1">או 2:4.1</a>.  <i>אלוהים מתענג ברחמים</i>: <a href="/he/The_Urantia_Book/143#p1_6">או 143:1.6</a>.  <i>הרחמים</i>: <a href="/he/The_Urantia_Book/131#p10_6">או 131:10.6</a>. </li>
</ol>
</div>
