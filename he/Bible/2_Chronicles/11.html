<!--
title: דברי הימים ב׳ - פֶּרֶק 11
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/2_Chronicles/10">דברי הימים ב׳ - פֶּרֶק 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/2_Chronicles/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/2_Chronicles/12">דברי הימים ב׳ - פֶּרֶק 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויבא רחבעם ירושׁלם ויקהל את־בית יהודה ובנימן מאה ושׁמונים אלף בחור עשׂה מלחמה להלחם עם־ישׂראל להשׁיב את־הממלכה לרחבעם׃ </p>
<p id="v2"><sup><small>2</small></sup>  ויהי דבר־יהוה אל־שׁמעיהו אישׁ־האלהים לאמר׃ </p>
<p id="v3"><sup><small>3</small></sup>  אמר אל־רחבעם בן־שׁלמה מלך יהודה ואל כל־ישׂראל ביהודה ובנימן לאמר׃ </p>
<p id="v4"><sup><small>4</small></sup>  כה אמר יהוה לא־תעלו ולא־תלחמו עם־אחיכם שׁובו אישׁ לביתו כי מאתי נהיה הדבר הזה וישׁמעו את־דברי יהוה וישׁבו מלכת אל־ירבעם׃ </p>
<p id="v5"><sup><small>5</small></sup>  וישׁב רחבעם בירושׁלם ויבן ערים למצור ביהודה׃ </p>
<p id="v6"><sup><small>6</small></sup>  ויבן את־בית־לחם ואת־עיטם ואת־תקוע׃ </p>
<p id="v7"><sup><small>7</small></sup>  ואת־בית־צור ואת־שׂוכו ואת־עדלם׃ </p>
<p id="v8"><sup><small>8</small></sup>  ואת־גת ואת־מרשׁה ואת־זיף׃ </p>
<p id="v9"><sup><small>9</small></sup>  ואת־אדורים ואת־לכישׁ ואת־עזקה׃ </p>
<p id="v10"><sup><small>10</small></sup>  ואת־צרעה ואת־אילון ואת־חברון אשׁר ביהודה ובבנימן ערי מצרות׃ </p>
<p id="v11"><sup><small>11</small></sup>  ויחזק את־המצרות ויתן בהם נגידים ואצרות מאכל ושׁמן ויין׃ </p>
<p id="v12"><sup><small>12</small></sup>  ובכל־עיר ועיר צנות ורמחים ויחזקם להרבה מאד ויהי־לו יהודה ובנימן׃ </p>
<p id="v13"><sup><small>13</small></sup>  והכהנים והלוים אשׁר בכל־ישׂראל התיצבו עליו מכל־גבולם׃ </p>
<p id="v14"><sup><small>14</small></sup>  כי־עזבו הלוים את־מגרשׁיהם ואחזתם וילכו ליהודה ולירושׁלם כי־הזניחם ירבעם ובניו מכהן ליהוה׃ </p>
<p id="v15"><sup><small>15</small></sup>  ויעמד־לו כהנים לבמות ולשׂעירים ולעגלים אשׁר עשׂה׃ </p>
<p id="v16"><sup><small>16</small></sup>  ואחריהם מכל שׁבטי ישׂראל הנתנים את־לבבם לבקשׁ את־יהוה אלהי ישׂראל באו ירושׁלם לזבוח ליהוה אלהי אבותיהם׃ </p>
<p id="v17"><sup><small>17</small></sup>  ויחזקו את־מלכות יהודה ויאמצו את־רחבעם בן־שׁלמה לשׁנים שׁלושׁ כי הלכו בדרך דויד ושׁלמה לשׁנים שׁלושׁ׃ </p>
<p id="v18"><sup><small>18</small></sup>  ויקח־לו רחבעם אשׁה את־מחלת בן־ירימות בן־דויד אביהיל בת־אליאב בן־ישׁי׃ </p>
<p id="v19"><sup><small>19</small></sup>  ותלד לו בנים את־יעושׁ ואת־שׁמריה ואת־זהם׃ </p>
<p id="v20"><sup><small>20</small></sup>  ואחריה לקח את־מעכה בת־אבשׁלום ותלד לו את־אביה ואת־עתי ואת־זיזא ואת־שׁלמית׃ </p>
<p id="v21"><sup><small>21</small></sup>  ויאהב רחבעם את־מעכה בת־אבשׁלום מכל־נשׁיו ופילגשׁיו כי נשׁים שׁמונה־עשׂרה נשׂא ופילגשׁים שׁשׁים ויולד עשׂרים ושׁמונה בנים ושׁשׁים בנות׃ </p>
<p id="v22"><sup><small>22</small></sup>  ויעמד לראשׁ רחבעם את־אביה בן־מעכה לנגיד באחיו כי להמליכו׃ </p>
<p id="v23"><sup><small>23</small></sup>  ויבן ויפרץ מכל־בניו לכל־ארצות יהודה ובנימן לכל ערי המצרות ויתן להם המזון לרב וישׁאל המון נשׁים׃ </p>
