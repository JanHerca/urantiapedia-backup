<!--
title: דברי הימים ב׳ - פֶּרֶק 2
description: 
published: true
date: 2023-11-8T20:31:8Z
tags: bible, bible—2 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Chronicles/1">
          <span class="mdi mdi-arrow-left-drop-circle"></span><span class="pl-2">דברי הימים ב׳ - פֶּרֶק 1</span>
        </a>
        </td>
        <td>
        <a href="/he/Bible/2_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Chronicles/3">
          <span class="pr-2">דברי הימים ב׳ - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויספר שׁלמה שׁבעים אלף אישׁ סבל ושׁמונים אלף אישׁ חצב בהר ומנצחים עליהם שׁלשׁת אלפים ושׁשׁ מאות׃ </p>
<p id="v2"><sup><small>2</small></sup>  וישׁלח שׁלמה אל־חורם מלך־צר לאמר כאשׁר עשׂית עם־דויד אבי ותשׁלח־לו ארזים לבנות־לו בית לשׁבת בו׃ </p>
<p id="v3"><sup><small>3</small></sup>  הנה אני בונה־בית לשׁם יהוה אלהי להקדישׁ לו להקטיר לפניו קטרת־סמים ומערכת תמיד ועלות לבקר ולערב לשׁבתות ולחדשׁים ולמועדי יהוה אלהינו לעולם זאת על־ישׂראל׃ </p>
<p id="v4"><sup><small>4</small></sup>  והבית אשׁר־אני בונה גדול כי־גדול אלהינו מכל־האלהים׃ </p>
<p id="v5"><sup><small>5</small></sup>  ומי יעצר־כח לבנות־לו בית כי השׁמים ושׁמי השׁמים לא יכלכלהו ומי אני אשׁר אבנה־לו בית כי אם־להקטיר לפניו׃ </p>
<p id="v6"><sup><small>6</small></sup>  ועתה שׁלח־לי אישׁ־חכם לעשׂות בזהב ובכסף ובנחשׁת ובברזל ובארגון וכרמיל ותכלת וידע לפתח פתוחים עם־החכמים אשׁר עמי ביהודה ובירושׁלם אשׁר הכין דויד אבי׃ <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  ושׁלח־לי עצי ארזים ברושׁים ואלגומים מהלבנון כי אני ידעתי אשׁר עבדיך יודעים לכרות עצי לבנון והנה עבדי עם־עבדיך׃ </p>
<p id="v8"><sup><small>8</small></sup>  ולהכין לי עצים לרב כי הבית אשׁר־אני בונה גדול והפלא׃ </p>
<p id="v9"><sup><small>9</small></sup>  והנה לחטבים לכרתי העצים נתתי חטים מכות לעבדיך כרים עשׂרים אלף ושׂערים כרים עשׂרים אלף ויין בתים עשׂרים אלף ושׁמן בתים עשׂרים אלף׃ </p>
<p id="v10"><sup><small>10</small></sup>  ויאמר חורם מלך־צר בכתב וישׁלח אל־שׁלמה באהבת יהוה את־עמו נתנך עליהם מלך׃ </p>
<p id="v11"><sup><small>11</small></sup>  ויאמר חורם ברוך יהוה אלהי ישׂראל אשׁר עשׂה את־השׁמים ואת־הארץ אשׁר נתן לדויד המלך בן חכם יודע שׂכל ובינה אשׁר יבנה־בית ליהוה ובית למלכותו׃ </p>
<p id="v12"><sup><small>12</small></sup>  ועתה שׁלחתי אישׁ־חכם יודע בינה לחורם אבי׃ <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  בן־אשׁה מן־בנות דן ואביו אישׁ־צרי יודע לעשׂות בזהב־ובכסף בנחשׁת בברזל באבנים ובעצים בארגמן בתכלת ובבוץ ובכרמיל ולפתח כל־פתוח ולחשׁב כל־מחשׁבת אשׁר ינתן־לו עם־חכמיך וחכמי אדני דויד אביך׃ </p>
<p id="v14"><sup><small>14</small></sup>  ועתה החטים והשׂערים השׁמן והיין אשׁר אמר אדני ישׁלח לעבדיו׃ </p>
<p id="v15"><sup><small>15</small></sup>  ואנחנו נכרת עצים מן־הלבנון ככל־צרכך ונביאם לך רפסדות על־ים יפו ואתה תעלה אתם ירושׁלם׃ </p>
<p id="v16"><sup><small>16</small></sup>  ויספר שׁלמה כל־האנשׁים הגירים אשׁר בארץ ישׂראל אחרי הספר אשׁר ספרם דויד אביו וימצאו מאה וחמשׁים אלף ושׁלשׁת אלפים ושׁשׁ מאות׃ </p>
<p id="v17"><sup><small>17</small></sup>  ויעשׂ מהם שׁבעים אלף סבל ושׁמנים אלף חצב בהר ושׁלשׁת אלפים ושׁשׁ מאות מנצחים להעביד את־העם׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Chronicles/1">
          <span class="mdi mdi-arrow-left-drop-circle"></span><span class="pl-2">דברי הימים ב׳ - פֶּרֶק 1</span>
        </a>
        </td>
        <td>
        <a href="/he/Bible/2_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Chronicles/3">
          <span class="pr-2">דברי הימים ב׳ - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:12 <i>אלוהים כבורא שמיים, ארץ</i>: <a href="/he/The_Urantia_Book/0#p2_9">או 0:2.9</a>.  <i>יוצר אוניברסלי</i>: <a href="/he/The_Urantia_Book/142#p3_7">או 142:3.7</a>.  <i>אלוהים ברא הכל</i>: <a href="/he/The_Urantia_Book/6#p1_3">או 6:1.3</a>.  <i>בורא נאמן ואלוהי</i>: <a href="/he/The_Urantia_Book/2#p1_2">או 2:1.2</a>.  <i>אלוהים ברא את השמים והארץ</i>: <a href="/he/The_Urantia_Book/1#p0_1">או 1:0.1</a>.  <i>אלוהים יצר</i>: <a href="/he/The_Urantia_Book/95#p5_9">או 95:5.9</a>.  <i>הבורא</i>: <a href="/he/The_Urantia_Book/131#p10_6">או 131:10.6</a>.  <i>אלוהים ברא את השמים והארץ</i>: <a href="/he/The_Urantia_Book/131#p2_2">או 131:2.2</a>.  <i>בורא שמים וארץ</i>: <a href="/he/The_Urantia_Book/128#p1_10">או 128:1.10</a>.  <i>אלוהים ברא את כל הדברים והישויות</i>: <a href="/he/The_Urantia_Book/131#p10_2">או 131:10.2</a>.  <i>אלוהים ברא את השמים והארץ</i>: <a href="/he/The_Urantia_Book/92#p6_6">או 92:6.6</a>. </li>
  <li id="fn2"><a href="#cite2">↑</a> 2:6 <i>גן עדן של שמים</i>: <a href="/he/The_Urantia_Book/181#p1_2">או 181:1.2</a>.  <i>גן עדן, גן עדן</i>: <a href="/he/The_Urantia_Book/48#p6_12">או 48:6.12</a>.  <i>גן עדן של שמים</i>: <a href="/he/The_Urantia_Book/3#p1_2">או 3:1.2</a>.  <i>גן עדן של שמים</i>: <a href="/he/The_Urantia_Book/2#p1_1">או 2:1.1</a>.  <i>גן עדן, גן עדן</i>: <a href="/he/The_Urantia_Book/48#p6_12">או 48:6.12</a>. </li>
</ol>
</div>
