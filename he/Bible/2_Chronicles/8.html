<!--
title: דברי הימים ב׳ - פֶּרֶק 8
description: 
published: true
date: 2023-11-8T20:31:8Z
tags: bible, bible—2 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Chronicles/7">
          <span class="mdi mdi-arrow-left-drop-circle"></span><span class="pl-2">דברי הימים ב׳ - פֶּרֶק 7</span>
        </a>
        </td>
        <td>
        <a href="/he/Bible/2_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Chronicles/9">
          <span class="pr-2">דברי הימים ב׳ - פֶּרֶק 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי מקץ עשׂרים שׁנה אשׁר בנה שׁלמה את־בית יהוה ואת־ביתו׃ </p>
<p id="v2"><sup><small>2</small></sup>  והערים אשׁר נתן חורם לשׁלמה בנה שׁלמה אתם ויושׁב שׁם את־בני ישׂראל׃ </p>
<p id="v3"><sup><small>3</small></sup>  וילך שׁלמה חמת צובה ויחזק עליה׃ </p>
<p id="v4"><sup><small>4</small></sup>  ויבן את־תדמר במדבר ואת כל־ערי המסכנות אשׁר בנה בחמת׃ </p>
<p id="v5"><sup><small>5</small></sup>  ויבן את־בית חורון העליון ואת־בית חורון התחתון ערי מצור חומות דלתים ובריח׃ </p>
<p id="v6"><sup><small>6</small></sup>  ואת־בעלת ואת כל־ערי המסכנות אשׁר היו לשׁלמה ואת כל־ערי הרכב ואת ערי הפרשׁים ואת כל־חשׁק שׁלמה אשׁר חשׁק לבנות בירושׁלם ובלבנון ובכל ארץ ממשׁלתו׃ </p>
<p id="v7"><sup><small>7</small></sup>  כל־העם הנותר מן־החתי והאמרי והפרזי והחוי והיבוסי אשׁר לא מישׂראל המה׃ </p>
<p id="v8"><sup><small>8</small></sup>  מן־בניהם אשׁר נותרו אחריהם בארץ אשׁר לא־כלום בני ישׂראל ויעלם שׁלמה למס עד היום הזה׃ </p>
<p id="v9"><sup><small>9</small></sup>  ומן־בני ישׂראל אשׁר לא־נתן שׁלמה לעבדים למלאכתו כי־המה אנשׁי מלחמה ושׂרי שׁלישׁיו ושׂרי רכבו ופרשׁיו׃ </p>
<p id="v10"><sup><small>10</small></sup>  ואלה שׂרי הנציבים אשׁר־למלך שׁלמה חמשׁים ומאתים הרדים בעם׃ </p>
<p id="v11"><sup><small>11</small></sup>  ואת־בת־פרעה העלה שׁלמה מעיר דויד לבית אשׁר בנה־לה כי אמר לא־תשׁב אשׁה לי בבית דויד מלך־ישׂראל כי־קדשׁ המה אשׁר־באה אליהם ארון יהוה׃ </p>
<p id="v12"><sup><small>12</small></sup>  אז העלה שׁלמה עלות ליהוה על מזבח יהוה אשׁר בנה לפני האולם׃ </p>
<p id="v13"><sup><small>13</small></sup>  ובדבר־יום ביום להעלות כמצות משׁה לשׁבתות ולחדשׁים ולמועדות שׁלושׁ פעמים בשׁנה בחג המצות ובחג השׁבעות ובחג הסכות׃ </p>
<p id="v14"><sup><small>14</small></sup>  ויעמד כמשׁפט דויד־אביו את־מחלקות הכהנים על־עבדתם והלוים על־משׁמרותם להלל ולשׁרת נגד הכהנים לדבר־יום ביומו והשׁוערים במחלקותם לשׁער ושׁער כי כן מצות דויד אישׁ־האלהים׃ </p>
<p id="v15"><sup><small>15</small></sup>  ולא סרו מצות המלך על־הכהנים והלוים לכל־דבר ולאצרות׃ </p>
<p id="v16"><sup><small>16</small></sup>  ותכן כל־מלאכת שׁלמה עד־היום מוסד בית־יהוה ועד־כלתו שׁלם בית יהוה׃ </p>
<p id="v17"><sup><small>17</small></sup>  אז הלך שׁלמה לעציון־גבר ואל־אילות על־שׂפת הים בארץ אדום׃ </p>
<p id="v18"><sup><small>18</small></sup>  וישׁלח־לו חורם ביד־עבדיו אוניות ועבדים יודעי ים ויבאו עם־עבדי שׁלמה אופירה ויקחו משׁם ארבע־מאות וחמשׁים ככר זהב ויביאו אל־המלך שׁלמה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Chronicles/7">
          <span class="mdi mdi-arrow-left-drop-circle"></span><span class="pl-2">דברי הימים ב׳ - פֶּרֶק 7</span>
        </a>
        </td>
        <td>
        <a href="/he/Bible/2_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Chronicles/9">
          <span class="pr-2">דברי הימים ב׳ - פֶּרֶק 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
