<!--
title: דברי הימים ב׳ - פֶּרֶק 22
description: 
published: true
date: 2023-11-8T20:31:8Z
tags: bible, bible—2 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Chronicles/21">
          <span class="mdi mdi-arrow-left-drop-circle"></span><span class="pl-2">דברי הימים ב׳ - פֶּרֶק 21</span>
        </a>
        </td>
        <td>
        <a href="/he/Bible/2_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Chronicles/23">
          <span class="pr-2">דברי הימים ב׳ - פֶּרֶק 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וימליכו יושׁבי ירושׁלם את־אחזיהו בנו הקטן תחתיו כי כל־הראשׁנים הרג הגדוד הבא בערבים למחנה וימלך אחזיהו בן־יהורם מלך יהודה׃ </p>
<p id="v2"><sup><small>2</small></sup>  בן־ארבעים ושׁתים שׁנה אחזיהו במלכו ושׁנה אחת מלך בירושׁלם ושׁם אמו עתליהו בת־עמרי׃ </p>
<p id="v3"><sup><small>3</small></sup>  גם־הוא הלך בדרכי בית אחאב כי אמו היתה יועצתו להרשׁיע׃ </p>
<p id="v4"><sup><small>4</small></sup>  ויעשׂ הרע בעיני יהוה כבית אחאב כי־המה היו־לו יועצים אחרי מות אביו למשׁחית לו׃ </p>
<p id="v5"><sup><small>5</small></sup>  גם בעצתם הלך וילך את־יהורם בן־אחאב מלך ישׂראל למלחמה על־חזאל מלך־ארם ברמות גלעד ויכו הרמים את־יורם׃ </p>
<p id="v6"><sup><small>6</small></sup>  וישׁב להתרפא ביזרעאל כי המכים אשׁר הכהו ברמה בהלחמו את־חזהאל מלך ארם ועזריהו בן־יהורם מלך יהודה ירד לראות את־יהורם בן־אחאב ביזרעאל כי־חלה הוא׃ </p>
<p id="v7"><sup><small>7</small></sup>  ומאלהים היתה תבוסת אחזיהו לבוא אל־יורם ובבאו יצא עם־יהורם אל־יהוא בן־נמשׁי אשׁר משׁחו יהוה להכרית את־בית אחאב׃ </p>
<p id="v8"><sup><small>8</small></sup>  ויהי כהשׁפט יהוא עם־בית אחאב וימצא את־שׂרי יהודה ובני אחי אחזיהו משׁרתים לאחזיהו ויהרגם׃ </p>
<p id="v9"><sup><small>9</small></sup>  ויבקשׁ את־אחזיהו וילכדהו והוא מתחבא בשׁמרון ויבאהו אל־יהוא וימתהו ויקברהו כי אמרו בן־יהושׁפט הוא אשׁר־דרשׁ את־יהוה בכל־לבבו ואין לבית אחזיהו לעצר כח לממלכה׃ </p>
<p id="v10"><sup><small>10</small></sup>  ועתליהו אם אחזיהו ראתה כי מת בנה ותקם ותדבר את־כל־זרע הממלכה לבית יהודה׃ </p>
<p id="v11"><sup><small>11</small></sup>  ותקח יהושׁבעת בת־המלך את־יואשׁ בן־אחזיהו ותגנב אתו מתוך בני־המלך המומתים ותתן אתו ואת־מינקתו בחדר המטות ותסתירהו יהושׁבעת בת־המלך יהורם אשׁת יהוידע הכהן כי היא היתה אחות אחזיהו מפני עתליהו ולא המיתתהו׃ </p>
<p id="v12"><sup><small>12</small></sup>  ויהי אתם בבית האלהים מתחבא שׁשׁ שׁנים ועתליה מלכת על־הארץ׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/2_Chronicles/21">
          <span class="mdi mdi-arrow-left-drop-circle"></span><span class="pl-2">דברי הימים ב׳ - פֶּרֶק 21</span>
        </a>
        </td>
        <td>
        <a href="/he/Bible/2_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/2_Chronicles/23">
          <span class="pr-2">דברי הימים ב׳ - פֶּרֶק 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
