<!--
title: דברי הימים ב׳ - פֶּרֶק 36
description: 
published: true
date: 2022-10-6T10:37:18Z
tags: bible, bible—2 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/2_Chronicles/35">דברי הימים ב׳ - פֶּרֶק 35</a></td>
        <td><a href="/he/Bible/2_Chronicles/Index">אינדקס</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויקחו עם־הארץ את־יהואחז בן־יאשׁיהו וימליכהו תחת־אביו בירושׁלם׃ </p>
<p id="v2"><sup><small>2</small></sup>  בן־שׁלושׁ ועשׂרים שׁנה יואחז במלכו ושׁלשׁה חדשׁים מלך בירושׁלם׃ </p>
<p id="v3"><sup><small>3</small></sup>  ויסירהו מלך־מצרים בירושׁלם ויענשׁ את־הארץ מאה ככר־כסף וככר זהב׃ </p>
<p id="v4"><sup><small>4</small></sup>  וימלך מלך־מצרים את־אליקים אחיו על־יהודה וירושׁלם ויסב את־שׁמו יהויקים ואת־יואחז אחיו לקח נכו ויביאהו מצרימה׃ </p>
<p id="v5"><sup><small>5</small></sup>  בן־עשׂרים וחמשׁ שׁנה יהויקים במלכו ואחת עשׂרה שׁנה מלך בירושׁלם ויעשׂ הרע בעיני יהוה אלהיו׃ </p>
<p id="v6"><sup><small>6</small></sup>  עליו עלה נבוכדנאצר מלך בבל ויאסרהו בנחשׁתים להליכו בבלה׃ </p>
<p id="v7"><sup><small>7</small></sup>  ומכלי בית יהוה הביא נבוכדנאצר לבבל ויתנם בהיכלו בבבל׃ </p>
<p id="v8"><sup><small>8</small></sup>  ויתר דברי יהויקים ותעבתיו אשׁר־עשׂה והנמצא עליו הנם כתובים על־ספר מלכי ישׂראל ויהודה וימלך יהויכין בנו תחתיו׃ </p>
<p id="v9"><sup><small>9</small></sup>  בן־שׁמונה שׁנים יהויכין במלכו ושׁלשׁה חדשׁים ועשׂרת ימים מלך בירושׁלם ויעשׂ הרע בעיני יהוה׃ </p>
<p id="v10"><sup><small>10</small></sup>  ולתשׁובת השׁנה שׁלח המלך נבוכדנאצר ויבאהו בבלה עם־כלי חמדת בית־יהוה וימלך את־צדקיהו אחיו על־יהודה וירושׁלם׃ </p>
<p id="v11"><sup><small>11</small></sup>  בן־עשׂרים ואחת שׁנה צדקיהו במלכו ואחת עשׂרה שׁנה מלך בירושׁלם׃ </p>
<p id="v12"><sup><small>12</small></sup>  ויעשׂ הרע בעיני יהוה אלהיו לא נכנע מלפני ירמיהו הנביא מפי יהוה׃ </p>
<p id="v13"><sup><small>13</small></sup>  וגם במלך נבוכדנאצר מרד אשׁר השׁביעו באלהים ויקשׁ את־ערפו ויאמץ את־לבבו משׁוב אל־יהוה אלהי ישׂראל׃ </p>
<p id="v14"><sup><small>14</small></sup>  גם כל־שׂרי הכהנים והעם הרבו למעול־מעל ככל תעבות הגוים ויטמאו את־בית יהוה אשׁר הקדישׁ בירושׁלם׃ </p>
<p id="v15"><sup><small>15</small></sup>  וישׁלח יהוה אלהי אבותיהם עליהם ביד מלאכיו השׁכם ושׁלוח כי־חמל על־עמו ועל־מעונו׃ </p>
<p id="v16"><sup><small>16</small></sup>  ויהיו מלעבים במלאכי האלהים ובוזים דבריו ומתעתעים בנבאיו עד עלות חמת־יהוה בעמו עד־לאין מרפא׃ </p>
<p id="v17"><sup><small>17</small></sup>  ויעל עליהם את־מלך כשׂדיים ויהרג בחוריהם בחרב בבית מקדשׁם ולא חמל על־בחור ובתולה זקן וישׁשׁ הכל נתן בידו׃ </p>
<p id="v18"><sup><small>18</small></sup>  וכל כלי בית האלהים הגדלים והקטנים ואצרות בית יהוה ואצרות המלך ושׂריו הכל הביא בבל׃ </p>
<p id="v19"><sup><small>19</small></sup>  וישׂרפו את־בית האלהים וינתצו את חומת ירושׁלם וכל־ארמנותיה שׂרפו באשׁ וכל־כלי מחמדיה להשׁחית׃ </p>
<p id="v20"><sup><small>20</small></sup>  ויגל השׁארית מן־החרב אל־בבל ויהיו־לו ולבניו לעבדים עד־מלך מלכות פרס׃ </p>
<p id="v21"><sup><small>21</small></sup>  למלאות דבר־יהוה בפי ירמיהו עד־רצתה הארץ את־שׁבתותיה כל־ימי השׁמה שׁבתה למלאות שׁבעים שׁנה׃ </p>
<p id="v22"><sup><small>22</small></sup>  ובשׁנת אחת לכורשׁ מלך פרס לכלות דבר־יהוה בפי ירמיהו העיר יהוה את־רוח כורשׁ מלך־פרס ויעבר־קול בכל־מלכותו וגם־במכתב לאמר׃ </p>
<p id="v23"><sup><small>23</small></sup>  כה־אמר כורשׁ מלך פרס כל־ממלכות הארץ נתן לי יהוה אלהי השׁמים והוא־פקד עלי לבנות־לו בית בירושׁלם אשׁר ביהודה מי־בכם מכל־עמו יהוה אלהיו עמו ויעל׃ <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/2_Chronicles/35">דברי הימים ב׳ - פֶּרֶק 35</a></td>
        <td><a href="/he/Bible/2_Chronicles/Index">אינדקס</a></td>
        <td> </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 36:23 <i>אלוהים אחד בשמיים</i>: <a href="/he/The_Urantia_Book/79#p1_9">או 79:1.9</a>. </li>
</ol>
</div>
