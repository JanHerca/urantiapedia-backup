<!--
title: דברי הימים ב׳ - פֶּרֶק 7
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/2_Chronicles/6">דברי הימים ב׳ - פֶּרֶק 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/2_Chronicles/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/2_Chronicles/8">דברי הימים ב׳ - פֶּרֶק 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וככלות שׁלמה להתפלל והאשׁ ירדה מהשׁמים ותאכל העלה והזבחים וכבוד יהוה מלא את־הבית׃ <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  ולא יכלו הכהנים לבוא אל־בית יהוה כי־מלא כבוד־יהוה את־בית יהוה׃ </p>
<p id="v3"><sup><small>3</small></sup>  וכל בני ישׂראל ראים ברדת האשׁ וכבוד יהוה על־הבית ויכרעו אפים ארצה על־הרצפה וישׁתחוו והודות ליהוה כי טוב כי לעולם חסדו׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  והמלך וכל־העם זבחים זבח לפני יהוה׃ </p>
<p id="v5"><sup><small>5</small></sup>  ויזבח המלך שׁלמה את־זבח הבקר עשׂרים ושׁנים אלף וצאן מאה ועשׂרים אלף ויחנכו את־בית האלהים המלך וכל־העם׃ </p>
<p id="v6"><sup><small>6</small></sup>  והכהנים על־משׁמרותם עמדים והלוים בכלי־שׁיר יהוה אשׁר עשׂה דויד המלך להדות ליהוה כי־לעולם חסדו בהלל דויד בידם והכהנים מחצצרים נגדם וכל־ישׂראל עמדים׃ </p>
<p id="v7"><sup><small>7</small></sup>  ויקדשׁ שׁלמה את־תוך החצר אשׁר לפני בית־יהוה כי־עשׂה שׁם העלות ואת חלבי השׁלמים כי־מזבח הנחשׁת אשׁר עשׂה שׁלמה לא יכול להכיל את־העלה ואת־המנחה ואת־החלבים׃ </p>
<p id="v8"><sup><small>8</small></sup>  ויעשׂ שׁלמה את־החג בעת ההיא שׁבעת ימים וכל־ישׂראל עמו קהל גדול מאד מלבוא חמת עד־נחל מצרים׃ </p>
<p id="v9"><sup><small>9</small></sup>  ויעשׂו ביום השׁמיני עצרת כי חנכת המזבח עשׂו שׁבעת ימים והחג שׁבעת ימים׃ </p>
<p id="v10"><sup><small>10</small></sup>  וביום עשׂרים ושׁלשׁה לחדשׁ השׁביעי שׁלח את־העם לאהליהם שׂמחים וטובי לב על־הטובה אשׁר עשׂה יהוה לדויד ולשׁלמה ולישׂראל עמו׃ </p>
<p id="v11"><sup><small>11</small></sup>  ויכל שׁלמה את־בית יהוה ואת־בית המלך ואת כל־הבא על־לב שׁלמה לעשׂות בבית־יהוה ובביתו הצליח׃ </p>
<p id="v12"><sup><small>12</small></sup>  וירא יהוה אל־שׁלמה בלילה ויאמר לו שׁמעתי את־תפלתך ובחרתי במקום הזה לי לבית זבח׃ </p>
<p id="v13"><sup><small>13</small></sup>  הן אעצר השׁמים ולא־יהיה מטר והן־אצוה על־חגב לאכול הארץ ואם־אשׁלח דבר בעמי׃ </p>
<p id="v14"><sup><small>14</small></sup>  ויכנעו עמי אשׁר נקרא־שׁמי עליהם ויתפללו ויבקשׁו פני וישׁבו מדרכיהם הרעים ואני אשׁמע מן־השׁמים ואסלח לחטאתם וארפא את־ארצם׃ </p>
<p id="v15"><sup><small>15</small></sup>  עתה עיני יהיו פתחות ואזני קשׁבות לתפלת המקום הזה׃ </p>
<p id="v16"><sup><small>16</small></sup>  ועתה בחרתי והקדשׁתי את־הבית הזה להיות־שׁמי שׁם עד־עולם והיו עיני ולבי שׁם כל־הימים׃ </p>
<p id="v17"><sup><small>17</small></sup>  ואתה אם־תלך לפני כאשׁר הלך דויד אביך ולעשׂות ככל אשׁר צויתיך וחקי ומשׁפטי תשׁמור׃ </p>
<p id="v18"><sup><small>18</small></sup>  והקימותי את כסא מלכותך כאשׁר כרתי לדויד אביך לאמר לא־יכרת לך אישׁ מושׁל בישׂראל׃ </p>
<p id="v19"><sup><small>19</small></sup>  ואם־תשׁובון אתם ועזבתם חקותי ומצותי אשׁר נתתי לפניכם והלכתם ועבדתם אלהים אחרים והשׁתחויתם להם׃ </p>
<p id="v20"><sup><small>20</small></sup>  ונתשׁתים מעל אדמתי אשׁר נתתי להם ואת־הבית הזה אשׁר הקדשׁתי לשׁמי אשׁליך מעל פני ואתננו למשׁל ולשׁנינה בכל־העמים׃ </p>
<p id="v21"><sup><small>21</small></sup>  והבית הזה אשׁר היה עליון לכל־עבר עליו ישׁם ואמר במה עשׂה יהוה ככה לארץ הזאת ולבית הזה׃ </p>
<p id="v22"><sup><small>22</small></sup>  ואמרו על אשׁר עזבו את־יהוה אלהי אבתיהם אשׁר הוציאם מארץ מצרים ויחזיקו באלהים אחרים וישׁתחוו להם ויעבדום על־כן הביא עליהם את כל־הרעה הזאת׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 7:3,6 <i>הרחמים</i>: <a href="/he/The_Urantia_Book/131#p10_6">או 131:10.6</a>.  <i>אלוהים רחום</i>: <a href="/he/The_Urantia_Book/2#p5_7">או 2:5.7</a>.  <i>כל רחום</i>: <a href="/he/The_Urantia_Book/142#p3_7">או 142:3.7</a>.  <i>חסדו לעד</i>: <a href="/he/The_Urantia_Book/2#p4_1">או 2:4.1</a>.  <i>משרד רחמים</i>: <a href="/he/The_Urantia_Book/6#p3_2">או 6:3.2</a>.  <i>אלוהים מתענג ברחמים</i>: <a href="/he/The_Urantia_Book/143#p1_6">או 143:1.6</a>. </li>
  <li id="fn2"><a href="#cite2">↑</a> 7:1-3 <i>מלאכי האש</i>: <a href="/he/The_Urantia_Book/85#p4_2">או 85:4.2</a>. </li>
</ol>
</div>
