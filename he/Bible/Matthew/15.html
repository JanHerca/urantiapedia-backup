<!--
title: הבשורה על-פי מתי - פֶּרֶק 15
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Matthew/14">הבשורה על-פי מתי - פֶּרֶק 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Matthew/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Matthew/16">הבשורה על-פי מתי - פֶּרֶק 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  אז באו אל־ישוע הסופרים והפרושים אשר מירושלים׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  ויאמרו מדוע תלמידיך עברים את קבלת הזקנים כי אינם נטלים ידיהם לסעודה׃ </p>
<p id="v3"><sup><small>3</small></sup>  ויען ויאמר אליהם מדוע גם־אתם עברים את־מצות אלהים למען קבלתכם׃ </p>
<p id="v4"><sup><small>4</small></sup>  כי האלהים צוה לאמר כבד את־אביך ואת־אמך ומקלל אביו ואמו מות יומת׃ </p>
<p id="v5"><sup><small>5</small></sup>  ואתם אמרים האמר לאביו ולאמו קרבן מה־שאתה נהנה לי אינו חיב בכבוד אביו ואמו׃ </p>
<p id="v6"><sup><small>6</small></sup>  ותפרו את־דבר האלהים למען קבלתכם׃ </p>
<p id="v7"><sup><small>7</small></sup>  חנפים היטב נבא עליכם ישעיהו לאמר׃ </p>
<p id="v8"><sup><small>8</small></sup>  נגש העם הזה בפיו ובשפתיו כבדוני ולבם רחק ממני׃ </p>
<p id="v9"><sup><small>9</small></sup>  ותהי יראתם אתי מצות אנשים מלמדה׃ </p>
<p id="v10"><sup><small>10</small></sup>  ויקרא אל־העם ויאמר להם שמעו והבינו׃ <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  לא הנכנס אל־הפה יטמא את־האדם כי אם־היוצא מן־הפה הוא מטמא את־האדם׃ </p>
<p id="v12"><sup><small>12</small></sup>  ויגשו אליו תלמידיו ויאמרו הידעת כי הפרושים שמעו את־הדבר הזה ויכשלו־בו׃ </p>
<p id="v13"><sup><small>13</small></sup>  ויען ויאמר כל־מטע אשר לא נטע אבי שבשמים עקור יעקר׃ <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  הניחו אותם מדריכים עורים המה לעורים וכי־ידריך עור את־העור ונפלו שניהם אל־השחת׃ <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  ויען פטרוס ויאמר אליו באר לנו את־המשל הזה׃ </p>
<p id="v16"><sup><small>16</small></sup>  ויאמר ישוע עדנה גם־אתם לא תשכילו׃ </p>
<p id="v17"><sup><small>17</small></sup>  העוד לא תדעו כי כל־הבא אל־הפה יורד אל־הכרש וישפך משם למוצאות׃ </p>
<p id="v18"><sup><small>18</small></sup>  אבל היוצא מן־הפה יוצא מן־הלב והוא מטמא את־האדם׃ </p>
<p id="v19"><sup><small>19</small></sup>  כי מן־הלב יוצאות מחשבות רע רציחות נאופים זנונים גנבות עדות שקר וגדופים׃ </p>
<p id="v20"><sup><small>20</small></sup>  אלה הם המטמאים את־האדם אבל אכילה בלא נטילת ידים לא תטמא את־האדם׃ </p>
<p id="v21"><sup><small>21</small></sup>  ויצא ישוע משם ויסר אל־גלילות צור וצידון׃ <sup id="cite7"><a href="#fn7">[7]</a></sup></p>
<p id="v22"><sup><small>22</small></sup>  והנה אשה כנענית יצאת מן־הגבולות ההם ותצעק אליו לאמר חנני אדני בן־דוד כי בתי מענה מאד על־ידי שד׃ <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v23"><sup><small>23</small></sup>  ולא־ענה אתה דבר ויגשו תלמידיו ויבקשו ממנו לאמר שלחה כי־צעקת היא אחרינו׃ </p>
<p id="v24"><sup><small>24</small></sup>  ויען ויאמר לא שלחתי בלתי אל־הצאן האבדות אשר לבית ישראל׃ <sup id="cite12"><a href="#fn12">[12]</a></sup></p>
<p id="v25"><sup><small>25</small></sup>  והיא באה ותשתחו לו ותאמר אדני עזרני׃ </p>
<p id="v26"><sup><small>26</small></sup>  ויען ויאמר לא־טוב לקחת את־לחם הבנים ולהשליכו לפני צעירי הכלבים׃ <sup id="cite13"><a href="#fn13">[13]</a></sup></p>
<p id="v27"><sup><small>27</small></sup>  ותאמר כן אדני אפס כי־גם־צעירי הכלבים יאכלו מן־הפרורים הנפלים מעל־שלחן אדניהם׃ </p>
<p id="v28"><sup><small>28</small></sup>  ויען ישוע ויאמר אליה אשה רבה אמונתך יהי־לך כרצונך ותרפא בתה מן־השעה ההיא׃ <sup id="cite14"><a href="#fn14">[14]</a></sup></p>
<p id="v29"><sup><small>29</small></sup>  ויעבר ישוע משם ויבא אל־ים הגליל ויעל ההרה וישב שם׃ </p>
<p id="v30"><sup><small>30</small></sup>  ויבאו אליו המון עם רב ועמהם פסחים עורים אלמים קטעים ורבים כהמה ויפילום לרגלי ישוע וירפאם׃ </p>
<p id="v31"><sup><small>31</small></sup>  ויתמהו העם בראותם את־האלמים מדברים והקטעים בריאים והפסחים מהלכים והעורים ראים וישבחו את־אלהי ישראל׃ </p>
<p id="v32"><sup><small>32</small></sup>  ויקרא ישוע אל־תלמידיו ויאמר נכמרו רחמי על־העם כי־זה עמדם עמדי שלשת ימים ואין להם מה־לאכל ואינני חפץ לשלחם רעבים פן־יתעלפו בדרך׃ <sup id="cite15"><a href="#fn15">[15]</a></sup></p>
<p id="v33"><sup><small>33</small></sup>  ויאמרו אליו התלמידים מאין לנו במדבר די־לחם להשביע את־המון רב כזה׃ </p>
<p id="v34"><sup><small>34</small></sup>  ויאמר ישוע אליהם כמה ככרות לחם לכם ויאמרו שבע ומעט דגים קטנים׃ </p>
<p id="v35"><sup><small>35</small></sup>  ויצו את־המון העם וישבו לארץ׃ </p>
<p id="v36"><sup><small>36</small></sup>  ויקח את־שבע ככרות הלחם ואת הדגים ויברך ויפרס ויתן אל־התלמידים והתלמידים נתנו לעם׃ </p>
<p id="v37"><sup><small>37</small></sup>  ויאכלו כלם וישבעו וישאו מן־הפתותים הנותרים שבעה דודים מלאים׃ </p>
<p id="v38"><sup><small>38</small></sup>  והאכלים ארבעת אלפים איש מלבד הנשים והטף׃ </p>
<p id="v39"><sup><small>39</small></sup>  וישלח את־העם וירד באניה ויבא אל־גבול מגדן׃ </p>
<h2>הפניות</h2>
<div style="column-width: 30em;">
<ol>
  <li id="fn1"><a href="#cite1">↑</a> 15:1-2 <i>שליחים לא רחצו ידיים</i>: <a href="/he/The_Urantia_Book/169#p0_6">או 169:0.6</a>. </li>
  <li id="fn2"><a href="#cite2">↑</a> 15:1-9 <i>שטיפת ידיים חגיגית</i>: <a href="/he/The_Urantia_Book/153#p3_3">או 153:3.3</a>. </li>
  <li id="fn3"><a href="#cite3">↑</a> 15:10-20 <i>לבבות נקיים</i>: <a href="/he/The_Urantia_Book/149#p2_11">או 149:2.11</a>.  <i>הטומאה יוצאת מהלב</i>: <a href="/he/The_Urantia_Book/153#p3_5">או 153:3.5</a>. </li>
  <li id="fn4"><a href="#cite4">↑</a> 15:13 <i>אבינו שבשמים</i>: <a href="/he/The_Urantia_Book/100#p7_16">או 100:7.16</a>.  <i>אלוהים הוא אבינו שבשמים</i>: <a href="/he/The_Urantia_Book/131#p10_2">או 131:10.2</a>.  <i>גילה את אביך שבשמים</i>: <a href="/he/The_Urantia_Book/193#p0_3">או 193:0.3</a>.  <i>האב שבשמיים</i>: <a href="/he/The_Urantia_Book/142#p3_8">או 142:3.8</a>.  <i>אבא בשמיים</i>: <a href="/he/The_Urantia_Book/196#p0_2">או 196:0.2</a>. </li>
  <li id="fn5"><a href="#cite5">↑</a> 15:14 <i>עיוור מוביל עיוור</i>: <a href="/he/The_Urantia_Book/159#p5_14">או 159:5.14</a>.  <i>עיוור להוביל את העיוור</i>: <a href="/he/The_Urantia_Book/175#p1_15">או 175:1.15</a>.  <i>עיוור עופרת עיוור</i>: <a href="/he/The_Urantia_Book/140#p3_18">או 140:3.18</a>. </li>
  <li id="fn6"><a href="#cite6">↑</a> 15:14b <i>אם עיוור עופרת עיוור שניהם נופלים לבור</i>: <a href="/he/The_Urantia_Book/153#p3_5">או 153:3.5</a>. </li>
  <li id="fn7"><a href="#cite7">↑</a> 15:21 <i>מגיעים לאזור צידון</i>: <a href="/he/The_Urantia_Book/156#p0_1">או 156:0.1</a>. </li>
  <li id="fn8"><a href="#cite8">↑</a> 15:22 <i>שושלת דוד</i>: <a href="/he/The_Urantia_Book/121#p8_4">או 121:8.4</a>. </li>
  <li id="fn9"><a href="#cite9">↑</a> 15:22-28 <i>נרפא באמונה</i>: <a href="/he/The_Urantia_Book/175#p1_1">או 175:1.1</a>. </li>
  <li id="fn10"><a href="#cite10">↑</a> 15:22a <i>אישה סורית</i>: <a href="/he/The_Urantia_Book/156#p1_1">או 156:1.1</a>. </li>
  <li id="fn11"><a href="#cite11">↑</a> 15:22b-23 <i>היא מבקשת ריפוי של הבת</i>: <a href="/he/The_Urantia_Book/156#p1_3">או 156:1.3</a>. </li>
  <li id="fn12"><a href="#cite12">↑</a> 15:24-27 <i>אפילו כלבים אוכלים פירורים</i>: <a href="/he/The_Urantia_Book/156#p1_5">או 156:1.5</a>. </li>
  <li id="fn13"><a href="#cite13">↑</a> 15:26-27 <i>כלבים גויים</i>: <a href="/he/The_Urantia_Book/164#p1_2">או 164:1.2</a>. </li>
  <li id="fn14"><a href="#cite14">↑</a> 15:28 <i>הבת נרפאה</i>: <a href="/he/The_Urantia_Book/156#p1_7">או 156:1.7</a>. </li>
  <li id="fn15"><a href="#cite15">↑</a> 15:32-38 <i>האכלה 4,000</i>: <a href="/he/The_Urantia_Book/152#p2_9">או 152:2.9</a>. </li>
</ol>
</div>
