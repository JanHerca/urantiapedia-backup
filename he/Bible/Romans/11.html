<!--
title: האיגרת אל הרומאים - פֶּרֶק 11
description: 
published: true
date: 2022-10-6T10:37:18Z
tags: bible, bible—romans
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Romans/10">האיגרת אל הרומאים - פֶּרֶק 10</a></td>
        <td><a href="/he/Bible/Romans/Index">אינדקס</a></td>
        <td><a href="/he/Bible/Romans/12">האיגרת אל הרומאים - פֶּרֶק 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ובכן אמר אני הזנח האלהים את־עמו חלילה כי גם־אנכי ישראלי מזרע אברהם למטה בנימין׃ </p>
<p id="v2"><sup><small>2</small></sup>  לא־זנח האלהים את־עמו אשר ידעו מקדם הלא תדעו את־אשר הכתוב אמר באליהו והוא צעק אל־האלהים על־ישראל לאמר׃ </p>
<p id="v3"><sup><small>3</small></sup>  יהוה את־נביאיך הרגו ואת־מזבחתיך הרסו ואותר אני לבדי ויבקשו את־נפשי׃ </p>
<p id="v4"><sup><small>4</small></sup>  ומה־ענה אתו דבר אלהים השארתי לי שבעת אלפים איש אשר לא־כרעו לבעל׃ </p>
<p id="v5"><sup><small>5</small></sup>  וכן גם־בימינו נשארה שארית כבחירת החסד׃ </p>
<p id="v6"><sup><small>6</small></sup>  ואם על־ידי החסד לא היתה מתוך המעשים כי אם־כן החסד איננו־עוד חסד (ואם־היתה מתוך המעשים איננו־עוד חסד כי אם־כן המעשה יחדל להיות מעשה)׃ </p>
<p id="v7"><sup><small>7</small></sup>  ועתה מה־הוא את אשר־בקש ישראל לא השיג רק הנבחרים הם השיגו והאחרים השמינו לבבם׃ </p>
<p id="v8"><sup><small>8</small></sup>  ככתוב נתן להם האלהים רוח תרדמה עינים לא לראות ואזנים לא לשמע עד־היום הזה׃ <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  ודוד אמר יהי שלחנם לפח ולרשת ולמוקש ולשלומים להם׃ </p>
<p id="v10"><sup><small>10</small></sup>  תחשכנה עיניהם מראות ומתניהם תמיד המעד׃ </p>
<p id="v11"><sup><small>11</small></sup>  ועתה אני אמר הנכשלו למען יפלו חלילה כי בפשעם באה הישועה לגוים למען הקניאם׃ </p>
<p id="v12"><sup><small>12</small></sup>  ואם־פשעם היה לעשר העולם ונזקם לעשר הגוים מלאם על־אחת כמה וכמה׃ </p>
<p id="v13"><sup><small>13</small></sup>  ואליכם הגוים אני מדבר וכפי היותי שליח לגוים את־שרותי אכבד׃ </p>
<p id="v14"><sup><small>14</small></sup>  אולי אוכל להקניא את בני־עמי ולהושיע מקצתם׃ </p>
<p id="v15"><sup><small>15</small></sup>  כי אם־דחיתם רצוי לעולם מה־אפוא תהיה אספתם הלא חיים מן־המתים׃ </p>
<p id="v16"><sup><small>16</small></sup>  ואם־התרומה קדש העסה קדש כמוה ואם־השרש קדש הענפים קדש כמוהו׃ </p>
<p id="v17"><sup><small>17</small></sup>  וכי נקפו מקצת הענפים ואתה זית היער הרכבת תחתיהם ונתחברת לשרש הזית ולדשנו׃ </p>
<p id="v18"><sup><small>18</small></sup>  אל־תתפאר על־הענפים ואם־תתפאר דע שאתה לא תשא את־השרש כי אם־השרש נשא אותך׃ </p>
<p id="v19"><sup><small>19</small></sup>  וכי תאמר הלא נקפו הענפים למען ארכב אני׃ </p>
<p id="v20"><sup><small>20</small></sup>  כן הדבר המה נקפו על־אשר לא האמינו ואתה הנך קים על־ידי האמונה אל־תתגאה כי אם־ירא׃ <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  כי הנה האלהים לא־חס על־הענפים הנולדים מן־העץ ואולי לא־יחוס גם־עליך׃ </p>
<p id="v22"><sup><small>22</small></sup>  לכן ראה־נא טובת אלהים וזעמו זעמו על־הנפלים ועליך טובתו אם־תעמד בטובתו ואם־אין גם־אתה תכרת׃ </p>
<p id="v23"><sup><small>23</small></sup>  וגם־המה אם־לא יעמדו במרים ירכבו כי־יכל האלהים לשוב להרכיבם׃ </p>
<p id="v24"><sup><small>24</small></sup>  הן אתה נגזרת מעץ אשר בטבעו זית יער והרכבת שלא כטבע בזית טוב על־אחת כמה וכמה שירכבו אלה כטבעם בזית אשר יצאו ממנו׃ </p>
<p id="v25"><sup><small>25</small></sup>  כי לא־אכחד מכם אחי את־הסוד הזה פן־תהיו חכמים בעיניכם שישראל בא לידי טמטום הלב למקצתו עד כי־יכנס מלא הגוים׃ </p>
<p id="v26"><sup><small>26</small></sup>  וכן כל־ישראל יושע ככתוב ובא לציון גואל וישיב פשע מיעקב׃ </p>
<p id="v27"><sup><small>27</small></sup>  וזאת בריתי אשר אכרת אתם כי אסלח לעונם׃ </p>
<p id="v28"><sup><small>28</small></sup>  הן בדבר הבשורה איבים הם בגללכם ובדבר הבחירה חביבים הם בגלל האבות׃ </p>
<p id="v29"><sup><small>29</small></sup>  כי לא־ינחם האלהים על־מתנותיו ולא על־קריאתו׃ </p>
<p id="v30"><sup><small>30</small></sup>  כי כאשר גם־אתם מלפנים ממרים הייתם את־פי אלהים ועתה הוחנתם במרים של־אלה׃ </p>
<p id="v31"><sup><small>31</small></sup>  כן גם־אלה עתה ממרים למען יחנו גם־הם על־ידי חנינתכם׃ </p>
<p id="v32"><sup><small>32</small></sup>  כי־האלהים הסגיר את־כלם למרי למען יחן את־כלם׃ </p>
<p id="v33"><sup><small>33</small></sup>  מה־עמק עשר חכמת אלהים ועשר דעתו משפטיו מי יחקר ודרכיו מי ימצא׃ <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v34"><sup><small>34</small></sup>  כי מי־תכן את־רוח יהוה ואיש עצתו יודיענו׃ <sup id="cite5"><a href="#fn5">[5]</a></sup></p>
<p id="v35"><sup><small>35</small></sup>  או מי הקדים אתו בדבר וישלם לו׃ </p>
<p id="v36"><sup><small>36</small></sup>  הלא ממנו הכל ועל־ידו הכל ואליו הכל ולו הכבוד לעולמים אמן׃ <sup id="cite6"><a href="#fn6">[6]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Romans/10">האיגרת אל הרומאים - פֶּרֶק 10</a></td>
        <td><a href="/he/Bible/Romans/Index">אינדקס</a></td>
        <td><a href="/he/Bible/Romans/12">האיגרת אל הרומאים - פֶּרֶק 12</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 11:8 <i>לראות בלי לראות וכו'</i>: <a href="/he/The_Urantia_Book/151#p1_4">או 151:1.4</a>. </li>
  <li id="fn2"><a href="#cite2">↑</a> 11:20-33 <i>אי ודאות עם אבטחה</i>: <a href="/he/The_Urantia_Book/111#p7_1">או 111:7.1</a>. </li>
  <li id="fn3"><a href="#cite3">↑</a> 11:33 <i>אוצרות של חוכמה וידע</i>: <a href="/he/The_Urantia_Book/128#p1_10">או 128:1.10</a>.  <i>פסקי דין בלתי ניתנים לחיפוש</i>: <a href="/he/The_Urantia_Book/2#p1_1">או 2:1.1</a>. </li>
  <li id="fn4"><a href="#cite4">↑</a> 11:33-34 <i>לא יכול למצוא את אלוהים על ידי ידע</i>: <a href="/he/The_Urantia_Book/131#p10_3">או 131:10.3</a>. </li>
  <li id="fn5"><a href="#cite5">↑</a> 11:34 <i>מוח רוח</i>: <a href="/he/The_Urantia_Book/9#p5_4">או 9:5.4</a>.  <i>מוח רוח</i>: <a href="/he/The_Urantia_Book/6#p6_4">או 6:6.4</a>.  <i>מוח רוח</i>: <a href="/he/The_Urantia_Book/107#p5_3">או 107:5.3</a>. </li>
  <li id="fn6"><a href="#cite6">↑</a> 11:36 <i>באלוהים כל הדברים מורכבים</i>: <a href="/he/The_Urantia_Book/11#p8_1">או 11:8.1</a>.  <i>יחסו של אלוהים לכל הדברים</i>: <a href="/he/The_Urantia_Book/174#p3_2">או 174:3.2</a>.  <i>בו כל הדברים מורכבים</i>: <a href="/he/The_Urantia_Book/104#p4_25">או 104:4.25</a>.  <i>אלוהים הוא הכל ובכל הדברים</i>: <a href="/he/The_Urantia_Book/56#p9_14">או 56:9.14</a>.  <i>אלוהים הוא הכל ובכל</i>: <a href="/he/The_Urantia_Book/3#p1_2">או 3:1.2</a>. </li>
</ol>
</div>
