<!--
title: האיגרת אל הרומאים - פֶּרֶק 10
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Romans/9">האיגרת אל הרומאים - פֶּרֶק 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Romans/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Romans/11">האיגרת אל הרומאים - פֶּרֶק 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  אחי חפץ לבבי ותפילתי לאלהים בעד ישראל אשר יושעו׃ </p>
<p id="v2"><sup><small>2</small></sup>  כי מעיד אני עליהם שמקנאים לאלהים אבל לא־בדעת׃ </p>
<p id="v3"><sup><small>3</small></sup>  כי את־צדקת אלהים לא ידעו ויבקשו להקים את־צדקתם ולצדקת אלהים לא נכנעו׃ </p>
<p id="v4"><sup><small>4</small></sup>  כי המשיח סוף התורה לצדקה לכל־המאמין בו׃ </p>
<p id="v5"><sup><small>5</small></sup>  כי־משה כתב על־דבר הצדקה מתוך התורה אשר יעשה אתם האדם וחי בהם׃ </p>
<p id="v6"><sup><small>6</small></sup>  והצדקה אשר מתוך האמונה אמרת אל־תאמר בלבבך מי־יעלה השמימה להוריד את־המשיח׃ </p>
<p id="v7"><sup><small>7</small></sup>  או מי ירד לתהום להעלות את־המשיח מן־המתים׃ </p>
<p id="v8"><sup><small>8</small></sup>  אבל מה־תאמר קרוב אליך הדבר בפיך ובלבבך הוא דבר האמונה אשר אנחנו מבשרים׃ </p>
<p id="v9"><sup><small>9</small></sup>  כי אם־בפיך תודה שישוע הוא האדון ותאמין בלבבך שהאלהים העירו מן־המתים תושע׃ <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  כי בלבבו יאמין האדם והיתה לו לצדקה ובפיהו יודה והיתה־לו לישועה׃ <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  כי הכתוב אמר כל־המאמין בו לא יבוש׃ </p>
<p id="v12"><sup><small>12</small></sup>  ואין הפרש בין היהודי ליוני כי אדון אחד לכלם והוא עשיר לכל־קראיו׃ <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  כי־כל אשר־יקרא בשם יהוה ימלט׃ <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  ועתה איך יקראו אל־אשר לא־האמינו בו ואיך יאמינו במי שלא שמעו את־שמעו ואיך ישמעו ואין מגיד׃ </p>
<p id="v15"><sup><small>15</small></sup>  ואיך יגידו כי אם־שלוחים ככתוב מה־נאוו רגלי מבשר שלום מבשר טוב׃ </p>
<p id="v16"><sup><small>16</small></sup>  אבל לא־כלם שמעו לקול הבשורה כי ישעיהו אמר יהוה מי האמין לשמעתנו׃ </p>
<p id="v17"><sup><small>17</small></sup>  אם־כן האמונה באה מתוך השמועה והשמועה על־ידי דבר־המשיח׃ </p>
<p id="v18"><sup><small>18</small></sup>  ואמר הכי לא שמעו אמנם בכל־הארץ יצא קום ובקצה תבל מליהם׃ </p>
<p id="v19"><sup><small>19</small></sup>  ואמר הכי ישראל לא ידע הנה־כבר משה אמר אני אקניאכם בלא־עם בגוי נבל אכעיסכם׃ </p>
<p id="v20"><sup><small>20</small></sup>  וישעיהו מלאו לבו לאמר נמצאתי ללא בקשני נדרשתי ללוא שאלו׃ </p>
<p id="v21"><sup><small>21</small></sup>  ועל־ישראל הוא אמר פרשתי ידי כל־היום אל־עם סורר ומרה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 10:9-13 <i>אמונה בתחיית המתים</i>: <a href="/he/The_Urantia_Book/190#p0_4">או 190:0.4</a>. </li>
  <li id="fn2"><a href="#cite2">↑</a> 10:10-13 <i>בשורת הישועה</i>: <a href="/he/The_Urantia_Book/190#p4_1">או 190:4.1</a>.  <i>בשורת ישועת אלוהים</i>: <a href="/he/The_Urantia_Book/190#p5_4">או 190:5.4</a>. </li>
  <li id="fn3"><a href="#cite3">↑</a> 10:12 <i>לא אלוהי יהודי או גוי</i>: <a href="/he/The_Urantia_Book/140#p1_2">או 140:1.2</a>.  <i>לא יהודי ולא גוי</i>: <a href="/he/The_Urantia_Book/137#p8_11">או 137:8.11</a>.  <i>מעמד היהודים</i>: <a href="/he/The_Urantia_Book/175#p2_1">או 175:2.1</a>.  <i>צריך יותר לפני הרמוניה</i>: <a href="/he/The_Urantia_Book/181#p2_13">או 181:2.13</a>. </li>
  <li id="fn4"><a href="#cite4">↑</a> 10:13 <i>מי שירצה רשאי לבוא</i>: <a href="/he/The_Urantia_Book/2#p5_2">או 2:5.2</a>.  <i>מי שירצה רשאי לבוא</i>: <a href="/he/The_Urantia_Book/32#p5_8">או 32:5.8</a>.  <i>מי שירצה רשאי לבוא</i>: <a href="/he/The_Urantia_Book/166#p3_7">או 166:3.7</a>.  <i>מי שירצה רשאי לבוא</i>: <a href="/he/The_Urantia_Book/165#p3_8">או 165:3.8</a>.  <i>מי שירצה רשאי לבוא</i>: <a href="/he/The_Urantia_Book/100#p7_6">או 100:7.6</a>.  <i>מי שקורא לאדון ניצל</i>: <a href="/he/The_Urantia_Book/2#p4_1">או 2:4.1</a>.  <i>מי שירצה רשאי לבוא</i>: <a href="/he/The_Urantia_Book/139#p12_7">או 139:12.7</a>.  <i>כל מי שיינצל</i>: <a href="/he/The_Urantia_Book/131#p10_7">או 131:10.7</a>. </li>
</ol>
</div>
