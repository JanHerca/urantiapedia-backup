<!--
title: תהילים - פֶּרֶק 107
description: 
published: true
date: 2023-11-8T20:31:8Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/106">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 106</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/108">
          <span class="pr-2">תהילים - פֶּרֶק 108</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  הדו ליהוה כי־טוב כי לעולם חסדו׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  יאמרו גאולי יהוה אשׁר גאלם מיד־צר׃ </p>
<p id="v3"><sup><small>3</small></sup>  ומארצות קבצם ממזרח וממערב מצפון ומים׃ </p>
<p id="v4"><sup><small>4</small></sup>  תעו במדבר בישׁימון דרך עיר מושׁב לא מצאו׃ </p>
<p id="v5"><sup><small>5</small></sup>  רעבים גם־צמאים נפשׁם בהם תתעטף׃ </p>
<p id="v6"><sup><small>6</small></sup>  ויצעקו אל־יהוה בצר להם ממצוקותיהם יצילם׃ </p>
<p id="v7"><sup><small>7</small></sup>  וידריכם בדרך ישׁרה ללכת אל־עיר מושׁב׃ </p>
<p id="v8"><sup><small>8</small></sup>  יודו ליהוה חסדו ונפלאותיו לבני אדם׃ <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  כי־השׂביע נפשׁ שׁקקה ונפשׁ רעבה מלא־טוב׃ </p>
<p id="v10"><sup><small>10</small></sup>  ישׁבי חשׁך וצלמות אסירי עני וברזל׃ </p>
<p id="v11"><sup><small>11</small></sup>  כי־המרו אמרי־אל ועצת עליון נאצו׃ </p>
<p id="v12"><sup><small>12</small></sup>  ויכנע בעמל לבם כשׁלו ואין עזר׃ </p>
<p id="v13"><sup><small>13</small></sup>  ויזעקו אל־יהוה בצר להם ממצקותיהם יושׁיעם׃ </p>
<p id="v14"><sup><small>14</small></sup>  יוציאם מחשׁך וצלמות ומוסרותיהם ינתק׃ </p>
<p id="v15"><sup><small>15</small></sup>  יודו ליהוה חסדו ונפלאותיו לבני אדם׃ </p>
<p id="v16"><sup><small>16</small></sup>  כי־שׁבר דלתות נחשׁת ובריחי ברזל גדע׃ </p>
<p id="v17"><sup><small>17</small></sup>  אולים מדרך פשׁעם ומעונתיהם יתענו׃ </p>
<p id="v18"><sup><small>18</small></sup>  כל־אכל תתעב נפשׁם ויגיעו עד־שׁערי מות׃ </p>
<p id="v19"><sup><small>19</small></sup>  ויזעקו אל־יהוה בצר להם ממצקותיהם יושׁיעם׃ </p>
<p id="v20"><sup><small>20</small></sup>  ישׁלח דברו וירפאם וימלט משׁחיתותם׃ </p>
<p id="v21"><sup><small>21</small></sup>  יודו ליהוה חסדו ונפלאותיו לבני אדם׃ <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  ויזבחו זבחי תודה ויספרו מעשׂיו ברנה׃ </p>
<p id="v23"><sup><small>23</small></sup>  יורדי הים באניות עשׂי מלאכה במים רבים׃ </p>
<p id="v24"><sup><small>24</small></sup>  המה ראו מעשׂי יהוה ונפלאותיו במצולה׃ </p>
<p id="v25"><sup><small>25</small></sup>  ויאמר ויעמד רוח סערה ותרומם גליו׃ </p>
<p id="v26"><sup><small>26</small></sup>  יעלו שׁמים ירדו תהומות נפשׁם ברעה תתמוגג׃ </p>
<p id="v27"><sup><small>27</small></sup>  יחוגו וינועו כשׁכור וכל־חכמתם תתבלע׃ </p>
<p id="v28"><sup><small>28</small></sup>  ויצעקו אל־יהוה בצר להם וממצוקתיהם יוציאם׃ </p>
<p id="v29"><sup><small>29</small></sup>  יקם סערה לדממה ויחשׁו גליהם׃ </p>
<p id="v30"><sup><small>30</small></sup>  וישׂמחו כי־ישׁתקו וינחם אל־מחוז חפצם׃ </p>
<p id="v31"><sup><small>31</small></sup>  יודו ליהוה חסדו ונפלאותיו לבני אדם׃ </p>
<p id="v32"><sup><small>32</small></sup>  וירממוהו בקהל־עם ובמושׁב זקנים יהללוהו׃ </p>
<p id="v33"><sup><small>33</small></sup>  ישׂם נהרות למדבר ומצאי מים לצמאון׃ </p>
<p id="v34"><sup><small>34</small></sup>  ארץ פרי למלחה מרעת ישׁבי בה׃ </p>
<p id="v35"><sup><small>35</small></sup>  ישׂם מדבר לאגם־מים וארץ ציה למצאי מים׃ </p>
<p id="v36"><sup><small>36</small></sup>  ויושׁב שׁם רעבים ויכוננו עיר מושׁב׃ </p>
<p id="v37"><sup><small>37</small></sup>  ויזרעו שׂדות ויטעו כרמים ויעשׂו פרי תבואה׃ </p>
<p id="v38"><sup><small>38</small></sup>  ויברכם וירבו מאד ובהמתם לא ימעיט׃ </p>
<p id="v39"><sup><small>39</small></sup>  וימעטו וישׁחו מעצר רעה ויגון׃ </p>
<p id="v40"><sup><small>40</small></sup>  שׁפך בוז על־נדיבים ויתעם בתהו לא־דרך׃ </p>
<p id="v41"><sup><small>41</small></sup>  וישׂגב אביון מעוני וישׂם כצאן משׁפחות׃ </p>
<p id="v42"><sup><small>42</small></sup>  יראו ישׁרים וישׂמחו וכל־עולה קפצה פיה׃ </p>
<p id="v43"><sup><small>43</small></sup>  מי־חכם וישׁמר־אלה ויתבוננו חסדי יהוה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/106">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 106</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/108">
          <span class="pr-2">תהילים - פֶּרֶק 108</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 107:1 <i>משרד רחמים</i>: <a href="/he/The_Urantia_Book/6#p3_2">או 6:3.2</a>.  <i>חסדו לעד</i>: <a href="/he/The_Urantia_Book/2#p4_1">או 2:4.1</a>.  <i>כל רחום</i>: <a href="/he/The_Urantia_Book/142#p3_7">או 142:3.7</a>.  <i>הרחמים</i>: <a href="/he/The_Urantia_Book/131#p10_6">או 131:10.6</a>.  <i>אלוהים רחום</i>: <a href="/he/The_Urantia_Book/2#p5_7">או 2:5.7</a>.  <i>אלוהים מתענג ברחמים</i>: <a href="/he/The_Urantia_Book/143#p1_6">או 143:1.6</a>. </li>
  <li id="fn2"><a href="#cite2">↑</a> 107:8,15 <i>הלל את ה' על יצירות</i>: <a href="/he/The_Urantia_Book/131#p10_6">או 131:10.6</a>. </li>
  <li id="fn3"><a href="#cite3">↑</a> 107:8,15,21,31 <i>הלל את אלוהים על טובו</i>: <a href="/he/The_Urantia_Book/131#p2_5">או 131:2.5</a>. </li>
  <li id="fn4"><a href="#cite4">↑</a> 107:21,31 <i>הלל את ה' על יצירות</i>: <a href="/he/The_Urantia_Book/131#p10_6">או 131:10.6</a>. </li>
</ol>
</div>
