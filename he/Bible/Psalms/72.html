<!--
title: תהילים - פֶּרֶק 72
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/71">תהילים - פֶּרֶק 71</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/73">תהילים - פֶּרֶק 73</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  לשׁלמה אלהים משׁפטיך למלך תן וצדקתך לבן־מלך׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ידין עמך בצדק וענייך במשׁפט׃ </p>
<p id="v3"><sup><small>3</small></sup>  ישׂאו הרים שׁלום לעם וגבעות בצדקה׃ </p>
<p id="v4"><sup><small>4</small></sup>  ישׁפט עניי־עם יושׁיע לבני אביון וידכא עושׁק׃ <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  ייראוך עם־שׁמשׁ ולפני ירח דור דורים׃ </p>
<p id="v6"><sup><small>6</small></sup>  ירד כמטר על־גז כרביבים זרזיף ארץ׃ </p>
<p id="v7"><sup><small>7</small></sup>  יפרח־בימיו צדיק ורב שׁלום עד־בלי ירח׃ </p>
<p id="v8"><sup><small>8</small></sup>  וירד מים עד־ים ומנהר עד־אפסי־ארץ׃ </p>
<p id="v9"><sup><small>9</small></sup>  לפניו יכרעו ציים ואיביו עפר ילחכו׃ </p>
<p id="v10"><sup><small>10</small></sup>  מלכי תרשׁישׁ ואיים מנחה ישׁיבו מלכי שׁבא וסבא אשׁכר יקריבו׃ </p>
<p id="v11"><sup><small>11</small></sup>  וישׁתחוו־לו כל־מלכים כל־גוים יעבדוהו׃ </p>
<p id="v12"><sup><small>12</small></sup>  כי־יציל אביון משׁוע ועני ואין־עזר לו׃ <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  יחס על־דל ואביון ונפשׁות אביונים יושׁיע׃ </p>
<p id="v14"><sup><small>14</small></sup>  מתוך ומחמס יגאל נפשׁם וייקר דמם בעיניו׃ </p>
<p id="v15"><sup><small>15</small></sup>  ויחי ויתן־לו מזהב שׁבא ויתפלל בעדו תמיד כל־היום יברכנהו׃ </p>
<p id="v16"><sup><small>16</small></sup>  יהי פסת־בר בארץ בראשׁ הרים ירעשׁ כלבנון פריו ויציצו מעיר כעשׂב הארץ׃ </p>
<p id="v17"><sup><small>17</small></sup>  יהי שׁמו לעולם לפני־שׁמשׁ ינין שׁמו ויתברכו בו כל־גוים יאשׁרוהו׃ <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  ברוך יהוה אלהים אלהי ישׂראל עשׂה נפלאות לבדו׃ </p>
<p id="v19"><sup><small>19</small></sup>  וברוך שׁם כבודו לעולם וימלא כבודו את־כל הארץ אמן ואמן׃ <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  כלו תפלות דוד בן־ישׁי׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 72:1-19 <i>דעותיהם של יהודים: מוצא על טבעי</i>: <a href="/he/The_Urantia_Book/170#p1_5">או 170:1.5</a>. </li>
  <li id="fn2"><a href="#cite2">↑</a> 72:4,12-13 <i>שמע זעקת עניים ונזקקים</i>: <a href="/he/The_Urantia_Book/190#p5_4">או 190:5.4</a>. </li>
  <li id="fn3"><a href="#cite3">↑</a> 72:12 <i>אלוהים שומע קריאות של נזקקים</i>: <a href="/he/The_Urantia_Book/146#p2_9">או 146:2.9</a>. </li>
  <li id="fn4"><a href="#cite4">↑</a> 72:17 <i>עמים קוראים לו מבורך</i>: <a href="/he/The_Urantia_Book/190#p5_4">או 190:5.4</a>. </li>
  <li id="fn5"><a href="#cite5">↑</a> 72:19 <i>תן הארץ להתמלא תהילה</i>: <a href="/he/The_Urantia_Book/131#p2_5">או 131:2.5</a>. </li>
</ol>
</div>
