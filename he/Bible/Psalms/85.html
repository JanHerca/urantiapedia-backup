<!--
title: תהילים - פֶּרֶק 85
description: 
published: true
date: 2022-10-6T10:37:18Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/84">תהילים - פֶּרֶק 84</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/86">תהילים - פֶּרֶק 86</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח לבני־קרח מזמור׃ </p>
<p id="v2"><sup><small>2</small></sup>  רצית יהוה ארצך שׁבת שׁבות יעקב׃ </p>
<p id="v3"><sup><small>3</small></sup>  נשׂאת עון עמך כסית כל־חטאתם סלה׃ </p>
<p id="v4"><sup><small>4</small></sup>  אספת כל־עברתך השׁיבות מחרון אפך׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  שׁובנו אלהי ישׁענו והפר כעסך עמנו׃ </p>
<p id="v6"><sup><small>6</small></sup>  הלעולם תאנף־בנו תמשׁך אפך לדר ודר׃ </p>
<p id="v7"><sup><small>7</small></sup>  הלא־אתה תשׁוב תחינו ועמך ישׂמחו־בך׃ </p>
<p id="v8"><sup><small>8</small></sup>  הראנו יהוה חסדך וישׁעך תתן־לנו׃ </p>
<p id="v9"><sup><small>9</small></sup>  אשׁמעה מה־ידבר האל יהוה כי ידבר שׁלום אל־עמו ואל־חסידיו ואל־ישׁובו לכסלה׃ </p>
<p id="v10"><sup><small>10</small></sup>  אך קרוב ליראיו ישׁעו לשׁכן כבוד בארצנו׃ </p>
<p id="v11"><sup><small>11</small></sup>  חסד־ואמת נפגשׁו צדק ושׁלום נשׁקו׃ </p>
<p id="v12"><sup><small>12</small></sup>  אמת מארץ תצמח וצדק משׁמים נשׁקף׃ </p>
<p id="v13"><sup><small>13</small></sup>  גם־יהוה יתן הטוב וארצנו תתן יבולה׃ </p>
<p id="v14"><sup><small>14</small></sup>  צדק לפניו יהלך וישׂם לדרך פעמיו׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/84">תהילים - פֶּרֶק 84</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/86">תהילים - פֶּרֶק 86</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 85:4 <i>אלוהי הישועה</i>: <a href="/he/The_Urantia_Book/2#p6_3">או 2:6.3</a>. </li>
</ol>
</div>
