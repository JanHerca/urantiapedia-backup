<!--
title: תהילים - פֶּרֶק 17
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/16">תהילים - פֶּרֶק 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/18">תהילים - פֶּרֶק 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  תפלה לדוד שׁמעה יהוה צדק הקשׁיבה רנתי האזינה תפלתי בלא שׂפתי מרמה׃ </p>
<p id="v2"><sup><small>2</small></sup>  מלפניך משׁפטי יצא עיניך תחזינה מישׁרים׃ </p>
<p id="v3"><sup><small>3</small></sup>  בחנת לבי פקדת לילה צרפתני בל־תמצא זמתי בל־יעבר־פי׃ </p>
<p id="v4"><sup><small>4</small></sup>  לפעלות אדם בדבר שׂפתיך אני שׁמרתי ארחות פריץ׃ </p>
<p id="v5"><sup><small>5</small></sup>  תמך אשׁרי במעגלותיך בל־נמוטו פעמי׃ </p>
<p id="v6"><sup><small>6</small></sup>  אני־קראתיך כי־תענני אל הט־אזנך לי שׁמע אמרתי׃ </p>
<p id="v7"><sup><small>7</small></sup>  הפלה חסדיך מושׁיע חוסים ממתקוממים בימינך׃ <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  שׁמרני כאישׁון בת־עין בצל כנפיך תסתירני׃ </p>
<p id="v9"><sup><small>9</small></sup>  מפני רשׁעים זו שׁדוני איבי בנפשׁ יקיפו עלי׃ </p>
<p id="v10"><sup><small>10</small></sup>  חלבמו סגרו פימו דברו בגאות׃ </p>
<p id="v11"><sup><small>11</small></sup>  אשׁרינו עתה סבבוני עיניהם ישׁיתו לנטות בארץ׃ </p>
<p id="v12"><sup><small>12</small></sup>  דמינו כאריה יכסוף לטרוף וככפיר ישׁב במסתרים׃ </p>
<p id="v13"><sup><small>13</small></sup>  קומה יהוה קדמה פניו הכריעהו פלטה נפשׁי מרשׁע חרבך׃ </p>
<p id="v14"><sup><small>14</small></sup>  ממתים ידך יהוה ממתים מחלד חלקם בחיים וצפינך תמלא בטנם ישׂבעו בנים והניחו יתרם לעולליהם׃ </p>
<p id="v15"><sup><small>15</small></sup>  אני בצדק אחזה פניך אשׂבעה בהקיץ תמונתך׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 17:7 <i>חסד אוהב</i>: <a href="/he/The_Urantia_Book/2#p5_7">או 2:5.7</a>. </li>
</ol>
</div>
