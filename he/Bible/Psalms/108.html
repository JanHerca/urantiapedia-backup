<!--
title: תהילים - פֶּרֶק 108
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/107">תהילים - פֶּרֶק 107</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/109">תהילים - פֶּרֶק 109</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  שׁיר מזמור לדוד׃ </p>
<p id="v2"><sup><small>2</small></sup>  נכון לבי אלהים אשׁירה ואזמרה אף־כבודי׃ </p>
<p id="v3"><sup><small>3</small></sup>  עורה הנבל וכנור אעירה שׁחר׃ </p>
<p id="v4"><sup><small>4</small></sup>  אודך בעמים יהוה ואזמרך בל־אמים׃ </p>
<p id="v5"><sup><small>5</small></sup>  כי־גדול מעל־שׁמים חסדך ועד־שׁחקים אמתך׃ </p>
<p id="v6"><sup><small>6</small></sup>  רומה על־שׁמים אלהים ועל כל־הארץ כבודך׃ </p>
<p id="v7"><sup><small>7</small></sup>  למען יחלצון ידידיך הושׁיעה ימינך וענני׃ </p>
<p id="v8"><sup><small>8</small></sup>  אלהים דבר בקדשׁו אעלזה אחלקה שׁכם ועמק סכות אמדד׃ </p>
<p id="v9"><sup><small>9</small></sup>  לי גלעד לי מנשׁה ואפרים מעוז ראשׁי יהודה מחקקי׃ </p>
<p id="v10"><sup><small>10</small></sup>  מואב סיר רחצי על־אדום אשׁליך נעלי עלי־פלשׁת אתרועע׃ </p>
<p id="v11"><sup><small>11</small></sup>  מי יבלני עיר מבצר מי נחני עד־אדום׃ </p>
<p id="v12"><sup><small>12</small></sup>  הלא־אלהים זנחתנו ולא־תצא אלהים בצבאתינו׃ </p>
<p id="v13"><sup><small>13</small></sup>  הבה־לנו עזרת מצר ושׁוא תשׁועת אדם׃ </p>
<p id="v14"><sup><small>14</small></sup>  באלהים נעשׂה־חיל והוא יבוס צרינו׃ </p>
