<!--
title: תהילים - פֶּרֶק 47
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/46">תהילים - פֶּרֶק 46</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/48">תהילים - פֶּרֶק 48</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח לבני־קרח מזמור׃ </p>
<p id="v2"><sup><small>2</small></sup>  כל־העמים תקעו־כף הריעו לאלהים בקול רנה׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  כי־יהוה עליון נורא מלך גדול על־כל־הארץ׃ </p>
<p id="v4"><sup><small>4</small></sup>  ידבר עמים תחתינו ולאמים תחת רגלינו׃ </p>
<p id="v5"><sup><small>5</small></sup>  יבחר־לנו את־נחלתנו את גאון יעקב אשׁר־אהב סלה׃ </p>
<p id="v6"><sup><small>6</small></sup>  עלה אלהים בתרועה יהוה בקול שׁופר׃ </p>
<p id="v7"><sup><small>7</small></sup>  זמרו אלהים זמרו זמרו למלכנו זמרו׃ </p>
<p id="v8"><sup><small>8</small></sup>  כי מלך כל־הארץ אלהים זמרו משׂכיל׃ </p>
<p id="v9"><sup><small>9</small></sup>  מלך אלהים על־גוים אלהים ישׁב על־כסא קדשׁו׃ </p>
<p id="v10"><sup><small>10</small></sup>  נדיבי עמים נאספו עם אלהי אברהם כי לאלהים מגני־ארץ מאד נעלה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 47:2 <i>חלק 4: הוא מלך גדול</i>: <a href="/he/The_Urantia_Book/137#p8_4">או 137:8.4</a>. </li>
</ol>
</div>
