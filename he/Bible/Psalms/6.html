<!--
title: תהילים - פֶּרֶק 6
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/5">תהילים - פֶּרֶק 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/7">תהילים - פֶּרֶק 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח בנגינות על־השׁמינית מזמור לדוד׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  יהוה אל־באפך תוכיחני ואל־בחמתך תיסרני׃ </p>
<p id="v3"><sup><small>3</small></sup>  חנני יהוה כי אמלל אני רפאני יהוה כי נבהלו עצמי׃ </p>
<p id="v4"><sup><small>4</small></sup>  ונפשׁי נבהלה מאד ואת יהוה עד־מתי׃ </p>
<p id="v5"><sup><small>5</small></sup>  שׁובה יהוה חלצה נפשׁי הושׁיעני למען חסדך׃ </p>
<p id="v6"><sup><small>6</small></sup>  כי אין במות זכרך בשׁאול מי יודה־לך׃ </p>
<p id="v7"><sup><small>7</small></sup>  יגעתי באנחתי אשׂחה בכל־לילה מטתי בדמעתי ערשׂי אמסה׃ </p>
<p id="v8"><sup><small>8</small></sup>  עשׁשׁה מכעס עיני עתקה בכל־צוררי׃ </p>
<p id="v9"><sup><small>9</small></sup>  סורו ממני כל־פעלי און כי־שׁמע יהוה קול בכיי׃ </p>
<p id="v10"><sup><small>10</small></sup>  שׁמע יהוה תחנתי יהוה תפלתי יקח׃ </p>
<p id="v11"><sup><small>11</small></sup>  יבשׁו ויבהלו מאד כל־איבי ישׁבו יבשׁו רגע׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 6:1 <i>אלוהים אמר לכעוס</i>: <a href="/he/The_Urantia_Book/4#p3_2">או 4:3.2</a>. </li>
</ol>
</div>
