<!--
title: תהילים - פֶּרֶק 27
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/26">תהילים - פֶּרֶק 26</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/28">תהילים - פֶּרֶק 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  לדוד יהוה אורי וישׁעי ממי אירא יהוה מעוז־חיי ממי אפחד׃ </p>
<p id="v2"><sup><small>2</small></sup>  בקרב עלי מרעים לאכל את־בשׂרי צרי ואיבי לי המה כשׁלו ונפלו׃ </p>
<p id="v3"><sup><small>3</small></sup>  אם־תחנה עלי מחנה לא־יירא לבי אם־תקום עלי מלחמה בזאת אני בוטח׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  אחת שׁאלתי מאת־יהוה אותה אבקשׁ שׁבתי בבית־יהוה כל־ימי חיי לחזות בנעם־יהוה ולבקר בהיכלו׃ </p>
<p id="v5"><sup><small>5</small></sup>  כי יצפנני בסכה ביום רעה יסתרני בסתר אהלו בצור ירוממני׃ </p>
<p id="v6"><sup><small>6</small></sup>  ועתה ירום ראשׁי על איבי סביבותי ואזבחה באהלו זבחי תרועה אשׁירה ואזמרה ליהוה׃ </p>
<p id="v7"><sup><small>7</small></sup>  שׁמע־יהוה קולי אקרא וחנני וענני׃ </p>
<p id="v8"><sup><small>8</small></sup>  לך אמר לבי בקשׁו פני את־פניך יהוה אבקשׁ׃ </p>
<p id="v9"><sup><small>9</small></sup>  אל־תסתר פניך ממני אל־תט־באף עבדך עזרתי היית אל־תטשׁני ואל־תעזבני אלהי ישׁעי׃ <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  כי־אבי ואמי עזבוני ויהוה יאספני׃ </p>
<p id="v11"><sup><small>11</small></sup>  הורני יהוה דרכך ונחני בארח מישׁור למען שׁוררי׃ </p>
<p id="v12"><sup><small>12</small></sup>  אל־תתנני בנפשׁ צרי כי קמו־בי עדי־שׁקר ויפח חמס׃ </p>
<p id="v13"><sup><small>13</small></sup>  לולא האמנתי לראות בטוב־יהוה בארץ חיים׃ </p>
<p id="v14"><sup><small>14</small></sup>  קוה אל־יהוה חזק ויאמץ לבך וקוה אל־יהוה׃ <sup id="cite3"><a href="#fn3">[3]</a></sup></p>
<h2>הפניות</h2>
<div>
<ol>
  <li id="fn1"><a href="#cite1">↑</a> 27:3 <i>נשמר מפחד</i>: <a href="/he/The_Urantia_Book/95#p4_3">או 95:4.3</a>. </li>
  <li id="fn2"><a href="#cite2">↑</a> 27:9 <i>אלוהי הישועה</i>: <a href="/he/The_Urantia_Book/2#p6_3">או 2:6.3</a>. </li>
  <li id="fn3"><a href="#cite3">↑</a> 27:14 <i>היה סבלני, חכה לאדון</i>: <a href="/he/The_Urantia_Book/152#p5_3">או 152:5.3</a>. </li>
</ol>
</div>
