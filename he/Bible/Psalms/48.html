<!--
title: תהילים - פֶּרֶק 48
description: 
published: true
date: 2023-11-8T20:31:8Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/47">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 47</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/49">
          <span class="pr-2">תהילים - פֶּרֶק 49</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  שׁיר מזמור לבני־קרח׃ </p>
<p id="v2"><sup><small>2</small></sup>  גדול יהוה ומהלל מאד בעיר אלהינו הר־קדשׁו׃ </p>
<p id="v3"><sup><small>3</small></sup>  יפה נוף משׂושׂ כל־הארץ הר־ציון ירכתי צפון קרית מלך רב׃ </p>
<p id="v4"><sup><small>4</small></sup>  אלהים בארמנותיה נודע למשׂגב׃ </p>
<p id="v5"><sup><small>5</small></sup>  כי־הנה המלכים נועדו עברו יחדו׃ </p>
<p id="v6"><sup><small>6</small></sup>  המה ראו כן תמהו נבהלו נחפזו׃ </p>
<p id="v7"><sup><small>7</small></sup>  רעדה אחזתם שׁם חיל כיולדה׃ </p>
<p id="v8"><sup><small>8</small></sup>  ברוח קדים תשׁבר אניות תרשׁישׁ׃ </p>
<p id="v9"><sup><small>9</small></sup>  כאשׁר שׁמענו כן ראינו בעיר־יהוה צבאות בעיר אלהינו אלהים יכוננה עד־עולם סלה׃ </p>
<p id="v10"><sup><small>10</small></sup>  דמינו אלהים חסדך בקרב היכלך׃ </p>
<p id="v11"><sup><small>11</small></sup>  כשׁמך אלהים כן תהלתך על־קצוי־ארץ צדק מלאה ימינך׃ </p>
<p id="v12"><sup><small>12</small></sup>  ישׂמח הר־ציון תגלנה בנות יהודה למען משׁפטיך׃ </p>
<p id="v13"><sup><small>13</small></sup>  סבו ציון והקיפוה ספרו מגדליה׃ </p>
<p id="v14"><sup><small>14</small></sup>  שׁיתו לבכם לחילה פסגו ארמנותיה למען תספרו לדור אחרון׃ </p>
<p id="v15"><sup><small>15</small></sup>  כי זה אלהים אלהינו עולם ועד הוא ינהגנו על־מות׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/47">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 47</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/49">
          <span class="pr-2">תהילים - פֶּרֶק 49</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
