<!--
title: תהילים - פֶּרֶק 76
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/75">תהילים - פֶּרֶק 75</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/77">תהילים - פֶּרֶק 77</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח בנגינת מזמור לאסף שׁיר׃ </p>
<p id="v2"><sup><small>2</small></sup>  נודע ביהודה אלהים בישׂראל גדול שׁמו׃ </p>
<p id="v3"><sup><small>3</small></sup>  ויהי בשׁלם סכו ומעונתו בציון׃ </p>
<p id="v4"><sup><small>4</small></sup>  שׁמה שׁבר רשׁפי־קשׁת מגן וחרב ומלחמה סלה׃ </p>
<p id="v5"><sup><small>5</small></sup>  נאור אתה אדיר מהררי־טרף׃ </p>
<p id="v6"><sup><small>6</small></sup>  אשׁתוללו אבירי לב נמו שׁנתם ולא־מצאו כל־אנשׁי־חיל ידיהם׃ </p>
<p id="v7"><sup><small>7</small></sup>  מגערתך אלהי יעקב נרדם ורכב וסוס׃ </p>
<p id="v8"><sup><small>8</small></sup>  אתה נורא אתה ומי־יעמד לפניך מאז אפך׃ </p>
<p id="v9"><sup><small>9</small></sup>  משׁמים השׁמעת דין ארץ יראה ושׁקטה׃ </p>
<p id="v10"><sup><small>10</small></sup>  בקום־למשׁפט אלהים להושׁיע כל־ענוי־ארץ סלה׃ </p>
<p id="v11"><sup><small>11</small></sup>  כי־חמת אדם תודך שׁארית חמת תחגר׃ </p>
<p id="v12"><sup><small>12</small></sup>  נדרו ושׁלמו ליהוה אלהיכם כל־סביביו יובילו שׁי למורא׃ </p>
<p id="v13"><sup><small>13</small></sup>  יבצר רוח נגידים נורא למלכי־ארץ׃ </p>
