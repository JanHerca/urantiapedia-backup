<!--
title: תהילים - פֶּרֶק 104
description: 
published: true
date: 2023-11-8T20:31:8Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/103">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 103</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/105">
          <span class="pr-2">תהילים - פֶּרֶק 105</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ברכי נפשׁי את־יהוה יהוה אלהי גדלת מאד הוד והדר לבשׁת׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  עטה־אור כשׂלמה נוטה שׁמים כיריעה׃ <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  המקרה במים עליותיו השׂם־עבים רכובו המהלך על־כנפי־רוח׃ </p>
<p id="v4"><sup><small>4</small></sup>  עשׂה מלאכיו רוחות משׁרתיו אשׁ להט׃ <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  יסד־ארץ על־מכוניה בל־תמוט עולם ועד׃ </p>
<p id="v6"><sup><small>6</small></sup>  תהום כלבושׁ כסיתו על־הרים יעמדו־מים׃ </p>
<p id="v7"><sup><small>7</small></sup>  מן־גערתך ינוסון מן־קול רעמך יחפזון׃ </p>
<p id="v8"><sup><small>8</small></sup>  יעלו הרים ירדו בקעות אל־מקום זה יסדת להם׃ </p>
<p id="v9"><sup><small>9</small></sup>  גבול־שׂמת בל־יעברון בל־ישׁובון לכסות הארץ׃ </p>
<p id="v10"><sup><small>10</small></sup>  המשׁלח מעינים בנחלים בין הרים יהלכון׃ </p>
<p id="v11"><sup><small>11</small></sup>  ישׁקו כל־חיתו שׂדי ישׁברו פראים צמאם׃ </p>
<p id="v12"><sup><small>12</small></sup>  עליהם עוף־השׁמים ישׁכון מבין עפאים יתנו־קול׃ </p>
<p id="v13"><sup><small>13</small></sup>  משׁקה הרים מעליותיו מפרי מעשׂיך תשׂבע הארץ׃ </p>
<p id="v14"><sup><small>14</small></sup>  מצמיח חציר לבהמה ועשׂב לעבדת האדם להוציא לחם מן־הארץ׃ </p>
<p id="v15"><sup><small>15</small></sup>  ויין ישׂמח לבב־אנושׁ להצהיל פנים משׁמן ולחם לבב־אנושׁ יסעד׃ </p>
<p id="v16"><sup><small>16</small></sup>  ישׂבעו עצי יהוה ארזי לבנון אשׁר נטע׃ </p>
<p id="v17"><sup><small>17</small></sup>  אשׁר־שׁם צפרים יקננו חסידה ברושׁים ביתה׃ </p>
<p id="v18"><sup><small>18</small></sup>  הרים הגבהים ליעלים סלעים מחסה לשׁפנים׃ </p>
<p id="v19"><sup><small>19</small></sup>  עשׂה ירח למועדים שׁמשׁ ידע מבואו׃ </p>
<p id="v20"><sup><small>20</small></sup>  תשׁת־חשׁך ויהי לילה בו־תרמשׂ כל־חיתו־יער׃ </p>
<p id="v21"><sup><small>21</small></sup>  הכפירים שׁאגים לטרף ולבקשׁ מאל אכלם׃ </p>
<p id="v22"><sup><small>22</small></sup>  תזרח השׁמשׁ יאספון ואל־מעונתם ירבצון׃ </p>
<p id="v23"><sup><small>23</small></sup>  יצא אדם לפעלו ולעבדתו עדי־ערב׃ </p>
<p id="v24"><sup><small>24</small></sup>  מה־רבו מעשׂיך יהוה כלם בחכמה עשׂית מלאה הארץ קנינך׃ <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  זה הים גדול ורחב ידים שׁם־רמשׂ ואין מספר חיות קטנות עם־גדלות׃ </p>
<p id="v26"><sup><small>26</small></sup>  שׁם אניות יהלכון לויתן זה־יצרת לשׂחק־בו׃ </p>
<p id="v27"><sup><small>27</small></sup>  כלם אליך ישׂברון לתת אכלם בעתו׃ </p>
<p id="v28"><sup><small>28</small></sup>  תתן להם ילקטון תפתח ידך ישׂבעון טוב׃ </p>
<p id="v29"><sup><small>29</small></sup>  תסתיר פניך יבהלון תסף רוחם יגועון ואל־עפרם ישׁובון׃ </p>
<p id="v30"><sup><small>30</small></sup>  תשׁלח רוחך יבראון ותחדשׁ פני אדמה׃ <sup id="cite6"><a href="#fn6">[6]</a></sup></p>
<p id="v31"><sup><small>31</small></sup>  יהי כבוד יהוה לעולם ישׂמח יהוה במעשׂיו׃ </p>
<p id="v32"><sup><small>32</small></sup>  המביט לארץ ותרעד יגע בהרים ויעשׁנו׃ </p>
<p id="v33"><sup><small>33</small></sup>  אשׁירה ליהוה בחיי אזמרה לאלהי בעודי׃ </p>
<p id="v34"><sup><small>34</small></sup>  יערב עליו שׂיחי אנכי אשׂמח ביהוה׃ </p>
<p id="v35"><sup><small>35</small></sup>  יתמו חטאים מן־הארץ ורשׁעים עוד אינם ברכי נפשׁי את־יהוה הללו־יה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/103">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 103</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/105">
          <span class="pr-2">תהילים - פֶּרֶק 105</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 104:1-32 <i>אלוהים כשולט</i>: <a href="/he/The_Urantia_Book/0#p2_9">או 0:2.9</a>. </li>
  <li id="fn2"><a href="#cite2">↑</a> 104:2 <i>חלק 3: הבורא מכסה את עצמו</i>: <a href="/he/The_Urantia_Book/1#p0_1">או 1:0.1</a>. </li>
  <li id="fn3"><a href="#cite3">↑</a> 104:2-9 <i>יצירה פיזית</i>: <a href="/he/The_Urantia_Book/29#p0_1">או 29:0.1</a>. </li>
  <li id="fn4"><a href="#cite4">↑</a> 104:4 <i>מלאכי האש</i>: <a href="/he/The_Urantia_Book/85#p4_2">או 85:4.2</a>. </li>
  <li id="fn5"><a href="#cite5">↑</a> 104:24 <i>בחכמה עשה הכל</i>: <a href="/he/The_Urantia_Book/131#p2_2">או 131:2.2</a>. </li>
  <li id="fn6"><a href="#cite6">↑</a> 104:30 <i>שלח הלאה בנים יוצר</i>: <a href="/he/The_Urantia_Book/4#p1_5">או 4:1.5</a>.  <i>מתחדש כל הזמן</i>: <a href="/he/The_Urantia_Book/4#p1_6">או 4:1.6</a>.  <i>רוח בלתי מוגבלת</i>: <a href="/he/The_Urantia_Book/2#p1_2">או 2:1.2</a>.  <i>חיים, חומריים ורוחניים כאחד</i>: <a href="/he/The_Urantia_Book/36#p6_1">או 36:6.1</a>.  <i>אתה שולח את רוחך</i>: <a href="/he/The_Urantia_Book/34#p2_4">או 34:2.4</a>. </li>
</ol>
</div>
