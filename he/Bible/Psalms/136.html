<!--
title: תהילים - פֶּרֶק 136
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/135">תהילים - פֶּרֶק 135</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/137">תהילים - פֶּרֶק 137</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  הודו ליהוה כי־טוב כי לעולם חסדו׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  הודו לאלהי האלהים כי לעולם חסדו׃ <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  הודו לאדני האדנים כי לעולם חסדו׃ </p>
<p id="v4"><sup><small>4</small></sup>  לעשׂה נפלאות גדלות לבדו כי לעולם חסדו׃ </p>
<p id="v5"><sup><small>5</small></sup>  לעשׂה השׁמים בתבונה כי לעולם חסדו׃ </p>
<p id="v6"><sup><small>6</small></sup>  לרקע הארץ על־המים כי לעולם חסדו׃ </p>
<p id="v7"><sup><small>7</small></sup>  לעשׂה אורים גדלים כי לעולם חסדו׃ </p>
<p id="v8"><sup><small>8</small></sup>  את־השׁמשׁ לממשׁלת ביום כי לעולם חסדו׃ </p>
<p id="v9"><sup><small>9</small></sup>  את־הירח וכוכבים לממשׁלות בלילה כי לעולם חסדו׃ </p>
<p id="v10"><sup><small>10</small></sup>  למכה מצרים בבכוריהם כי לעולם חסדו׃ </p>
<p id="v11"><sup><small>11</small></sup>  ויוצא ישׂראל מתוכם כי לעולם חסדו׃ </p>
<p id="v12"><sup><small>12</small></sup>  ביד חזקה ובזרוע נטויה כי לעולם חסדו׃ </p>
<p id="v13"><sup><small>13</small></sup>  לגזר ים־סוף לגזרים כי לעולם חסדו׃ </p>
<p id="v14"><sup><small>14</small></sup>  והעביר ישׂראל בתוכו כי לעולם חסדו׃ </p>
<p id="v15"><sup><small>15</small></sup>  ונער פרעה וחילו בים־סוף כי לעולם חסדו׃ </p>
<p id="v16"><sup><small>16</small></sup>  למוליך עמו במדבר כי לעולם חסדו׃ </p>
<p id="v17"><sup><small>17</small></sup>  למכה מלכים גדלים כי לעולם חסדו׃ </p>
<p id="v18"><sup><small>18</small></sup>  ויהרג מלכים אדירים כי לעולם חסדו׃ </p>
<p id="v19"><sup><small>19</small></sup>  לסיחון מלך האמרי כי לעולם חסדו׃ </p>
<p id="v20"><sup><small>20</small></sup>  ולעוג מלך הבשׁן כי לעולם חסדו׃ </p>
<p id="v21"><sup><small>21</small></sup>  ונתן ארצם לנחלה כי לעולם חסדו׃ </p>
<p id="v22"><sup><small>22</small></sup>  נחלה לישׂראל עבדו כי לעולם חסדו׃ </p>
<p id="v23"><sup><small>23</small></sup>  שׁבשׁפלנו זכר לנו כי לעולם חסדו׃ </p>
<p id="v24"><sup><small>24</small></sup>  ויפרקנו מצרינו כי לעולם חסדו׃ </p>
<p id="v25"><sup><small>25</small></sup>  נתן לחם לכל־בשׂר כי לעולם חסדו׃ </p>
<p id="v26"><sup><small>26</small></sup>  הודו לאל השׁמים כי לעולם חסדו׃ <sup id="cite4"><a href="#fn4">[4]</a></sup></p>
<h2>הפניות</h2>
<div>
<ol>
  <li id="fn1"><a href="#cite1">↑</a> 136:1-26 <i>כל רחום</i>: <a href="/he/The_Urantia_Book/142#p3_7">או 142:3.7</a>.  <i>אלוהים מתענג ברחמים</i>: <a href="/he/The_Urantia_Book/143#p1_6">או 143:1.6</a>.  <i>אלוהים רחום</i>: <a href="/he/The_Urantia_Book/2#p5_7">או 2:5.7</a>.  <i>הרחמים</i>: <a href="/he/The_Urantia_Book/131#p10_6">או 131:10.6</a>.  <i>הרחמים נמשכים לעד</i>: <a href="/he/The_Urantia_Book/131#p2_4">או 131:2.4</a>.  <i>משרד רחמים</i>: <a href="/he/The_Urantia_Book/6#p3_2">או 6:3.2</a>.  <i>חסדו לעד</i>: <a href="/he/The_Urantia_Book/2#p4_1">או 2:4.1</a>. </li>
  <li id="fn2"><a href="#cite2">↑</a> 136:2 <i>אלוהי האלים</i>: <a href="/he/The_Urantia_Book/45#p4_10">או 45:4.10</a>. </li>
  <li id="fn3"><a href="#cite3">↑</a> 136:2-3 <i>אלוהים העליון</i>: <a href="/he/The_Urantia_Book/0#p2_12">או 0:2.12</a>. </li>
  <li id="fn4"><a href="#cite4">↑</a> 136:26 <i>אלוהים אחד בשמיים</i>: <a href="/he/The_Urantia_Book/79#p1_9">או 79:1.9</a>. </li>
</ol>
</div>
