<!--
title: תהילים - פֶּרֶק 98
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/97">תהילים - פֶּרֶק 97</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/99">תהילים - פֶּרֶק 99</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  מזמור שׁירו ליהוה שׁיר חדשׁ כי־נפלאות עשׂה הושׁיעה־לו ימינו וזרוע קדשׁו׃ </p>
<p id="v2"><sup><small>2</small></sup>  הודיע יהוה ישׁועתו לעיני הגוים גלה צדקתו׃ </p>
<p id="v3"><sup><small>3</small></sup>  זכר חסדו ואמונתו לבית ישׂראל ראו כל־אפסי־ארץ את ישׁועת אלהינו׃ </p>
<p id="v4"><sup><small>4</small></sup>  הריעו ליהוה כל־הארץ פצחו ורננו וזמרו׃ </p>
<p id="v5"><sup><small>5</small></sup>  זמרו ליהוה בכנור בכנור וקול זמרה׃ </p>
<p id="v6"><sup><small>6</small></sup>  בחצצרות וקול שׁופר הריעו לפני המלך יהוה׃ </p>
<p id="v7"><sup><small>7</small></sup>  ירעם הים ומלאו תבל וישׁבי בה׃ </p>
<p id="v8"><sup><small>8</small></sup>  נהרות ימחאו־כף יחד הרים ירננו׃ </p>
<p id="v9"><sup><small>9</small></sup>  לפני־יהוה כי בא לשׁפט הארץ ישׁפט־תבל בצדק ועמים במישׁרים׃ </p>
