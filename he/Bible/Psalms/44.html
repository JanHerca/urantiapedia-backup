<!--
title: תהילים - פֶּרֶק 44
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/43">תהילים - פֶּרֶק 43</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/45">תהילים - פֶּרֶק 45</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח לבני־קרח משׂכיל׃ </p>
<p id="v2"><sup><small>2</small></sup>  אלהים באזנינו שׁמענו אבותינו ספרו־לנו פעל פעלת בימיהם בימי קדם׃ </p>
<p id="v3"><sup><small>3</small></sup>  אתה ידך גוים הורשׁת ותטעם תרע לאמים ותשׁלחם׃ </p>
<p id="v4"><sup><small>4</small></sup>  כי לא בחרבם ירשׁו ארץ וזרועם לא־הושׁיעה למו כי־ימינך וזרועך ואור פניך כי רציתם׃ </p>
<p id="v5"><sup><small>5</small></sup>  אתה־הוא מלכי אלהים צוה ישׁועות יעקב׃ </p>
<p id="v6"><sup><small>6</small></sup>  בך צרינו ננגח בשׁמך נבוס קמינו׃ </p>
<p id="v7"><sup><small>7</small></sup>  כי לא בקשׁתי אבטח וחרבי לא תושׁיעני׃ </p>
<p id="v8"><sup><small>8</small></sup>  כי הושׁעתנו מצרינו ומשׂנאינו הבישׁות׃ </p>
<p id="v9"><sup><small>9</small></sup>  באלהים הללנו כל־היום ושׁמך לעולם נודה סלה׃ </p>
<p id="v10"><sup><small>10</small></sup>  אף־זנחת ותכלימנו ולא־תצא בצבאותינו׃ </p>
<p id="v11"><sup><small>11</small></sup>  תשׁיבנו אחור מני־צר ומשׂנאינו שׁסו למו׃ </p>
<p id="v12"><sup><small>12</small></sup>  תתננו כצאן מאכל ובגוים זריתנו׃ </p>
<p id="v13"><sup><small>13</small></sup>  תמכר־עמך בלא־הון ולא־רבית במחיריהם׃ </p>
<p id="v14"><sup><small>14</small></sup>  תשׂימנו חרפה לשׁכנינו לעג וקלס לסביבותינו׃ </p>
<p id="v15"><sup><small>15</small></sup>  תשׂימנו משׁל בגוים מנוד־ראשׁ בל־אמים׃ </p>
<p id="v16"><sup><small>16</small></sup>  כל־היום כלמתי נגדי ובשׁת פני כסתני׃ </p>
<p id="v17"><sup><small>17</small></sup>  מקול מחרף ומגדף מפני אויב ומתנקם׃ </p>
<p id="v18"><sup><small>18</small></sup>  כל־זאת באתנו ולא שׁכחנוך ולא־שׁקרנו בבריתך׃ </p>
<p id="v19"><sup><small>19</small></sup>  לא־נסוג אחור לבנו ותט אשׁרינו מני ארחך׃ </p>
<p id="v20"><sup><small>20</small></sup>  כי דכיתנו במקום תנים ותכס עלינו בצלמות׃ </p>
<p id="v21"><sup><small>21</small></sup>  אם־שׁכחנו שׁם אלהינו ונפרשׂ כפינו לאל זר׃ </p>
<p id="v22"><sup><small>22</small></sup>  הלא אלהים יחקר־זאת כי־הוא ידע תעלמות לב׃ </p>
<p id="v23"><sup><small>23</small></sup>  כי־עליך הרגנו כל־היום נחשׁבנו כצאן טבחה׃ </p>
<p id="v24"><sup><small>24</small></sup>  עורה למה תישׁן אדני הקיצה אל־תזנח לנצח׃ </p>
<p id="v25"><sup><small>25</small></sup>  למה־פניך תסתיר תשׁכח ענינו ולחצנו׃ </p>
<p id="v26"><sup><small>26</small></sup>  כי שׁחה לעפר נפשׁנו דבקה לארץ בטננו׃ </p>
<p id="v27"><sup><small>27</small></sup>  קומה עזרתה לנו ופדנו למען חסדך׃ </p>
