<!--
title: תהילים - פֶּרֶק 78
description: 
published: true
date: 2022-10-6T10:37:18Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/77">תהילים - פֶּרֶק 77</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/79">תהילים - פֶּרֶק 79</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  משׂכיל לאסף האזינה עמי תורתי הטו אזנכם לאמרי־פי׃ </p>
<p id="v2"><sup><small>2</small></sup>  אפתחה במשׁל פי אביעה חידות מני־קדם׃ </p>
<p id="v3"><sup><small>3</small></sup>  אשׁר שׁמענו ונדעם ואבותינו ספרו־לנו׃ </p>
<p id="v4"><sup><small>4</small></sup>  לא נכחד מבניהם לדור אחרון מספרים תהלות יהוה ועזוזו ונפלאותיו אשׁר עשׂה׃ </p>
<p id="v5"><sup><small>5</small></sup>  ויקם עדות ביעקב ותורה שׂם בישׂראל אשׁר צוה את־אבותינו להודיעם לבניהם׃ </p>
<p id="v6"><sup><small>6</small></sup>  למען ידעו דור אחרון בנים יולדו יקמו ויספרו לבניהם׃ </p>
<p id="v7"><sup><small>7</small></sup>  וישׂימו באלהים כסלם ולא ישׁכחו מעללי־אל ומצותיו ינצרו׃ </p>
<p id="v8"><sup><small>8</small></sup>  ולא יהיו כאבותם דור סורר ומרה דור לא־הכין לבו ולא־נאמנה את־אל רוחו׃ </p>
<p id="v9"><sup><small>9</small></sup>  בני־אפרים נושׁקי רומי־קשׁת הפכו ביום קרב׃ </p>
<p id="v10"><sup><small>10</small></sup>  לא שׁמרו ברית אלהים ובתורתו מאנו ללכת׃ </p>
<p id="v11"><sup><small>11</small></sup>  וישׁכחו עלילותיו ונפלאותיו אשׁר הראם׃ </p>
<p id="v12"><sup><small>12</small></sup>  נגד אבותם עשׂה פלא בארץ מצרים שׂדה־צען׃ </p>
<p id="v13"><sup><small>13</small></sup>  בקע ים ויעבירם ויצב־מים כמו־נד׃ </p>
<p id="v14"><sup><small>14</small></sup>  וינחם בענן יומם וכל־הלילה באור אשׁ׃ </p>
<p id="v15"><sup><small>15</small></sup>  יבקע צרים במדבר וישׁק כתהמות רבה׃ </p>
<p id="v16"><sup><small>16</small></sup>  ויוצא נוזלים מסלע ויורד כנהרות מים׃ </p>
<p id="v17"><sup><small>17</small></sup>  ויוסיפו עוד לחטא־לו למרות עליון בציה׃ <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  וינסו־אל בלבבם לשׁאל־אכל לנפשׁם׃ </p>
<p id="v19"><sup><small>19</small></sup>  וידברו באלהים אמרו היוכל אל לערך שׁלחן במדבר׃ </p>
<p id="v20"><sup><small>20</small></sup>  הן הכה־צור ויזובו מים ונחלים ישׁטפו הגם־לחם יוכל תת אם־יכין שׁאר לעמו׃ </p>
<p id="v21"><sup><small>21</small></sup>  לכן שׁמע יהוה ויתעבר ואשׁ נשׂקה ביעקב וגם־אף עלה בישׂראל׃ </p>
<p id="v22"><sup><small>22</small></sup>  כי לא האמינו באלהים ולא בטחו בישׁועתו׃ </p>
<p id="v23"><sup><small>23</small></sup>  ויצו שׁחקים ממעל ודלתי שׁמים פתח׃ </p>
<p id="v24"><sup><small>24</small></sup>  וימטר עליהם מן לאכל ודגן־שׁמים נתן למו׃ </p>
<p id="v25"><sup><small>25</small></sup>  לחם אבירים אכל אישׁ צידה שׁלח להם לשׂבע׃ </p>
<p id="v26"><sup><small>26</small></sup>  יסע קדים בשׁמים וינהג בעזו תימן׃ </p>
<p id="v27"><sup><small>27</small></sup>  וימטר עליהם כעפר שׁאר וכחול ימים עוף כנף׃ </p>
<p id="v28"><sup><small>28</small></sup>  ויפל בקרב מחנהו סביב למשׁכנתיו׃ </p>
<p id="v29"><sup><small>29</small></sup>  ויאכלו וישׂבעו מאד ותאותם יבא להם׃ </p>
<p id="v30"><sup><small>30</small></sup>  לא־זרו מתאותם עוד אכלם בפיהם׃ </p>
<p id="v31"><sup><small>31</small></sup>  ואף אלהים עלה בהם ויהרג במשׁמניהם ובחורי ישׂראל הכריע׃ </p>
<p id="v32"><sup><small>32</small></sup>  בכל־זאת חטאו־עוד ולא־האמינו בנפלאותיו׃ </p>
<p id="v33"><sup><small>33</small></sup>  ויכל־בהבל ימיהם ושׁנותם בבהלה׃ </p>
<p id="v34"><sup><small>34</small></sup>  אם־הרגם ודרשׁוהו ושׁבו ושׁחרו־אל׃ </p>
<p id="v35"><sup><small>35</small></sup>  ויזכרו כי־אלהים צורם ואל עליון גאלם׃ </p>
<p id="v36"><sup><small>36</small></sup>  ויפתוהו בפיהם ובלשׁונם יכזבו־לו׃ <sup id="cite2"><a href="#fn2">[2]</a></sup></p>
<p id="v37"><sup><small>37</small></sup>  ולבם לא־נכון עמו ולא נאמנו בבריתו׃ </p>
<p id="v38"><sup><small>38</small></sup>  והוא רחום יכפר עון ולא־ישׁחית והרבה להשׁיב אפו ולא־יעיר כל־חמתו׃ </p>
<p id="v39"><sup><small>39</small></sup>  ויזכר כי־בשׂר המה רוח הולך ולא ישׁוב׃ </p>
<p id="v40"><sup><small>40</small></sup>  כמה ימרוהו במדבר יעציבוהו בישׁימון׃ </p>
<p id="v41"><sup><small>41</small></sup>  וישׁובו וינסו אל וקדושׁ ישׂראל התוו׃ </p>
<p id="v42"><sup><small>42</small></sup>  לא־זכרו את־ידו יום אשׁר־פדם מני־צר׃ </p>
<p id="v43"><sup><small>43</small></sup>  אשׁר־שׂם במצרים אתותיו ומופתיו בשׂדה־צען׃ </p>
<p id="v44"><sup><small>44</small></sup>  ויהפך לדם יאריהם ונזליהם בל־ישׁתיון׃ </p>
<p id="v45"><sup><small>45</small></sup>  ישׁלח בהם ערב ויאכלם וצפרדע ותשׁחיתם׃ </p>
<p id="v46"><sup><small>46</small></sup>  ויתן לחסיל יבולם ויגיעם לארבה׃ </p>
<p id="v47"><sup><small>47</small></sup>  יהרג בברד גפנם ושׁקמותם בחנמל׃ </p>
<p id="v48"><sup><small>48</small></sup>  ויסגר לברד בעירם ומקניהם לרשׁפים׃ </p>
<p id="v49"><sup><small>49</small></sup>  ישׁלח־בם חרון אפו עברה וזעם וצרה משׁלחת מלאכי רעים׃ </p>
<p id="v50"><sup><small>50</small></sup>  יפלס נתיב לאפו לא־חשׂך ממות נפשׁם וחיתם לדבר הסגיר׃ </p>
<p id="v51"><sup><small>51</small></sup>  ויך כל־בכור במצרים ראשׁית אונים באהלי־חם׃ </p>
<p id="v52"><sup><small>52</small></sup>  ויסע כצאן עמו וינהגם כעדר במדבר׃ </p>
<p id="v53"><sup><small>53</small></sup>  וינחם לבטח ולא פחדו ואת־אויביהם כסה הים׃ </p>
<p id="v54"><sup><small>54</small></sup>  ויביאם אל־גבול קדשׁו הר־זה קנתה ימינו׃ </p>
<p id="v55"><sup><small>55</small></sup>  ויגרשׁ מפניהם גוים ויפילם בחבל נחלה וישׁכן באהליהם שׁבטי ישׂראל׃ </p>
<p id="v56"><sup><small>56</small></sup>  וינסו וימרו את־אלהים עליון ועדותיו לא שׁמרו׃ </p>
<p id="v57"><sup><small>57</small></sup>  ויסגו ויבגדו כאבותם נהפכו כקשׁת רמיה׃ </p>
<p id="v58"><sup><small>58</small></sup>  ויכעיסוהו בבמותם ובפסיליהם יקניאוהו׃ </p>
<p id="v59"><sup><small>59</small></sup>  שׁמע אלהים ויתעבר וימאס מאד בישׂראל׃ </p>
<p id="v60"><sup><small>60</small></sup>  ויטשׁ משׁכן שׁלו אהל שׁכן באדם׃ </p>
<p id="v61"><sup><small>61</small></sup>  ויתן לשׁבי עזו ותפארתו ביד־צר׃ </p>
<p id="v62"><sup><small>62</small></sup>  ויסגר לחרב עמו ובנחלתו התעבר׃ </p>
<p id="v63"><sup><small>63</small></sup>  בחוריו אכלה־אשׁ ובתולתיו לא הוללו׃ </p>
<p id="v64"><sup><small>64</small></sup>  כהניו בחרב נפלו ואלמנתיו לא תבכינה׃ </p>
<p id="v65"><sup><small>65</small></sup>  ויקץ כישׁן אדני כגבור מתרונן מיין׃ </p>
<p id="v66"><sup><small>66</small></sup>  ויך־צריו אחור חרפת עולם נתן למו׃ </p>
<p id="v67"><sup><small>67</small></sup>  וימאס באהל יוסף ובשׁבט אפרים לא בחר׃ </p>
<p id="v68"><sup><small>68</small></sup>  ויבחר את־שׁבט יהודה את־הר ציון אשׁר אהב׃ </p>
<p id="v69"><sup><small>69</small></sup>  ויבן כמו־רמים מקדשׁו כארץ יסדה לעולם׃ </p>
<p id="v70"><sup><small>70</small></sup>  ויבחר בדוד עבדו ויקחהו ממכלאת צאן׃ </p>
<p id="v71"><sup><small>71</small></sup>  מאחר עלות הביאו לרעות ביעקב עמו ובישׂראל נחלתו׃ </p>
<p id="v72"><sup><small>72</small></sup>  וירעם כתם לבבו ובתבונות כפיו ינחם׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/77">תהילים - פֶּרֶק 77</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/79">תהילים - פֶּרֶק 79</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 78:17,35,56 <i>הכי גבוה</i>: <a href="/he/The_Urantia_Book/93#p3_2">או 93:3.2</a>.  <i>אלוהים עליון</i>: <a href="/he/The_Urantia_Book/93#p2_3">או 93:2.3</a>.  <i>הכי גבוהים</i>: <a href="/he/The_Urantia_Book/43#p3_1">או 43:3.1</a>. </li>
  <li id="fn2"><a href="#cite2">↑</a> 78:36 <i>שטוח יותר עם שפתיים</i>: <a href="/he/The_Urantia_Book/149#p6_12">או 149:6.12</a>. </li>
</ol>
</div>
