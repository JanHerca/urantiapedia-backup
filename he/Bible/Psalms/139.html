<!--
title: תהילים - פֶּרֶק 139
description: 
published: true
date: 2022-10-6T10:37:18Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/138">תהילים - פֶּרֶק 138</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/140">תהילים - פֶּרֶק 140</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח לדוד מזמור יהוה חקרתני ותדע׃ </p>
<p id="v2"><sup><small>2</small></sup>  אתה ידעת שׁבתי וקומי בנתה לרעי מרחוק׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  ארחי ורבעי זרית וכל־דרכי הסכנתה׃ </p>
<p id="v4"><sup><small>4</small></sup>  כי אין מלה בלשׁוני הן יהוה ידעת כלה׃ </p>
<p id="v5"><sup><small>5</small></sup>  אחור וקדם צרתני ותשׁת עלי כפכה׃ </p>
<p id="v6"><sup><small>6</small></sup>  פלאיה דעת ממני נשׂגבה לא־אוכל לה׃ </p>
<p id="v7"><sup><small>7</small></sup>  אנה אלך מרוחך ואנה מפניך אברח׃ <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  אם־אסק שׁמים שׁם אתה ואציעה שׁאול הנך׃ </p>
<p id="v9"><sup><small>9</small></sup>  אשׂא כנפי־שׁחר אשׁכנה באחרית ים׃ </p>
<p id="v10"><sup><small>10</small></sup>  גם־שׁם ידך תנחני ותאחזני ימינך׃ </p>
<p id="v11"><sup><small>11</small></sup>  ואמר אך־חשׁך ישׁופני ולילה אור בעדני׃ </p>
<p id="v12"><sup><small>12</small></sup>  גם־חשׁך לא־יחשׁיך ממך ולילה כיום יאיר כחשׁיכה כאורה׃ </p>
<p id="v13"><sup><small>13</small></sup>  כי־אתה קנית כליתי תסכני בבטן אמי׃ </p>
<p id="v14"><sup><small>14</small></sup>  אודך על כי נוראות נפליתי נפלאים מעשׂיך ונפשׁי ידעת מאד׃ <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  לא־נכחד עצמי ממך אשׁר־עשׂיתי בסתר רקמתי בתחתיות ארץ׃ </p>
<p id="v16"><sup><small>16</small></sup>  גלמי ראו עיניך ועל־ספרך כלם יכתבו ימים יצרו ולא אחד בהם׃ </p>
<p id="v17"><sup><small>17</small></sup>  ולי מה־יקרו רעיך אל מה עצמו ראשׁיהם׃ </p>
<p id="v18"><sup><small>18</small></sup>  אספרם מחול ירבון הקיצתי ועודי עמך׃ </p>
<p id="v19"><sup><small>19</small></sup>  אם־תקטל אלוה רשׁע ואנשׁי דמים סורו מני׃ </p>
<p id="v20"><sup><small>20</small></sup>  אשׁר יאמרך למזמה נשׂא לשׁוא עריך׃ </p>
<p id="v21"><sup><small>21</small></sup>  הלוא־משׂנאיך יהוה אשׂנא ובתקוממיך אתקוטט׃ </p>
<p id="v22"><sup><small>22</small></sup>  תכלית שׂנאה שׂנאתים לאויבים היו לי׃ </p>
<p id="v23"><sup><small>23</small></sup>  חקרני אל ודע לבבי בחנני ודע שׂרעפי׃ </p>
<p id="v24"><sup><small>24</small></sup>  וראה אם־דרך־עצב בי ונחני בדרך עולם׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/138">תהילים - פֶּרֶק 138</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/140">תהילים - פֶּרֶק 140</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 139:2-3 <i>אלוהים יודע לעשות & לחשוב</i>: <a href="/he/The_Urantia_Book/3#p3_2">או 3:3.2</a>. </li>
  <li id="fn2"><a href="#cite2">↑</a> 139:7 <i>רוח הקודש</i>: <a href="/he/The_Urantia_Book/34#p4_1">או 34:4.1</a>.  <i>לאן ללכת כדי להימנע מאלוהים?</i>: <a href="/he/The_Urantia_Book/3#p1_1">או 3:1.1</a>.  <i>רוח באדם (רוח הקודש)</i>: <a href="/he/The_Urantia_Book/103#p1_6">או 103:1.6</a>.  <i>רוח אלוהים (רוח הקודש)</i>: <a href="/he/The_Urantia_Book/8#p5_5">או 8:5.5</a>.  <i>אין להסתתר מאלוהים</i>: <a href="/he/The_Urantia_Book/131#p2_4">או 131:2.4</a>.  <i>רוח אלוהים (רוח הקודש)</i>: <a href="/he/The_Urantia_Book/8#p5_3">או 8:5.3</a>. </li>
  <li id="fn3"><a href="#cite3">↑</a> 139:14 <i>נשמה יודעת, ויודעת עכשיו</i>: <a href="/he/The_Urantia_Book/102#p2_4">או 102:2.4</a>. </li>
</ol>
</div>
