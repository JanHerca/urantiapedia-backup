<!--
title: תהילים - פֶּרֶק 31
description: 
published: true
date: 2022-10-6T10:37:18Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/30">תהילים - פֶּרֶק 30</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/32">תהילים - פֶּרֶק 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח מזמור לדוד׃ </p>
<p id="v2"><sup><small>2</small></sup>  בך יהוה חסיתי אל־אבושׁה לעולם בצדקתך פלטני׃ </p>
<p id="v3"><sup><small>3</small></sup>  הטה אלי אזנך מהרה הצילני היה לי לצור־מעוז לבית מצודות להושׁיעני׃ </p>
<p id="v4"><sup><small>4</small></sup>  כי־סלעי ומצודתי אתה ולמען שׁמך תנחני ותנהלני׃ </p>
<p id="v5"><sup><small>5</small></sup>  תוציאני מרשׁת זו טמנו לי כי־אתה מעוזי׃ <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  בידך אפקיד רוחי פדיתה אותי יהוה אל אמת׃ </p>
<p id="v7"><sup><small>7</small></sup>  שׂנאתי השׁמרים הבלי־שׁוא ואני אל־יהוה בטחתי׃ </p>
<p id="v8"><sup><small>8</small></sup>  אגילה ואשׂמחה בחסדך אשׁר ראית את־עניי ידעת בצרות נפשׁי׃ </p>
<p id="v9"><sup><small>9</small></sup>  ולא הסגרתני ביד־אויב העמדת במרחב רגלי׃ </p>
<p id="v10"><sup><small>10</small></sup>  חנני יהוה כי צר־לי עשׁשׁה בכעס עיני נפשׁי ובטני׃ </p>
<p id="v11"><sup><small>11</small></sup>  כי כלו ביגון חיי ושׁנותי באנחה כשׁל בעוני כחי ועצמי עשׁשׁו׃ </p>
<p id="v12"><sup><small>12</small></sup>  מכל־צררי הייתי חרפה ולשׁכני מאד ופחד למידעי ראי בחוץ נדדו ממני׃ </p>
<p id="v13"><sup><small>13</small></sup>  נשׁכחתי כמת מלב הייתי ככלי אבד׃ </p>
<p id="v14"><sup><small>14</small></sup>  כי שׁמעתי דבת רבים מגור מסביב בהוסדם יחד עלי לקחת נפשׁי זממו׃ </p>
<p id="v15"><sup><small>15</small></sup>  ואני עליך בטחתי יהוה אמרתי אלהי אתה׃ </p>
<p id="v16"><sup><small>16</small></sup>  בידך עתתי הצילני מיד־אויבי ומרדפי׃ </p>
<p id="v17"><sup><small>17</small></sup>  האירה פניך על־עבדך הושׁיעני בחסדך׃ </p>
<p id="v18"><sup><small>18</small></sup>  יהוה אל־אבושׁה כי קראתיך יבשׁו רשׁעים ידמו לשׁאול׃ </p>
<p id="v19"><sup><small>19</small></sup>  תאלמנה שׂפתי שׁקר הדברות על־צדיק עתק בגאוה ובוז׃ </p>
<p id="v20"><sup><small>20</small></sup>  מה רב־טובך אשׁר־צפנת ליראיך פעלת לחסים בך נגד בני אדם׃ </p>
<p id="v21"><sup><small>21</small></sup>  תסתירם בסתר פניך מרכסי אישׁ תצפנם בסכה מריב לשׁנות׃ </p>
<p id="v22"><sup><small>22</small></sup>  ברוך יהוה כי הפליא חסדו לי בעיר מצור׃ </p>
<p id="v23"><sup><small>23</small></sup>  ואני אמרתי בחפזי נגרזתי מנגד עיניך אכן שׁמעת קול תחנוני בשׁועי אליך׃ </p>
<p id="v24"><sup><small>24</small></sup>  אהבו את־יהוה כל־חסידיו אמונים נצר יהוה ומשׁלם על־יתר עשׂה גאוה׃ </p>
<p id="v25"><sup><small>25</small></sup>  חזקו ויאמץ לבבכם כל־המיחלים ליהוה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/30">תהילים - פֶּרֶק 30</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/32">תהילים - פֶּרֶק 32</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 31:5 <i>לידיים לשבח רוח</i>: <a href="/he/The_Urantia_Book/188#p3_4">או 188:3.4</a>. </li>
</ol>
</div>
