<!--
title: תהילים - פֶּרֶק 66
description: 
published: true
date: 2022-10-6T10:37:18Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/65">תהילים - פֶּרֶק 65</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/67">תהילים - פֶּרֶק 67</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח שׁיר מזמור הריעו לאלהים כל־הארץ׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  זמרו כבוד־שׁמו שׂימו כבוד תהלתו׃ </p>
<p id="v3"><sup><small>3</small></sup>  אמרו לאלהים מה־נורא מעשׂיך ברב עזך יכחשׁו לך איביך׃ </p>
<p id="v4"><sup><small>4</small></sup>  כל־הארץ ישׁתחוו לך ויזמרו־לך יזמרו שׁמך סלה׃ </p>
<p id="v5"><sup><small>5</small></sup>  לכו וראו מפעלות אלהים נורא עלילה על־בני אדם׃ </p>
<p id="v6"><sup><small>6</small></sup>  הפך ים ליבשׁה בנהר יעברו ברגל שׁם נשׂמחה־בו׃ </p>
<p id="v7"><sup><small>7</small></sup>  משׁל בגבורתו עולם עיניו בגוים תצפינה הסוררים אל־ירימו למו סלה׃ <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  ברכו עמים אלהינו והשׁמיעו קול תהלתו׃ </p>
<p id="v9"><sup><small>9</small></sup>  השׂם נפשׁנו בחיים ולא־נתן למוט רגלנו׃ </p>
<p id="v10"><sup><small>10</small></sup>  כי־בחנתנו אלהים צרפתנו כצרף־כסף׃ </p>
<p id="v11"><sup><small>11</small></sup>  הבאתנו במצודה שׂמת מועקה במתנינו׃ </p>
<p id="v12"><sup><small>12</small></sup>  הרכבת אנושׁ לראשׁנו באנו־באשׁ ובמים ותוציאנו לרויה׃ </p>
<p id="v13"><sup><small>13</small></sup>  אבוא ביתך בעולות אשׁלם לך נדרי׃ </p>
<p id="v14"><sup><small>14</small></sup>  אשׁר־פצו שׂפתי ודבר־פי בצר־לי׃ </p>
<p id="v15"><sup><small>15</small></sup>  עלות מחים אעלה־לך עם־קטרת אילים אעשׂה בקר עם־עתודים סלה׃ </p>
<p id="v16"><sup><small>16</small></sup>  לכו־שׁמעו ואספרה כל־יראי אלהים אשׁר עשׂה לנפשׁי׃ </p>
<p id="v17"><sup><small>17</small></sup>  אליו פי־קראתי ורומם תחת לשׁוני׃ </p>
<p id="v18"><sup><small>18</small></sup>  און אם־ראיתי בלבי לא ישׁמע אדני׃ <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  אכן שׁמע אלהים הקשׁיב בקול תפלתי׃ </p>
<p id="v20"><sup><small>20</small></sup>  ברוך אלהים אשׁר לא־הסיר תפלתי וחסדו מאתי׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/65">תהילים - פֶּרֶק 65</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/67">תהילים - פֶּרֶק 67</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 66:1-2 <i>מוזיקאים שמימיים</i>: <a href="/he/The_Urantia_Book/44#p0_5">או 44:0.5</a>. </li>
  <li id="fn2"><a href="#cite2">↑</a> 66:7 <i>הממלכה כמציאות נוכחת</i>: <a href="/he/The_Urantia_Book/170#p1_2">או 170:1.2</a>. </li>
  <li id="fn3"><a href="#cite3">↑</a> 66:18 <i>אלוהים לא שומע עוונות</i>: <a href="/he/The_Urantia_Book/131#p2_8">או 131:2.8</a>. </li>
</ol>
</div>
