<!--
title: תהילים - פֶּרֶק 41
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/40">תהילים - פֶּרֶק 40</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/42">תהילים - פֶּרֶק 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח מזמור לדוד׃ </p>
<p id="v2"><sup><small>2</small></sup>  אשׁרי משׂכיל אל־דל ביום רעה ימלטהו יהוה׃ </p>
<p id="v3"><sup><small>3</small></sup>  יהוה ישׁמרהו ויחיהו יאשׁר בארץ ואל־תתנהו בנפשׁ איביו׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  יהוה יסעדנו על־ערשׂ דוי כל־משׁכבו הפכת בחליו׃ </p>
<p id="v5"><sup><small>5</small></sup>  אני־אמרתי יהוה חנני רפאה נפשׁי כי־חטאתי לך׃ </p>
<p id="v6"><sup><small>6</small></sup>  אויבי יאמרו רע לי מתי ימות ואבד שׁמו׃ </p>
<p id="v7"><sup><small>7</small></sup>  ואם־בא לראות שׁוא ידבר לבו יקבץ־און לו יצא לחוץ ידבר׃ </p>
<p id="v8"><sup><small>8</small></sup>  יחד עלי יתלחשׁו כל־שׂנאי עלי יחשׁבו רעה לי׃ </p>
<p id="v9"><sup><small>9</small></sup>  דבר־בליעל יצוק בו ואשׁר שׁכב לא־יוסיף לקום׃ </p>
<p id="v10"><sup><small>10</small></sup>  גם־אישׁ שׁלומי אשׁר־בטחתי בו אוכל לחמי הגדיל עלי עקב׃ </p>
<p id="v11"><sup><small>11</small></sup>  ואתה יהוה חנני והקימני ואשׁלמה להם׃ </p>
<p id="v12"><sup><small>12</small></sup>  בזאת ידעתי כי־חפצת בי כי לא־יריע איבי עלי׃ </p>
<p id="v13"><sup><small>13</small></sup>  ואני בתמי תמכת בי ותציבני לפניך לעולם׃ </p>
<p id="v14"><sup><small>14</small></sup>  ברוך יהוה אלהי ישׂראל מהעולם ועד העולם אמן ואמן׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 41:3 <i>אלוהים לא שוכח את החולים</i>: <a href="/he/The_Urantia_Book/148#p5_5">או 148:5.5</a>. </li>
</ol>
</div>
