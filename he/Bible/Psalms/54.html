<!--
title: תהילים - פֶּרֶק 54
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/53">תהילים - פֶּרֶק 53</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/55">תהילים - פֶּרֶק 55</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח בנגינת משׂכיל לדוד׃ </p>
<p id="v2"><sup><small>2</small></sup>  בבוא הזיפים ויאמרו לשׁאול הלא דוד מסתתר עמנו׃ </p>
<p id="v3"><sup><small>3</small></sup>  אלהים בשׁמך הושׁיעני ובגבורתך תדינני׃ </p>
<p id="v4"><sup><small>4</small></sup>  אלהים שׁמע תפלתי האזינה לאמרי־פי׃ </p>
<p id="v5"><sup><small>5</small></sup>  כי זרים קמו עלי ועריצים בקשׁו נפשׁי לא שׂמו אלהים לנגדם סלה׃ </p>
<p id="v6"><sup><small>6</small></sup>  הנה אלהים עזר לי אדני בסמכי נפשׁי׃ </p>
<p id="v7"><sup><small>7</small></sup>  ישׁוב הרע לשׁררי באמתך הצמיתם׃ </p>
<p id="v8"><sup><small>8</small></sup>  בנדבה אזבחה־לך אודה שׁמך יהוה כי־טוב׃ </p>
<p id="v9"><sup><small>9</small></sup>  כי מכל־צרה הצילני ובאיבי ראתה עיני׃ </p>
