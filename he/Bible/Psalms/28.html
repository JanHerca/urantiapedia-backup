<!--
title: תהילים - פֶּרֶק 28
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/27">תהילים - פֶּרֶק 27</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/29">תהילים - פֶּרֶק 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  לדוד אליך יהוה אקרא צורי אל־תחרשׁ ממני פן־תחשׁה ממני ונמשׁלתי עם־יורדי בור׃ </p>
<p id="v2"><sup><small>2</small></sup>  שׁמע קול תחנוני בשׁועי אליך בנשׂאי ידי אל־דביר קדשׁך׃ </p>
<p id="v3"><sup><small>3</small></sup>  אל־תמשׁכני עם־רשׁעים ועם־פעלי און דברי שׁלום עם־רעיהם ורעה בלבבם׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  תן־להם כפעלם וכרע מעלליהם כמעשׂה ידיהם תן להם השׁב גמולם להם׃ </p>
<p id="v5"><sup><small>5</small></sup>  כי לא יבינו אל־פעלת יהוה ואל־מעשׂה ידיו יהרסם ולא יבנם׃ </p>
<p id="v6"><sup><small>6</small></sup>  ברוך יהוה כי־שׁמע קול תחנוני׃ </p>
<p id="v7"><sup><small>7</small></sup>  יהוה עזי ומגני בו בטח לבי ונעזרתי ויעלז לבי ומשׁירי אהודנו׃ </p>
<p id="v8"><sup><small>8</small></sup>  יהוה עז־למו ומעוז ישׁועות משׁיחו הוא׃ <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  הושׁיעה את־עמך וברך את־נחלתך ורעם ונשׂאם עד־העולם׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 28:3 <i>דבר שלום, אבל שובבות</i>: <a href="/he/The_Urantia_Book/149#p6_12">או 149:6.12</a>. </li>
  <li id="fn2"><a href="#cite2">↑</a> 28:8 <i>חיסכון בחשמל</i>: <a href="/he/The_Urantia_Book/190#p5_4">או 190:5.4</a>. </li>
</ol>
</div>
