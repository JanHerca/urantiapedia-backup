<!--
title: תהילים - פֶּרֶק 21
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/20">תהילים - פֶּרֶק 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/22">תהילים - פֶּרֶק 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח מזמור לדוד׃ </p>
<p id="v2"><sup><small>2</small></sup>  יהוה בעזך ישׂמח־מלך ובישׁועתך מה־יגיל מאד׃ </p>
<p id="v3"><sup><small>3</small></sup>  תאות לבו נתתה לו וארשׁת שׂפתיו בל־מנעת סלה׃ </p>
<p id="v4"><sup><small>4</small></sup>  כי־תקדמנו ברכות טוב תשׁית לראשׁו עטרת פז׃ </p>
<p id="v5"><sup><small>5</small></sup>  חיים שׁאל ממך נתתה לו ארך ימים עולם ועד׃ </p>
<p id="v6"><sup><small>6</small></sup>  גדול כבודו בישׁועתך הוד והדר תשׁוה עליו׃ </p>
<p id="v7"><sup><small>7</small></sup>  כי־תשׁיתהו ברכות לעד תחדהו בשׂמחה את־פניך׃ </p>
<p id="v8"><sup><small>8</small></sup>  כי־המלך בטח ביהוה ובחסד עליון בל־ימוט׃ <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  תמצא ידך לכל־איביך ימינך תמצא שׂנאיך׃ </p>
<p id="v10"><sup><small>10</small></sup>  תשׁיתמו כתנור אשׁ לעת פניך יהוה באפו יבלעם ותאכלם אשׁ׃ </p>
<p id="v11"><sup><small>11</small></sup>  פרימו מארץ תאבד וזרעם מבני אדם׃ </p>
<p id="v12"><sup><small>12</small></sup>  כי־נטו עליך רעה חשׁבו מזמה בל־יוכלו׃ </p>
<p id="v13"><sup><small>13</small></sup>  כי תשׁיתמו שׁכם במיתריך תכונן על־פניהם׃ </p>
<p id="v14"><sup><small>14</small></sup>  רומה יהוה בעזך נשׁירה ונזמרה גבורתך׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 21:8 <i>היד שלך לגלות אויבים</i>: <a href="/he/The_Urantia_Book/187#p5_2">או 187:5.2</a>. </li>
</ol>
</div>
