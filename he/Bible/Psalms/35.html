<!--
title: תהילים - פֶּרֶק 35
description: 
published: true
date: 2022-10-6T10:37:18Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/34">תהילים - פֶּרֶק 34</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/36">תהילים - פֶּרֶק 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  לדוד ריבה יהוה את־יריבי לחם את־לחמי׃ </p>
<p id="v2"><sup><small>2</small></sup>  החזק מגן וצנה וקומה בעזרתי׃ </p>
<p id="v3"><sup><small>3</small></sup>  והרק חנית וסגר לקראת רדפי אמר לנפשׁי ישׁעתך אני׃ </p>
<p id="v4"><sup><small>4</small></sup>  יבשׁו ויכלמו מבקשׁי נפשׁי יסגו אחור ויחפרו חשׁבי רעתי׃ </p>
<p id="v5"><sup><small>5</small></sup>  יהיו כמץ לפני־רוח ומלאך יהוה דוחה׃ </p>
<p id="v6"><sup><small>6</small></sup>  יהי־דרכם חשׁך וחלקלקות ומלאך יהוה רדפם׃ </p>
<p id="v7"><sup><small>7</small></sup>  כי־חנם טמנו־לי שׁחת רשׁתם חנם חפרו לנפשׁי׃ </p>
<p id="v8"><sup><small>8</small></sup>  תבואהו שׁואה לא־ידע ורשׁתו אשׁר־טמן תלכדו בשׁואה יפל־בה׃ </p>
<p id="v9"><sup><small>9</small></sup>  ונפשׁי תגיל ביהוה תשׂישׂ בישׁועתו׃ <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  כל עצמותי תאמרנה יהוה מי כמוך מציל עני מחזק ממנו ועני ואביון מגזלו׃ </p>
<p id="v11"><sup><small>11</small></sup>  יקומון עדי חמס אשׁר לא־ידעתי ישׁאלוני׃ </p>
<p id="v12"><sup><small>12</small></sup>  ישׁלמוני רעה תחת טובה שׁכול לנפשׁי׃ </p>
<p id="v13"><sup><small>13</small></sup>  ואני בחלותם לבושׁי שׂק עניתי בצום נפשׁי ותפלתי על־חיקי תשׁוב׃ </p>
<p id="v14"><sup><small>14</small></sup>  כרע־כאח לי התהלכתי כאבל־אם קדר שׁחותי׃ </p>
<p id="v15"><sup><small>15</small></sup>  ובצלעי שׂמחו ונאספו נאספו עלי נכים ולא ידעתי קרעו ולא־דמו׃ </p>
<p id="v16"><sup><small>16</small></sup>  בחנפי לעגי מעוג חרק עלי שׁנימו׃ </p>
<p id="v17"><sup><small>17</small></sup>  אדני כמה תראה השׁיבה נפשׁי משׁאיהם מכפירים יחידתי׃ </p>
<p id="v18"><sup><small>18</small></sup>  אודך בקהל רב בעם עצום אהללך׃ </p>
<p id="v19"><sup><small>19</small></sup>  אל־ישׂמחו־לי איבי שׁקר שׂנאי חנם יקרצו־עין׃ <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  כי לא שׁלום ידברו ועל רגעי־ארץ דברי מרמות יחשׁבון׃ </p>
<p id="v21"><sup><small>21</small></sup>  וירחיבו עלי פיהם אמרו האח האח ראתה עינינו׃ </p>
<p id="v22"><sup><small>22</small></sup>  ראיתה יהוה אל־תחרשׁ אדני אל־תרחק ממני׃ </p>
<p id="v23"><sup><small>23</small></sup>  העירה והקיצה למשׁפטי אלהי ואדני לריבי׃ </p>
<p id="v24"><sup><small>24</small></sup>  שׁפטני כצדקך יהוה אלהי ואל־ישׂמחו־לי׃ </p>
<p id="v25"><sup><small>25</small></sup>  אל־יאמרו בלבם האח נפשׁנו אל־יאמרו בלענוהו׃ </p>
<p id="v26"><sup><small>26</small></sup>  יבשׁו ויחפרו יחדו שׂמחי רעתי ילבשׁו־בשׁת וכלמה המגדילים עלי׃ </p>
<p id="v27"><sup><small>27</small></sup>  ירנו וישׂמחו חפצי צדקי ויאמרו תמיד יגדל יהוה החפץ שׁלום עבדו׃ </p>
<p id="v28"><sup><small>28</small></sup>  ולשׁוני תהגה צדקך כל־היום תהלתך׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/34">תהילים - פֶּרֶק 34</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/36">תהילים - פֶּרֶק 36</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 35:9 <i>אלוהים הוא שמחת נשמתי</i>: <a href="/he/The_Urantia_Book/131#p2_10">או 131:2.10</a>. </li>
  <li id="fn2"><a href="#cite2">↑</a> 35:19 <i>הם שנאו בלי סיבה</i>: <a href="/he/The_Urantia_Book/180#p3_2">או 180:3.2</a>. </li>
</ol>
</div>
