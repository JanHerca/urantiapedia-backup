<!--
title: תהילים - פֶּרֶק 33
description: 
published: true
date: 2022-10-6T10:37:18Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/32">תהילים - פֶּרֶק 32</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/34">תהילים - פֶּרֶק 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  רננו צדיקים ביהוה לישׁרים נאוה תהלה׃ </p>
<p id="v2"><sup><small>2</small></sup>  הודו ליהוה בכנור בנבל עשׂור זמרו־לו׃ </p>
<p id="v3"><sup><small>3</small></sup>  שׁירו־לו שׁיר חדשׁ היטיבו נגן בתרועה׃ </p>
<p id="v4"><sup><small>4</small></sup>  כי־ישׁר דבר־יהוה וכל־מעשׂהו באמונה׃ </p>
<p id="v5"><sup><small>5</small></sup>  אהב צדקה ומשׁפט חסד יהוה מלאה הארץ׃ <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  בדבר יהוה שׁמים נעשׂו וברוח פיו כל־צבאם׃ <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  כנס כנד מי הים נתן באצרות תהומות׃ </p>
<p id="v8"><sup><small>8</small></sup>  ייראו מיהוה כל־הארץ ממנו יגורו כל־ישׁבי תבל׃ </p>
<p id="v9"><sup><small>9</small></sup>  כי הוא אמר ויהי הוא־צוה ויעמד׃ </p>
<p id="v10"><sup><small>10</small></sup>  יהוה הפיר עצת־גוים הניא מחשׁבות עמים׃ </p>
<p id="v11"><sup><small>11</small></sup>  עצת יהוה לעולם תעמד מחשׁבות לבו לדר ודר׃ <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  אשׁרי הגוי אשׁר־יהוה אלהיו העם בחר לנחלה לו׃ <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  משׁמים הביט יהוה ראה את־כל־בני האדם׃ <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  ממכון־שׁבתו השׁגיח אל כל־ישׁבי הארץ׃ </p>
<p id="v15"><sup><small>15</small></sup>  היצר יחד לבם המבין אל־כל־מעשׂיהם׃ </p>
<p id="v16"><sup><small>16</small></sup>  אין־המלך נושׁע ברב־חיל גבור לא־ינצל ברב־כח׃ </p>
<p id="v17"><sup><small>17</small></sup>  שׁקר הסוס לתשׁועה וברב חילו לא ימלט׃ </p>
<p id="v18"><sup><small>18</small></sup>  הנה עין יהוה אל־יראיו למיחלים לחסדו׃ </p>
<p id="v19"><sup><small>19</small></sup>  להציל ממות נפשׁם ולחיותם ברעב׃ </p>
<p id="v20"><sup><small>20</small></sup>  נפשׁנו חכתה ליהוה עזרנו ומגננו הוא׃ </p>
<p id="v21"><sup><small>21</small></sup>  כי־בו ישׂמח לבנו כי בשׁם קדשׁו בטחנו׃ </p>
<p id="v22"><sup><small>22</small></sup>  יהי־חסדך יהוה עלינו כאשׁר יחלנו לך׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/32">תהילים - פֶּרֶק 32</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/34">תהילים - פֶּרֶק 34</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 33:5 <i>אלוהי הדין</i>: <a href="/he/The_Urantia_Book/96#p6_3">או 96:6.3</a>. </li>
  <li id="fn2"><a href="#cite2">↑</a> 33:6 <i>יקומים שנעשו על ידי בני אלוהים</i>: <a href="/he/The_Urantia_Book/1#p0_1">או 1:0.1</a>.  <i>בדבר ה' : בריאה</i>: <a href="/he/The_Urantia_Book/86#p5_9">או 86:5.9</a>.  <i>יצירתו של מייקל</i>: <a href="/he/The_Urantia_Book/57#p3_8">או 57:3.8</a>.  <i>בנים בורא</i>: <a href="/he/The_Urantia_Book/21#p0_1">או 21:0.1</a>.  <i>בנים בורא יוצרים</i>: <a href="/he/The_Urantia_Book/21#p2_1">או 21:2.1</a>.  <i>יצירה פיזית</i>: <a href="/he/The_Urantia_Book/29#p0_1">או 29:0.1</a>.  <i>חלק 2: על ידי בני אלוהים כל עשה</i>: <a href="/he/The_Urantia_Book/1#p0_1">או 1:0.1</a>. </li>
  <li id="fn3"><a href="#cite3">↑</a> 33:12 <i>אנשים נבחרים</i>: <a href="/he/The_Urantia_Book/93#p5_1">או 93:5.1</a>.  <i>אנשים נבחרים</i>: <a href="/he/The_Urantia_Book/96#p2_3">או 96:2.3</a>.  <i>אנשים נבחרים</i>: <a href="/he/The_Urantia_Book/97#p4_2">או 97:4.2</a>.  <i>אנשים נבחרים</i>: <a href="/he/The_Urantia_Book/97#p10_1">או 97:10.1</a>.  <i>אנשים נבחרים</i>: <a href="/he/The_Urantia_Book/121#p2_8">או 121:2.8</a>.  <i>עם אלוהים נבחר</i>: <a href="/he/The_Urantia_Book/96#p5_6">או 96:5.6</a>. </li>
  <li id="fn4"><a href="#cite4">↑</a> 33:13-14 <i>אלוהים מסתכל משמים</i>: <a href="/he/The_Urantia_Book/3#p3_2">או 3:3.2</a>. </li>
  <li id="fn5"><a href="#cite5">↑</a> 33:11 <i>אלוהים הוא בלתי ניתן לשינוי, בלתי ניתן לטעויות</i>: <a href="/he/The_Urantia_Book/2#p2_2">או 2:2.2</a>. </li>
</ol>
</div>
