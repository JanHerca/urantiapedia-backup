<!--
title: תהילים - פֶּרֶק 5
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/4">תהילים - פֶּרֶק 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/6">תהילים - פֶּרֶק 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח אל־הנחילות מזמור לדוד׃ </p>
<p id="v2"><sup><small>2</small></sup>  אמרי האזינה יהוה בינה הגיגי׃ </p>
<p id="v3"><sup><small>3</small></sup>  הקשׁיבה לקול שׁועי מלכי ואלהי כי־אליך אתפלל׃ </p>
<p id="v4"><sup><small>4</small></sup>  יהוה בקר תשׁמע קולי בקר אערך־לך ואצפה׃ </p>
<p id="v5"><sup><small>5</small></sup>  כי לא אל־חפץ רשׁע אתה לא יגרך רע׃ </p>
<p id="v6"><sup><small>6</small></sup>  לא־יתיצבו הוללים לנגד עיניך שׂנאת כל־פעלי און׃ </p>
<p id="v7"><sup><small>7</small></sup>  תאבד דברי כזב אישׁ־דמים ומרמה יתעב יהוה׃ </p>
<p id="v8"><sup><small>8</small></sup>  ואני ברב חסדך אבוא ביתך אשׁתחוה אל־היכל־קדשׁך ביראתך׃ </p>
<p id="v9"><sup><small>9</small></sup>  יהוה נחני בצדקתך למען שׁוררי הושׁר לפני דרכך׃ <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  כי אין בפיהו נכונה קרבם הוות קבר־פתוח גרונם לשׁונם יחליקון׃ </p>
<p id="v11"><sup><small>11</small></sup>  האשׁימם אלהים יפלו ממעצותיהם ברב פשׁעיהם הדיחמו כי־מרו בך׃ </p>
<p id="v12"><sup><small>12</small></sup>  וישׂמחו כל־חוסי בך לעולם ירננו ותסך עלימו ויעלצו בך אהבי שׁמך׃ </p>
<p id="v13"><sup><small>13</small></sup>  כי־אתה תברך צדיק יהוה כצנה רצון תעטרנו׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:9 <i>שטוח יותר עם שפתיים</i>: <a href="/he/The_Urantia_Book/149#p6_12">או 149:6.12</a>. </li>
</ol>
</div>
