<!--
title: תהילים - פֶּרֶק 59
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/58">תהילים - פֶּרֶק 58</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/60">תהילים - פֶּרֶק 60</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח אל־תשׁחת לדוד מכתם בשׁלח שׁאול וישׁמרו את־הבית להמיתו׃ </p>
<p id="v2"><sup><small>2</small></sup>  הצילני מאיבי אלהי ממתקוממי תשׂגבני׃ </p>
<p id="v3"><sup><small>3</small></sup>  הצילני מפעלי און ומאנשׁי דמים הושׁיעני׃ </p>
<p id="v4"><sup><small>4</small></sup>  כי הנה ארבו לנפשׁי יגורו עלי עזים לא־פשׁעי ולא־חטאתי יהוה׃ </p>
<p id="v5"><sup><small>5</small></sup>  בלי־עון ירוצון ויכוננו עורה לקראתי וראה׃ </p>
<p id="v6"><sup><small>6</small></sup>  ואתה יהוה־אלהים צבאות אלהי ישׂראל הקיצה לפקד כל־הגוים אל־תחן כל־בגדי און סלה׃ </p>
<p id="v7"><sup><small>7</small></sup>  ישׁובו לערב יהמו ככלב ויסובבו עיר׃ </p>
<p id="v8"><sup><small>8</small></sup>  הנה יביעון בפיהם חרבות בשׂפתותיהם כי־מי שׁמע׃ </p>
<p id="v9"><sup><small>9</small></sup>  ואתה יהוה תשׂחק־למו תלעג לכל־גוים׃ </p>
<p id="v10"><sup><small>10</small></sup>  עזו אליך אשׁמרה כי־אלהים משׂגבי׃ </p>
<p id="v11"><sup><small>11</small></sup>  אלהי חסדו יקדמני אלהים יראני בשׁררי׃ </p>
<p id="v12"><sup><small>12</small></sup>  אל־תהרגם פן־ישׁכחו עמי הניעמו בחילך והורידמו מגננו אדני׃ </p>
<p id="v13"><sup><small>13</small></sup>  חטאת־פימו דבר־שׂפתימו וילכדו בגאונם ומאלה ומכחשׁ יספרו׃ </p>
<p id="v14"><sup><small>14</small></sup>  כלה בחמה כלה ואינמו וידעו כי־אלהים משׁל ביעקב לאפסי הארץ סלה׃ </p>
<p id="v15"><sup><small>15</small></sup>  וישׁובו לערב יהמו ככלב ויסובבו עיר׃ </p>
<p id="v16"><sup><small>16</small></sup>  המה ינועון לאכל אם־לא ישׂבעו וילינו׃ <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  ואני אשׁיר עזך וארנן 2'ecבקר חסדך כי־היית משׂגב לי ומנוס ביום צר־לי׃ </p>
<p id="v18"><sup><small>18</small></sup>  עזי אליך אזמרה כי־אלהים משׂגבי אלהי חסדי׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 59:16 <i>אלוהים הוא כל כוח</i>: <a href="/he/The_Urantia_Book/131#p10_3">או 131:10.3</a>.  <i>כל יכול</i>: <a href="/he/The_Urantia_Book/142#p3_7">או 142:3.7</a>.  <i>כוחו של אלוהים</i>: <a href="/he/The_Urantia_Book/1#p1_4">או 1:1.4</a>.  <i>הכוח</i>: <a href="/he/The_Urantia_Book/131#p10_6">או 131:10.6</a>. </li>
</ol>
</div>
