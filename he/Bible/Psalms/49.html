<!--
title: תהילים - פֶּרֶק 49
description: 
published: true
date: 2023-11-8T20:31:8Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/48">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 48</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/50">
          <span class="pr-2">תהילים - פֶּרֶק 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח לבני־קרח מזמור׃ </p>
<p id="v2"><sup><small>2</small></sup>  שׁמעו־זאת כל־העמים האזינו כל־ישׁבי חלד׃ </p>
<p id="v3"><sup><small>3</small></sup>  גם־בני אדם גם־בני־אישׁ יחד עשׁיר ואביון׃ </p>
<p id="v4"><sup><small>4</small></sup>  פי ידבר חכמות והגות לבי תבונות׃ </p>
<p id="v5"><sup><small>5</small></sup>  אטה למשׁל אזני אפתח בכנור חידתי׃ </p>
<p id="v6"><sup><small>6</small></sup>  למה אירא בימי רע עון עקבי יסובני׃ </p>
<p id="v7"><sup><small>7</small></sup>  הבטחים על־חילם וברב עשׁרם יתהללו׃ </p>
<p id="v8"><sup><small>8</small></sup>  אח לא־פדה יפדה אישׁ לא־יתן לאלהים כפרו׃ </p>
<p id="v9"><sup><small>9</small></sup>  ויקר פדיון נפשׁם וחדל לעולם׃ </p>
<p id="v10"><sup><small>10</small></sup>  ויחי־עוד לנצח לא יראה השׁחת׃ </p>
<p id="v11"><sup><small>11</small></sup>  כי יראה חכמים ימותו יחד כסיל ובער יאבדו ועזבו לאחרים חילם׃ </p>
<p id="v12"><sup><small>12</small></sup>  קרבם בתימו לעולם משׁכנתם לדר ודר קראו בשׁמותם עלי אדמות׃ </p>
<p id="v13"><sup><small>13</small></sup>  ואדם ביקר בל־ילין נמשׁל כבהמות נדמו׃ </p>
<p id="v14"><sup><small>14</small></sup>  זה דרכם כסל למו ואחריהם בפיהם ירצו סלה׃ </p>
<p id="v15"><sup><small>15</small></sup>  כצאן לשׁאול שׁתו מות ירעם וירדו בם ישׁרים לבקר וצירם לבלות שׁאול מזבל לו׃ </p>
<p id="v16"><sup><small>16</small></sup>  אך־אלהים יפדה נפשׁי מיד־שׁאול כי יקחני סלה׃ </p>
<p id="v17"><sup><small>17</small></sup>  אל־תירא כי־יעשׁר אישׁ כי־ירבה כבוד ביתו׃ </p>
<p id="v18"><sup><small>18</small></sup>  כי לא במותו יקח הכל לא־ירד אחריו כבודו׃ </p>
<p id="v19"><sup><small>19</small></sup>  כי־נפשׁו בחייו יברך ויודך כי־תיטיב לך׃ </p>
<p id="v20"><sup><small>20</small></sup>  תבוא עד־דור אבותיו עד־נצח לא יראו־אור׃ </p>
<p id="v21"><sup><small>21</small></sup>  אדם ביקר ולא יבין נמשׁל כבהמות נדמו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/48">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 48</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/50">
          <span class="pr-2">תהילים - פֶּרֶק 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
