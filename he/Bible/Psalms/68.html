<!--
title: תהילים - פֶּרֶק 68
description: 
published: true
date: 2023-11-8T20:31:8Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/67">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 67</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/69">
          <span class="pr-2">תהילים - פֶּרֶק 69</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח לדוד מזמור שׁיר׃ </p>
<p id="v2"><sup><small>2</small></sup>  יקום אלהים יפוצו אויביו וינוסו משׂנאיו מפניו׃ </p>
<p id="v3"><sup><small>3</small></sup>  כהנדף עשׁן תנדף כהמס דונג מפני־אשׁ יאבדו רשׁעים מפני אלהים׃ </p>
<p id="v4"><sup><small>4</small></sup>  וצדיקים ישׂמחו יעלצו לפני אלהים וישׂישׂו בשׂמחה׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  שׁירו לאלהים זמרו שׁמו סלו לרכב בערבות ביה שׁמו ועלזו לפניו׃ </p>
<p id="v6"><sup><small>6</small></sup>  אבי יתומים ודין אלמנות אלהים במעון קדשׁו׃ </p>
<p id="v7"><sup><small>7</small></sup>  אלהים מושׁיב יחידים ביתה מוציא אסירים בכושׁרות אך סוררים שׁכנו צחיחה׃ </p>
<p id="v8"><sup><small>8</small></sup>  אלהים בצאתך לפני עמך בצעדך בישׁימון סלה׃ </p>
<p id="v9"><sup><small>9</small></sup>  ארץ רעשׁה אף־שׁמים נטפו מפני אלהים זה סיני מפני אלהים אלהי ישׂראל׃ </p>
<p id="v10"><sup><small>10</small></sup>  גשׁם נדבות תניף אלהים נחלתך ונלאה אתה כוננתה׃ <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  חיתך ישׁבו־בה תכין בטובתך לעני אלהים׃ </p>
<p id="v12"><sup><small>12</small></sup>  אדני יתן־אמר המבשׂרות צבא רב׃ </p>
<p id="v13"><sup><small>13</small></sup>  מלכי צבאות ידדון ידדון ונות בית תחלק שׁלל׃ </p>
<p id="v14"><sup><small>14</small></sup>  אם־תשׁכבון בין שׁפתים כנפי יונה נחפה בכסף ואברותיה בירקרק חרוץ׃ </p>
<p id="v15"><sup><small>15</small></sup>  בפרשׂ שׁדי מלכים בה תשׁלג בצלמון׃ </p>
<p id="v16"><sup><small>16</small></sup>  הר־אלהים הר־בשׁן הר גבננים הר־בשׁן׃ </p>
<p id="v17"><sup><small>17</small></sup>  למה תרצדון הרים גבננים ההר חמד אלהים לשׁבתו אף־יהוה ישׁכן לנצח׃ </p>
<p id="v18"><sup><small>18</small></sup>  רכב אלהים רבתים אלפי שׁנאן אדני בם סיני בקדשׁ׃ </p>
<p id="v19"><sup><small>19</small></sup>  עלית למרום שׁבית שׁבי לקחת מתנות באדם ואף סוררים לשׁכן יה אלהים׃ <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  ברוך אדני יום יום יעמס־לנו האל ישׁועתנו סלה׃ </p>
<p id="v21"><sup><small>21</small></sup>  האל לנו אל למושׁעות וליהוה אדני למות תוצאות׃ </p>
<p id="v22"><sup><small>22</small></sup>  אך־אלהים ימחץ ראשׁ איביו קדקד שׂער מתהלך באשׁמיו׃ </p>
<p id="v23"><sup><small>23</small></sup>  אמר אדני מבשׁן אשׁיב אשׁיב ממצלות ים׃ </p>
<p id="v24"><sup><small>24</small></sup>  למען תמחץ רגלך בדם לשׁון כלביך מאיבים מנהו׃ </p>
<p id="v25"><sup><small>25</small></sup>  ראו הליכותיך אלהים הליכות אלי מלכי בקדשׁ׃ </p>
<p id="v26"><sup><small>26</small></sup>  קדמו שׁרים אחר נגנים בתוך עלמות תופפות׃ </p>
<p id="v27"><sup><small>27</small></sup>  במקהלות ברכו אלהים יהוה ממקור ישׂראל׃ </p>
<p id="v28"><sup><small>28</small></sup>  שׁם בנימן צעיר רדם שׂרי יהודה רגמתם שׂרי זבלון שׂרי נפתלי׃ </p>
<p id="v29"><sup><small>29</small></sup>  צוה אלהיך עזך עוזה אלהים זו פעלת לנו׃ </p>
<p id="v30"><sup><small>30</small></sup>  מהיכלך על־ירושׁלם לך יובילו מלכים שׁי׃ </p>
<p id="v31"><sup><small>31</small></sup>  גער חית קנה עדת אבירים בעגלי עמים מתרפס ברצי־כסף בזר עמים קרבות יחפצו׃ </p>
<p id="v32"><sup><small>32</small></sup>  יאתיו חשׁמנים מני מצרים כושׁ תריץ ידיו לאלהים׃ </p>
<p id="v33"><sup><small>33</small></sup>  ממלכות הארץ שׁירו לאלהים זמרו אדני סלה׃ </p>
<p id="v34"><sup><small>34</small></sup>  לרכב בשׁמי שׁמי־קדם הן יתן בקולו קול עז׃ </p>
<p id="v35"><sup><small>35</small></sup>  תנו עז לאלהים על־ישׂראל גאותו ועזו בשׁחקים׃ </p>
<p id="v36"><sup><small>36</small></sup>  נורא אלהים ממקדשׁיך אל ישׂראל הוא נתן עז ותעצמות לעם ברוך אלהים׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/67">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 67</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/69">
          <span class="pr-2">תהילים - פֶּרֶק 69</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 68:4 <i>ג'ה</i>: <a href="/he/The_Urantia_Book/96#p1_9">או 96:1.9</a>. </li>
  <li id="fn2"><a href="#cite2">↑</a> 68:10 <i>אלוהים שופע</i>: <a href="/he/The_Urantia_Book/2#p1_2">או 2:1.2</a>. </li>
  <li id="fn3"><a href="#cite3">↑</a> 68:19-20 <i>חלק ב': אלוהי הישועה</i>: <a href="/he/The_Urantia_Book/2#p6_3">או 2:6.3</a>. </li>
</ol>
</div>
