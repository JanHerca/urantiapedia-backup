<!--
title: תהילים - פֶּרֶק 91
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/90">תהילים - פֶּרֶק 90</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/92">תהילים - פֶּרֶק 92</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ישׁב בסתר עליון בצל שׁדי יתלונן׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  אמר ליהוה מחסי ומצודתי אלהי אבטח־בו׃ </p>
<p id="v3"><sup><small>3</small></sup>  כי הוא יצילך מפח יקושׁ מדבר הוות׃ </p>
<p id="v4"><sup><small>4</small></sup>  באברתו יסך לך ותחת־כנפיו תחסה צנה וסחרה אמתו׃ </p>
<p id="v5"><sup><small>5</small></sup>  לא־תירא מפחד לילה מחץ יעוף יומם׃ </p>
<p id="v6"><sup><small>6</small></sup>  מדבר באפל יהלך מקטב ישׁוד צהרים׃ </p>
<p id="v7"><sup><small>7</small></sup>  יפל מצדך אלף ורבבה מימינך אליך לא יגשׁ׃ </p>
<p id="v8"><sup><small>8</small></sup>  רק בעיניך תביט ושׁלמת רשׁעים תראה׃ </p>
<p id="v9"><sup><small>9</small></sup>  כי־אתה יהוה מחסי עליון שׂמת מעונך׃ </p>
<p id="v10"><sup><small>10</small></sup>  לא־תאנה אליך רעה ונגע לא־יקרב באהלך׃ <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  כי מלאכיו יצוה־לך לשׁמרך בכל־דרכיך׃ </p>
<p id="v12"><sup><small>12</small></sup>  על־כפים ישׂאונך פן־תגף באבן רגלך׃ </p>
<p id="v13"><sup><small>13</small></sup>  על־שׁחל ופתן תדרך תרמס כפיר ותנין׃ </p>
<p id="v14"><sup><small>14</small></sup>  כי בי חשׁק ואפלטהו אשׂגבהו כי־ידע שׁמי׃ </p>
<p id="v15"><sup><small>15</small></sup>  יקראני ואענהו עמו־אנכי בצרה אחלצהו ואכבדהו׃ </p>
<p id="v16"><sup><small>16</small></sup>  ארך ימים אשׂביעהו ואראהו בישׁועתי׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 91:1 <i>שוכן במקומות סודיים</i>: <a href="/he/The_Urantia_Book/4#p1_4">או 4:1.4</a>.  <i>אלוהים שוכן בסתר</i>: <a href="/he/The_Urantia_Book/152#p5_3">או 152:5.3</a>.  <i>מקום סודי של אלוהים</i>: <a href="/he/The_Urantia_Book/131#p2_10">או 131:2.10</a>.  <i>השוכן בסתר</i>: <a href="/he/The_Urantia_Book/43#p3_4">או 43:3.4</a>. </li>
  <li id="fn2"><a href="#cite2">↑</a> 91:1,9 <i>הכי גבוהים</i>: <a href="/he/The_Urantia_Book/43#p3_1">או 43:3.1</a>.  <i>הכי גבוה</i>: <a href="/he/The_Urantia_Book/93#p3_2">או 93:3.2</a>.  <i>אלוהים עליון</i>: <a href="/he/The_Urantia_Book/93#p2_3">או 93:2.3</a>. </li>
  <li id="fn3"><a href="#cite3">↑</a> 91:10-12 <i>שום רע לא יבוא עליך</i>: <a href="/he/The_Urantia_Book/136#p7_2">או 136:7.2</a>. </li>
</ol>
</div>
