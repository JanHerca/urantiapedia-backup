<!--
title: תהילים - פֶּרֶק 32
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/31">תהילים - פֶּרֶק 31</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/33">תהילים - פֶּרֶק 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  לדוד משׂכיל אשׁרי נשׂוי־פשׁע כסוי חטאה׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  אשׁרי אדם לא יחשׁב יהוה לו עון ואין ברוחו רמיה׃ </p>
<p id="v3"><sup><small>3</small></sup>  כי־החרשׁתי בלו עצמי בשׁאגתי כל־היום׃ </p>
<p id="v4"><sup><small>4</small></sup>  כי יומם ולילה תכבד עלי ידך נהפך לשׁדי בחרבני קיץ סלה׃ </p>
<p id="v5"><sup><small>5</small></sup>  חטאתי אודיעך ועוני לא־כסיתי אמרתי אודה עלי פשׁעי ליהוה ואתה נשׂאת עון חטאתי סלה׃ <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  על־זאת יתפלל כל־חסיד אליך לעת מצא רק לשׁטף מים רבים אליו לא יגיעו׃ </p>
<p id="v7"><sup><small>7</small></sup>  אתה סתר לי מצר תצרני רני פלט תסובבני סלה׃ </p>
<p id="v8"><sup><small>8</small></sup>  אשׂכילך ואורך בדרך־זו תלך איעצה עליך עיני׃ </p>
<p id="v9"><sup><small>9</small></sup>  אל־תהיו כסוס כפרד אין הבין במתג־ורסן עדיו לבלום בל קרב אליך׃ </p>
<p id="v10"><sup><small>10</small></sup>  רבים מכאובים לרשׁע והבוטח ביהוה חסד יסובבנו׃ </p>
<p id="v11"><sup><small>11</small></sup>  שׂמחו ביהוה וגילו צדיקים והרנינו כל־ישׁרי־לב׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 32:1 <i>צדק, הגינות ורחמים</i>: <a href="/he/The_Urantia_Book/133#p4_7">או 133:4.7</a>. </li>
  <li id="fn2"><a href="#cite2">↑</a> 32:5 <i>אם מודים על חטאים, נסלח להם</i>: <a href="/he/The_Urantia_Book/156#p2_7">או 156:2.7</a>. </li>
</ol>
</div>
