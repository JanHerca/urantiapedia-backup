<!--
title: תהילים - פֶּרֶק 3
description: 
published: true
date: 2022-10-6T10:37:18Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/2">תהילים - פֶּרֶק 2</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/4">תהילים - פֶּרֶק 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  מזמור לדוד בברחו מפני אבשׁלום בנו׃ </p>
<p id="v2"><sup><small>2</small></sup>  יהוה מה־רבו צרי רבים קמים עלי׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  רבים אמרים לנפשׁי אין ישׁועתה לו באלהים סלה׃ </p>
<p id="v4"><sup><small>4</small></sup>  ואתה יהוה מגן בעדי כבודי ומרים ראשׁי׃ </p>
<p id="v5"><sup><small>5</small></sup>  קולי אל־יהוה אקרא ויענני מהר קדשׁו סלה׃ </p>
<p id="v6"><sup><small>6</small></sup>  אני שׁכבתי ואישׁנה הקיצותי כי יהוה יסמכני׃ </p>
<p id="v7"><sup><small>7</small></sup>  לא־אירא מרבבות עם אשׁר סביב שׁתו עלי׃ </p>
<p id="v8"><sup><small>8</small></sup>  קומה יהוה הושׁיעני אלהי כי־הכית את־כל־איבי לחי שׁני רשׁעים שׁברת׃ </p>
<p id="v9"><sup><small>9</small></sup>  ליהוה הישׁועה על־עמך ברכתך סלה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/2">תהילים - פֶּרֶק 2</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/4">תהילים - פֶּרֶק 4</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:2 <i>"סלח" כטקס</i>: <a href="/he/The_Urantia_Book/90#p5_3">או 90:5.3</a>. </li>
</ol>
</div>
