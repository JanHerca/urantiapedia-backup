<!--
title: תהילים - פֶּרֶק 141
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/140">תהילים - פֶּרֶק 140</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/142">תהילים - פֶּרֶק 142</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  מזמור לדוד יהוה קראתיך חושׁה לי האזינה קולי בקראי־לך׃ </p>
<p id="v2"><sup><small>2</small></sup>  תכון תפלתי קטרת לפניך משׂאת כפי מנחת־ערב׃ </p>
<p id="v3"><sup><small>3</small></sup>  שׁיתה יהוה שׁמרה לפי נצרה על־דל שׂפתי׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  אל־תט־לבי לדבר רע להתעולל עללות ברשׁע את־אישׁים פעלי־און ובל־אלחם במנעמיהם׃ </p>
<p id="v5"><sup><small>5</small></sup>  יהלמני־צדיק חסד ויוכיחני שׁמן ראשׁ אל־יני ראשׁי כי־עוד ותפלתי ברעותיהם׃ </p>
<p id="v6"><sup><small>6</small></sup>  נשׁמטו בידי־סלע שׁפטיהם ושׁמעו אמרי כי נעמו׃ </p>
<p id="v7"><sup><small>7</small></sup>  כמו פלח ובקע בארץ נפזרו עצמינו לפי שׁאול׃ </p>
<p id="v8"><sup><small>8</small></sup>  כי אליך יהוה אדני עיני בכה חסיתי אל־תער נפשׁי׃ </p>
<p id="v9"><sup><small>9</small></sup>  שׁמרני מידי פח יקשׁו לי ומקשׁות פעלי און׃ </p>
<p id="v10"><sup><small>10</small></sup>  יפלו במכמריו רשׁעים יחד אנכי עד־אעבור׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 141:3 <i>הגדר שעון על הפה</i>: <a href="/he/The_Urantia_Book/146#p2_13">או 146:2.13</a>. </li>
</ol>
</div>
