<!--
title: תהילים - פֶּרֶק 149
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/148">תהילים - פֶּרֶק 148</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/150">תהילים - פֶּרֶק 150</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  הללו יה שׁירו ליהוה שׁיר חדשׁ תהלתו בקהל חסידים׃ </p>
<p id="v2"><sup><small>2</small></sup>  ישׂמח ישׂראל בעשׂיו בני־ציון יגילו במלכם׃ </p>
<p id="v3"><sup><small>3</small></sup>  יהללו שׁמו במחול בתף וכנור יזמרו־לו׃ </p>
<p id="v4"><sup><small>4</small></sup>  כי־רוצה יהוה בעמו יפאר ענוים בישׁועה׃ </p>
<p id="v5"><sup><small>5</small></sup>  יעלזו חסידים בכבוד ירננו על־משׁכבותם׃ </p>
<p id="v6"><sup><small>6</small></sup>  רוממות אל בגרונם וחרב פיפיות בידם׃ </p>
<p id="v7"><sup><small>7</small></sup>  לעשׂות נקמה בגוים תוכחת בל־אמים׃ </p>
<p id="v8"><sup><small>8</small></sup>  לאסר מלכיהם בזקים ונכבדיהם בכבלי ברזל׃ </p>
<p id="v9"><sup><small>9</small></sup>  לעשׂות בהם משׁפט כתוב הדר הוא לכל־חסידיו הללו־יה׃ </p>
