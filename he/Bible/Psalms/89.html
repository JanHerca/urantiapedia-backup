<!--
title: תהילים - פֶּרֶק 89
description: 
published: true
date: 2023-11-8T20:31:8Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/88">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 88</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/90">
          <span class="pr-2">תהילים - פֶּרֶק 90</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  משׂכיל לאיתן האזרחי׃ </p>
<p id="v2"><sup><small>2</small></sup>  חסדי יהוה עולם אשׁירה לדר ודר אודיע אמונתך בפי׃ </p>
<p id="v3"><sup><small>3</small></sup>  כי־אמרתי עולם חסד יבנה שׁמים תכן אמונתך בהם׃ </p>
<p id="v4"><sup><small>4</small></sup>  כרתי ברית לבחירי נשׁבעתי לדוד עבדי׃ </p>
<p id="v5"><sup><small>5</small></sup>  עד־עולם אכין זרעך ובניתי לדר־ודור כסאך סלה׃ </p>
<p id="v6"><sup><small>6</small></sup>  ויודו שׁמים פלאך יהוה אף־אמונתך בקהל קדשׁים׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  כי מי בשׁחק יערך ליהוה ידמה ליהוה בבני אלים׃ <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  אל נערץ בסוד־קדשׁים רבה ונורא על־כל־סביביו׃ </p>
<p id="v9"><sup><small>9</small></sup>  יהוה אלהי צבאות מי־כמוך חסין יה ואמונתך סביבותיך׃ </p>
<p id="v10"><sup><small>10</small></sup>  אתה מושׁל בגאות הים בשׂוא גליו אתה תשׁבחם׃ </p>
<p id="v11"><sup><small>11</small></sup>  אתה דכאת כחלל רהב בזרוע עזך פזרת אויביך׃ </p>
<p id="v12"><sup><small>12</small></sup>  לך שׁמים אף־לך ארץ תבל ומלאה אתה יסדתם׃ </p>
<p id="v13"><sup><small>13</small></sup>  צפון וימין אתה בראתם תבור וחרמון בשׁמך ירננו׃ </p>
<p id="v14"><sup><small>14</small></sup>  לך זרוע עם־גבורה תעז ידך תרום ימינך׃ <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  צדק ומשׁפט מכון כסאך חסד ואמת יקדמו פניך׃ </p>
<p id="v16"><sup><small>16</small></sup>  אשׁרי העם יודעי תרועה יהוה באור־פניך יהלכון׃ </p>
<p id="v17"><sup><small>17</small></sup>  בשׁמך יגילון כל־היום ובצדקתך ירומו׃ </p>
<p id="v18"><sup><small>18</small></sup>  כי־תפארת עזמו אתה וברצנך תרים קרננו׃ <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  כי ליהוה מגננו ולקדושׁ ישׂראל מלכנו׃ </p>
<p id="v20"><sup><small>20</small></sup>  אז דברת־בחזון לחסידיך ותאמר שׁויתי עזר על־גבור הרימותי בחור מעם׃ </p>
<p id="v21"><sup><small>21</small></sup>  מצאתי דוד עבדי בשׁמן קדשׁי משׁחתיו׃ </p>
<p id="v22"><sup><small>22</small></sup>  אשׁר ידי תכון עמו אף־זרועי תאמצנו׃ </p>
<p id="v23"><sup><small>23</small></sup>  לא־ישׁא אויב בו ובן־עולה לא יעננו׃ </p>
<p id="v24"><sup><small>24</small></sup>  וכתותי מפניו צריו ומשׂנאיו אגוף׃ </p>
<p id="v25"><sup><small>25</small></sup>  ואמונתי וחסדי עמו ובשׁמי תרום קרנו׃ </p>
<p id="v26"><sup><small>26</small></sup>  ושׂמתי בים ידו ובנהרות ימינו׃ <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  הוא יקראני אבי אתה אלי וצור ישׁועתי׃ </p>
<p id="v28"><sup><small>28</small></sup>  אף־אני בכור אתנהו עליון למלכי־ארץ׃ </p>
<p id="v29"><sup><small>29</small></sup>  לעולם אשׁמור־לו חסדי ובריתי נאמנת לו׃ </p>
<p id="v30"><sup><small>30</small></sup>  ושׂמתי לעד זרעו וכסאו כימי שׁמים׃ </p>
<p id="v31"><sup><small>31</small></sup>  אם־יעזבו בניו תורתי ובמשׁפטי לא ילכון׃ </p>
<p id="v32"><sup><small>32</small></sup>  אם־חקתי יחללו ומצותי לא ישׁמרו׃ </p>
<p id="v33"><sup><small>33</small></sup>  ופקדתי בשׁבט פשׁעם ובנגעים עונם׃ </p>
<p id="v34"><sup><small>34</small></sup>  וחסדי לא־אפיר מעמו ולא־אשׁקר באמונתי׃ </p>
<p id="v35"><sup><small>35</small></sup>  לא־אחלל בריתי ומוצא שׂפתי לא אשׁנה׃ </p>
<p id="v36"><sup><small>36</small></sup>  אחת נשׁבעתי בקדשׁי אם־לדוד אכזב׃ </p>
<p id="v37"><sup><small>37</small></sup>  זרעו לעולם יהיה וכסאו כשׁמשׁ נגדי׃ </p>
<p id="v38"><sup><small>38</small></sup>  כירח יכון עולם ועד בשׁחק נאמן סלה׃ </p>
<p id="v39"><sup><small>39</small></sup>  ואתה זנחת ותמאס התעברת עם־משׁיחך׃ </p>
<p id="v40"><sup><small>40</small></sup>  נארתה ברית עבדך חללת לארץ נזרו׃ </p>
<p id="v41"><sup><small>41</small></sup>  פרצת כל־גדרתיו שׂמת מבצריו מחתה׃ </p>
<p id="v42"><sup><small>42</small></sup>  שׁסהו כל־עברי דרך היה חרפה לשׁכניו׃ </p>
<p id="v43"><sup><small>43</small></sup>  הרימות ימין צריו השׂמחת כל־אויביו׃ </p>
<p id="v44"><sup><small>44</small></sup>  אף־תשׁיב צור חרבו ולא הקימתו במלחמה׃ </p>
<p id="v45"><sup><small>45</small></sup>  השׁבת מטהרו וכסאו לארץ מגרתה׃ </p>
<p id="v46"><sup><small>46</small></sup>  הקצרת ימי עלומיו העטית עליו בושׁה סלה׃ </p>
<p id="v47"><sup><small>47</small></sup>  עד־מה יהוה תסתר לנצח תבער כמו־אשׁ חמתך׃ </p>
<p id="v48"><sup><small>48</small></sup>  זכר־אני מה־חלד על־מה־שׁוא בראת כל־בני־אדם׃ </p>
<p id="v49"><sup><small>49</small></sup>  מי גבר יחיה ולא יראה־מות ימלט נפשׁו מיד־שׁאול סלה׃ </p>
<p id="v50"><sup><small>50</small></sup>  איה חסדיך הראשׁנים אדני נשׁבעת לדוד באמונתך׃ </p>
<p id="v51"><sup><small>51</small></sup>  זכר אדני חרפת עבדיך שׂאתי בחיקי כל־רבים עמים׃ </p>
<p id="v52"><sup><small>52</small></sup>  אשׁר חרפו אויביך יהוה אשׁר חרפו עקבות משׁיחך׃ </p>
<p id="v53"><sup><small>53</small></sup>  ברוך יהוה לעולם אמן ואמן׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/88">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 88</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/90">
          <span class="pr-2">תהילים - פֶּרֶק 90</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 89:6 <i>חלק 2: מי יכול להשוות</i>: <a href="/he/The_Urantia_Book/97#p1_7">או 97:1.7</a>. </li>
  <li id="fn2"><a href="#cite2">↑</a> 89:7 <i>אסיפות גן עדן</i>: <a href="/he/The_Urantia_Book/43#p9_1">או 43:9.1</a>. </li>
  <li id="fn3"><a href="#cite3">↑</a> 89:18 <i>חלק ז': כי הוא מלכנו</i>: <a href="/he/The_Urantia_Book/137#p8_4">או 137:8.4</a>. </li>
  <li id="fn4"><a href="#cite4">↑</a> 89:26 <i>קוראים לאלוהים "אבינו"</i>: <a href="/he/The_Urantia_Book/1#p1_5">או 1:1.5</a>.  <i>קוראים לאלוהים "אבינו"</i>: <a href="/he/The_Urantia_Book/1#p1_1">או 1:1.1</a>.  <i>צאצא של אלוהים</i>: <a href="/he/The_Urantia_Book/1#p3_1">או 1:3.1</a>. </li>
  <li id="fn5"><a href="#cite5">↑</a> 89:26-27 <i>אלוהים הוא אבינו</i>: <a href="/he/The_Urantia_Book/149#p6_8">או 149:6.8</a>.  <i>אלוהים הוא האבא שלי</i>: <a href="/he/The_Urantia_Book/131#p10_5">או 131:10.5</a>.  <i>אלוהים הוא אבינו</i>: <a href="/he/The_Urantia_Book/141#p4_2">או 141:4.2</a>.  <i>יחסי אב-ילד</i>: <a href="/he/The_Urantia_Book/131#p10_8">או 131:10.8</a>.  <i>אלוהים: אב אוהב של כל בני האדם</i>: <a href="/he/The_Urantia_Book/194#p4_6">או 194:4.6</a>.  <i>יחסי אב-ילד</i>: <a href="/he/The_Urantia_Book/131#p10_6">או 131:10.6</a>. </li>
  <li id="fn6"><a href="#cite6">↑</a> 89:14 <i>אלוהי הצדק</i>: <a href="/he/The_Urantia_Book/96#p6_3">או 96:6.3</a>. </li>
</ol>
</div>
