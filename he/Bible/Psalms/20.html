<!--
title: תהילים - פֶּרֶק 20
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/19">תהילים - פֶּרֶק 19</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/21">תהילים - פֶּרֶק 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח מזמור לדוד׃ </p>
<p id="v2"><sup><small>2</small></sup>  יענך יהוה ביום צרה ישׂגבך שׁם אלהי יעקב׃ </p>
<p id="v3"><sup><small>3</small></sup>  ישׁלח־עזרך מקדשׁ ומציון יסעדך׃ </p>
<p id="v4"><sup><small>4</small></sup>  יזכר כל־מנחתך ועולתך ידשׁנה סלה׃ </p>
<p id="v5"><sup><small>5</small></sup>  יתן־לך כלבבך וכל־עצתך ימלא׃ </p>
<p id="v6"><sup><small>6</small></sup>  נרננה בישׁועתך ובשׁם־אלהינו נדגל ימלא יהוה כל־משׁאלותיך׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  עתה ידעתי כי הושׁיע יהוה משׁיחו יענהו משׁמי קדשׁו בגברות ישׁע ימינו׃ </p>
<p id="v8"><sup><small>8</small></sup>  אלה ברכב ואלה בסוסים ואנחנו בשׁם־יהוה אלהינו נזכיר׃ </p>
<p id="v9"><sup><small>9</small></sup>  המה כרעו ונפלו ואנחנו קמנו ונתעודד׃ </p>
<p id="v10"><sup><small>10</small></sup>  יהוה הושׁיעה המלך יעננו ביום־קראנו׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 20:6 <i>האדון יציל את המשוח שלו</i>: <a href="/he/The_Urantia_Book/187#p5_2">או 187:5.2</a>. </li>
</ol>
</div>
