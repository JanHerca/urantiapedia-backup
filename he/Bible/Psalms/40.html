<!--
title: תהילים - פֶּרֶק 40
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/39">תהילים - פֶּרֶק 39</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/41">תהילים - פֶּרֶק 41</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח לדוד מזמור׃ </p>
<p id="v2"><sup><small>2</small></sup>  קוה קויתי יהוה ויט אלי וישׁמע שׁועתי׃ </p>
<p id="v3"><sup><small>3</small></sup>  ויעלני מבור שׁאון מטיט היון ויקם על־סלע רגלי כונן אשׁרי׃ </p>
<p id="v4"><sup><small>4</small></sup>  ויתן בפי שׁיר חדשׁ תהלה לאלהינו יראו רבים וייראו ויבטחו ביהוה׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  אשׁרי הגבר אשׁר־שׂם יהוה מבטחו ולא־פנה אל־רהבים ושׂטי כזב׃ </p>
<p id="v6"><sup><small>6</small></sup>  רבות עשׂית אתה יהוה אלהי נפלאתיך ומחשׁבתיך אלינו אין ערך אליך אגידה ואדברה עצמו מספר׃ <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  זבח ומנחה לא־חפצת אזנים כרית לי עולה וחטאה לא שׁאלת׃ </p>
<p id="v8"><sup><small>8</small></sup>  אז אמרתי הנה־באתי במגלת־ספר כתוב עלי׃ </p>
<p id="v9"><sup><small>9</small></sup>  לעשׂות־רצונך אלהי חפצתי ותורתך בתוך מעי׃ </p>
<p id="v10"><sup><small>10</small></sup>  בשׂרתי צדק בקהל רב הנה שׂפתי לא אכלא יהוה אתה ידעת׃ </p>
<p id="v11"><sup><small>11</small></sup>  צדקתך לא־כסיתי בתוך לבי אמונתך ותשׁועתך אמרתי לא־כחדתי חסדך ואמתך לקהל רב׃ </p>
<p id="v12"><sup><small>12</small></sup>  אתה יהוה לא־תכלא רחמיך ממני חסדך ואמתך תמיד יצרוני׃ </p>
<p id="v13"><sup><small>13</small></sup>  כי אפפו־עלי רעות עד־אין מספר השׂיגוני עונתי ולא־יכלתי לראות עצמו משׂערות ראשׁי ולבי עזבני׃ </p>
<p id="v14"><sup><small>14</small></sup>  רצה יהוה להצילני יהוה לעזרתי חושׁה׃ </p>
<p id="v15"><sup><small>15</small></sup>  יבשׁו ויחפרו יחד מבקשׁי נפשׁי לספותה יסגו אחור ויכלמו חפצי רעתי׃ </p>
<p id="v16"><sup><small>16</small></sup>  ישׁמו על־עקב בשׁתם האמרים לי האח האח׃ </p>
<p id="v17"><sup><small>17</small></sup>  ישׂישׂו וישׂמחו בך כל־מבקשׁיך יאמרו תמיד יגדל יהוה אהבי תשׁועתך׃ </p>
<p id="v18"><sup><small>18</small></sup>  ואני עני ואביון אדני יחשׁב לי עזרתי ומפלטי אתה אלהי אל־תאחר׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 40:4 <i>אשרי הבוטח</i>: <a href="/he/The_Urantia_Book/2#p6_3">או 2:6.3</a>. </li>
  <li id="fn2"><a href="#cite2">↑</a> 40:6 <i>אלוהים רוצה ציות, לא הקרבה</i>: <a href="/he/The_Urantia_Book/192#p2_11">או 192:2.11</a>. </li>
</ol>
</div>
