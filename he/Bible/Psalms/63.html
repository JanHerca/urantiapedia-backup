<!--
title: תהילים - פֶּרֶק 63
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/62">תהילים - פֶּרֶק 62</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/64">תהילים - פֶּרֶק 64</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  מזמור לדוד בהיותו במדבר יהודה׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  אלהים אלי אתה אשׁחרך צמאה לך נפשׁי כמה לך בשׂרי בארץ־ציה ועיף בלי־מים׃ </p>
<p id="v3"><sup><small>3</small></sup>  כן בקדשׁ חזיתיך לראות עזך וכבודך׃ </p>
<p id="v4"><sup><small>4</small></sup>  כי־טוב חסדך מחיים שׂפתי ישׁבחונך׃ </p>
<p id="v5"><sup><small>5</small></sup>  כן אברכך בחיי בשׁמך אשׂא כפי׃ </p>
<p id="v6"><sup><small>6</small></sup>  כמו חלב ודשׁן תשׂבע נפשׁי ושׂפתי רננות יהלל־פי׃ </p>
<p id="v7"><sup><small>7</small></sup>  אם־זכרתיך על־יצועי באשׁמרות אהגה־בך׃ </p>
<p id="v8"><sup><small>8</small></sup>  כי־היית עזרתה לי ובצל כנפיך ארנן׃ <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  דבקה נפשׁי אחריך בי תמכה ימינך׃ </p>
<p id="v10"><sup><small>10</small></sup>  והמה לשׁואה יבקשׁו נפשׁי יבאו בתחתיות הארץ׃ </p>
<p id="v11"><sup><small>11</small></sup>  יגירהו על־ידי־חרב מנת שׁעלים יהיו׃ </p>
<p id="v12"><sup><small>12</small></sup>  והמלך ישׂמח באלהים יתהלל כל־הנשׁבע בו כי יסכר פי דוברי־שׁקר׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 63:1 <i>רצון הנשמה</i>: <a href="/he/The_Urantia_Book/74#p7_7">או 74:7.7</a>. </li>
  <li id="fn2"><a href="#cite2">↑</a> 63:8 <i>אלוהים כמחזיק</i>: <a href="/he/The_Urantia_Book/128#p1_10">או 128:1.10</a>.  <i>אלוהים כמחזיק</i>: <a href="/he/The_Urantia_Book/0#p2_9">או 0:2.9</a>. </li>
</ol>
</div>
