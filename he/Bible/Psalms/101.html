<!--
title: תהילים - פֶּרֶק 101
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/100">תהילים - פֶּרֶק 100</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/102">תהילים - פֶּרֶק 102</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  לדוד מזמור חסד־ומשׁפט אשׁירה לך יהוה אזמרה׃ </p>
<p id="v2"><sup><small>2</small></sup>  אשׂכילה בדרך תמים מתי תבוא אלי אתהלך בתם־לבבי בקרב ביתי׃ </p>
<p id="v3"><sup><small>3</small></sup>  לא־אשׁית לנגד עיני דבר־בליעל עשׂה־סטים שׂנאתי לא ידבק בי׃ </p>
<p id="v4"><sup><small>4</small></sup>  לבב עקשׁ יסור ממני רע לא אדע׃ </p>
<p id="v5"><sup><small>5</small></sup>  מלושׁני בסתר רעהו אותו אצמית גבה־עינים ורחב לבב אתו לא אוכל׃ </p>
<p id="v6"><sup><small>6</small></sup>  עיני בנאמני־ארץ לשׁבת עמדי הלך בדרך תמים הוא ישׁרתני׃ </p>
<p id="v7"><sup><small>7</small></sup>  לא־ישׁב בקרב ביתי עשׂה רמיה דבר שׁקרים לא־יכון לנגד עיני׃ </p>
<p id="v8"><sup><small>8</small></sup>  לבקרים אצמית כל־רשׁעי־ארץ להכרית מעיר־יהוה כל־פעלי און׃ </p>
