<!--
title: תהילים - פֶּרֶק 69
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/68">תהילים - פֶּרֶק 68</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/70">תהילים - פֶּרֶק 70</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח על־שׁושׁנים לדוד׃ </p>
<p id="v2"><sup><small>2</small></sup>  הושׁיעני אלהים כי באו מים עד־נפשׁ׃ </p>
<p id="v3"><sup><small>3</small></sup>  טבעתי ביון מצולה ואין מעמד באתי במעמקי־מים ושׁבלת שׁטפתני׃ </p>
<p id="v4"><sup><small>4</small></sup>  יגעתי בקראי נחר גרוני כלו עיני מיחל לאלהי׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  רבו משׂערות ראשׁי שׂנאי חנם עצמו מצמיתי איבי שׁקר אשׁר לא־גזלתי אז אשׁיב׃ </p>
<p id="v6"><sup><small>6</small></sup>  אלהים אתה ידעת לאולתי ואשׁמותי ממך לא־נכחדו׃ </p>
<p id="v7"><sup><small>7</small></sup>  אל־יבשׁו בי קויך אדני יהוה צבאות אל־יכלמו בי מבקשׁיך אלהי ישׂראל׃ </p>
<p id="v8"><sup><small>8</small></sup>  כי־עליך נשׂאתי חרפה כסתה כלמה פני׃ </p>
<p id="v9"><sup><small>9</small></sup>  מוזר הייתי לאחי ונכרי לבני אמי׃ </p>
<p id="v10"><sup><small>10</small></sup>  כי־קנאת ביתך אכלתני וחרפות חורפיך נפלו עלי׃ </p>
<p id="v11"><sup><small>11</small></sup>  ואבכה בצום נפשׁי ותהי לחרפות לי׃ </p>
<p id="v12"><sup><small>12</small></sup>  ואתנה לבושׁי שׂק ואהי להם למשׁל׃ </p>
<p id="v13"><sup><small>13</small></sup>  ישׂיחו בי ישׁבי שׁער ונגינות שׁותי שׁכר׃ </p>
<p id="v14"><sup><small>14</small></sup>  ואני תפלתי־לך יהוה עת רצון אלהים ברב־חסדך ענני באמת ישׁעך׃ </p>
<p id="v15"><sup><small>15</small></sup>  הצילני מטיט ואל־אטבעה אנצלה משׂנאי וממעמקי־מים׃ </p>
<p id="v16"><sup><small>16</small></sup>  אל־תשׁטפני שׁבלת מים ואל־תבלעני מצולה ואל־תאטר־עלי באר פיה׃ </p>
<p id="v17"><sup><small>17</small></sup>  ענני יהוה כי־טוב חסדך כרב רחמיך פנה אלי׃ </p>
<p id="v18"><sup><small>18</small></sup>  ואל־תסתר פניך מעבדך כי־צר־לי מהר ענני׃ </p>
<p id="v19"><sup><small>19</small></sup>  קרבה אל־נפשׁי גאלה למען איבי פדני׃ </p>
<p id="v20"><sup><small>20</small></sup>  אתה ידעת חרפתי ובשׁתי וכלמתי נגדך כל־צוררי׃ </p>
<p id="v21"><sup><small>21</small></sup>  חרפה שׁברה לבי ואנושׁה ואקוה לנוד ואין ולמנחמים ולא מצאתי׃ </p>
<p id="v22"><sup><small>22</small></sup>  ויתנו בברותי ראשׁ ולצמאי ישׁקוני חמץ׃ </p>
<p id="v23"><sup><small>23</small></sup>  יהי־שׁלחנם לפניהם לפח ולשׁלומים למוקשׁ׃ </p>
<p id="v24"><sup><small>24</small></sup>  תחשׁכנה עיניהם מראות ומתניהם תמיד המעד׃ </p>
<p id="v25"><sup><small>25</small></sup>  שׁפך־עליהם זעמך וחרון אפך ישׂיגם׃ </p>
<p id="v26"><sup><small>26</small></sup>  תהי־טירתם נשׁמה באהליהם אל־יהי ישׁב׃ </p>
<p id="v27"><sup><small>27</small></sup>  כי־אתה אשׁר־הכית רדפו ואל־מכאוב חלליך יספרו׃ </p>
<p id="v28"><sup><small>28</small></sup>  תנה־עון על־עונם ואל־יבאו בצדקתך׃ <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  ימחו מספר חיים ועם צדיקים אל־יכתבו׃ </p>
<p id="v30"><sup><small>30</small></sup>  ואני עני וכואב ישׁועתך אלהים תשׂגבני׃ <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  אהללה שׁם־אלהים בשׁיר ואגדלנו בתודה׃ </p>
<p id="v32"><sup><small>32</small></sup>  ותיטב ליהוה משׁור פר מקרן מפריס׃ <sup id="cite3"><a href="#fn3">[3]</a></sup></p>
<p id="v33"><sup><small>33</small></sup>  ראו ענוים ישׂמחו דרשׁי אלהים ויחי לבבכם׃ </p>
<p id="v34"><sup><small>34</small></sup>  כי־שׁמע אל־אביונים יהוה ואת־אסיריו לא בזה׃ </p>
<p id="v35"><sup><small>35</small></sup>  יהללוהו שׁמים וארץ ימים וכל־רמשׂ בם׃ </p>
<p id="v36"><sup><small>36</small></sup>  כי אלהים יושׁיע ציון ויבנה ערי יהודה וישׁבו שׁם וירשׁוה׃ </p>
<p id="v37"><sup><small>37</small></sup>  וזרע עבדיו ינחלוה ואהבי שׁמו ישׁכנו־בה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 69:4 <i>הם שנאו בלי סיבה</i>: <a href="/he/The_Urantia_Book/180#p3_2">או 180:3.2</a>. </li>
  <li id="fn2"><a href="#cite2">↑</a> 69:30-31 <i>השבח לאל בשירה</i>: <a href="/he/The_Urantia_Book/146#p2_16">או 146:2.16</a>. </li>
  <li id="fn3"><a href="#cite3">↑</a> 69:32 <i>אלוהים מחפש</i>: <a href="/he/The_Urantia_Book/1#p2_3">או 1:2.3</a>. </li>
  <li id="fn4"><a href="#cite4">↑</a> 69:28 <i>נמחק מהרשומה</i>: <a href="/he/The_Urantia_Book/37#p3_7">או 37:3.7</a>. </li>
</ol>
</div>
