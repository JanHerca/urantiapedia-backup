<!--
title: תהילים - פֶּרֶק 97
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/96">תהילים - פֶּרֶק 96</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/98">תהילים - פֶּרֶק 98</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  יהוה מלך תגל הארץ ישׂמחו איים רבים׃ </p>
<p id="v2"><sup><small>2</small></sup>  ענן וערפל סביביו צדק ומשׁפט מכון כסאו׃ </p>
<p id="v3"><sup><small>3</small></sup>  אשׁ לפניו תלך ותלהט סביב צריו׃ </p>
<p id="v4"><sup><small>4</small></sup>  האירו ברקיו תבל ראתה ותחל הארץ׃ </p>
<p id="v5"><sup><small>5</small></sup>  הרים כדונג נמסו מלפני יהוה מלפני אדון כל־הארץ׃ </p>
<p id="v6"><sup><small>6</small></sup>  הגידו השׁמים צדקו וראו כל־העמים כבודו׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  יבשׁו כל־עבדי פסל המתהללים באלילים השׁתחוו־לו כל־אלהים׃ </p>
<p id="v8"><sup><small>8</small></sup>  שׁמעה ותשׂמח ציון ותגלנה בנות יהודה למען משׁפטיך יהוה׃ </p>
<p id="v9"><sup><small>9</small></sup>  כי־אתה יהוה עליון על־כל־הארץ מאד נעלית על־כל־אלהים׃ </p>
<p id="v10"><sup><small>10</small></sup>  אהבי יהוה שׂנאו רע שׁמר נפשׁות חסידיו מיד רשׁעים יצילם׃ </p>
<p id="v11"><sup><small>11</small></sup>  אור זרע לצדיק ולישׁרי־לב שׂמחה׃ </p>
<p id="v12"><sup><small>12</small></sup>  שׂמחו צדיקים ביהוה והודו לזכר קדשׁו׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 97:6 <i>שמים זועקים צדיק, תהילה</i>: <a href="/he/The_Urantia_Book/131#p2_5">או 131:2.5</a>. </li>
</ol>
</div>
