<!--
title: תהילים - פֶּרֶק 96
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/95">תהילים - פֶּרֶק 95</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/97">תהילים - פֶּרֶק 97</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  שׁירו ליהוה שׁיר חדשׁ שׁירו ליהוה כל־הארץ׃ </p>
<p id="v2"><sup><small>2</small></sup>  שׁירו ליהוה ברכו שׁמו בשׂרו מיום־ליום ישׁועתו׃ </p>
<p id="v3"><sup><small>3</small></sup>  ספרו בגוים כבודו בכל־העמים נפלאותיו׃ </p>
<p id="v4"><sup><small>4</small></sup>  כי גדול יהוה ומהלל מאד נורא הוא על־כל־אלהים׃ </p>
<p id="v5"><sup><small>5</small></sup>  כי כל־אלהי העמים אלילים ויהוה שׁמים עשׂה׃ </p>
<p id="v6"><sup><small>6</small></sup>  הוד־והדר לפניו עז ותפארת במקדשׁו׃ </p>
<p id="v7"><sup><small>7</small></sup>  הבו ליהוה משׁפחות עמים הבו ליהוה כבוד ועז׃ </p>
<p id="v8"><sup><small>8</small></sup>  הבו ליהוה כבוד שׁמו שׂאו־מנחה ובאו לחצרותיו׃ </p>
<p id="v9"><sup><small>9</small></sup>  השׁתחוו ליהוה בהדרת־קדשׁ חילו מפניו כל־הארץ׃ </p>
<p id="v10"><sup><small>10</small></sup>  אמרו בגוים יהוה מלך אף־תכון תבל בל־תמוט ידין עמים במישׁרים׃ <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  ישׂמחו השׁמים ותגל הארץ ירעם הים ומלאו׃ <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  יעלז שׂדי וכל־אשׁר־בו אז ירננו כל־עצי־יער׃ </p>
<p id="v13"><sup><small>13</small></sup>  לפני יהוה כי בא כי בא לשׁפט הארץ ישׁפט־תבל בצדק ועמים באמונתו׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 96:10 <i>אדון שולט</i>: <a href="/he/The_Urantia_Book/131#p2_4">או 131:2.4</a>. </li>
  <li id="fn2"><a href="#cite2">↑</a> 96:11 <i>ישמחו השמים</i>: <a href="/he/The_Urantia_Book/131#p2_4">או 131:2.4</a>. </li>
</ol>
</div>
