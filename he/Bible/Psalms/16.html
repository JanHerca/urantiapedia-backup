<!--
title: תהילים - פֶּרֶק 16
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/15">תהילים - פֶּרֶק 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/17">תהילים - פֶּרֶק 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  מכתם לדוד שׁמרני אל כי־חסיתי בך׃ </p>
<p id="v2"><sup><small>2</small></sup>  אמרת ליהוה אדני אתה טובתי בל־עליך׃ </p>
<p id="v3"><sup><small>3</small></sup>  לקדושׁים אשׁר־בארץ המה ואדירי כל־חפצי־בם׃ </p>
<p id="v4"><sup><small>4</small></sup>  ירבו עצבותם אחר מהרו בל־אסיך נסכיהם מדם ובל־אשׂא את־שׁמותם על־שׂפתי׃ </p>
<p id="v5"><sup><small>5</small></sup>  יהוה מנת־חלקי וכוסי אתה תומיך גורלי׃ </p>
<p id="v6"><sup><small>6</small></sup>  חבלים נפלו־לי בנעמים אף־נחלת שׁפרה עלי׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  אברך את־יהוה אשׁר יעצני אף־לילות יסרוני כליותי׃ </p>
<p id="v8"><sup><small>8</small></sup>  שׁויתי יהוה לנגדי תמיד כי מימיני בל־אמוט׃ </p>
<p id="v9"><sup><small>9</small></sup>  לכן שׂמח לבי ויגל כבודי אף־בשׂרי ישׁכן לבטח׃ </p>
<p id="v10"><sup><small>10</small></sup>  כי לא־תעזב נפשׁי לשׁאול לא־תתן חסידך לראות שׁחת׃ </p>
<p id="v11"><sup><small>11</small></sup>  תודיעני ארח חיים שׂבע שׂמחות את־פניך נעמות בימינך נצח׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 16:6 <i>מורשת טובה</i>: <a href="/he/The_Urantia_Book/149#p5_2">או 149:5.2</a>. </li>
</ol>
</div>
