<!--
title: תהילים - פֶּרֶק 34
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/33">תהילים - פֶּרֶק 33</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/35">תהילים - פֶּרֶק 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  לדוד בשׁנותו את־טעמו לפני אבימלך ויגרשׁהו וילך׃ </p>
<p id="v2"><sup><small>2</small></sup>  אברכה את־יהוה בכל־עת תמיד תהלתו בפי׃ </p>
<p id="v3"><sup><small>3</small></sup>  ביהוה תתהלל נפשׁי ישׁמעו ענוים וישׂמחו׃ </p>
<p id="v4"><sup><small>4</small></sup>  גדלו ליהוה אתי ונרוממה שׁמו יחדו׃ </p>
<p id="v5"><sup><small>5</small></sup>  דרשׁתי את־יהוה וענני ומכל־מגורותי הצילני׃ </p>
<p id="v6"><sup><small>6</small></sup>  הביטו אליו ונהרו ופניהם אל־יחפרו׃ </p>
<p id="v7"><sup><small>7</small></sup>  זה עני קרא ויהוה שׁמע ומכל־צרותיו הושׁיעו׃ </p>
<p id="v8"><sup><small>8</small></sup>  חנה מלאך־יהוה סביב ליראיו ויחלצם׃ <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  טעמו וראו כי־טוב יהוה אשׁרי הגבר יחסה־בו׃ <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  יראו את־יהוה קדשׁיו כי־אין מחסור ליראיו׃ </p>
<p id="v11"><sup><small>11</small></sup>  כפירים רשׁו ורעבו ודרשׁי יהוה לא־יחסרו כל־טוב׃ </p>
<p id="v12"><sup><small>12</small></sup>  לכו־בנים שׁמעו־לי יראת יהוה אלמדכם׃ </p>
<p id="v13"><sup><small>13</small></sup>  מי־האישׁ החפץ חיים אהב ימים לראות טוב׃ </p>
<p id="v14"><sup><small>14</small></sup>  נצר לשׁונך מרע ושׂפתיך מדבר מרמה׃ </p>
<p id="v15"><sup><small>15</small></sup>  סור מרע ועשׂה־טוב בקשׁ שׁלום ורדפהו׃ <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  עיני יהוה אל־צדיקים ואזניו אל־שׁועתם׃ </p>
<p id="v17"><sup><small>17</small></sup>  פני יהוה בעשׂי רע להכרית מארץ זכרם׃ </p>
<p id="v18"><sup><small>18</small></sup>  צעקו ויהוה שׁמע ומכל־צרותם הצילם׃ <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  קרוב יהוה לנשׁברי־לב ואת־דכאי־רוח יושׁיע׃ </p>
<p id="v20"><sup><small>20</small></sup>  רבות רעות צדיק ומכלם יצילנו יהוה׃ </p>
<p id="v21"><sup><small>21</small></sup>  שׁמר כל־עצמותיו אחת מהנה לא נשׁברה׃ </p>
<p id="v22"><sup><small>22</small></sup>  תמותת רשׁע רעה ושׂנאי צדיק יאשׁמו׃ </p>
<p id="v23"><sup><small>23</small></sup>  פודה יהוה נפשׁ עבדיו ולא יאשׁמו כל־החסים בו׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 34:8 <i>טעם וראה שאלוהים הוא טוב</i>: <a href="/he/The_Urantia_Book/131#p2_3">או 131:2.3</a>.  <i>טעם רוחני</i>: <a href="/he/The_Urantia_Book/2#p7_6">או 2:7.6</a>.  <i>לטעום ולראות / מבורך</i>: <a href="/he/The_Urantia_Book/2#p6_3">או 2:6.3</a>.  <i>חלק 1: אלוהים הוא טוב</i>: <a href="/he/The_Urantia_Book/2#p6_3">או 2:6.3</a>. </li>
  <li id="fn2"><a href="#cite2">↑</a> 34:9,11 <i>יראת ה'</i>: <a href="/he/The_Urantia_Book/149#p6_1">או 149:6.1</a>. </li>
  <li id="fn3"><a href="#cite3">↑</a> 34:15 <i>עיני ה' על צדיק</i>: <a href="/he/The_Urantia_Book/4#p1_4">או 4:1.4</a>.  <i>אוזניים אלוהיות פקוחות אי פעם</i>: <a href="/he/The_Urantia_Book/8#p4_8">או 8:4.8</a>.  <i>עיני ה' על צדיקים</i>: <a href="/he/The_Urantia_Book/8#p4_8">או 8:4.8</a>. </li>
  <li id="fn4"><a href="#cite4">↑</a> 34:18-19 <i>נמצא ליד שבורי הלב</i>: <a href="/he/The_Urantia_Book/131#p2_10">או 131:2.10</a>. </li>
</ol>
</div>
