<!--
title: תהילים - פֶּרֶק 26
description: 
published: true
date: 2022-10-6T10:37:18Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/25">תהילים - פֶּרֶק 25</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/27">תהילים - פֶּרֶק 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  לדוד שׁפטני יהוה כי־אני בתמי הלכתי וביהוה בטחתי לא אמעד׃ </p>
<p id="v2"><sup><small>2</small></sup>  בחנני יהוה ונסני צרופה כליותי ולבי׃ </p>
<p id="v3"><sup><small>3</small></sup>  כי־חסדך לנגד עיני והתהלכתי באמתך׃ </p>
<p id="v4"><sup><small>4</small></sup>  לא־ישׁבתי עם־מתי־שׁוא ועם נעלמים לא אבוא׃ </p>
<p id="v5"><sup><small>5</small></sup>  שׂנאתי קהל מרעים ועם־רשׁעים לא אשׁב׃ </p>
<p id="v6"><sup><small>6</small></sup>  ארחץ בנקיון כפי ואסבבה את־מזבחך יהוה׃ </p>
<p id="v7"><sup><small>7</small></sup>  לשׁמע בקול תודה ולספר כל־נפלאותיך׃ </p>
<p id="v8"><sup><small>8</small></sup>  יהוה אהבתי מעון ביתך ומקום משׁכן כבודך׃ </p>
<p id="v9"><sup><small>9</small></sup>  אל־תאסף עם־חטאים נפשׁי ועם־אנשׁי דמים חיי׃ </p>
<p id="v10"><sup><small>10</small></sup>  אשׁר־בידיהם זמה וימינם מלאה שׁחד׃ </p>
<p id="v11"><sup><small>11</small></sup>  ואני בתמי אלך פדני וחנני׃ </p>
<p id="v12"><sup><small>12</small></sup>  רגלי עמדה במישׁור במקהלים אברך יהוה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/25">תהילים - פֶּרֶק 25</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/27">תהילים - פֶּרֶק 27</a></td>
      </tr>
    </tbody>
  </table>
</figure>
