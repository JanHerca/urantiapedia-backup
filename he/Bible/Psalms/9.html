<!--
title: תהילים - פֶּרֶק 9
description: 
published: true
date: 2022-10-6T10:37:18Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/8">תהילים - פֶּרֶק 8</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/10">תהילים - פֶּרֶק 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח עלמות לבן מזמור לדוד׃ </p>
<p id="v2"><sup><small>2</small></sup>  אודה יהוה בכל־לבי אספרה כל־נפלאותיך׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  אשׂמחה ואעלצה בך אזמרה שׁמך עליון׃ </p>
<p id="v4"><sup><small>4</small></sup>  בשׁוב־אויבי אחור יכשׁלו ויאבדו מפניך׃ </p>
<p id="v5"><sup><small>5</small></sup>  כי־עשׂית משׁפטי ודיני ישׁבת לכסא שׁופט צדק׃ </p>
<p id="v6"><sup><small>6</small></sup>  גערת גוים אבדת רשׁע שׁמם מחית לעולם ועד׃ </p>
<p id="v7"><sup><small>7</small></sup>  האויב תמו חרבות לנצח וערים נתשׁת אבד זכרם המה׃ </p>
<p id="v8"><sup><small>8</small></sup>  ויהוה לעולם ישׁב כונן למשׁפט כסאו׃ </p>
<p id="v9"><sup><small>9</small></sup>  והוא ישׁפט־תבל בצדק ידין לאמים במישׁרים׃ <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  ויהי יהוה משׂגב לדך משׂגב לעתות בצרה׃ </p>
<p id="v11"><sup><small>11</small></sup>  ויבטחו בך יודעי שׁמך כי לא־עזבת דרשׁיך יהוה׃ </p>
<p id="v12"><sup><small>12</small></sup>  זמרו ליהוה ישׁב ציון הגידו בעמים עלילותיו׃ </p>
<p id="v13"><sup><small>13</small></sup>  כי־דרשׁ דמים אותם זכר לא־שׁכח צעקת עניים׃ </p>
<p id="v14"><sup><small>14</small></sup>  חננני יהוה ראה עניי משׂנאי מרוממי משׁערי מות׃ </p>
<p id="v15"><sup><small>15</small></sup>  למען אספרה כל־תהלתיך בשׁערי בת־ציון אגילה בישׁועתך׃ </p>
<p id="v16"><sup><small>16</small></sup>  טבעו גוים בשׁחת עשׂו ברשׁת־זו טמנו נלכדה רגלם׃ </p>
<p id="v17"><sup><small>17</small></sup>  נודע יהוה משׁפט עשׂה בפעל כפיו נוקשׁ רשׁע הגיון סלה׃ </p>
<p id="v18"><sup><small>18</small></sup>  ישׁובו רשׁעים לשׁאולה כל־גוים שׁכחי אלהים׃ </p>
<p id="v19"><sup><small>19</small></sup>  כי לא לנצח ישׁכח אביון תקות ענוים תאבד לעד׃ </p>
<p id="v20"><sup><small>20</small></sup>  קומה יהוה אל־יעז אנושׁ ישׁפטו גוים על־פניך׃ </p>
<p id="v21"><sup><small>21</small></sup>  שׁיתה יהוה מורה להם ידעו גוים אנושׁ המה סלה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/8">תהילים - פֶּרֶק 8</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/10">תהילים - פֶּרֶק 10</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 9:2 <i>הכי גבוה</i>: <a href="/he/The_Urantia_Book/93#p3_2">או 93:3.2</a>.  <i>אלוהים עליון</i>: <a href="/he/The_Urantia_Book/93#p2_3">או 93:2.3</a>.  <i>הכי גבוהים</i>: <a href="/he/The_Urantia_Book/43#p3_1">או 43:3.1</a>. </li>
  <li id="fn2"><a href="#cite2">↑</a> 9:9 <i>אלוהים הוא מקלט מנוחה</i>: <a href="/he/The_Urantia_Book/148#p5_5">או 148:5.5</a>. </li>
</ol>
</div>
