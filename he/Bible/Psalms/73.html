<!--
title: תהילים - פֶּרֶק 73
description: 
published: true
date: 2023-11-8T20:31:8Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/72">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 72</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/74">
          <span class="pr-2">תהילים - פֶּרֶק 74</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  מזמור לאסף אך טוב לישׂראל אלהים לברי לבב׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ואני כמעט נטוי רגלי כאין שׁפכה אשׁרי׃ </p>
<p id="v3"><sup><small>3</small></sup>  כי־קנאתי בהוללים שׁלום רשׁעים אראה׃ </p>
<p id="v4"><sup><small>4</small></sup>  כי אין חרצבות למותם ובריא אולם׃ </p>
<p id="v5"><sup><small>5</small></sup>  בעמל אנושׁ אינמו ועם־אדם לא ינגעו׃ </p>
<p id="v6"><sup><small>6</small></sup>  לכן ענקתמו גאוה יעטף־שׁית חמס למו׃ </p>
<p id="v7"><sup><small>7</small></sup>  יצא מחלב עינמו עברו משׂכיות לבב׃ </p>
<p id="v8"><sup><small>8</small></sup>  ימיקו וידברו ברע עשׁק ממרום ידברו׃ </p>
<p id="v9"><sup><small>9</small></sup>  שׁתו בשׁמים פיהם ולשׁונם תהלך בארץ׃ </p>
<p id="v10"><sup><small>10</small></sup>  לכן ישׁיב עמו הלם ומי מלא ימצו למו׃ </p>
<p id="v11"><sup><small>11</small></sup>  ואמרו איכה ידע־אל וישׁ דעה בעליון׃ </p>
<p id="v12"><sup><small>12</small></sup>  הנה־אלה רשׁעים ושׁלוי עולם השׂגו־חיל׃ </p>
<p id="v13"><sup><small>13</small></sup>  אך־ריק זכיתי לבבי וארחץ בנקיון כפי׃ </p>
<p id="v14"><sup><small>14</small></sup>  ואהי נגוע כל־היום ותוכחתי לבקרים׃ </p>
<p id="v15"><sup><small>15</small></sup>  אם־אמרתי אספרה כמו הנה דור בניך בגדתי׃ </p>
<p id="v16"><sup><small>16</small></sup>  ואחשׁבה לדעת זאת עמל היא בעיני׃ </p>
<p id="v17"><sup><small>17</small></sup>  עד־אבוא אל־מקדשׁי־אל אבינה לאחריתם׃ </p>
<p id="v18"><sup><small>18</small></sup>  אך בחלקות תשׁית למו הפלתם למשׁואות׃ </p>
<p id="v19"><sup><small>19</small></sup>  איך היו לשׁמה כרגע ספו תמו מן־בלהות׃ </p>
<p id="v20"><sup><small>20</small></sup>  כחלום מהקיץ אדני בעיר צלמם תבזה׃ </p>
<p id="v21"><sup><small>21</small></sup>  כי יתחמץ לבבי וכליותי אשׁתונן׃ </p>
<p id="v22"><sup><small>22</small></sup>  ואני־בער ולא אדע בהמות הייתי עמך׃ </p>
<p id="v23"><sup><small>23</small></sup>  ואני תמיד עמך אחזת ביד־ימיני׃ </p>
<p id="v24"><sup><small>24</small></sup>  בעצתך תנחני ואחר כבוד תקחני׃ </p>
<p id="v25"><sup><small>25</small></sup>  מי־לי בשׁמים ועמך לא־חפצתי בארץ׃ </p>
<p id="v26"><sup><small>26</small></sup>  כלה שׁארי ולבבי צור־לבבי וחלקי אלהים לעולם׃ </p>
<p id="v27"><sup><small>27</small></sup>  כי־הנה רחקיך יאבדו הצמתה כל־זונה ממך׃ </p>
<p id="v28"><sup><small>28</small></sup>  ואני קרבת אלהים לי־טוב שׁתי באדני יהוה מחסי לספר כל־מלאכותיך׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/72">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 72</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/74">
          <span class="pr-2">תהילים - פֶּרֶק 74</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 73:1 <i>אלוהים הוא טוב</i>: <a href="/he/The_Urantia_Book/28#p6_21">או 28:6.21</a>.  <i>חלק 1: אלוהים הוא טוב</i>: <a href="/he/The_Urantia_Book/2#p6_3">או 2:6.3</a>. </li>
</ol>
</div>
