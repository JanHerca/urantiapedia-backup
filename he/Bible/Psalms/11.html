<!--
title: תהילים - פֶּרֶק 11
description: 
published: true
date: 2022-10-6T10:37:18Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/10">תהילים - פֶּרֶק 10</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/12">תהילים - פֶּרֶק 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח לדוד ביהוה חסיתי איך תאמרו לנפשׁי נודו הרכם צפור׃ </p>
<p id="v2"><sup><small>2</small></sup>  כי הנה הרשׁעים ידרכון קשׁת כוננו חצם על־יתר לירות במו־אפל לישׁרי־לב׃ </p>
<p id="v3"><sup><small>3</small></sup>  כי השׁתות יהרסון צדיק מה־פעל׃ </p>
<p id="v4"><sup><small>4</small></sup>  יהוה בהיכל קדשׁו יהוה בשׁמים כסאו עיניו יחזו עפעפיו יבחנו בני אדם׃ </p>
<p id="v5"><sup><small>5</small></sup>  יהוה צדיק יבחן ורשׁע ואהב חמס שׂנאה נפשׁו׃ </p>
<p id="v6"><sup><small>6</small></sup>  ימטר על־רשׁעים פחים אשׁ וגפרית ורוח זלעפות מנת כוסם׃ </p>
<p id="v7"><sup><small>7</small></sup>  כי־צדיק יהוה צדקות אהב ישׁר יחזו פנימו׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/10">תהילים - פֶּרֶק 10</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/12">תהילים - פֶּרֶק 12</a></td>
      </tr>
    </tbody>
  </table>
</figure>
