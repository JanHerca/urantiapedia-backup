<!--
title: תהילים - פֶּרֶק 105
description: 
published: true
date: 2023-11-8T20:31:8Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/104">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 104</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/106">
          <span class="pr-2">תהילים - פֶּרֶק 106</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  הודו ליהוה קראו בשׁמו הודיעו בעמים עלילותיו׃ </p>
<p id="v2"><sup><small>2</small></sup>  שׁירו־לו זמרו־לו שׂיחו בכל־נפלאותיו׃ </p>
<p id="v3"><sup><small>3</small></sup>  התהללו בשׁם קדשׁו ישׂמח לב מבקשׁי יהוה׃ </p>
<p id="v4"><sup><small>4</small></sup>  דרשׁו יהוה ועזו בקשׁו פניו תמיד׃ </p>
<p id="v5"><sup><small>5</small></sup>  זכרו נפלאותיו אשׁר־עשׂה מפתיו ומשׁפטי־פיו׃ </p>
<p id="v6"><sup><small>6</small></sup>  זרע אברהם עבדו בני יעקב בחיריו׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  הוא יהוה אלהינו בכל־הארץ משׁפטיו׃ </p>
<p id="v8"><sup><small>8</small></sup>  זכר לעולם בריתו דבר צוה לאלף דור׃ </p>
<p id="v9"><sup><small>9</small></sup>  אשׁר כרת את־אברהם ושׁבועתו לישׂחק׃ <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  ויעמידה ליעקב לחק לישׂראל ברית עולם׃ </p>
<p id="v11"><sup><small>11</small></sup>  לאמר לך אתן את־ארץ־כנען חבל נחלתכם׃ </p>
<p id="v12"><sup><small>12</small></sup>  בהיותם מתי מספר כמעט וגרים בה׃ </p>
<p id="v13"><sup><small>13</small></sup>  ויתהלכו מגוי אל־גוי מממלכה אל־עם אחר׃ </p>
<p id="v14"><sup><small>14</small></sup>  לא־הניח אדם לעשׁקם ויוכח עליהם מלכים׃ </p>
<p id="v15"><sup><small>15</small></sup>  אל־תגעו במשׁיחי ולנביאי אל־תרעו׃ </p>
<p id="v16"><sup><small>16</small></sup>  ויקרא רעב על־הארץ כל־מטה־לחם שׁבר׃ </p>
<p id="v17"><sup><small>17</small></sup>  שׁלח לפניהם אישׁ לעבד נמכר יוסף׃ </p>
<p id="v18"><sup><small>18</small></sup>  ענו בכבל רגליו ברזל באה נפשׁו׃ </p>
<p id="v19"><sup><small>19</small></sup>  עד־עת בא־דברו אמרת יהוה צרפתהו׃ </p>
<p id="v20"><sup><small>20</small></sup>  שׁלח מלך ויתירהו משׁל עמים ויפתחהו׃ </p>
<p id="v21"><sup><small>21</small></sup>  שׂמו אדון לביתו ומשׁל בכל־קנינו׃ </p>
<p id="v22"><sup><small>22</small></sup>  לאסר שׂריו בנפשׁו וזקניו יחכם׃ </p>
<p id="v23"><sup><small>23</small></sup>  ויבא ישׂראל מצרים ויעקב גר בארץ־חם׃ </p>
<p id="v24"><sup><small>24</small></sup>  ויפר את־עמו מאד ויעצמהו מצריו׃ </p>
<p id="v25"><sup><small>25</small></sup>  הפך לבם לשׂנא עמו להתנכל בעבדיו׃ </p>
<p id="v26"><sup><small>26</small></sup>  שׁלח משׁה עבדו אהרן אשׁר בחר־בו׃ </p>
<p id="v27"><sup><small>27</small></sup>  שׂמו־בם דברי אתותיו ומפתים בארץ חם׃ </p>
<p id="v28"><sup><small>28</small></sup>  שׁלח חשׁך ויחשׁך ולא־מרו את־דברוו׃ </p>
<p id="v29"><sup><small>29</small></sup>  הפך את־מימיהם לדם וימת את־דגתם׃ </p>
<p id="v30"><sup><small>30</small></sup>  שׁרץ ארצם צפרדעים בחדרי מלכיהם׃ </p>
<p id="v31"><sup><small>31</small></sup>  אמר ויבא ערב כנים בכל־גבולם׃ </p>
<p id="v32"><sup><small>32</small></sup>  נתן גשׁמיהם ברד אשׁ להבות בארצם׃ </p>
<p id="v33"><sup><small>33</small></sup>  ויך גפנם ותאנתם וישׁבר עץ גבולם׃ </p>
<p id="v34"><sup><small>34</small></sup>  אמר ויבא ארבה וילק ואין מספר׃ </p>
<p id="v35"><sup><small>35</small></sup>  ויאכל כל־עשׂב בארצם ויאכל פרי אדמתם׃ </p>
<p id="v36"><sup><small>36</small></sup>  ויך כל־בכור בארצם ראשׁית לכל־אונם׃ </p>
<p id="v37"><sup><small>37</small></sup>  ויוציאם בכסף וזהב ואין בשׁבטיו כושׁל׃ </p>
<p id="v38"><sup><small>38</small></sup>  שׂמח מצרים בצאתם כי־נפל פחדם עליהם׃ </p>
<p id="v39"><sup><small>39</small></sup>  פרשׂ ענן למסך ואשׁ להאיר לילה׃ </p>
<p id="v40"><sup><small>40</small></sup>  שׁאל ויבא שׂלו ולחם שׁמים ישׂביעם׃ </p>
<p id="v41"><sup><small>41</small></sup>  פתח צור ויזובו מים הלכו בציות נהר׃ </p>
<p id="v42"><sup><small>42</small></sup>  כי־זכר את־דבר קדשׁו את־אברהם עבדו׃ </p>
<p id="v43"><sup><small>43</small></sup>  ויוצא עמו בשׂשׂון ברנה את־בחיריו׃ </p>
<p id="v44"><sup><small>44</small></sup>  ויתן להם ארצות גוים ועמל לאמים יירשׁו׃ </p>
<p id="v45"><sup><small>45</small></sup>  בעבור ישׁמרו חקיו ותורתיו ינצרו הללו־יה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/104">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 104</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/106">
          <span class="pr-2">תהילים - פֶּרֶק 106</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 105:6,43 <i>עם אלוהים נבחר</i>: <a href="/he/The_Urantia_Book/96#p5_6">או 96:5.6</a>.  <i>אנשים נבחרים</i>: <a href="/he/The_Urantia_Book/96#p2_3">או 96:2.3</a>.  <i>אנשים נבחרים</i>: <a href="/he/The_Urantia_Book/97#p10_1">או 97:10.1</a>.  <i>אנשים נבחרים</i>: <a href="/he/The_Urantia_Book/97#p4_2">או 97:4.2</a>.  <i>אנשים נבחרים</i>: <a href="/he/The_Urantia_Book/93#p5_1">או 93:5.1</a>.  <i>אנשים נבחרים</i>: <a href="/he/The_Urantia_Book/121#p2_8">או 121:2.8</a>. </li>
  <li id="fn2"><a href="#cite2">↑</a> 105:9-10 <i>נדרים ושבועות קדושים</i>: <a href="/he/The_Urantia_Book/87#p6_9">או 87:6.9</a>. </li>
</ol>
</div>
