<!--
title: תהילים - פֶּרֶק 119
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/118">תהילים - פֶּרֶק 118</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/120">תהילים - פֶּרֶק 120</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  אשׁרי תמימי־דרך ההלכים בתורת יהוה׃ </p>
<p id="v2"><sup><small>2</small></sup>  אשׁרי נצרי עדתיו בכל־לב ידרשׁוהו׃ </p>
<p id="v3"><sup><small>3</small></sup>  אף לא־פעלו עולה בדרכיו הלכו׃ </p>
<p id="v4"><sup><small>4</small></sup>  אתה צויתה פקדיך לשׁמר מאד׃ </p>
<p id="v5"><sup><small>5</small></sup>  אחלי יכנו דרכי לשׁמר חקיך׃ </p>
<p id="v6"><sup><small>6</small></sup>  אז לא־אבושׁ בהביטי אל־כל־מצותיך׃ </p>
<p id="v7"><sup><small>7</small></sup>  אודך בישׁר לבב בלמדי משׁפטי צדקך׃ </p>
<p id="v8"><sup><small>8</small></sup>  את־חקיך אשׁמר אל־תעזבני עד־מאד׃ </p>
<p id="v9"><sup><small>9</small></sup>  במה יזכה־נער את־ארחו לשׁמר כדברך׃ </p>
<p id="v10"><sup><small>10</small></sup>  בכל־לבי דרשׁתיך אל־תשׁגני ממצותיך׃ </p>
<p id="v11"><sup><small>11</small></sup>  בלבי צפנתי אמרתך למען לא אחטא־לך׃ </p>
<p id="v12"><sup><small>12</small></sup>  ברוך אתה יהוה למדני חקיך׃ </p>
<p id="v13"><sup><small>13</small></sup>  בשׂפתי ספרתי כל משׁפטי־פיך׃ </p>
<p id="v14"><sup><small>14</small></sup>  בדרך עדותיך שׂשׂתי כעל כל־הון׃ </p>
<p id="v15"><sup><small>15</small></sup>  בפקדיך אשׂיחה ואביטה ארחתיך׃ </p>
<p id="v16"><sup><small>16</small></sup>  בחקתיך אשׁתעשׁע לא אשׁכח דברך׃ </p>
<p id="v17"><sup><small>17</small></sup>  גמל על־עבדך אחיה ואשׁמרה דברך׃ </p>
<p id="v18"><sup><small>18</small></sup>  גל־עיני ואביטה נפלאות מתורתך׃ </p>
<p id="v19"><sup><small>19</small></sup>  גר אנכי בארץ אל־תסתר ממני מצותיך׃ </p>
<p id="v20"><sup><small>20</small></sup>  גרסה נפשׁי לתאבה אל־משׁפטיך בכל־עת׃ </p>
<p id="v21"><sup><small>21</small></sup>  גערת זדים ארורים השׁגים ממצותיך׃ </p>
<p id="v22"><sup><small>22</small></sup>  גל מעלי חרפה ובוז כי עדתיך נצרתי׃ </p>
<p id="v23"><sup><small>23</small></sup>  גם ישׁבו שׂרים בי נדברו עבדך ישׂיח בחקיך׃ </p>
<p id="v24"><sup><small>24</small></sup>  גם־עדתיך שׁעשׁעי אנשׁי עצתי׃ </p>
<p id="v25"><sup><small>25</small></sup>  דבקה לעפר נפשׁי חיני כדברך׃ </p>
<p id="v26"><sup><small>26</small></sup>  דרכי ספרתי ותענני למדני חקיך׃ </p>
<p id="v27"><sup><small>27</small></sup>  דרך־פקודיך הבינני ואשׂיחה בנפלאותיך׃ </p>
<p id="v28"><sup><small>28</small></sup>  דלפה נפשׁי מתוגה קימני כדברך׃ </p>
<p id="v29"><sup><small>29</small></sup>  דרך־שׁקר הסר ממני ותורתך חנני׃ </p>
<p id="v30"><sup><small>30</small></sup>  דרך־אמונה בחרתי משׁפטיך שׁויתי׃ </p>
<p id="v31"><sup><small>31</small></sup>  דבקתי בעדותיך יהוה אל־תבישׁני׃ </p>
<p id="v32"><sup><small>32</small></sup>  דרך־מצותיך ארוץ כי תרחיב לבי׃ </p>
<p id="v33"><sup><small>33</small></sup>  הורני יהוה דרך חקיך ואצרנה עקב׃ </p>
<p id="v34"><sup><small>34</small></sup>  הבינני ואצרה תורתך ואשׁמרנה בכל־לב׃ </p>
<p id="v35"><sup><small>35</small></sup>  הדריכני בנתיב מצותיך כי־בו חפצתי׃ </p>
<p id="v36"><sup><small>36</small></sup>  הט־לבי אל־עדותיך ואל אל־בצע׃ </p>
<p id="v37"><sup><small>37</small></sup>  העבר עיני מראות שׁוא בדרכך חיני׃ </p>
<p id="v38"><sup><small>38</small></sup>  הקם לעבדך אמרתך אשׁר ליראתך׃ </p>
<p id="v39"><sup><small>39</small></sup>  העבר חרפתי אשׁר יגרתי כי משׁפטיך טובים׃ </p>
<p id="v40"><sup><small>40</small></sup>  הנה תאבתי לפקדיך בצדקתך חיני׃ </p>
<p id="v41"><sup><small>41</small></sup>  ויבאני חסדך יהוה תשׁועתך כאמרתך׃ </p>
<p id="v42"><sup><small>42</small></sup>  ואענה חרפי דבר כי־בטחתי בדברך׃ </p>
<p id="v43"><sup><small>43</small></sup>  ואל־תצל מפי דבר־אמת עד־מאד כי למשׁפטך יחלתי׃ </p>
<p id="v44"><sup><small>44</small></sup>  ואשׁמרה תורתך תמיד לעולם ועד׃ </p>
<p id="v45"><sup><small>45</small></sup>  ואתהלכה ברחבה כי פקדיך דרשׁתי׃ </p>
<p id="v46"><sup><small>46</small></sup>  ואדברה בעדתיך נגד מלכים ולא אבושׁ׃ </p>
<p id="v47"><sup><small>47</small></sup>  ואשׁתעשׁע במצותיך אשׁר אהבתי׃ </p>
<p id="v48"><sup><small>48</small></sup>  ואשׂא־כפי אל־מצותיך אשׁר אהבתי ואשׂיחה בחקיך׃ </p>
<p id="v49"><sup><small>49</small></sup>  זכר־דבר לעבדך על אשׁר יחלתני׃ </p>
<p id="v50"><sup><small>50</small></sup>  זאת נחמתי בעניי כי אמרתך חיתני׃ </p>
<p id="v51"><sup><small>51</small></sup>  זדים הליצני עד־מאד מתורתך לא נטיתי׃ </p>
<p id="v52"><sup><small>52</small></sup>  זכרתי משׁפטיך מעולם יהוה ואתנחם׃ </p>
<p id="v53"><sup><small>53</small></sup>  זלעפה אחזתני מרשׁעים עזבי תורתך׃ </p>
<p id="v54"><sup><small>54</small></sup>  זמרות היו־לי חקיך בבית מגורי׃ </p>
<p id="v55"><sup><small>55</small></sup>  זכרתי בלילה שׁמך יהוה ואשׁמרה תורתך׃ </p>
<p id="v56"><sup><small>56</small></sup>  זאת היתה־לי כי פקדיך נצרתי׃ </p>
<p id="v57"><sup><small>57</small></sup>  חלקי יהוה אמרתי לשׁמר דבריך׃ </p>
<p id="v58"><sup><small>58</small></sup>  חליתי פניך בכל־לב חנני כאמרתך׃ </p>
<p id="v59"><sup><small>59</small></sup>  חשׁבתי דרכי ואשׁיבה רגלי אל־עדתיך׃ </p>
<p id="v60"><sup><small>60</small></sup>  חשׁתי ולא התמהמהתי לשׁמר מצותיך׃ </p>
<p id="v61"><sup><small>61</small></sup>  חבלי רשׁעים עודני תורתך לא שׁכחתי׃ </p>
<p id="v62"><sup><small>62</small></sup>  חצות־לילה אקום להודות לך על משׁפטי צדקך׃ </p>
<p id="v63"><sup><small>63</small></sup>  חבר אני לכל־אשׁר יראוך ולשׁמרי פקודיך׃ </p>
<p id="v64"><sup><small>64</small></sup>  חסדך יהוה מלאה הארץ חקיך למדני׃ </p>
<p id="v65"><sup><small>65</small></sup>  טוב עשׂית עם־עבדך יהוה כדברך׃ </p>
<p id="v66"><sup><small>66</small></sup>  טוב טעם ודעת למדני כי במצותיך האמנתי׃ </p>
<p id="v67"><sup><small>67</small></sup>  טרם אענה אני שׁגג ועתה אמרתך שׁמרתי׃ <sup id="cite4"><a href="#fn4">[4]</a></sup></p>
<p id="v68"><sup><small>68</small></sup>  טוב־אתה ומטיב למדני חקיך׃ </p>
<p id="v69"><sup><small>69</small></sup>  טפלו עלי שׁקר זדים אני בכל־לב אצר פקודיך׃ </p>
<p id="v70"><sup><small>70</small></sup>  טפשׁ כחלב לבם אני תורתך שׁעשׁעתי׃ </p>
<p id="v71"><sup><small>71</small></sup>  טוב־לי כי־עניתי למען אלמד חקיך׃ <sup id="cite5"><a href="#fn5">[5]</a></sup></p>
<p id="v72"><sup><small>72</small></sup>  טוב־לי תורת־פיך מאלפי זהב וכסף׃ </p>
<p id="v73"><sup><small>73</small></sup>  ידיך עשׂוני ויכוננוני הבינני ואלמדה מצותיך׃ </p>
<p id="v74"><sup><small>74</small></sup>  יראיך יראוני וישׂמחו כי לדברך יחלתי׃ </p>
<p id="v75"><sup><small>75</small></sup>  ידעתי יהוה כי־צדק משׁפטיך ואמונה עניתני׃ </p>
<p id="v76"><sup><small>76</small></sup>  יהי־נא חסדך לנחמני כאמרתך לעבדך׃ </p>
<p id="v77"><sup><small>77</small></sup>  יבאוני רחמיך ואחיה כי־תורתך שׁעשׁעי׃ </p>
<p id="v78"><sup><small>78</small></sup>  יבשׁו זדים כי־שׁקר עותוני אני אשׂיח בפקודיך׃ </p>
<p id="v79"><sup><small>79</small></sup>  ישׁובו לי יראיך וידעו עדתיך׃ </p>
<p id="v80"><sup><small>80</small></sup>  יהי־לבי תמים בחקיך למען לא אבושׁ׃ </p>
<p id="v81"><sup><small>81</small></sup>  כלתה לתשׁועתך נפשׁי לדברך יחלתי׃ </p>
<p id="v82"><sup><small>82</small></sup>  כלו עיני לאמרתך לאמר מתי תנחמני׃ </p>
<p id="v83"><sup><small>83</small></sup>  כי־הייתי כנאד בקיטור חקיך לא שׁכחתי׃ </p>
<p id="v84"><sup><small>84</small></sup>  כמה ימי־עבדך מתי תעשׂה ברדפי משׁפט׃ </p>
<p id="v85"><sup><small>85</small></sup>  כרו־לי זדים שׁיחות אשׁר לא כתורתך׃ </p>
<p id="v86"><sup><small>86</small></sup>  כל־מצותיך אמונה שׁקר רדפוני עזרני׃ </p>
<p id="v87"><sup><small>87</small></sup>  כמעט כלוני בארץ ואני לא־עזבתי פקודיך׃ </p>
<p id="v88"><sup><small>88</small></sup>  כחסדך חיני ואשׁמרה עדות פיך׃ </p>
<p id="v89"><sup><small>89</small></sup>  לעולם יהוה דברך נצב בשׁמים׃ <sup id="cite6"><a href="#fn6">[6]</a></sup></p>
<p id="v90"><sup><small>90</small></sup>  לדר ודר אמונתך כוננת ארץ ותעמד׃ </p>
<p id="v91"><sup><small>91</small></sup>  למשׁפטיך עמדו היום כי הכל עבדיך׃ </p>
<p id="v92"><sup><small>92</small></sup>  לולי תורתך שׁעשׁעי אז אבדתי בעניי׃ </p>
<p id="v93"><sup><small>93</small></sup>  לעולם לא־אשׁכח פקודיך כי בם חייתני׃ <sup id="cite7"><a href="#fn7">[7]</a></sup></p>
<p id="v94"><sup><small>94</small></sup>  לך־אני הושׁיעני כי פקודיך דרשׁתי׃ </p>
<p id="v95"><sup><small>95</small></sup>  לי קוו רשׁעים לאבדני עדתיך אתבונן׃ </p>
<p id="v96"><sup><small>96</small></sup>  לכל תכלה ראיתי קץ רחבה מצותך מאד׃ </p>
<p id="v97"><sup><small>97</small></sup>  מה־אהבתי תורתך כל־היום היא שׂיחתי׃ </p>
<p id="v98"><sup><small>98</small></sup>  מאיבי תחכמני מצותך כי לעולם היא־לי׃ </p>
<p id="v99"><sup><small>99</small></sup>  מכל־מלמדי השׂכלתי כי עדותיך שׂיחה לי׃ </p>
<p id="v100"><sup><small>100</small></sup>  מזקנים אתבונן כי פקודיך נצרתי׃ </p>
<p id="v101"><sup><small>101</small></sup>  מכל־ארח רע כלאתי רגלי למען אשׁמר דברך׃ </p>
<p id="v102"><sup><small>102</small></sup>  ממשׁפטיך לא־סרתי כי־אתה הורתני׃ </p>
<p id="v103"><sup><small>103</small></sup>  מה־נמלצו לחכי אמרתך מדבשׁ לפי׃ <sup id="cite1"><a href="#fn1">[1]</a></sup></p>
<p id="v104"><sup><small>104</small></sup>  מפקודיך אתבונן על־כן שׂנאתי כל־ארח שׁקר׃ </p>
<p id="v105"><sup><small>105</small></sup>  נר־לרגלי דברך ואור לנתיבתי׃ </p>
<p id="v106"><sup><small>106</small></sup>  נשׁבעתי ואקימה לשׁמר משׁפטי צדקך׃ </p>
<p id="v107"><sup><small>107</small></sup>  נעניתי עד־מאד יהוה חיני כדברך׃ </p>
<p id="v108"><sup><small>108</small></sup>  נדבות פי רצה־נא יהוה ומשׁפטיך למדני׃ </p>
<p id="v109"><sup><small>109</small></sup>  נפשׁי בכפי תמיד ותורתך לא שׁכחתי׃ </p>
<p id="v110"><sup><small>110</small></sup>  נתנו רשׁעים פח לי ומפקודיך לא תעיתי׃ </p>
<p id="v111"><sup><small>111</small></sup>  נחלתי עדותיך לעולם כי־שׂשׂון לבי המה׃ </p>
<p id="v112"><sup><small>112</small></sup>  נטיתי לבי לעשׂות חקיך לעולם עקב׃ </p>
<p id="v113"><sup><small>113</small></sup>  סעפים שׂנאתי ותורתך אהבתי׃ </p>
<p id="v114"><sup><small>114</small></sup>  סתרי ומגני אתה לדברך יחלתי׃ </p>
<p id="v115"><sup><small>115</small></sup>  סורו־ממני מרעים ואצרה מצות אלהי׃ </p>
<p id="v116"><sup><small>116</small></sup>  סמכני כאמרתך ואחיה ואל־תבישׁני משׂברי׃ </p>
<p id="v117"><sup><small>117</small></sup>  סעדני ואושׁעה ואשׁעה בחקיך תמיד׃ </p>
<p id="v118"><sup><small>118</small></sup>  סלית כל־שׁוגים מחקיך כי־שׁקר תרמיתם׃ </p>
<p id="v119"><sup><small>119</small></sup>  סגים השׁבת כל־רשׁעי־ארץ לכן אהבתי עדתיך׃ </p>
<p id="v120"><sup><small>120</small></sup>  סמר מפחדך בשׂרי וממשׁפטיך יראתי׃ </p>
<p id="v121"><sup><small>121</small></sup>  עשׂיתי משׁפט וצדק בל־תניחני לעשׁקי׃ </p>
<p id="v122"><sup><small>122</small></sup>  ערב עבדך לטוב אל־יעשׁקני זדים׃ </p>
<p id="v123"><sup><small>123</small></sup>  עיני כלו לישׁועתך ולאמרת צדקך׃ </p>
<p id="v124"><sup><small>124</small></sup>  עשׂה עם־עבדך כחסדך וחקיך למדני׃ </p>
<p id="v125"><sup><small>125</small></sup>  עבדך־אני הבינני ואדעה עדתיך׃ </p>
<p id="v126"><sup><small>126</small></sup>  עת לעשׂות ליהוה הפרו תורתך׃ </p>
<p id="v127"><sup><small>127</small></sup>  על־כן אהבתי מצותיך מזהב ומפז׃ </p>
<p id="v128"><sup><small>128</small></sup>  על־כן כל־פקודי כל ישׁרתי כל־ארח שׁקר שׂנאתי׃ </p>
<p id="v129"><sup><small>129</small></sup>  פלאות עדותיך על־כן נצרתם נפשׁי׃ </p>
<p id="v130"><sup><small>130</small></sup>  פתח דבריך יאיר מבין פתיים׃ </p>
<p id="v131"><sup><small>131</small></sup>  פי־פערתי ואשׁאפה כי למצותיך יאבתי׃ </p>
<p id="v132"><sup><small>132</small></sup>  פנה־אלי וחנני כמשׁפט לאהבי שׁמך׃ </p>
<p id="v133"><sup><small>133</small></sup>  פעמי הכן באמרתך ואל־תשׁלט־בי כל־און׃ </p>
<p id="v134"><sup><small>134</small></sup>  פדני מעשׁק אדם ואשׁמרה פקודיך׃ </p>
<p id="v135"><sup><small>135</small></sup>  פניך האר בעבדך ולמדני את־חקיך׃ </p>
<p id="v136"><sup><small>136</small></sup>  פלגי־מים ירדו עיני על לא־שׁמרו תורתך׃ </p>
<p id="v137"><sup><small>137</small></sup>  צדיק אתה יהוה וישׁר משׁפטיך׃ </p>
<p id="v138"><sup><small>138</small></sup>  צוית צדק עדתיך ואמונה מאד׃ </p>
<p id="v139"><sup><small>139</small></sup>  צמתתני קנאתי כי־שׁכחו דבריך צרי׃ </p>
<p id="v140"><sup><small>140</small></sup>  צרופה אמרתך מאד ועבדך אהבה׃ </p>
<p id="v141"><sup><small>141</small></sup>  צעיר אנכי ונבזה פקדיך לא שׁכחתי׃ </p>
<p id="v142"><sup><small>142</small></sup>  צדקתך צדק לעולם ותורתך אמת׃ </p>
<p id="v143"><sup><small>143</small></sup>  צר־ומצוק מצאוני מצותיך שׁעשׁעי׃ </p>
<p id="v144"><sup><small>144</small></sup>  צדק עדותיך לעולם הבינני ואחיה׃ </p>
<p id="v145"><sup><small>145</small></sup>  קראתי בכל־לב ענני יהוה חקיך אצרה׃ </p>
<p id="v146"><sup><small>146</small></sup>  קראתיך הושׁיעני ואשׁמרה עדתיך׃ </p>
<p id="v147"><sup><small>147</small></sup>  קדמתי בנשׁף ואשׁועה לדבריך יחלתי׃ </p>
<p id="v148"><sup><small>148</small></sup>  קדמו עיני אשׁמרות לשׂיח באמרתך׃ </p>
<p id="v149"><sup><small>149</small></sup>  קולי שׁמעה כחסדך יהוה כמשׁפטך חיני׃ </p>
<p id="v150"><sup><small>150</small></sup>  קרבו רדפי זמה מתורתך רחקו׃ </p>
<p id="v151"><sup><small>151</small></sup>  קרוב אתה יהוה וכל־מצותיך אמת׃ </p>
<p id="v152"><sup><small>152</small></sup>  קדם ידעתי מעדתיך כי לעולם יסדתם׃ </p>
<p id="v153"><sup><small>153</small></sup>  ראה־עניי וחלצני כי־תורתך לא שׁכחתי׃ </p>
<p id="v154"><sup><small>154</small></sup>  ריבה ריבי וגאלני לאמרתך חיני׃ </p>
<p id="v155"><sup><small>155</small></sup>  רחוק מרשׁעים ישׁועה כי־חקיך לא דרשׁו׃ </p>
<p id="v156"><sup><small>156</small></sup>  רחמיך רבים יהוה כמשׁפטיך חיני׃ </p>
<p id="v157"><sup><small>157</small></sup>  רבים רדפי וצרי מעדותיך לא נטיתי׃ </p>
<p id="v158"><sup><small>158</small></sup>  ראיתי בגדים ואתקוטטה אשׁר אמרתך לא שׁמרו׃ </p>
<p id="v159"><sup><small>159</small></sup>  ראה כי־פקודיך אהבתי יהוה כחסדך חיני׃ </p>
<p id="v160"><sup><small>160</small></sup>  ראשׁ־דברך אמת ולעולם כל־משׁפט צדקך׃ </p>
<p id="v161"><sup><small>161</small></sup>  שׂרים רדפוני חנם ומדבריך פחד לבי׃ </p>
<p id="v162"><sup><small>162</small></sup>  שׂשׂ אנכי על־אמרתך כמוצא שׁלל רב׃ </p>
<p id="v163"><sup><small>163</small></sup>  שׁקר שׂנאתי ואתעבה תורתך אהבתי׃ </p>
<p id="v164"><sup><small>164</small></sup>  שׁבע ביום הללתיך על משׁפטי צדקך׃ </p>
<p id="v165"><sup><small>165</small></sup>  שׁלום רב לאהבי תורתך ואין־למו מכשׁול׃ <sup id="cite2"><a href="#fn2">[2]</a></sup></p>
<p id="v166"><sup><small>166</small></sup>  שׂברתי לישׁועתך יהוה ומצותיך עשׂיתי׃ </p>
<p id="v167"><sup><small>167</small></sup>  שׁמרה נפשׁי עדתיך ואהבם מאד׃ </p>
<p id="v168"><sup><small>168</small></sup>  שׁמרתי פקודיך ועדתיך כי כל־דרכי נגדך׃ </p>
<p id="v169"><sup><small>169</small></sup>  תקרב רנתי לפניך יהוה כדברך הבינני׃ </p>
<p id="v170"><sup><small>170</small></sup>  תבוא תחנתי לפניך כאמרתך הצילני׃ </p>
<p id="v171"><sup><small>171</small></sup>  תבענה שׂפתי תהלה כי תלמדני חקיך׃ </p>
<p id="v172"><sup><small>172</small></sup>  תען לשׁוני אמרתך כי כל־מצותיך צדק׃ <sup id="cite3"><a href="#fn3">[3]</a></sup></p>
<p id="v173"><sup><small>173</small></sup>  תהי־ידך לעזרני כי פקודיך בחרתי׃ </p>
<p id="v174"><sup><small>174</small></sup>  תאבתי לישׁועתך יהוה ותורתך שׁעשׁעי׃ </p>
<p id="v175"><sup><small>175</small></sup>  תחי־נפשׁי ותהללך ומשׁפטך יעזרני׃ </p>
<p id="v176"><sup><small>176</small></sup>  תעיתי כשׂה אבד בקשׁ עבדך כי מצותיך לא שׁכחתי׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 119:103 <i>טעם רוחני</i>: <a href="/he/The_Urantia_Book/2#p7_6">או 2:7.6</a>. </li>
  <li id="fn2"><a href="#cite2">↑</a> 119:165 <i>שלום רב לאוהבי החוק</i>: <a href="/he/The_Urantia_Book/131#p2_12">או 131:2.12</a>.  <i>שלום מתמשך</i>: <a href="/he/The_Urantia_Book/5#p4_2">או 5:4.2</a>. </li>
  <li id="fn3"><a href="#cite3">↑</a> 119:172 <i># 2 חוקי אלוהים הם צודקים</i>: <a href="/he/The_Urantia_Book/4#p1_3">או 4:1.3</a>. </li>
  <li id="fn4"><a href="#cite4">↑</a> 119:67 <i>חלק 1: לפני שנפגע, תועה</i>: <a href="/he/The_Urantia_Book/148#p5_5">או 148:5.5</a>. </li>
  <li id="fn5"><a href="#cite5">↑</a> 119:71 <i>חלק 2: סבל טוב לי</i>: <a href="/he/The_Urantia_Book/148#p5_5">או 148:5.5</a>. </li>
  <li id="fn6"><a href="#cite6">↑</a> 119:89-90 <i>מילה התיישבה בגן עדן</i>: <a href="/he/The_Urantia_Book/4#p1_3">או 4:1.3</a>. </li>
  <li id="fn7"><a href="#cite7">↑</a> 119:93 <i>ניצוץ חיוני - מסתורין החיים</i>: <a href="/he/The_Urantia_Book/36#p3_4">או 36:3.4</a>. </li>
</ol>
</div>
