<!--
title: תהילים - פֶּרֶק 75
description: 
published: true
date: 2022-10-6T10:37:18Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/74">תהילים - פֶּרֶק 74</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/76">תהילים - פֶּרֶק 76</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח אל־תשׁחת מזמור לאסף שׁיר׃ </p>
<p id="v2"><sup><small>2</small></sup>  הודינו לך אלהים הודינו וקרוב שׁמך ספרו נפלאותיך׃ </p>
<p id="v3"><sup><small>3</small></sup>  כי אקח מועד אני מישׁרים אשׁפט׃ </p>
<p id="v4"><sup><small>4</small></sup>  נמגים ארץ וכל־ישׁביה אנכי תכנתי עמודיה סלה׃ </p>
<p id="v5"><sup><small>5</small></sup>  אמרתי להוללים אל־תהלו ולרשׁעים אל־תרימו קרן׃ </p>
<p id="v6"><sup><small>6</small></sup>  אל־תרימו למרום קרנכם תדברו בצואר עתק׃ </p>
<p id="v7"><sup><small>7</small></sup>  כי לא ממוצא וממערב ולא ממדבר הרים׃ </p>
<p id="v8"><sup><small>8</small></sup>  כי־אלהים שׁפט זה ישׁפיל וזה ירים׃ </p>
<p id="v9"><sup><small>9</small></sup>  כי כוס ביד־יהוה ויין חמר מלא מסך ויגר מזה אך־שׁמריה ימצו ישׁתו כל רשׁעי־ארץ׃ </p>
<p id="v10"><sup><small>10</small></sup>  ואני אגיד לעלם אזמרה לאלהי יעקב׃ </p>
<p id="v11"><sup><small>11</small></sup>  וכל־קרני רשׁעים אגדע תרוממנה קרנות צדיק׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/74">תהילים - פֶּרֶק 74</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/76">תהילים - פֶּרֶק 76</a></td>
      </tr>
    </tbody>
  </table>
</figure>
