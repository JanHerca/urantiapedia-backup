<!--
title: תהילים - פֶּרֶק 22
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/21">תהילים - פֶּרֶק 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/23">תהילים - פֶּרֶק 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח על־אילת השׁחר מזמור לדוד׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  אלי אלי למה עזבתני רחוק מישׁועתי דברי שׁאגתי׃ </p>
<p id="v3"><sup><small>3</small></sup>  אלהי אקרא יומם ולא תענה ולילה ולא־דומיה לי׃ </p>
<p id="v4"><sup><small>4</small></sup>  ואתה קדושׁ יושׁב תהלות ישׂראל׃ </p>
<p id="v5"><sup><small>5</small></sup>  בך בטחו אבתינו בטחו ותפלטמו׃ </p>
<p id="v6"><sup><small>6</small></sup>  אליך זעקו ונמלטו בך בטחו ולא־בושׁו׃ </p>
<p id="v7"><sup><small>7</small></sup>  ואנכי תולעת ולא־אישׁ חרפת אדם ובזוי עם׃ </p>
<p id="v8"><sup><small>8</small></sup>  כל־ראי ילעגו לי יפטירו בשׂפה יניעו ראשׁ׃ </p>
<p id="v9"><sup><small>9</small></sup>  גל אל־יהוה יפלטהו יצילהו כי חפץ בו׃ </p>
<p id="v10"><sup><small>10</small></sup>  כי־אתה גחי מבטן מבטיחי על־שׁדי אמי׃ </p>
<p id="v11"><sup><small>11</small></sup>  עליך השׁלכתי מרחם מבטן אמי אלי אתה׃ </p>
<p id="v12"><sup><small>12</small></sup>  אל־תרחק ממני כי־צרה קרובה כי־אין עוזר׃ </p>
<p id="v13"><sup><small>13</small></sup>  סבבוני פרים רבים אבירי בשׁן כתרוני׃ </p>
<p id="v14"><sup><small>14</small></sup>  פצו עלי פיהם אריה טרף ושׁאג׃ </p>
<p id="v15"><sup><small>15</small></sup>  כמים נשׁפכתי והתפרדו כל־עצמותי היה לבי כדונג נמס בתוך מעי׃ </p>
<p id="v16"><sup><small>16</small></sup>  יבשׁ כחרשׂ כחי ולשׁוני מדבק מלקוחי ולעפר־מות תשׁפתני׃ </p>
<p id="v17"><sup><small>17</small></sup>  כי סבבוני כלבים עדת מרעים הקיפוני כארי ידי ורגלי׃ </p>
<p id="v18"><sup><small>18</small></sup>  אספר כל־עצמותי המה יביטו יראו־בי׃ <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  יחלקו בגדי להם ועל־לבושׁי יפילו גורל׃ </p>
<p id="v20"><sup><small>20</small></sup>  ואתה יהוה אל־תרחק אילותי לעזרתי חושׁה׃ </p>
<p id="v21"><sup><small>21</small></sup>  הצילה מחרב נפשׁי מיד־כלב יחידתי׃ </p>
<p id="v22"><sup><small>22</small></sup>  הושׁיעני מפי אריה ומקרני רמים עניתני׃ </p>
<p id="v23"><sup><small>23</small></sup>  אספרה שׁמך לאחי בתוך קהל אהללך׃ <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  יראי יהוה הללוהו כל־זרע יעקב כבדוהו וגורו ממנו כל־זרע ישׂראל׃ </p>
<p id="v25"><sup><small>25</small></sup>  כי לא־בזה ולא שׁקץ ענות עני ולא־הסתיר פניו ממנו ובשׁועו אליו שׁמע׃ </p>
<p id="v26"><sup><small>26</small></sup>  מאתך תהלתי בקהל רב נדרי אשׁלם נגד יראיו׃ </p>
<p id="v27"><sup><small>27</small></sup>  יאכלו ענוים וישׂבעו יהללו יהוה דרשׁיו יחי לבבכם לעד׃ <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  יזכרו וישׁבו אל־יהוה כל־אפסי־ארץ וישׁתחוו לפניך כל־משׁפחות גוים׃ <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  כי ליהוה המלוכה ומשׁל בגוים׃ </p>
<p id="v30"><sup><small>30</small></sup>  אכלו וישׁתחוו כל־דשׁני־ארץ לפניו יכרעו כל־יורדי עפר ונפשׁו לא חיה׃ </p>
<p id="v31"><sup><small>31</small></sup>  זרע יעבדנו יספר לאדני לדור׃ </p>
<p id="v32"><sup><small>32</small></sup>  יבאו ויגידו צדקתו לעם נולד כי עשׂה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 22:1 <i>אלוהים, למה לנטוש אותי</i>: <a href="/he/The_Urantia_Book/187#p5_2">או 187:5.2</a>.  <i>אלוהים, למה לנטוש אותי</i>: <a href="/he/The_Urantia_Book/187#p5_2">או 187:5.2</a>. </li>
  <li id="fn2"><a href="#cite2">↑</a> 22:23 <i>משמעויות של פחד</i>: <a href="/he/The_Urantia_Book/149#p6_3">או 149:6.3</a>. </li>
  <li id="fn3"><a href="#cite3">↑</a> 22:27 <i>יהודים ראו באלוהים מלך על כל</i>: <a href="/he/The_Urantia_Book/141#p4_1">או 141:4.1</a>. </li>
  <li id="fn4"><a href="#cite4">↑</a> 22:28 <i>הממלכה כמציאות נוכחת</i>: <a href="/he/The_Urantia_Book/170#p1_2">או 170:1.2</a>.  <i>אלוהים מנהל עמים</i>: <a href="/he/The_Urantia_Book/131#p2_5">או 131:2.5</a>. </li>
  <li id="fn5"><a href="#cite5">↑</a> 22:18 <i>חלוקת בגדיו של ישו</i>: <a href="/he/The_Urantia_Book/187#p2_8">או 187:2.8</a>. </li>
</ol>
</div>
