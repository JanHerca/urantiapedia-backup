<!--
title: תהילים - פֶּרֶק 144
description: 
published: true
date: 2023-11-8T20:31:8Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/143">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 143</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/145">
          <span class="pr-2">תהילים - פֶּרֶק 145</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  לדוד ברוך יהוה צורי המלמד ידי לקרב אצבעותי למלחמה׃ </p>
<p id="v2"><sup><small>2</small></sup>  חסדי ומצודתי משׂגבי ומפלטי לי מגני ובו חסיתי הרודד עמי תחתי׃ </p>
<p id="v3"><sup><small>3</small></sup>  יהוה מה־אדם ותדעהו בן־אנושׁ ותחשׁבהו׃ </p>
<p id="v4"><sup><small>4</small></sup>  אדם להבל דמה ימיו כצל עובר׃ </p>
<p id="v5"><sup><small>5</small></sup>  יהוה הט־שׁמיך ותרד גע בהרים ויעשׁנו׃ </p>
<p id="v6"><sup><small>6</small></sup>  ברוק ברק ותפיצם שׁלח חציך ותהמם׃ </p>
<p id="v7"><sup><small>7</small></sup>  שׁלח ידיך ממרום פצני והצילני ממים רבים מיד בני נכר׃ </p>
<p id="v8"><sup><small>8</small></sup>  אשׁר פיהם דבר־שׁוא וימינם ימין שׁקר׃ </p>
<p id="v9"><sup><small>9</small></sup>  אלהים שׁיר חדשׁ אשׁירה לך בנבל עשׂור אזמרה־לך׃ </p>
<p id="v10"><sup><small>10</small></sup>  הנותן תשׁועה למלכים הפוצה את־דוד עבדו מחרב רעה׃ </p>
<p id="v11"><sup><small>11</small></sup>  פצני והצילני מיד בני־נכר אשׁר פיהם דבר־שׁוא וימינם ימין שׁקר׃ </p>
<p id="v12"><sup><small>12</small></sup>  אשׁר בנינו כנטעים מגדלים בנעוריהם בנותינו כזוית מחטבות תבנית היכל׃ </p>
<p id="v13"><sup><small>13</small></sup>  מזוינו מלאים מפיקים מזן אל־זן צאוננו מאליפות מרבבות בחוצותינו׃ </p>
<p id="v14"><sup><small>14</small></sup>  אלופינו מסבלים אין־פרץ ואין יוצאת ואין צוחה ברחבתינו׃ </p>
<p id="v15"><sup><small>15</small></sup>  אשׁרי העם שׁככה לו אשׁרי העם שׁיהוה אלהיו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/143">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 143</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/145">
          <span class="pr-2">תהילים - פֶּרֶק 145</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
