<!--
title: תהילים - פֶּרֶק 138
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/137">תהילים - פֶּרֶק 137</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/139">תהילים - פֶּרֶק 139</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  לדוד אודך בכל־לבי נגד אלהים אזמרך׃ </p>
<p id="v2"><sup><small>2</small></sup>  אשׁתחוה אל־היכל קדשׁך ואודה את־שׁמך על־חסדך ועל־אמתך כי־הגדלת על־כל־שׁמך אמרתך׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  ביום קראתי ותענני תרהבני בנפשׁי עז׃ </p>
<p id="v4"><sup><small>4</small></sup>  יודוך יהוה כל־מלכי־ארץ כי שׁמעו אמרי־פיך׃ </p>
<p id="v5"><sup><small>5</small></sup>  וישׁירו בדרכי יהוה כי גדול כבוד יהוה׃ </p>
<p id="v6"><sup><small>6</small></sup>  כי־רם יהוה ושׁפל יראה וגבה ממרחק יידע׃ </p>
<p id="v7"><sup><small>7</small></sup>  אם־אלך בקרב צרה תחיני על אף איבי תשׁלח ידך ותושׁיעני ימינך׃ </p>
<p id="v8"><sup><small>8</small></sup>  יהוה יגמר בעדי יהוה חסדך לעולם מעשׂי ידיך אל־תרף׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 138:2 <i>חלק 5: חסד אוהב</i>: <a href="/he/The_Urantia_Book/137#p8_4">או 137:8.4</a>. </li>
</ol>
</div>
