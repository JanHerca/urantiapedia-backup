<!--
title: תהילים - פֶּרֶק 140
description: 
published: true
date: 2023-11-8T20:31:8Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/139">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 139</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/141">
          <span class="pr-2">תהילים - פֶּרֶק 141</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח מזמור לדוד׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  חלצני יהוה מאדם רע מאישׁ חמסים תנצרני׃ </p>
<p id="v3"><sup><small>3</small></sup>  אשׁר חשׁבו רעות בלב כל־יום יגורו מלחמות׃ </p>
<p id="v4"><sup><small>4</small></sup>  שׁננו לשׁונם כמו־נחשׁ חמת עכשׁוב תחת שׂפתימו סלה׃ </p>
<p id="v5"><sup><small>5</small></sup>  שׁמרני יהוה מידי רשׁע מאישׁ חמסים תנצרני אשׁר חשׁבו לדחות פעמי׃ </p>
<p id="v6"><sup><small>6</small></sup>  טמנו־גאים פח לי וחבלים פרשׂו רשׁת ליד־מעגל מקשׁים שׁתו־לי סלה׃ </p>
<p id="v7"><sup><small>7</small></sup>  אמרתי ליהוה אלי אתה האזינה יהוה קול תחנוני׃ </p>
<p id="v8"><sup><small>8</small></sup>  יהוה אדני עז ישׁועתי סכתה לראשׁי ביום נשׁק׃ </p>
<p id="v9"><sup><small>9</small></sup>  אל־תתן יהוה מאויי רשׁע זממו אל־תפק ירומו סלה׃ </p>
<p id="v10"><sup><small>10</small></sup>  ראשׁ מסבי עמל שׂפתימו יכסומו׃ </p>
<p id="v11"><sup><small>11</small></sup>  ימיטו עליהם גחלים באשׁ יפלם במהמרות בל־יקומו׃ </p>
<p id="v12"><sup><small>12</small></sup>  אישׁ לשׁון בל־יכון בארץ אישׁ־חמס רע יצודנו למדחפת׃ </p>
<p id="v13"><sup><small>13</small></sup>  ידעת כי־יעשׂה יהוה דין עני משׁפט אבינים׃ </p>
<p id="v14"><sup><small>14</small></sup>  אך צדיקים יודו לשׁמך ישׁבו ישׁרים את־פניך׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/139">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 139</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/141">
          <span class="pr-2">תהילים - פֶּרֶק 141</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 140:1 <i>גאולה מהרע</i>: <a href="/he/The_Urantia_Book/121#p5_11">או 121:5.11</a>. </li>
</ol>
</div>
