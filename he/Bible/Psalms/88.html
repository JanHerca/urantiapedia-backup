<!--
title: תהילים - פֶּרֶק 88
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/87">תהילים - פֶּרֶק 87</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/89">תהילים - פֶּרֶק 89</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  שׁיר מזמור לבני קרח למנצח על־מחלת לענות משׂכיל להימן האזרחי׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  יהוה אלהי ישׁועתי יום־צעקתי בלילה נגדך׃ </p>
<p id="v3"><sup><small>3</small></sup>  תבוא לפניך תפלתי הטה־אזנך לרנתי׃ </p>
<p id="v4"><sup><small>4</small></sup>  כי־שׂבעה ברעות נפשׁי וחיי לשׁאול הגיעו׃ </p>
<p id="v5"><sup><small>5</small></sup>  נחשׁבתי עם־יורדי בור הייתי כגבר אין־איל׃ </p>
<p id="v6"><sup><small>6</small></sup>  במתים חפשׁי כמו חללים שׁכבי קבר אשׁר לא זכרתם עוד והמה מידך נגזרו׃ </p>
<p id="v7"><sup><small>7</small></sup>  שׁתני בבור תחתיות במחשׁכים במצלות׃ </p>
<p id="v8"><sup><small>8</small></sup>  עלי סמכה חמתך וכל־משׁבריך ענית סלה׃ </p>
<p id="v9"><sup><small>9</small></sup>  הרחקת מידעי ממני שׁתני תועבות למו כלא ולא אצא׃ </p>
<p id="v10"><sup><small>10</small></sup>  עיני דאבה מני עני קראתיך יהוה בכל־יום שׁטחתי אליך כפי׃ </p>
<p id="v11"><sup><small>11</small></sup>  הלמתים תעשׂה־פלא אם־רפאים יקומו יודוך סלה׃ </p>
<p id="v12"><sup><small>12</small></sup>  היספר בקבר חסדך אמונתך באבדון׃ </p>
<p id="v13"><sup><small>13</small></sup>  היודע בחשׁך פלאך וצדקתך בארץ נשׁיה׃ </p>
<p id="v14"><sup><small>14</small></sup>  ואני אליך יהוה שׁועתי ובבקר תפלתי תקדמך׃ </p>
<p id="v15"><sup><small>15</small></sup>  למה יהוה תזנח נפשׁי תסתיר פניך ממני׃ </p>
<p id="v16"><sup><small>16</small></sup>  עני אני וגוע מנער נשׂאתי אמיך אפונה׃ </p>
<p id="v17"><sup><small>17</small></sup>  עלי עברו חרוניך בעותיך צמתותני׃ </p>
<p id="v18"><sup><small>18</small></sup>  סבוני כמים כל־היום הקיפו עלי יחד׃ </p>
<p id="v19"><sup><small>19</small></sup>  הרחקת ממני אהב ורע מידעי מחשׁך׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 88:1 <i>אלוהי הישועה</i>: <a href="/he/The_Urantia_Book/2#p6_3">או 2:6.3</a>. </li>
</ol>
</div>
