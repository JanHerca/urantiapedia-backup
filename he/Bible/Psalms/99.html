<!--
title: תהילים - פֶּרֶק 99
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/98">תהילים - פֶּרֶק 98</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/100">תהילים - פֶּרֶק 100</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  יהוה מלך ירגזו עמים ישׁב כרובים תנוט הארץ׃ </p>
<p id="v2"><sup><small>2</small></sup>  יהוה בציון גדול ורם הוא על־כל־העמים׃ </p>
<p id="v3"><sup><small>3</small></sup>  יודו שׁמך גדול ונורא קדושׁ הוא׃ </p>
<p id="v4"><sup><small>4</small></sup>  ועז מלך משׁפט אהב אתה כוננת מישׁרים משׁפט וצדקה ביעקב אתה עשׂית׃ </p>
<p id="v5"><sup><small>5</small></sup>  רוממו יהוה אלהינו והשׁתחוו להדם רגליו קדושׁ הוא׃ </p>
<p id="v6"><sup><small>6</small></sup>  משׁה ואהרן בכהניו ושׁמואל בקראי שׁמו קראים אל־יהוה והוא יענם׃ </p>
<p id="v7"><sup><small>7</small></sup>  בעמוד ענן ידבר אליהם שׁמרו עדתיו וחק נתן־למו׃ </p>
<p id="v8"><sup><small>8</small></sup>  יהוה אלהינו אתה עניתם אל נשׂא היית להם ונקם על־עלילותם׃ </p>
<p id="v9"><sup><small>9</small></sup>  רוממו יהוה אלהינו והשׁתחוו להר קדשׁו כי־קדושׁ יהוה אלהינו׃ </p>
