<!--
title: תהילים - פֶּרֶק 30
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/29">תהילים - פֶּרֶק 29</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/31">תהילים - פֶּרֶק 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  מזמור שׁיר־חנכת הבית לדוד׃ </p>
<p id="v2"><sup><small>2</small></sup>  ארוממך יהוה כי דליתני ולא־שׂמחת איבי לי׃ </p>
<p id="v3"><sup><small>3</small></sup>  יהוה אלהי שׁועתי אליך ותרפאני׃ </p>
<p id="v4"><sup><small>4</small></sup>  יהוה העלית מן־שׁאול נפשׁי חייתני מיורדי־בור׃ </p>
<p id="v5"><sup><small>5</small></sup>  זמרו ליהוה חסידיו והודו לזכר קדשׁו׃ <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  כי רגע באפו חיים ברצונו בערב ילין בכי ולבקר רנה׃ </p>
<p id="v7"><sup><small>7</small></sup>  ואני אמרתי בשׁלוי בל־אמוט לעולם׃ </p>
<p id="v8"><sup><small>8</small></sup>  יהוה ברצונך העמדתה להררי עז הסתרת פניך הייתי נבהל׃ </p>
<p id="v9"><sup><small>9</small></sup>  אליך יהוה אקרא ואל־אדני אתחנן׃ </p>
<p id="v10"><sup><small>10</small></sup>  מה־בצע בדמי ברדתי אל־שׁחת היודך עפר היגיד אמתך׃ </p>
<p id="v11"><sup><small>11</small></sup>  שׁמע־יהוה וחנני יהוה היה־עזר לי׃ </p>
<p id="v12"><sup><small>12</small></sup>  הפכת מספדי למחול לי פתחת שׂקי ותאזרני שׂמחה׃ </p>
<p id="v13"><sup><small>13</small></sup>  למען יזמרך כבוד ולא ידם יהוה אלהי לעולם אודך׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 30:5 <i>הבכי נעלם</i>: <a href="/he/The_Urantia_Book/131#p2_9">או 131:2.9</a>. </li>
</ol>
</div>
