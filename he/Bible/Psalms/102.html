<!--
title: תהילים - פֶּרֶק 102
description: 
published: true
date: 2023-11-8T20:31:8Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/101">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 101</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/103">
          <span class="pr-2">תהילים - פֶּרֶק 103</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  תפלה לעני כי־יעטף ולפני יהוה ישׁפך שׂיחו׃ </p>
<p id="v2"><sup><small>2</small></sup>  יהוה שׁמעה תפלתי ושׁועתי אליך תבוא׃ </p>
<p id="v3"><sup><small>3</small></sup>  אל־תסתר פניך ממני ביום צר לי הטה־אלי אזנך ביום אקרא מהר ענני׃ </p>
<p id="v4"><sup><small>4</small></sup>  כי־כלו בעשׁן ימי ועצמותי כמו־קד נחרו׃ </p>
<p id="v5"><sup><small>5</small></sup>  הוכה־כעשׂב ויבשׁ לבי כי־שׁכחתי מאכל לחמי׃ </p>
<p id="v6"><sup><small>6</small></sup>  מקול אנחתי דבקה עצמי לבשׂרי׃ </p>
<p id="v7"><sup><small>7</small></sup>  דמיתי לקאת מדבר הייתי ככוס חרבות׃ </p>
<p id="v8"><sup><small>8</small></sup>  שׁקדתי ואהיה כצפור בודד על־גג׃ </p>
<p id="v9"><sup><small>9</small></sup>  כל־היום חרפוני אויבי מהוללי בי נשׁבעו׃ </p>
<p id="v10"><sup><small>10</small></sup>  כי־אפר כלחם אכלתי ושׁקוי בבכי מסכתי׃ </p>
<p id="v11"><sup><small>11</small></sup>  מפני־זעמך וקצפך כי נשׂאתני ותשׁליכני׃ </p>
<p id="v12"><sup><small>12</small></sup>  ימי כצל נטוי ואני כעשׂב איבשׁ׃ </p>
<p id="v13"><sup><small>13</small></sup>  ואתה יהוה לעולם תשׁב וזכרך לדר ודר׃ </p>
<p id="v14"><sup><small>14</small></sup>  אתה תקום תרחם ציון כי־עת לחננה כי־בא מועד׃ </p>
<p id="v15"><sup><small>15</small></sup>  כי־רצו עבדיך את־אבניה ואת־עפרה יחננו׃ </p>
<p id="v16"><sup><small>16</small></sup>  וייראו גוים את־שׁם יהוה וכל־מלכי הארץ את־כבודך׃ </p>
<p id="v17"><sup><small>17</small></sup>  כי־בנה יהוה ציון נראה בכבודו׃ <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  פנה אל־תפלת הערער ולא־בזה את־תפלתם׃ </p>
<p id="v19"><sup><small>19</small></sup>  תכתב זאת לדור אחרון ועם נברא יהלל־יה׃ </p>
<p id="v20"><sup><small>20</small></sup>  כי־השׁקיף ממרום קדשׁו יהוה משׁמים אל־ארץ הביט׃ </p>
<p id="v21"><sup><small>21</small></sup>  לשׁמע אנקת אסיר לפתח בני תמותה׃ </p>
<p id="v22"><sup><small>22</small></sup>  לספר בציון שׁם יהוה ותהלתו בירושׁלם׃ </p>
<p id="v23"><sup><small>23</small></sup>  בהקבץ עמים יחדו וממלכות לעבד את־יהוה׃ </p>
<p id="v24"><sup><small>24</small></sup>  ענה בדרך כחו קצר ימי׃ </p>
<p id="v25"><sup><small>25</small></sup>  אמר אלי אל־תעלני בחצי ימי בדור דורים שׁנותיך׃ <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  לפנים הארץ יסדת ומעשׂה ידיך שׁמים׃ </p>
<p id="v27"><sup><small>27</small></sup>  המה יאבדו ואתה תעמד וכלם כבגד יבלו כלבושׁ תחליפם ויחלפו׃ </p>
<p id="v28"><sup><small>28</small></sup>  ואתה־הוא ושׁנותיך לא יתמו׃ </p>
<p id="v29"><sup><small>29</small></sup>  בני־עבדיך ישׁכונו וזרעם לפניך יכון׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Psalms/101">
          <span class="mdi mdi-arrow-left-drop-circle"></span><span class="pl-2">תהילים - פֶּרֶק 101</span>
        </a>
        </td>
        <td>
        <a href="/he/Bible/Psalms/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Psalms/103">
          <span class="pr-2">תהילים - פֶּרֶק 103</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 102:17 <i>אלוהים שומע קריאות של נזקקים</i>: <a href="/he/The_Urantia_Book/146#p2_9">או 146:2.9</a>. </li>
  <li id="fn2"><a href="#cite2">↑</a> 102:25 <i>יצירתו של מייקל</i>: <a href="/he/The_Urantia_Book/57#p3_8">או 57:3.8</a>.  <i>בנים בורא יוצרים</i>: <a href="/he/The_Urantia_Book/21#p2_1">או 21:2.1</a>.  <i>בנים בורא</i>: <a href="/he/The_Urantia_Book/21#p0_1">או 21:0.1</a>. </li>
</ol>
</div>
