<!--
title: תהילים - פֶּרֶק 118
description: 
published: true
date: 2022-10-6T10:37:18Z
tags: bible, bible—psalms
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/117">תהילים - פֶּרֶק 117</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/119">תהילים - פֶּרֶק 119</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  הודו ליהוה כי־טוב כי לעולם חסדו׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  יאמר־נא ישׂראל כי לעולם חסדו׃ </p>
<p id="v3"><sup><small>3</small></sup>  יאמרו־נא בית־אהרן כי לעולם חסדו׃ </p>
<p id="v4"><sup><small>4</small></sup>  יאמרו־נא יראי יהוה כי לעולם חסדו׃ </p>
<p id="v5"><sup><small>5</small></sup>  מן־המצר קראתי יה ענני במרחב יה׃ </p>
<p id="v6"><sup><small>6</small></sup>  יהוה לי לא אירא מה־יעשׂה לי אדם׃ </p>
<p id="v7"><sup><small>7</small></sup>  יהוה לי בעזרי ואני אראה בשׂנאי׃ </p>
<p id="v8"><sup><small>8</small></sup>  טוב לחסות ביהוה מבטח באדם׃ </p>
<p id="v9"><sup><small>9</small></sup>  טוב לחסות ביהוה מבטח בנדיבים׃ <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  כל־גוים סבבוני בשׁם יהוה כי אמילם׃ </p>
<p id="v11"><sup><small>11</small></sup>  סבוני גם־סבבוני בשׁם יהוה כי אמילם׃ </p>
<p id="v12"><sup><small>12</small></sup>  סבוני כדבורים דעכו כאשׁ קוצים בשׁם יהוה כי אמילם׃ </p>
<p id="v13"><sup><small>13</small></sup>  דחה דחיתני לנפל ויהוה עזרני׃ </p>
<p id="v14"><sup><small>14</small></sup>  עזי וזמרת יה ויהי־לי לישׁועה׃ </p>
<p id="v15"><sup><small>15</small></sup>  קול רנה וישׁועה באהלי צדיקים ימין יהוה עשׂה חיל׃ </p>
<p id="v16"><sup><small>16</small></sup>  ימין יהוה רוממה ימין יהוה עשׂה חיל׃ </p>
<p id="v17"><sup><small>17</small></sup>  לא אמות כי־אחיה ואספר מעשׂי יה׃ </p>
<p id="v18"><sup><small>18</small></sup>  יסר יסרני יה ולמות לא נתנני׃ </p>
<p id="v19"><sup><small>19</small></sup>  פתחו־לי שׁערי־צדק אבא־בם אודה יה׃ </p>
<p id="v20"><sup><small>20</small></sup>  זה־השׁער ליהוה צדיקים יבאו בו׃ </p>
<p id="v21"><sup><small>21</small></sup>  אודך כי עניתני ותהי־לי לישׁועה׃ </p>
<p id="v22"><sup><small>22</small></sup>  אבן מאסו הבונים היתה לראשׁ פנה׃ <sup id="cite5"><a href="#fn5">[5]</a></sup></p>
<p id="v23"><sup><small>23</small></sup>  מאת יהוה היתה זאת היא נפלאת בעינינו׃ </p>
<p id="v24"><sup><small>24</small></sup>  זה־היום עשׂה יהוה נגילה ונשׂמחה בו׃ </p>
<p id="v25"><sup><small>25</small></sup>  אנא יהוה הושׁיעה נא אנא יהוה הצליחה נא׃ </p>
<p id="v26"><sup><small>26</small></sup>  ברוך הבא בשׁם יהוה ברכנוכם מבית יהוה׃ <sup id="cite6"><a href="#fn6">[6]</a></sup></p>
<p id="v27"><sup><small>27</small></sup>  אל יהוה ויאר לנו אסרו־חג בעבתים עד־קרנות המזבח׃ </p>
<p id="v28"><sup><small>28</small></sup>  אלי אתה ואודך אלהי ארוממך׃ </p>
<p id="v29"><sup><small>29</small></sup>  הודו ליהוה כי־טוב כי לעולם חסדו׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Psalms/117">תהילים - פֶּרֶק 117</a></td>
        <td><a href="/he/Bible/Psalms/Index">אינדקס</a></td>
        <td><a href="/he/Bible/Psalms/119">תהילים - פֶּרֶק 119</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 118:1-29 <i>תהילים 113-118</i>: <a href="/he/The_Urantia_Book/162#p4_4">או 162:4.4</a>.  <i>סיום בשירת מזמור (תהילים 118)</i>: <a href="/he/The_Urantia_Book/179#p5_10">או 179:5.10</a>.  <i>הסתיים בשירת מזמור</i>: <a href="/he/The_Urantia_Book/179#p5_10">או 179:5.10</a>. </li>
  <li id="fn2"><a href="#cite2">↑</a> 118:1,4 <i>אלוהים מתענג ברחמים</i>: <a href="/he/The_Urantia_Book/143#p1_6">או 143:1.6</a>.  <i>אלוהים רחום</i>: <a href="/he/The_Urantia_Book/2#p5_7">או 2:5.7</a>.  <i>כל רחום</i>: <a href="/he/The_Urantia_Book/142#p3_7">או 142:3.7</a>.  <i>משרד רחמים</i>: <a href="/he/The_Urantia_Book/6#p3_2">או 6:3.2</a>.  <i>הרחמים</i>: <a href="/he/The_Urantia_Book/131#p10_6">או 131:10.6</a>. </li>
  <li id="fn3"><a href="#cite3">↑</a> 118:1-4 <i>חסדו לעד</i>: <a href="/he/The_Urantia_Book/2#p4_1">או 2:4.1</a>. </li>
  <li id="fn4"><a href="#cite4">↑</a> 118:9 <i>עדיף לבטוח באדון מאשר בנסיכים</i>: <a href="/he/The_Urantia_Book/152#p5_3">או 152:5.3</a>. </li>
  <li id="fn5"><a href="#cite5">↑</a> 118:22 <i>הופך לאבן פינה</i>: <a href="/he/The_Urantia_Book/173#p4_4">או 173:4.4</a>. </li>
  <li id="fn6"><a href="#cite6">↑</a> 118:26 <i>ברוך מי שבא -</i>: <a href="/he/The_Urantia_Book/172#p3_9">או 172:3.9</a>. </li>
</ol>
</div>
