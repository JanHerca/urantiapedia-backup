<!--
title: תהילים - פֶּרֶק 137
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/136">תהילים - פֶּרֶק 136</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/138">תהילים - פֶּרֶק 138</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  על נהרות בבל שׁם ישׁבנו גם־בכינו בזכרנו את־ציון׃ </p>
<p id="v2"><sup><small>2</small></sup>  על־ערבים בתוכה תלינו כנרותינו׃ </p>
<p id="v3"><sup><small>3</small></sup>  כי שׁם שׁאלונו שׁובינו דברי־שׁיר ותוללינו שׂמחה שׁירו לנו משׁיר ציון׃ </p>
<p id="v4"><sup><small>4</small></sup>  איך נשׁיר את־שׁיר־יהוה על אדמת נכר׃ </p>
<p id="v5"><sup><small>5</small></sup>  אם־אשׁכחך ירושׁלם תשׁכח ימיני׃ </p>
<p id="v6"><sup><small>6</small></sup>  תדבק־לשׁוני לחכי אם־לא אזכרכי אם־לא אעלה את־ירושׁלם על ראשׁ שׂמחתי׃ </p>
<p id="v7"><sup><small>7</small></sup>  זכר יהוה לבני אדום את יום ירושׁלם האמרים ערו ערו עד היסוד בה׃ </p>
<p id="v8"><sup><small>8</small></sup>  בת־בבל השׁדודה אשׁרי שׁישׁלם־לך את־גמולך שׁגמלת לנו׃ </p>
<p id="v9"><sup><small>9</small></sup>  אשׁרי שׁיאחז ונפץ את־עלליך אל־הסלע׃ </p>
