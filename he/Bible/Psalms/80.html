<!--
title: תהילים - פֶּרֶק 80
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/79">תהילים - פֶּרֶק 79</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/81">תהילים - פֶּרֶק 81</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח אל־שׁשׁנים עדות לאסף מזמור׃ </p>
<p id="v2"><sup><small>2</small></sup>  רעה ישׂראל האזינה נהג כצאן יוסף ישׁב הכרובים הופיעה׃ </p>
<p id="v3"><sup><small>3</small></sup>  לפני אפרים ובנימן ומנשׁה עוררה את־גבורתך ולכה לישׁעתה לנו׃ </p>
<p id="v4"><sup><small>4</small></sup>  אלהים השׁיבנו והאר פניך ונושׁעה׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  יהוה אלהים צבאות עד־מתי עשׁנת בתפלת עמך׃ </p>
<p id="v6"><sup><small>6</small></sup>  האכלתם לחם דמעה ותשׁקמו בדמעות שׁלישׁ׃ </p>
<p id="v7"><sup><small>7</small></sup>  תשׂימנו מדון לשׁכנינו ואיבינו ילעגו־למו׃ </p>
<p id="v8"><sup><small>8</small></sup>  אלהים צבאות השׁיבנו והאר פניך ונושׁעה׃ </p>
<p id="v9"><sup><small>9</small></sup>  גפן ממצרים תסיע תגרשׁ גוים ותטעה׃ </p>
<p id="v10"><sup><small>10</small></sup>  פנית לפניה ותשׁרשׁ שׁרשׁיה ותמלא־ארץ׃ </p>
<p id="v11"><sup><small>11</small></sup>  כסו הרים צלה וענפיה ארזי־אל׃ </p>
<p id="v12"><sup><small>12</small></sup>  תשׁלח קצירה עד־ים ואל־נהר יונקותיה׃ </p>
<p id="v13"><sup><small>13</small></sup>  למה פרצת גדריה וארוה כל־עברי דרך׃ </p>
<p id="v14"><sup><small>14</small></sup>  יכרסמנה חזיר מיער וזיז שׂדי ירענה׃ <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  אלהים צבאות שׁוב־נא הבט משׁמים וראה ופקד גפן זאת׃ </p>
<p id="v16"><sup><small>16</small></sup>  וכנה אשׁר־נטעה ימינך ועל־בן אמצתה לך׃ </p>
<p id="v17"><sup><small>17</small></sup>  שׂרפה באשׁ כסוחה מגערת פניך יאבדו׃ </p>
<p id="v18"><sup><small>18</small></sup>  תהי־ידך על־אישׁ ימינך על־בן־אדם אמצת לך׃ </p>
<p id="v19"><sup><small>19</small></sup>  ולא־נסוג ממך תחינו ובשׁמך נקרא׃ </p>
<p id="v20"><sup><small>20</small></sup>  יהוה אלהים צבאות השׁיבנו האר פניך ונושׁעה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 80:4,19 <i>ה' אלוהי צבאות</i>: <a href="/he/The_Urantia_Book/38#p6_2">או 38:6.2</a>. </li>
  <li id="fn2"><a href="#cite2">↑</a> 80:14 <i>אלוהים אחד בשמיים</i>: <a href="/he/The_Urantia_Book/79#p1_9">או 79:1.9</a>. </li>
</ol>
</div>
