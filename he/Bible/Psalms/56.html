<!--
title: תהילים - פֶּרֶק 56
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Psalms/55">תהילים - פֶּרֶק 55</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Psalms/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Psalms/57">תהילים - פֶּרֶק 57</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  למנצח על־יונת אלם רחקים לדוד מכתם באחז אתו פלשׁתים בגת׃ </p>
<p id="v2"><sup><small>2</small></sup>  חנני אלהים כי־שׁאפני אנושׁ כל־היום לחם ילחצני׃ </p>
<p id="v3"><sup><small>3</small></sup>  שׁאפו שׁוררי כל־היום כי־רבים לחמים לי מרום׃ </p>
<p id="v4"><sup><small>4</small></sup>  יום אירא אני אליך אבטח׃ </p>
<p id="v5"><sup><small>5</small></sup>  באלהים אהלל דברו באלהים בטחתי לא אירא מה־יעשׂה בשׂר לי׃ </p>
<p id="v6"><sup><small>6</small></sup>  כל־היום דברי יעצבו עלי כל־מחשׁבתם לרע׃ </p>
<p id="v7"><sup><small>7</small></sup>  יגורו יצפינו המה עקבי ישׁמרו כאשׁר קוו נפשׁי׃ </p>
<p id="v8"><sup><small>8</small></sup>  על־און פלט־למו באף עמים הורד אלהים׃ </p>
<p id="v9"><sup><small>9</small></sup>  נדי ספרתה אתה שׂימה דמעתי בנאדך הלא בספרתך׃ </p>
<p id="v10"><sup><small>10</small></sup>  אז ישׁובו אויבי אחור ביום אקרא זה־ידעתי כי־אלהים לי׃ </p>
<p id="v11"><sup><small>11</small></sup>  באלהים אהלל דבר ביהוה אהלל דבר׃ </p>
<p id="v12"><sup><small>12</small></sup>  באלהים בטחתי לא אירא מה־יעשׂה אדם לי׃ </p>
<p id="v13"><sup><small>13</small></sup>  עלי אלהים נדריך אשׁלם תודת לך׃ </p>
<p id="v14"><sup><small>14</small></sup>  כי הצלת נפשׁי ממות הלא רגלי מדחי להתהלך לפני אלהים באור החיים׃ </p>
