<!--
title: איכה - פֶּרֶק 5
description: 
published: true
date: 2022-10-6T10:37:18Z
tags: bible, bible—lamentations
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Lamentations/4">איכה - פֶּרֶק 4</a></td>
        <td><a href="/he/Bible/Lamentations/Index">אינדקס</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  זכר יהוה מה־היה לנו הביט וראה את־חרפתנו׃ </p>
<p id="v2"><sup><small>2</small></sup>  נחלתנו נהפכה לזרים בתינו לנכרים׃ </p>
<p id="v3"><sup><small>3</small></sup>  יתומים היינו אין אב אמתינו כאלמנות׃ </p>
<p id="v4"><sup><small>4</small></sup>  מימינו בכסף שׁתינו עצינו במחיר יבאו׃ </p>
<p id="v5"><sup><small>5</small></sup>  על צוארנו נרדפנו יגענו לא הונח־לנו׃ </p>
<p id="v6"><sup><small>6</small></sup>  מצרים נתנו יד אשׁור לשׂבע לחם׃ </p>
<p id="v7"><sup><small>7</small></sup>  אבתינו חטאו אינם אנחנו עונתיהם סבלנו׃ </p>
<p id="v8"><sup><small>8</small></sup>  עבדים משׁלו בנו פרק אין מידם׃ </p>
<p id="v9"><sup><small>9</small></sup>  בנפשׁנו נביא לחמנו מפני חרב המדבר׃ </p>
<p id="v10"><sup><small>10</small></sup>  עורנו כתנור נכמרו מפני זלעפות רעב׃ </p>
<p id="v11"><sup><small>11</small></sup>  נשׁים בציון ענו בתלת בערי יהודה׃ </p>
<p id="v12"><sup><small>12</small></sup>  שׂרים בידם נתלו פני זקנים לא נהדרו׃ </p>
<p id="v13"><sup><small>13</small></sup>  בחורים טחון נשׂאו ונערים בעץ כשׁלו׃ </p>
<p id="v14"><sup><small>14</small></sup>  זקנים משׁער שׁבתו בחורים מנגינתם׃ </p>
<p id="v15"><sup><small>15</small></sup>  שׁבת משׂושׂ לבנו נהפך לאבל מחלנו׃ </p>
<p id="v16"><sup><small>16</small></sup>  נפלה עטרת ראשׁנו אוי־נא לנו כי חטאנו׃ </p>
<p id="v17"><sup><small>17</small></sup>  על־זה היה דוה לבנו על־אלה חשׁכו עינינו׃ </p>
<p id="v18"><sup><small>18</small></sup>  על הר־ציון שׁשׁמם שׁועלים הלכו־בו׃ </p>
<p id="v19"><sup><small>19</small></sup>  אתה יהוה לעולם תשׁב כסאך לדר ודור׃ </p>
<p id="v20"><sup><small>20</small></sup>  למה לנצח תשׁכחנו תעזבנו לארך ימים׃ </p>
<p id="v21"><sup><small>21</small></sup>  השׁיבנו יהוה אליך ונשׁוב חדשׁ ימינו כקדם׃ </p>
<p id="v22"><sup><small>22</small></sup>  כי אם־מאס מאסתנו קצפת עלינו עד־מאד׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Lamentations/4">איכה - פֶּרֶק 4</a></td>
        <td><a href="/he/Bible/Lamentations/Index">אינדקס</a></td>
        <td> </td>
      </tr>
    </tbody>
  </table>
</figure>
