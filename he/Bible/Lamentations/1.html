<!--
title: איכה - פֶּרֶק 1
description: 
published: true
date: 2023-11-8T20:31:8Z
tags: bible, bible—lamentations
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/he/Bible/Lamentations/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Lamentations/2">
          <span class="pr-2">איכה - פֶּרֶק 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  איכה ישׁבה בדד העיר רבתי עם היתה כאלמנה רבתי בגוים שׂרתי במדינות היתה למס׃ </p>
<p id="v2"><sup><small>2</small></sup>  בכו תבכה בלילה ודמעתה על לחיה אין־לה מנחם מכל־אהביה כל־רעיה בגדו בה היו לה לאיבים׃ </p>
<p id="v3"><sup><small>3</small></sup>  גלתה יהודה מעני ומרב עבדה היא ישׁבה בגוים לא מצאה מנוח כל־רדפיה השׂיגוה בין המצרים׃ </p>
<p id="v4"><sup><small>4</small></sup>  דרכי ציון אבלות מבלי באי מועד כל־שׁעריה שׁוממין כהניה נאנחים בתולתיה נוגות והיא מר־לה׃ </p>
<p id="v5"><sup><small>5</small></sup>  היו צריה לראשׁ איביה שׁלו כי־יהוה הוגה על רב־פשׁעיה עולליה הלכו שׁבי לפני־צר׃ </p>
<p id="v6"><sup><small>6</small></sup>  ויצא מן בת־ציון כל־הדרה היו שׂריה כאילים לא־מצאו מרעה וילכו בלא־כח לפני רודף׃ </p>
<p id="v7"><sup><small>7</small></sup>  זכרה ירושׁלם ימי עניה ומרודיה כל מחמדיה אשׁר היו מימי קדם בנפל עמה ביד־צר ואין עוזר לה ראוה צרים שׂחקו על משׁבתה׃ </p>
<p id="v8"><sup><small>8</small></sup>  חטא חטאה ירושׁלם על־כן לנידה היתה כל־מכבדיה הזילוה כי־ראו ערותה גם־היא נאנחה ותשׁב אחור׃ </p>
<p id="v9"><sup><small>9</small></sup>  טמאתה בשׁוליה לא זכרה אחריתה ותרד פלאים אין מנחם לה ראה יהוה את־עניי כי הגדיל אויב׃ </p>
<p id="v10"><sup><small>10</small></sup>  ידו פרשׂ צר על כל־מחמדיה כי־ראתה גוים באו מקדשׁה אשׁר צויתה לא־יבאו בקהל לך׃ </p>
<p id="v11"><sup><small>11</small></sup>  כל־עמה נאנחים מבקשׁים לחם נתנו מחמודיהם באכל להשׁיב נפשׁ ראה יהוה והביטה כי הייתי זוללה׃ </p>
<p id="v12"><sup><small>12</small></sup>  לוא אליכם כל־עברי דרך הביטו וראו אם־ישׁ מכאוב כמכאבי אשׁר עולל לי אשׁר הוגה יהוה ביום חרון אפו׃ <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  ממרום שׁלח־אשׁ בעצמתי וירדנה פרשׂ רשׁת לרגלי השׁיבני אחור נתנני שׁממה כל־היום דוה׃ </p>
<p id="v14"><sup><small>14</small></sup>  נשׂקד על פשׁעי בידו ישׂתרגו עלו על־צוארי הכשׁיל כחי נתנני אדני בידי לא־אוכל קום׃ </p>
<p id="v15"><sup><small>15</small></sup>  סלה כל־אבירי אדני בקרבי קרא עלי מועד לשׁבר בחורי גת דרך אדני לבתולת בת־יהודה׃ </p>
<p id="v16"><sup><small>16</small></sup>  על־אלה אני בוכיה עיני עיני ירדה מים כי־רחק ממני מנחם משׁיב נפשׁי היו בני שׁוממים כי גבר אויב׃ </p>
<p id="v17"><sup><small>17</small></sup>  פרשׂה ציון בידיה אין מנחם לה צוה יהוה ליעקב סביביו צריו היתה ירושׁלם לנדה ביניהם׃ </p>
<p id="v18"><sup><small>18</small></sup>  צדיק הוא יהוה כי פיהו מריתי שׁמעו־נא כל־עמים וראו מכאבי בתולתי ובחורי הלכו בשׁבי׃ </p>
<p id="v19"><sup><small>19</small></sup>  קראתי למאהבי המה רמוני כהני וזקני בעיר גועו כי־בקשׁו אכל למו וישׁיבו את־נפשׁם׃ <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  ראה יהוה כי־צר־לי מעי חמרמרו נהפך לבי בקרבי כי מרו מריתי מחוץ שׁכלה־חרב בבית כמות׃ </p>
<p id="v21"><sup><small>21</small></sup>  שׁמעו כי נאנחה אני אין מנחם לי כל־איבי שׁמעו רעתי שׂשׂו כי אתה עשׂית הבאת יום־קראת ויהיו כמוני׃ </p>
<p id="v22"><sup><small>22</small></sup>  תבא כל־רעתם לפניך ועולל למו כאשׁר עוללת לי על כל־פשׁעי כי־רבות אנחתי ולבי דוי׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/he/Bible/Lamentations/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Lamentations/2">
          <span class="pr-2">איכה - פֶּרֶק 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 1:12 <i>אלוהים אמר לכעוס</i>: <a href="/he/The_Urantia_Book/4#p3_2">או 4:3.2</a>. </li>
  <li id="fn2"><a href="#cite2">↑</a> 1:19 <i>לוותר על הרוח</i>: <a href="/he/The_Urantia_Book/86#p5_2">או 86:5.2</a>. </li>
</ol>
</div>
