<!--
title: שמואל א׳ - פֶּרֶק 3
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/1_Samuel/2">שמואל א׳ - פֶּרֶק 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/1_Samuel/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/1_Samuel/4">שמואל א׳ - פֶּרֶק 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  והנער שׁמואל משׁרת את־יהוה לפני עלי ודבר־יהוה היה יקר בימים ההם אין חזון נפרץ׃ </p>
<p id="v2"><sup><small>2</small></sup>  ויהי ביום ההוא ועלי שׁכב במקמו ועינו החלו כהות לא יוכל לראות׃ </p>
<p id="v3"><sup><small>3</small></sup>  ונר אלהים טרם יכבה ושׁמואל שׁכב בהיכל יהוה אשׁר־שׁם ארון אלהים׃ </p>
<p id="v4"><sup><small>4</small></sup>  ויקרא יהוה אל־שׁמואל ויאמר הנני׃ </p>
<p id="v5"><sup><small>5</small></sup>  וירץ אל־עלי ויאמר הנני כי־קראת לי ויאמר לא־קראתי שׁוב שׁכב וילך וישׁכב׃ </p>
<p id="v6"><sup><small>6</small></sup>  ויסף יהוה קרא עוד שׁמואל ויקם שׁמואל וילך אל־עלי ויאמר הנני כי קראת לי ויאמר לא־קראתי בני שׁוב שׁכב׃ </p>
<p id="v7"><sup><small>7</small></sup>  ושׁמואל טרם ידע את־יהוה וטרם יגלה אליו דבר־יהוה׃ </p>
<p id="v8"><sup><small>8</small></sup>  ויסף יהוה קרא־שׁמואל בשׁלשׁית ויקם וילך אל־עלי ויאמר הנני כי קראת לי ויבן עלי כי יהוה קרא לנער׃ </p>
<p id="v9"><sup><small>9</small></sup>  ויאמר עלי לשׁמואל לך שׁכב והיה אם־יקרא אליך ואמרת דבר יהוה כי שׁמע עבדך וילך שׁמואל וישׁכב במקומו׃ </p>
<p id="v10"><sup><small>10</small></sup>  ויבא יהוה ויתיצב ויקרא כפעם־בפעם שׁמואל שׁמואל ויאמר שׁמואל דבר כי שׁמע עבדך׃ </p>
<p id="v11"><sup><small>11</small></sup>  ויאמר יהוה אל־שׁמואל הנה אנכי עשׂה דבר בישׂראל אשׁר כל־שׁמעו תצלינה שׁתי אזניו׃ </p>
<p id="v12"><sup><small>12</small></sup>  ביום ההוא אקים אל־עלי את כל־אשׁר דברתי אל־ביתו החל וכלה׃ </p>
<p id="v13"><sup><small>13</small></sup>  והגדתי לו כי־שׁפט אני את־ביתו עד־עולם בעון אשׁר־ידע כי־מקללים להם בניו ולא כהה בם׃ </p>
<p id="v14"><sup><small>14</small></sup>  ולכן נשׁבעתי לבית עלי אם־יתכפר עון בית־עלי בזבח ובמנחה עד־עולם׃ </p>
<p id="v15"><sup><small>15</small></sup>  וישׁכב שׁמואל עד־הבקר ויפתח את־דלתות בית־יהוה ושׁמואל ירא מהגיד את־המראה אל־עלי׃ </p>
<p id="v16"><sup><small>16</small></sup>  ויקרא עלי את־שׁמואל ויאמר שׁמואל בני ויאמר הנני׃ </p>
<p id="v17"><sup><small>17</small></sup>  ויאמר מה הדבר אשׁר דבר אליך אל־נא תכחד ממני כה יעשׂה־לך אלהים וכה יוסיף אם־תכחד ממני דבר מכל־הדבר אשׁר־דבר אליך׃ </p>
<p id="v18"><sup><small>18</small></sup>  ויגד־לו שׁמואל את־כל־הדברים ולא כחד ממנו ויאמר יהוה הוא הטוב בעינו יעשׂה׃ </p>
<p id="v19"><sup><small>19</small></sup>  ויגדל שׁמואל ויהוה היה עמו ולא־הפיל מכל־דבריו ארצה׃ </p>
<p id="v20"><sup><small>20</small></sup>  וידע כל־ישׂראל מדן ועד־באר שׁבע כי נאמן שׁמואל לנביא ליהוה׃ </p>
<p id="v21"><sup><small>21</small></sup>  ויסף יהוה להראה בשׁלה כי־נגלה יהוה אל־שׁמואל בשׁלו בדבר יהוה׃ </p>
