<!--
title: שמואל א׳ - פֶּרֶק 14
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/1_Samuel/13">שמואל א׳ - פֶּרֶק 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/1_Samuel/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/1_Samuel/15">שמואל א׳ - פֶּרֶק 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי היום ויאמר יונתן בן־שׁאול אל־הנער נשׂא כליו לכה ונעברה אל־מצב פלשׁתים אשׁר מעבר הלז ולאביו לא הגיד׃ </p>
<p id="v2"><sup><small>2</small></sup>  ושׁאול יושׁב בקצה הגבעה תחת הרמון אשׁר במגרון והעם אשׁר עמו כשׁשׁ מאות אישׁ׃ </p>
<p id="v3"><sup><small>3</small></sup>  ואחיה בן־אחטוב אחי איכבוד בן־פינחס בן־עלי כהן יהוה בשׁלו נשׂא אפוד והעם לא ידע כי הלך יונתן׃ </p>
<p id="v4"><sup><small>4</small></sup>  ובין המעברות אשׁר בקשׁ יונתן לעבר על־מצב פלשׁתים שׁן־הסלע מהעבר מזה ושׁן־הסלע מהעבר מזה ושׁם האחד בוצץ ושׁם האחד סנה׃ </p>
<p id="v5"><sup><small>5</small></sup>  השׁן האחד מצוק מצפון מול מכמשׂ והאחד מנגב מול גבע׃ </p>
<p id="v6"><sup><small>6</small></sup>  ויאמר יהונתן אל־הנער נשׂא כליו לכה ונעברה אל־מצב הערלים האלה אולי יעשׂה יהוה לנו כי אין ליהוה מעצור להושׁיע ברב או במעט׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  ויאמר לו נשׂא כליו עשׂה כל־אשׁר בלבבך נטה לך הנני עמך כלבבך׃ </p>
<p id="v8"><sup><small>8</small></sup>  ויאמר יהונתן הנה אנחנו עברים אל־האנשׁים ונגלינו אליהם׃ </p>
<p id="v9"><sup><small>9</small></sup>  אם־כה יאמרו אלינו דמו עד־הגיענו אליכם ועמדנו תחתינו ולא נעלה אליהם׃ </p>
<p id="v10"><sup><small>10</small></sup>  ואם־כה יאמרו עלו עלינו ועלינו כי־נתנם יהוה בידנו וזה־לנו האות׃ </p>
<p id="v11"><sup><small>11</small></sup>  ויגלו שׁניהם אל־מצב פלשׁתים ויאמרו פלשׁתים הנה עברים יצאים מן־החרים אשׁר התחבאו־שׁם׃ </p>
<p id="v12"><sup><small>12</small></sup>  ויענו אנשׁי המצבה את־יונתן ואת־נשׂא כליו ויאמרו עלו אלינו ונודיעה אתכם דבר ויאמר יונתן אל־נשׂא כליו עלה אחרי כי־נתנם יהוה ביד ישׂראל׃ </p>
<p id="v13"><sup><small>13</small></sup>  ויעל יונתן על־ידיו ועל־רגליו ונשׂא כליו אחריו ויפלו לפני יונתן ונשׂא כליו ממותת אחריו׃ </p>
<p id="v14"><sup><small>14</small></sup>  ותהי המכה הראשׁנה אשׁר הכה יונתן ונשׂא כליו כעשׂרים אישׁ כבחצי מענה צמד שׂדה׃ </p>
<p id="v15"><sup><small>15</small></sup>  ותהי חרדה במחנה בשׂדה ובכל־העם המצב והמשׁחית חרדו גם־המה ותרגז הארץ ותהי לחרדת אלהים׃ </p>
<p id="v16"><sup><small>16</small></sup>  ויראו הצפים לשׁאול בגבעת בנימן והנה ההמון נמוג וילך והלם׃ </p>
<p id="v17"><sup><small>17</small></sup>  ויאמר שׁאול לעם אשׁר אתו פקדו־נא וראו מי הלך מעמנו ויפקדו והנה אין יונתן ונשׂא כליו׃ </p>
<p id="v18"><sup><small>18</small></sup>  ויאמר שׁאול לאחיה הגישׁה ארון האלהים כי־היה ארון האלהים ביום ההוא ובני ישׂראל׃ </p>
<p id="v19"><sup><small>19</small></sup>  ויהי עד דבר שׁאול אל־הכהן וההמון אשׁר במחנה פלשׁתים וילך הלוך ורב ויאמר שׁאול אל־הכהן אסף ידך׃ </p>
<p id="v20"><sup><small>20</small></sup>  ויזעק שׁאול וכל־העם אשׁר אתו ויבאו עד־המלחמה והנה היתה חרב אישׁ ברעהו מהומה גדולה מאד׃ </p>
<p id="v21"><sup><small>21</small></sup>  והעברים היו לפלשׁתים כאתמול שׁלשׁום אשׁר עלו עמם במחנה סביב וגם־המה להיות עם־ישׂראל אשׁר עם־שׁאול ויונתן׃ </p>
<p id="v22"><sup><small>22</small></sup>  וכל אישׁ ישׂראל המתחבאים בהר־אפרים שׁמעו כי־נסו פלשׁתים וידבקו גם־המה אחריהם במלחמה׃ </p>
<p id="v23"><sup><small>23</small></sup>  ויושׁע יהוה ביום ההוא את־ישׂראל והמלחמה עברה את־בית און׃ </p>
<p id="v24"><sup><small>24</small></sup>  ואישׁ־ישׂראל נגשׂ ביום ההוא ויאל שׁאול את־העם לאמר ארור האישׁ אשׁר־יאכל לחם עד־הערב ונקמתי מאיבי ולא טעם כל־העם לחם׃ </p>
<p id="v25"><sup><small>25</small></sup>  וכל־הארץ באו ביער ויהי דבשׁ על־פני השׂדה׃ </p>
<p id="v26"><sup><small>26</small></sup>  ויבא העם אל־היער והנה הלך דבשׁ ואין־משׂיג ידו אל־פיו כי־ירא העם את־השׁבעה׃ </p>
<p id="v27"><sup><small>27</small></sup>  ויונתן לא־שׁמע בהשׁביע אביו את־העם וישׁלח את־קצה המטה אשׁר בידו ויטבל אותה ביערת הדבשׁ וישׁב ידו אל־פיו ותראנה עיניו׃ </p>
<p id="v28"><sup><small>28</small></sup>  ויען אישׁ מהעם ויאמר השׁבע השׁביע אביך את־העם לאמר ארור האישׁ אשׁר־יאכל לחם היום ויעף העם׃ </p>
<p id="v29"><sup><small>29</small></sup>  ויאמר יונתן עכר אבי את־הארץ ראו־נא כי־ארו עיני כי טעמתי מעט דבשׁ הזה׃ </p>
<p id="v30"><sup><small>30</small></sup>  אף כי לוא אכל אכל היום העם משׁלל איביו אשׁר מצא כי עתה לא־רבתה מכה בפלשׁתים׃ </p>
<p id="v31"><sup><small>31</small></sup>  ויכו ביום ההוא בפלשׁתים ממכמשׂ אילנה ויעף העם מאד׃ </p>
<p id="v32"><sup><small>32</small></sup>  ויעשׂ העם אל־שׁלל ויקחו צאן ובקר ובני בקר וישׁחטו־ארצה ויאכל העם על־הדם׃ </p>
<p id="v33"><sup><small>33</small></sup>  ויגידו לשׁאול לאמר הנה העם חטאים ליהוה לאכל על־הדם ויאמר בגדתם גלו־אלי היום אבן גדולה׃ </p>
<p id="v34"><sup><small>34</small></sup>  ויאמר שׁאול פצו בעם ואמרתם להם הגישׁו אלי אישׁ שׁורו ואישׁ שׂיהו ושׁחטתם בזה ואכלתם ולא־תחטאו ליהוה לאכל אל־הדם ויגשׁו כל־העם אישׁ שׁורו בידו הלילה וישׁחטו־שׁם׃ </p>
<p id="v35"><sup><small>35</small></sup>  ויבן שׁאול מזבח ליהוה אתו החל לבנות מזבח ליהוה׃ </p>
<p id="v36"><sup><small>36</small></sup>  ויאמר שׁאול נרדה אחרי פלשׁתים לילה ונבזה בהם עד־אור הבקר ולא־נשׁאר בהם אישׁ ויאמרו כל־הטוב בעיניך עשׂה ויאמר הכהן נקרבה הלם אל־האלהים׃ </p>
<p id="v37"><sup><small>37</small></sup>  וישׁאל שׁאול באלהים הארד אחרי פלשׁתים התתנם ביד ישׂראל ולא ענהו ביום ההוא׃ </p>
<p id="v38"><sup><small>38</small></sup>  ויאמר שׁאול גשׁו הלם כל פנות העם ודעו וראו במה היתה החטאת הזאת היום׃ </p>
<p id="v39"><sup><small>39</small></sup>  כי חי־יהוה המושׁיע את־ישׂראל כי אם־ישׁנו ביונתן בני כי מות ימות ואין ענהו מכל־העם׃ </p>
<p id="v40"><sup><small>40</small></sup>  ויאמר אל־כל־ישׂראל אתם תהיו לעבר אחד ואני ויונתן בני נהיה לעבר אחד ויאמרו העם אל־שׁאול הטוב בעיניך עשׂה׃ </p>
<p id="v41"><sup><small>41</small></sup>  ויאמר שׁאול אל־יהוה אלהי ישׂראל הבה תמים וילכד יונתן ושׁאול והעם יצאו׃ </p>
<p id="v42"><sup><small>42</small></sup>  ויאמר שׁאול הפילו ביני ובין יונתן בני וילכד יונתן׃ </p>
<p id="v43"><sup><small>43</small></sup>  ויאמר שׁאול אל־יונתן הגידה לי מה עשׂיתה ויגד־לו יונתן ויאמר טעם טעמתי בקצה המטה אשׁר־בידי מעט דבשׁ הנני אמות׃ </p>
<p id="v44"><sup><small>44</small></sup>  ויאמר שׁאול כה־יעשׂה אלהים וכה יוסף כי־מות תמות יונתן׃ </p>
<p id="v45"><sup><small>45</small></sup>  ויאמר העם אל־שׁאול היונתן ימות אשׁר עשׂה הישׁועה הגדולה הזאת בישׂראל חלילה חי־יהוה אם־יפל משׂערת ראשׁו ארצה כי־עם־אלהים עשׂה היום הזה ויפדו העם את־יונתן ולא־מת׃ </p>
<p id="v46"><sup><small>46</small></sup>  ויעל שׁאול מאחרי פלשׁתים ופלשׁתים הלכו למקומם׃ </p>
<p id="v47"><sup><small>47</small></sup>  ושׁאול לכד המלוכה על־ישׂראל וילחם סביב בכל־איביו במואב ובבני־עמון ובאדום ובמלכי צובה ובפלשׁתים ובכל אשׁר־יפנה ירשׁיע׃ </p>
<p id="v48"><sup><small>48</small></sup>  ויעשׂ חיל ויך את־עמלק ויצל את־ישׂראל מיד שׁסהו׃ </p>
<p id="v49"><sup><small>49</small></sup>  ויהיו בני שׁאול יונתן וישׁוי ומלכי־שׁוע ושׁם שׁתי בנתיו שׁם הבכירה מרב ושׁם הקטנה מיכל׃ </p>
<p id="v50"><sup><small>50</small></sup>  ושׁם אשׁת שׁאול אחינעם בת־אחימעץ ושׁם שׂר־צבאו אבינר בן־נר דוד שׁאול׃ </p>
<p id="v51"><sup><small>51</small></sup>  וקישׁ אבי־שׁאול ונר אבי־אבנר בן־אביאל׃ </p>
<p id="v52"><sup><small>52</small></sup>  ותהי המלחמה חזקה על־פלשׁתים כל ימי שׁאול וראה שׁאול כל־אישׁ גבור וכל־בן־חיל ויאספהו אליו׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 14:6 <i>אין מעצורים כדי להציל רבים/מעטים</i>: <a href="/he/The_Urantia_Book/97#p1_8">או 97:1.8</a>. </li>
</ol>
</div>
