<!--
title: שמואל א׳ - פֶּרֶק 16
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/1_Samuel/15">שמואל א׳ - פֶּרֶק 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/1_Samuel/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/1_Samuel/17">שמואל א׳ - פֶּרֶק 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר יהוה אל־שׁמואל עד־מתי אתה מתאבל אל־שׁאול ואני מאסתיו ממלך על־ישׂראל מלא קרנך שׁמן ולך אשׁלחך אל־ישׁי בית־הלחמי כי־ראיתי בבניו לי מלך׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויאמר שׁמואל איך אלך ושׁמע שׁאול והרגני ויאמר יהוה עגלת בקר תקח בידך ואמרת לזבח ליהוה באתי׃ </p>
<p id="v3"><sup><small>3</small></sup>  וקראת לישׁי בזבח ואנכי אודיעך את אשׁר־תעשׂה ומשׁחת לי את אשׁר־אמר אליך׃ </p>
<p id="v4"><sup><small>4</small></sup>  ויעשׂ שׁמואל את אשׁר דבר יהוה ויבא בית לחם ויחרדו זקני העיר לקראתו ויאמר שׁלם בואך׃ </p>
<p id="v5"><sup><small>5</small></sup>  ויאמר שׁלום לזבח ליהוה באתי התקדשׁו ובאתם אתי בזבח ויקדשׁ את־ישׁי ואת־בניו ויקרא להם לזבח׃ </p>
<p id="v6"><sup><small>6</small></sup>  ויהי בבואם וירא את־אליאב ויאמר אך נגד יהוה משׁיחו׃ </p>
<p id="v7"><sup><small>7</small></sup>  ויאמר יהוה אל־שׁמואל אל־תבט אל־מראהו ואל־גבה קומתו כי מאסתיהו כי לא אשׁר יראה האדם כי האדם יראה לעינים ויהוה יראה ללבב׃ <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  ויקרא ישׁי אל־אבינדב ויעברהו לפני שׁמואל ויאמר גם־בזה לא־בחר יהוה׃ </p>
<p id="v9"><sup><small>9</small></sup>  ויעבר ישׁי שׁמה ויאמר גם־בזה לא־בחר יהוה׃ </p>
<p id="v10"><sup><small>10</small></sup>  ויעבר ישׁי שׁבעת בניו לפני שׁמואל ויאמר שׁמואל אל־ישׁי לא־בחר יהוה באלה׃ </p>
<p id="v11"><sup><small>11</small></sup>  ויאמר שׁמואל אל־ישׁי התמו הנערים ויאמר עוד שׁאר הקטן והנה רעה בצאן ויאמר שׁמואל אל־ישׁי שׁלחה וקחנו כי לא־נסב עד־באו פה׃ </p>
<p id="v12"><sup><small>12</small></sup>  וישׁלח ויביאהו והוא אדמוני עם־יפה עינים וטוב ראי ויאמר יהוה קום משׁחהו כי־זה הוא׃ </p>
<p id="v13"><sup><small>13</small></sup>  ויקח שׁמואל את־קרן השׁמן וימשׁח אתו בקרב אחיו ותצלח רוח־יהוה אל־דוד מהיום ההוא ומעלה ויקם שׁמואל וילך הרמתה׃ </p>
<p id="v14"><sup><small>14</small></sup>  ורוח יהוה סרה מעם שׁאול ובעתתו רוח־רעה מאת יהוה׃ <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  ויאמרו עבדי־שׁאול אליו הנה־נא רוח־אלהים רעה מבעתך׃ </p>
<p id="v16"><sup><small>16</small></sup>  יאמר־נא אדננו עבדיך לפניך יבקשׁו אישׁ ידע מנגן בכנור והיה בהיות עליך רוח־אלהים רעה ונגן בידו וטוב לך׃ </p>
<p id="v17"><sup><small>17</small></sup>  ויאמר שׁאול אל־עבדיו ראו־נא לי אישׁ מיטיב לנגן והביאותם אלי׃ </p>
<p id="v18"><sup><small>18</small></sup>  ויען אחד מהנערים ויאמר הנה ראיתי בן לישׁי בית הלחמי ידע נגן וגבור חיל ואישׁ מלחמה ונבון דבר ואישׁ תאר ויהוה עמו׃ </p>
<p id="v19"><sup><small>19</small></sup>  וישׁלח שׁאול מלאכים אל־ישׁי ויאמר שׁלחה אלי את־דוד בנך אשׁר בצאן׃ </p>
<p id="v20"><sup><small>20</small></sup>  ויקח ישׁי חמור לחם ונאד יין וגדי עזים אחד וישׁלח ביד־דוד בנו אל־שׁאול׃ </p>
<p id="v21"><sup><small>21</small></sup>  ויבא דוד אל־שׁאול ויעמד לפניו ויאהבהו מאד ויהי־לו נשׂא כלים׃ </p>
<p id="v22"><sup><small>22</small></sup>  וישׁלח שׁאול אל־ישׁי לאמר יעמד־נא דוד לפני כי־מצא חן בעיני׃ </p>
<p id="v23"><sup><small>23</small></sup>  והיה בהיות רוח־אלהים אל־שׁאול ולקח דוד את־הכנור ונגן בידו ורוח לשׁאול וטוב לו וסרה מעליו רוח הרעה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 16:1-13 <i>גרסת הכהן למלכות</i>: <a href="/he/The_Urantia_Book/97#p9_8">או 97:9.8</a>. </li>
  <li id="fn2"><a href="#cite2">↑</a> 16:7 <i>לשפוט מניע, לא מעשים</i>: <a href="/he/The_Urantia_Book/140#p6_4">או 140:6.4</a>.  <i>התעלם ממראה חיצוני</i>: <a href="/he/The_Urantia_Book/174#p0_2">או 174:0.2</a>. </li>
  <li id="fn3"><a href="#cite3">↑</a> 16:14-16 <i>שולח רוחות רעות</i>: <a href="/he/The_Urantia_Book/96#p7_6">או 96:7.6</a>. </li>
</ol>
</div>
