<!--
title: שמואל א׳ - פֶּרֶק 28
description: 
published: true
date: 2023-11-8T20:31:8Z
tags: bible, bible—1 samuel
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Samuel/27">
          <span class="mdi mdi-arrow-left-drop-circle"></span><span class="pl-2">שמואל א׳ - פֶּרֶק 27</span>
        </a>
        </td>
        <td>
        <a href="/he/Bible/1_Samuel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Samuel/29">
          <span class="pr-2">שמואל א׳ - פֶּרֶק 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי בימים ההם ויקבצו פלשׁתים את־מחניהם לצבא להלחם בישׂראל ויאמר אכישׁ אל־דוד ידע תדע כי אתי תצא במחנה אתה ואנשׁיך׃ </p>
<p id="v2"><sup><small>2</small></sup>  ויאמר דוד אל־אכישׁ לכן אתה תדע את אשׁר־יעשׂה עבדך ויאמר אכישׁ אל־דוד לכן שׁמר לראשׁי אשׂימך כל־הימים׃ </p>
<p id="v3"><sup><small>3</small></sup>  ושׁמואל מת ויספדו־לו כל־ישׂראל ויקברהו ברמה ובעירו ושׁאול הסיר האבות ואת־הידענים מהארץ׃ </p>
<p id="v4"><sup><small>4</small></sup>  ויקבצו פלשׁתים ויבאו ויחנו בשׁונם ויקבץ שׁאול את־כל־ישׂראל ויחנו בגלבע׃ </p>
<p id="v5"><sup><small>5</small></sup>  וירא שׁאול את־מחנה פלשׁתים וירא ויחרד לבו מאד׃ </p>
<p id="v6"><sup><small>6</small></sup>  וישׁאל שׁאול ביהוה ולא ענהו יהוה גם בחלמות גם באורים גם בנביאם׃ </p>
<p id="v7"><sup><small>7</small></sup>  ויאמר שׁאול לעבדיו בקשׁו־לי אשׁת בעלת־אוב ואלכה אליה ואדרשׁה־בה ויאמרו עבדיו אליו הנה אשׁת בעלת־אוב בעין דור׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  ויתחפשׂ שׁאול וילבשׁ בגדים אחרים וילך הוא ושׁני אנשׁים עמו ויבאו אל־האשׁה לילה ויאמר קסומי־נא לי באוב והעלי לי את אשׁר־אמר אליך׃ </p>
<p id="v9"><sup><small>9</small></sup>  ותאמר האשׁה אליו הנה אתה ידעת את אשׁר־עשׂה שׁאול אשׁר הכרית את־האבות ואת־הידעני מן־הארץ ולמה אתה מתנקשׁ בנפשׁי להמיתני׃ </p>
<p id="v10"><sup><small>10</small></sup>  וישׁבע לה שׁאול ביהוה לאמר חי־יהוה אם־יקרך עון בדבר הזה׃ </p>
<p id="v11"><sup><small>11</small></sup>  ותאמר האשׁה את־מי אעלה־לך ויאמר את־שׁמואל העלי־לי׃ </p>
<p id="v12"><sup><small>12</small></sup>  ותרא האשׁה את־שׁמואל ותזעק בקול גדול ותאמר האשׁה אל־שׁאול לאמר למה רמיתני ואתה שׁאול׃ </p>
<p id="v13"><sup><small>13</small></sup>  ויאמר לה המלך אל־תיראי כי מה ראית ותאמר האשׁה אל־שׁאול אלהים ראיתי עלים מן־הארץ׃ </p>
<p id="v14"><sup><small>14</small></sup>  ויאמר לה מה־תארו ותאמר אישׁ זקן עלה והוא עטה מעיל וידע שׁאול כי־שׁמואל הוא ויקד אפים ארצה וישׁתחו׃ </p>
<p id="v15"><sup><small>15</small></sup>  ויאמר שׁמואל אל־שׁאול למה הרגזתני להעלות אתי ויאמר שׁאול צר־לי מאד ופלשׁתים נלחמים בי ואלהים סר מעלי ולא־ענני עוד גם ביד־הנביאם גם־בחלמות ואקראה לך להודיעני מה אעשׂה׃ <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  ויאמר שׁמואל ולמה תשׁאלני ויהוה סר מעליך ויהי ערך׃ </p>
<p id="v17"><sup><small>17</small></sup>  ויעשׂ יהוה לו כאשׁר דבר בידי ויקרע יהוה את־הממלכה מידך ויתנה לרעך לדוד׃ </p>
<p id="v18"><sup><small>18</small></sup>  כאשׁר לא־שׁמעת בקול יהוה ולא־עשׂית חרון־אפו בעמלק על־כן הדבר הזה עשׂה־לך יהוה היום הזה׃ <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  ויתן יהוה גם את־ישׂראל עמך ביד־פלשׁתים ומחר אתה ובניך עמי גם את־מחנה ישׂראל יתן יהוה ביד־פלשׁתים׃ </p>
<p id="v20"><sup><small>20</small></sup>  וימהר שׁאול ויפל מלא־קומתו ארצה וירא מאד מדברי שׁמואל גם־כח לא־היה בו כי לא אכל לחם כל־היום וכל־הלילה׃ </p>
<p id="v21"><sup><small>21</small></sup>  ותבוא האשׁה אל־שׁאול ותרא כי־נבהל מאד ותאמר אליו הנה שׁמעה שׁפחתך בקולך ואשׂים נפשׁי בכפי ואשׁמע את־דבריך אשׁר דברת אלי׃ </p>
<p id="v22"><sup><small>22</small></sup>  ועתה שׁמע־נא גם־אתה בקול שׁפחתך ואשׂמה לפניך פת־לחם ואכול ויהי בך כח כי תלך בדרך׃ </p>
<p id="v23"><sup><small>23</small></sup>  וימאן ויאמר לא אכל ויפרצו־בו עבדיו וגם־האשׁה וישׁמע לקלם ויקם מהארץ וישׁב אל־המטה׃ </p>
<p id="v24"><sup><small>24</small></sup>  ולאשׁה עגל־מרבק בבית ותמהר ותזבחהו ותקח־קמח ותלשׁ ותפהו מצות׃ </p>
<p id="v25"><sup><small>25</small></sup>  ותגשׁ לפני־שׁאול ולפני עבדיו ויאכלו ויקמו וילכו בלילה ההוא׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Samuel/27">
          <span class="mdi mdi-arrow-left-drop-circle"></span><span class="pl-2">שמואל א׳ - פֶּרֶק 27</span>
        </a>
        </td>
        <td>
        <a href="/he/Bible/1_Samuel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Samuel/29">
          <span class="pr-2">שמואל א׳ - פֶּרֶק 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 28:7-19 <i>שמאניות</i>: <a href="/he/The_Urantia_Book/90#p2_5">או 90:2.5</a>. </li>
  <li id="fn2"><a href="#cite2">↑</a> 28:7-25 <i>מכשפה מאנדור</i>: <a href="/he/The_Urantia_Book/146#p7_1">או 146:7.1</a>. </li>
  <li id="fn3"><a href="#cite3">↑</a> 28:15 <i>אלוהים "מדבר" בחלומות</i>: <a href="/he/The_Urantia_Book/86#p5_7">או 86:5.7</a>. </li>
  <li id="fn4"><a href="#cite4">↑</a> 28:18 <i>שגיאות טקסיות</i>: <a href="/he/The_Urantia_Book/97#p9_6">או 97:9.6</a>. </li>
</ol>
</div>
