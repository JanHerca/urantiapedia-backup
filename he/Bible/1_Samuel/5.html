<!--
title: שמואל א׳ - פֶּרֶק 5
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/1_Samuel/4">שמואל א׳ - פֶּרֶק 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/1_Samuel/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/1_Samuel/6">שמואל א׳ - פֶּרֶק 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ופלשׁתים לקחו את ארון האלהים ויבאהו מאבן העזר אשׁדודה׃ </p>
<p id="v2"><sup><small>2</small></sup>  ויקחו פלשׁתים את־ארון האלהים ויביאו אתו בית דגון ויציגו אתו אצל דגון׃ </p>
<p id="v3"><sup><small>3</small></sup>  וישׁכמו אשׁדודים ממחרת והנה דגון נפל לפניו ארצה לפני ארון יהוה ויקחו את־דגון וישׁבו אתו למקומו׃ </p>
<p id="v4"><sup><small>4</small></sup>  וישׁכמו בבקר ממחרת והנה דגון נפל לפניו ארצה לפני ארון יהוה וראשׁ דגון ושׁתי כפות ידיו כרתות אל־המפתן רק דגון נשׁאר עליו׃ </p>
<p id="v5"><sup><small>5</small></sup>  על־כן לא־ידרכו כהני דגון וכל־הבאים בית־דגון על־מפתן דגון באשׁדוד עד היום הזה׃ </p>
<p id="v6"><sup><small>6</small></sup>  ותכבד יד־יהוה אל־האשׁדודים וישׁמם ויך אתם בעפלים את־אשׁדוד ואת־גבוליה׃ </p>
<p id="v7"><sup><small>7</small></sup>  ויראו אנשׁי־אשׁדוד כי־כן ואמרו לא־ישׁב ארון אלהי ישׂראל עמנו כי־קשׁתה ידו עלינו ועל דגון אלהינו׃ </p>
<p id="v8"><sup><small>8</small></sup>  וישׁלחו ויאספו את־כל־סרני פלשׁתים אליהם ויאמרו מה־נעשׂה לארון אלהי ישׂראל ויאמרו גת יסב ארון אלהי ישׂראל ויסבו את־ארון אלהי ישׂראל׃ </p>
<p id="v9"><sup><small>9</small></sup>  ויהי אחרי הסבו אתו ותהי יד־יהוה בעיר מהומה גדולה מאד ויך את־אנשׁי העיר מקטן ועד־גדול וישׂתרו להם עפלים׃ </p>
<p id="v10"><sup><small>10</small></sup>  וישׁלחו את־ארון האלהים עקרון ויהי כבוא ארון האלהים עקרון ויזעקו העקרנים לאמר הסבו אלי את־ארון אלהי ישׂראל להמיתני ואת־עמי׃ </p>
<p id="v11"><sup><small>11</small></sup>  וישׁלחו ויאספו את־כל־סרני פלשׁתים ויאמרו שׁלחו את־ארון אלהי ישׂראל וישׁב למקמו ולא־ימית אתי ואת־עמי כי־היתה מהומת־מות בכל־העיר כבדה מאד יד האלהים שׁם׃ </p>
<p id="v12"><sup><small>12</small></sup>  והאנשׁים אשׁר לא־מתו הכו בעפלים ותעל שׁועת העיר השׁמים׃ </p>
