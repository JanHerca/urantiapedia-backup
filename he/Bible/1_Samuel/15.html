<!--
title: שמואל א׳ - פֶּרֶק 15
description: 
published: true
date: 2023-11-8T20:31:8Z
tags: bible, bible—1 samuel
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Samuel/14">
          <span class="mdi mdi-arrow-left-drop-circle"></span><span class="pl-2">שמואל א׳ - פֶּרֶק 14</span>
        </a>
        </td>
        <td>
        <a href="/he/Bible/1_Samuel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Samuel/16">
          <span class="pr-2">שמואל א׳ - פֶּרֶק 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר שׁמואל אל־שׁאול אתי שׁלח יהוה למשׁחך למלך על־עמו על־ישׂראל ועתה שׁמע לקול דברי יהוה׃ </p>
<p id="v2"><sup><small>2</small></sup>  כה אמר יהוה צבאות פקדתי את אשׁר־עשׂה עמלק לישׂראל אשׁר־שׂם לו בדרך בעלתו ממצרים׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  עתה לך והכיתה את־עמלק והחרמתם את־כל־אשׁר־לו ולא תחמל עליו והמתה מאישׁ עד־אשׁה מעלל ועד־יונק משׁור ועד־שׂה מגמל ועד־חמור׃ <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  וישׁמע שׁאול את־העם ויפקדם בטלאים מאתים אלף רגלי ועשׂרת אלפים את־אישׁ יהודה׃ </p>
<p id="v5"><sup><small>5</small></sup>  ויבא שׁאול עד־עיר עמלק וירב בנחל׃ </p>
<p id="v6"><sup><small>6</small></sup>  ויאמר שׁאול אל־הקיני לכו סרו רדו מתוך עמלקי פן־אספך עמו ואתה עשׂיתה חסד עם־כל־בני ישׂראל בעלותם ממצרים ויסר קיני מתוך עמלק׃ </p>
<p id="v7"><sup><small>7</small></sup>  ויך שׁאול את־עמלק מחוילה בואך שׁור אשׁר על־פני מצרים׃ </p>
<p id="v8"><sup><small>8</small></sup>  ויתפשׂ את־אגג מלך־עמלק חי ואת־כל־העם החרים לפי־חרב׃ </p>
<p id="v9"><sup><small>9</small></sup>  ויחמל שׁאול והעם על־אגג ועל־מיטב הצאן והבקר והמשׁנים ועל־הכרים ועל־כל־הטוב ולא אבו החרימם וכל־המלאכה נמבזה ונמס אתה החרימו׃ </p>
<p id="v10"><sup><small>10</small></sup>  ויהי דבר־יהוה אל־שׁמואל לאמר׃ </p>
<p id="v11"><sup><small>11</small></sup>  נחמתי כי־המלכתי את־שׁאול למלך כי־שׁב מאחרי ואת־דברי לא הקים ויחר לשׁמואל ויזעק אל־יהוה כל־הלילה׃ </p>
<p id="v12"><sup><small>12</small></sup>  וישׁכם שׁמואל לקראת שׁאול בבקר ויגד לשׁמואל לאמר בא־שׁאול הכרמלה והנה מציב לו יד ויסב ויעבר וירד הגלגל׃ </p>
<p id="v13"><sup><small>13</small></sup>  ויבא שׁמואל אל־שׁאול ויאמר לו שׁאול ברוך אתה ליהוה הקימתי את־דבר יהוה׃ </p>
<p id="v14"><sup><small>14</small></sup>  ויאמר שׁמואל ומה קול־הצאן הזה באזני וקול הבקר אשׁר אנכי שׁמע׃ </p>
<p id="v15"><sup><small>15</small></sup>  ויאמר שׁאול מעמלקי הביאום אשׁר חמל העם על־מיטב הצאן והבקר למען זבח ליהוה אלהיך ואת־היותר החרמנו׃ </p>
<p id="v16"><sup><small>16</small></sup>  ויאמר שׁמואל אל־שׁאול הרף ואגידה לך את אשׁר דבר יהוה אלי הלילה ויאמרו לו דבר׃ </p>
<p id="v17"><sup><small>17</small></sup>  ויאמר שׁמואל הלוא אם־קטן אתה בעיניך ראשׁ שׁבטי ישׂראל אתה וימשׁחך יהוה למלך על־ישׂראל׃ </p>
<p id="v18"><sup><small>18</small></sup>  וישׁלחך יהוה בדרך ויאמר לך והחרמתה את־החטאים את־עמלק ונלחמת בו עד כלותם אתם׃ </p>
<p id="v19"><sup><small>19</small></sup>  ולמה לא־שׁמעת בקול יהוה ותעט אל־השׁלל ותעשׂ הרע בעיני יהוה׃ </p>
<p id="v20"><sup><small>20</small></sup>  ויאמר שׁאול אל־שׁמואל אשׁר שׁמעתי בקול יהוה ואלך בדרך אשׁר־שׁלחני יהוה ואביא את־אגג מלך עמלק ואת־עמלק החרמתי׃ </p>
<p id="v21"><sup><small>21</small></sup>  ויקח העם מהשׁלל צאן ובקר ראשׁית החרם לזבח ליהוה אלהיך בגלגל׃ </p>
<p id="v22"><sup><small>22</small></sup>  ויאמר שׁמואל החפץ ליהוה בעלות וזבחים כשׁמע בקול יהוה הנה שׁמע מזבח טוב להקשׁיב מחלב אילים׃ <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  כי חטאת־קסם מרי ואון ותרפים הפצר יען מאסת את־דבר יהוה וימאסך ממלך׃ <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  ויאמר שׁאול אל־שׁמואל חטאתי כי־עברתי את־פי־יהוה ואת־דבריך כי יראתי את־העם ואשׁמע בקולם׃ </p>
<p id="v25"><sup><small>25</small></sup>  ועתה שׂא נא את־חטאתי ושׁוב עמי ואשׁתחוה ליהוה׃ </p>
<p id="v26"><sup><small>26</small></sup>  ויאמר שׁמואל אל־שׁאול לא אשׁוב עמך כי מאסתה את־דבר יהוה וימאסך יהוה מהיות מלך על־ישׂראל׃ </p>
<p id="v27"><sup><small>27</small></sup>  ויסב שׁמואל ללכת ויחזק בכנף־מעילו ויקרע׃ </p>
<p id="v28"><sup><small>28</small></sup>  ויאמר אליו שׁמואל קרע יהוה את־ממלכות ישׂראל מעליך היום ונתנה לרעך הטוב ממך׃ </p>
<p id="v29"><sup><small>29</small></sup>  וגם נצח ישׂראל לא ישׁקר ולא ינחם כי לא אדם הוא להנחם׃ <sup id="cite6"><a href="#fn6">[6]</a></sup></p>
<p id="v30"><sup><small>30</small></sup>  ויאמר חטאתי עתה כבדני נא נגד זקני־עמי ונגד ישׂראל ושׁוב עמי והשׁתחויתי ליהוה אלהיך׃ </p>
<p id="v31"><sup><small>31</small></sup>  וישׁב שׁמואל אחרי שׁאול וישׁתחו שׁאול ליהוה׃ </p>
<p id="v32"><sup><small>32</small></sup>  ויאמר שׁמואל הגישׁו אלי את־אגג מלך עמלק וילך אליו אגג מעדנת ויאמר אגג אכן סר מר־המות׃ <sup id="cite7"><a href="#fn7">[7]</a></sup></p>
<p id="v33"><sup><small>33</small></sup>  ויאמר שׁמואל כאשׁר שׁכלה נשׁים חרבך כן־תשׁכל מנשׁים אמך וישׁסף שׁמואל את־אגג לפני יהוה בגלגל׃ </p>
<p id="v34"><sup><small>34</small></sup>  וילך שׁמואל הרמתה ושׁאול עלה אל־ביתו גבעת שׁאול׃ </p>
<p id="v35"><sup><small>35</small></sup>  ולא־יסף שׁמואל לראות את־שׁאול עד־יום מותו כי־התאבל שׁמואל אל־שׁאול ויהוה נחם כי־המליך את־שׁאול על־ישׂראל׃ <sup id="cite8"><a href="#fn8">[8]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Samuel/14">
          <span class="mdi mdi-arrow-left-drop-circle"></span><span class="pl-2">שמואל א׳ - פֶּרֶק 14</span>
        </a>
        </td>
        <td>
        <a href="/he/Bible/1_Samuel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Samuel/16">
          <span class="pr-2">שמואל א׳ - פֶּרֶק 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 15:2-3 <i>בשם ה' אלוהי ישראל</i>: <a href="/he/The_Urantia_Book/70#p1_15">או 70:1.15</a>. </li>
  <li id="fn2"><a href="#cite2">↑</a> 15:3 <i>אלוהים לא אמר "הרוג את כל האויבים"</i>: <a href="/he/The_Urantia_Book/159#p4_5">או 159:4.5</a>. </li>
  <li id="fn3"><a href="#cite3">↑</a> 15:3,9,18 <i>עברים "הורסים לגמרי"</i>: <a href="/he/The_Urantia_Book/69#p8_3">או 69:8.3</a>. </li>
  <li id="fn4"><a href="#cite4">↑</a> 15:22 <i>אלוהים רוצה ציות, לא הקרבה</i>: <a href="/he/The_Urantia_Book/192#p2_11">או 192:2.11</a>. </li>
  <li id="fn5"><a href="#cite5">↑</a> 15:23 <i>כישוף</i>: <a href="/he/The_Urantia_Book/90#p2_3">או 90:2.3</a>. </li>
  <li id="fn6"><a href="#cite6">↑</a> 15:29 <i>אלוהים לא מתחרט (מטבעו)</i>: <a href="/he/The_Urantia_Book/4#p3_4">או 4:3.4</a>.  <i>אלוהים הוא לא אדם</i>: <a href="/he/The_Urantia_Book/1#p2_1">או 1:2.1</a>.  <i>אלוהים לא מתחרט (מטבעו)</i>: <a href="/he/The_Urantia_Book/2#p2_2">או 2:2.2</a>.  <i>עוז ישראל לא ישקר</i>: <a href="/he/The_Urantia_Book/97#p1_4">או 97:1.4</a>.  <i>אלוהים "לא גבר"</i>: <a href="/he/The_Urantia_Book/3#p1_12">או 3:1.12</a>.  <i>אלוהים אינו גבר</i>: <a href="/he/The_Urantia_Book/4#p3_1">או 4:3.1</a>. </li>
  <li id="fn7"><a href="#cite7">↑</a> 15:32-33 <i>קוצץ לחתיכות מלך שבוי</i>: <a href="/he/The_Urantia_Book/97#p1_3">או 97:1.3</a>. </li>
  <li id="fn8"><a href="#cite8">↑</a> 15:35 <i>אומרים שאלוהים חוזר בתשובה</i>: <a href="/he/The_Urantia_Book/2#p2_2">או 2:2.2</a>.  <i>אומרים שאלוהים חוזר בתשובה</i>: <a href="/he/The_Urantia_Book/4#p3_4">או 4:3.4</a>. </li>
</ol>
</div>
