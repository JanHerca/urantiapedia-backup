<!--
title: שמואל א׳ - פֶּרֶק 13
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/1_Samuel/12">שמואל א׳ - פֶּרֶק 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/1_Samuel/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/1_Samuel/14">שמואל א׳ - פֶּרֶק 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  בן־שׁנה שׁאול במלכו ושׁתי שׁנים מלך על־ישׂראל׃ </p>
<p id="v2"><sup><small>2</small></sup>  ויבחר־לו שׁאול שׁלשׁת אלפים מישׂראל ויהיו עם־שׁאול אלפים במכמשׂ ובהר בית־אל ואלף היו עם־יונתן בגבעת בנימין ויתר העם שׁלח אישׁ לאהליו׃ </p>
<p id="v3"><sup><small>3</small></sup>  ויך יונתן את נציב פלשׁתים אשׁר בגבע וישׁמעו פלשׁתים ושׁאול תקע בשׁופר בכל־הארץ לאמר ישׁמעו העברים׃ </p>
<p id="v4"><sup><small>4</small></sup>  וכל־ישׂראל שׁמעו לאמר הכה שׁאול את־נציב פלשׁתים וגם־נבאשׁ ישׂראל בפלשׁתים ויצעקו העם אחרי שׁאול הגלגל׃ </p>
<p id="v5"><sup><small>5</small></sup>  ופלשׁתים נאספו להלחם עם־ישׂראל שׁלשׁים אלף רכב ושׁשׁת אלפים פרשׁים ועם כחול אשׁר על־שׂפת־הים לרב ויעלו ויחנו במכמשׂ קדמת בית און׃ </p>
<p id="v6"><sup><small>6</small></sup>  ואישׁ ישׂראל ראו כי צר־לו כי נגשׂ העם ויתחבאו העם במערות ובחוחים ובסלעים ובצרחים ובברות׃ </p>
<p id="v7"><sup><small>7</small></sup>  ועברים עברו את־הירדן ארץ גד וגלעד ושׁאול עודנו בגלגל וכל־העם חרדו אחריו׃ </p>
<p id="v8"><sup><small>8</small></sup>  וייחל שׁבעת ימים למועד אשׁר שׁמואל ולא־בא שׁמואל הגלגל ויפץ העם מעליו׃ </p>
<p id="v9"><sup><small>9</small></sup>  ויאמר שׁאול הגשׁו אלי העלה והשׁלמים ויעל העלה׃ </p>
<p id="v10"><sup><small>10</small></sup>  ויהי ככלתו להעלות העלה והנה שׁמואל בא ויצא שׁאול לקראתו לברכו׃ </p>
<p id="v11"><sup><small>11</small></sup>  ויאמר שׁמואל מה עשׂית ויאמר שׁאול כי־ראיתי כי־נפץ העם מעלי ואתה לא־באת למועד הימים ופלשׁתים נאספים מכמשׂ׃ </p>
<p id="v12"><sup><small>12</small></sup>  ואמר עתה ירדו פלשׁתים אלי הגלגל ופני יהוה לא חליתי ואתאפק ואעלה העלה׃ </p>
<p id="v13"><sup><small>13</small></sup>  ויאמר שׁמואל אל־שׁאול נסכלת לא שׁמרת את־מצות יהוה אלהיך אשׁר צוך כי עתה הכין יהוה את־ממלכתך אל־ישׂראל עד־עולם׃ </p>
<p id="v14"><sup><small>14</small></sup>  ועתה ממלכתך לא־תקום בקשׁ יהוה לו אישׁ כלבבו ויצוהו יהוה לנגיד על־עמו כי לא שׁמרת את אשׁר־צוך יהוה׃ </p>
<p id="v15"><sup><small>15</small></sup>  ויקם שׁמואל ויעל מן־הגלגל גבעת בנימן ויפקד שׁאול את־העם הנמצאים עמו כשׁשׁ מאות אישׁ׃ </p>
<p id="v16"><sup><small>16</small></sup>  ושׁאול ויונתן בנו והעם הנמצא עמם ישׁבים בגבע בנימן ופלשׁתים חנו במכמשׂ׃ </p>
<p id="v17"><sup><small>17</small></sup>  ויצא המשׁחית ממחנה פלשׁתים שׁלשׁה ראשׁים הראשׁ אחד יפנה אל־דרך עפרה אל־ארץ שׁועל׃ </p>
<p id="v18"><sup><small>18</small></sup>  והראשׁ אחד יפנה דרך בית חרון והראשׁ אחד יפנה דרך הגבול הנשׁקף על־גי הצבעים המדברה׃ </p>
<p id="v19"><sup><small>19</small></sup>  וחרשׁ לא ימצא בכל ארץ ישׂראל כי־אמר פלשׁתים פן יעשׂו העברים חרב או חנית׃ </p>
<p id="v20"><sup><small>20</small></sup>  וירדו כל־ישׂראל הפלשׁתים ללטושׁ אישׁ את־מחרשׁתו ואת־אתו ואת־קרדמו ואת מחרשׁתו׃ </p>
<p id="v21"><sup><small>21</small></sup>  והיתה הפצירה פים למחרשׁת ולאתים ולשׁלשׁ קלשׁון ולהקרדמים ולהציב הדרבן׃ </p>
<p id="v22"><sup><small>22</small></sup>  והיה ביום מלחמת ולא נמצא חרב וחנית ביד כל־העם אשׁר את־שׁאול ואת־יונתן ותמצא לשׁאול וליונתן בנו׃ </p>
<p id="v23"><sup><small>23</small></sup>  ויצא מצב פלשׁתים אל־מעבר מכמשׂ׃ </p>
