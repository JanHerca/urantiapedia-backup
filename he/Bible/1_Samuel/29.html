<!--
title: שמואל א׳ - פֶּרֶק 29
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/1_Samuel/28">שמואל א׳ - פֶּרֶק 28</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/1_Samuel/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/1_Samuel/30">שמואל א׳ - פֶּרֶק 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויקבצו פלשׁתים את־כל־מחניהם אפקה וישׂראל חנים בעין אשׁר ביזרעאל׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  וסרני פלשׁתים עברים למאות ולאלפים ודוד ואנשׁיו עברים באחרנה עם־אכישׁ׃ </p>
<p id="v3"><sup><small>3</small></sup>  ויאמרו שׂרי פלשׁתים מה העברים האלה ויאמר אכישׁ אל־שׂרי פלשׁתים הלוא־זה דוד עבד שׁאול מלך־ישׂראל אשׁר היה אתי זה ימים או־זה שׁנים ולא־מצאתי בו מאומה מיום נפלו עד־היום הזה׃ </p>
<p id="v4"><sup><small>4</small></sup>  ויקצפו עליו שׂרי פלשׁתים ויאמרו לו שׂרי פלשׁתים השׁב את־האישׁ וישׁב אל־מקומו אשׁר הפקדתו שׁם ולא־ירד עמנו במלחמה ולא־יהיה־לנו לשׂטן במלחמה ובמה יתרצה זה אל־אדניו הלוא בראשׁי האנשׁים ההם׃ </p>
<p id="v5"><sup><small>5</small></sup>  הלוא־זה דוד אשׁר יענו־לו במחלות לאמר הכה שׁאול באלפיו ודוד ברבבתו׃ </p>
<p id="v6"><sup><small>6</small></sup>  ויקרא אכישׁ אל־דוד ויאמר אליו חי־יהוה כי־ישׁר אתה וטוב בעיני צאתך ובאך אתי במחנה כי לא־מצאתי בך רעה מיום באך אלי עד־היום הזה ובעיני הסרנים לא־טוב אתה׃ </p>
<p id="v7"><sup><small>7</small></sup>  ועתה שׁוב ולך בשׁלום ולא־תעשׂה רע בעיני סרני פלשׁתים׃ </p>
<p id="v8"><sup><small>8</small></sup>  ויאמר דוד אל־אכישׁ כי מה עשׂיתי ומה־מצאת בעבדך מיום אשׁר הייתי לפניך עד היום הזה כי לא אבוא ונלחמתי באיבי אדני המלך׃ </p>
<p id="v9"><sup><small>9</small></sup>  ויען אכישׁ ויאמר אל־דוד ידעתי כי טוב אתה בעיני כמלאך אלהים אך שׂרי פלשׁתים אמרו לא־יעלה עמנו במלחמה׃ </p>
<p id="v10"><sup><small>10</small></sup>  ועתה השׁכם בבקר ועבדי אדניך אשׁר־באו אתך והשׁכמתם בבקר ואור לכם ולכו׃ </p>
<p id="v11"><sup><small>11</small></sup>  וישׁכם דוד הוא ואנשׁיו ללכת בבקר לשׁוב אל־ארץ פלשׁתים ופלשׁתים עלו יזרעאל׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 29:1-11 <i>דוד פורש</i>: <a href="/he/The_Urantia_Book/97#p9_5">או 97:9.5</a>. </li>
</ol>
</div>
