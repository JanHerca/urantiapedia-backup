<!--
title: שמואל א׳ - פֶּרֶק 27
description: 
published: true
date: 2023-11-8T20:31:8Z
tags: bible, bible—1 samuel
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Samuel/26">
          <span class="mdi mdi-arrow-left-drop-circle"></span><span class="pl-2">שמואל א׳ - פֶּרֶק 26</span>
        </a>
        </td>
        <td>
        <a href="/he/Bible/1_Samuel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Samuel/28">
          <span class="pr-2">שמואל א׳ - פֶּרֶק 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר דוד אל־לבו עתה אספה יום־אחד ביד־שׁאול אין־לי טוב כי המלט אמלט אל־ארץ פלשׁתים ונואשׁ ממני שׁאול לבקשׁני עוד בכל־גבול ישׂראל ונמלטתי מידו׃ </p>
<p id="v2"><sup><small>2</small></sup>  ויקם דוד ויעבר הוא ושׁשׁ־מאות אישׁ אשׁר עמו אל־אכישׁ בן־מעוך מלך גת׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  וישׁב דוד עם־אכישׁ בגת הוא ואנשׁיו אישׁ וביתו דוד ושׁתי נשׁיו אחינעם היזרעאלית ואביגיל אשׁת־נבל הכרמלית׃ </p>
<p id="v4"><sup><small>4</small></sup>  ויגד לשׁאול כי־ברח דוד גת ולא־יוסף עוד לבקשׁו׃ </p>
<p id="v5"><sup><small>5</small></sup>  ויאמר דוד אל־אכישׁ אם־נא מצאתי חן בעיניך יתנו־לי מקום באחת ערי השׂדה ואשׁבה שׁם ולמה ישׁב עבדך בעיר הממלכה עמך׃ </p>
<p id="v6"><sup><small>6</small></sup>  ויתן־לו אכישׁ ביום ההוא את־צקלג לכן היתה צקלג למלכי יהודה עד היום הזה׃ </p>
<p id="v7"><sup><small>7</small></sup>  ויהי מספר הימים אשׁר־ישׁב דוד בשׂדה פלשׁתים ימים וארבעה חדשׁים׃ </p>
<p id="v8"><sup><small>8</small></sup>  ויעל דוד ואנשׁיו ויפשׁטו אל־הגשׁורי והגרזי והעמלקי כי הנה ישׁבות הארץ אשׁר מעולם בואך שׁורה ועד־ארץ מצרים׃ </p>
<p id="v9"><sup><small>9</small></sup>  והכה דוד את־הארץ ולא יחיה אישׁ ואשׁה ולקח צאן ובקר וחמרים וגמלים ובגדים וישׁב ויבא אל־אכישׁ׃ </p>
<p id="v10"><sup><small>10</small></sup>  ויאמר אכישׁ אל־פשׁטתם היום ויאמר דוד על־נגב יהודה ועל־נגב הירחמאלי ואל־נגב הקיני׃ </p>
<p id="v11"><sup><small>11</small></sup>  ואישׁ ואשׁה לא־יחיה דוד להביא גת לאמר פן־יגדו עלינו לאמר כה־עשׂה דוד וכה משׁפטו כל־הימים אשׁר ישׁב בשׂדה פלשׁתים׃ </p>
<p id="v12"><sup><small>12</small></sup>  ויאמן אכישׁ בדוד לאמר הבאשׁ הבאישׁ בעמו בישׂראל והיה לי לעבד עולם׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Samuel/26">
          <span class="mdi mdi-arrow-left-drop-circle"></span><span class="pl-2">שמואל א׳ - פֶּרֶק 26</span>
        </a>
        </td>
        <td>
        <a href="/he/Bible/1_Samuel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Samuel/28">
          <span class="pr-2">שמואל א׳ - פֶּרֶק 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 27:2-3 <i>ברית פלשתים</i>: <a href="/he/The_Urantia_Book/97#p9_5">או 97:9.5</a>. </li>
</ol>
</div>
