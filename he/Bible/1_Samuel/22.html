<!--
title: שמואל א׳ - פֶּרֶק 22
description: 
published: true
date: 2022-10-6T10:37:18Z
tags: bible, bible—1 samuel
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Samuel/21">שמואל א׳ - פֶּרֶק 21</a></td>
        <td><a href="/he/Bible/1_Samuel/Index">אינדקס</a></td>
        <td><a href="/he/Bible/1_Samuel/23">שמואל א׳ - פֶּרֶק 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וילך דוד משׁם וימלט אל־מערת עדלם וישׁמעו אחיו וכל־בית אביו וירדו אליו שׁמה׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויתקבצו אליו כל־אישׁ מצוק וכל־אישׁ אשׁר־לו נשׁא וכל־אישׁ מר־נפשׁ ויהי עליהם לשׂר ויהיו עמו כארבע מאות אישׁ׃ </p>
<p id="v3"><sup><small>3</small></sup>  וילך דוד משׁם מצפה מואב ויאמר אל־מלך מואב יצא־נא אבי ואמי אתכם עד אשׁר אדע מה־יעשׂה־לי אלהים׃ </p>
<p id="v4"><sup><small>4</small></sup>  וינחם את־פני מלך מואב וישׁבו עמו כל־ימי היות־דוד במצודה׃ </p>
<p id="v5"><sup><small>5</small></sup>  ויאמר גד הנביא אל־דוד לא תשׁב במצודה לך ובאת־לך ארץ יהודה וילך דוד ויבא יער חרת׃ </p>
<p id="v6"><sup><small>6</small></sup>  וישׁמע שׁאול כי נודע דוד ואנשׁים אשׁר אתו ושׁאול יושׁב בגבעה תחת־האשׁל ברמה וחניתו בידו וכל־עבדיו נצבים עליו׃ </p>
<p id="v7"><sup><small>7</small></sup>  ויאמר שׁאול לעבדיו הנצבים עליו שׁמעו־נא בני ימיני גם־לכלכם יתן בן־ישׁי שׂדות וכרמים לכלכם ישׂים שׂרי אלפים ושׂרי מאות׃ </p>
<p id="v8"><sup><small>8</small></sup>  כי קשׁרתם כלכם עלי ואין־גלה את־אזני בכרת־בני עם־בן־ישׁי ואין־חלה מכם עלי וגלה את־אזני כי הקים בני את־עבדי עלי לארב כיום הזה׃ </p>
<p id="v9"><sup><small>9</small></sup>  ויען דאג האדמי והוא נצב על־עבדי־שׁאול ויאמר ראיתי את־בן־ישׁי בא נבה אל־אחימלך בן־אחטוב׃ </p>
<p id="v10"><sup><small>10</small></sup>  וישׁאל־לו ביהוה וצידה נתן לו ואת חרב גלית הפלשׁתי נתן לו׃ </p>
<p id="v11"><sup><small>11</small></sup>  וישׁלח המלך לקרא את־אחימלך בן־אחיטוב הכהן ואת כל־בית אביו הכהנים אשׁר בנב ויבאו כלם אל־המלך׃ </p>
<p id="v12"><sup><small>12</small></sup>  ויאמר שׁאול שׁמע־נא בן־אחיטוב ויאמר הנני אדני׃ </p>
<p id="v13"><sup><small>13</small></sup>  ויאמר אלו שׁאול למה קשׁרתם עלי אתה ובן־ישׁי בתתך לו לחם וחרב ושׁאול לו באלהים לקום אלי לארב כיום הזה׃ </p>
<p id="v14"><sup><small>14</small></sup>  ויען אחימלך את־המלך ויאמר ומי בכל־עבדיך כדוד נאמן וחתן המלך וסר אל־משׁמעתך ונכבד בביתך׃ </p>
<p id="v15"><sup><small>15</small></sup>  היום החלתי לשׁאול־לו באלהים חלילה לי אל־ישׂם המלך בעבדו דבר בכל־בית אבי כי לא־ידע עבדך בכל־זאת דבר קטן או גדול׃ </p>
<p id="v16"><sup><small>16</small></sup>  ויאמר המלך מות תמות אחימלך אתה וכל־בית אביך׃ </p>
<p id="v17"><sup><small>17</small></sup>  ויאמר המלך לרצים הנצבים עליו סבו והמיתו כהני יהוה כי גם־ידם עם־דוד וכי ידעו כי־ברח הוא ולא גלו את־אזנו ולא־אבו עבדי המלך לשׁלח את־ידם לפגע בכהני יהוה׃ </p>
<p id="v18"><sup><small>18</small></sup>  ויאמר המלך לדויג סב אתה ופגע בכהנים ויסב דויג האדמי ויפגע־הוא בכהנים וימת ביום ההוא שׁמנים וחמשׁה אישׁ נשׂא אפוד בד׃ </p>
<p id="v19"><sup><small>19</small></sup>  ואת נב עיר־הכהנים הכה לפי־חרב מאישׁ ועד־אשׁה מעולל ועד־יונק ושׁור וחמור ושׂה לפי־חרב׃ </p>
<p id="v20"><sup><small>20</small></sup>  וימלט בן־אחד לאחימלך בן־אחטוב ושׁמו אביתר ויברח אחרי דוד׃ </p>
<p id="v21"><sup><small>21</small></sup>  ויגד אביתר לדוד כי הרג שׁאול את כהני יהוה׃ </p>
<p id="v22"><sup><small>22</small></sup>  ויאמר דוד לאביתר ידעתי ביום ההוא כי־שׁם דויג האדמי כי־הגד יגיד לשׁאול אנכי סבתי בכל־נפשׁ בית אביך׃ </p>
<p id="v23"><sup><small>23</small></sup>  שׁבה אתי אל־תירא כי אשׁר־יבקשׁ את־נפשׁי יבקשׁ את־נפשׁך כי־משׁמרת אתה עמדי׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Samuel/21">שמואל א׳ - פֶּרֶק 21</a></td>
        <td><a href="/he/Bible/1_Samuel/Index">אינדקס</a></td>
        <td><a href="/he/Bible/1_Samuel/23">שמואל א׳ - פֶּרֶק 23</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 22:1-2 <i>ה"צבא" של דוד</i>: <a href="/he/The_Urantia_Book/97#p9_5">או 97:9.5</a>. </li>
</ol>
</div>
