<!--
title: שמואל א׳ - פֶּרֶק 10
description: 
published: true
date: 2023-11-8T20:31:8Z
tags: bible, bible—1 samuel
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Samuel/9">
          <span class="mdi mdi-arrow-left-drop-circle"></span><span class="pl-2">שמואל א׳ - פֶּרֶק 9</span>
        </a>
        </td>
        <td>
        <a href="/he/Bible/1_Samuel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Samuel/11">
          <span class="pr-2">שמואל א׳ - פֶּרֶק 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויקח שׁמואל את־פך השׁמן ויצק על־ראשׁו וישׁקהו ויאמר הלוא כי־משׁחך יהוה על־נחלתו לנגיד׃ </p>
<p id="v2"><sup><small>2</small></sup>  בלכתך היום מעמדי ומצאת שׁני אנשׁים עם־קברת רחל בגבול בנימן בצלצח ואמרו אליך נמצאו האתנות אשׁר הלכת לבקשׁ והנה נטשׁ אביך את־דברי האתנות ודאג לכם לאמר מה אעשׂה לבני׃ </p>
<p id="v3"><sup><small>3</small></sup>  וחלפת משׁם והלאה ובאת עד־אלון תבור ומצאוך שׁם שׁלשׁה אנשׁים עלים אל־האלהים בית־אל אחד נשׂא שׁלשׁה גדיים ואחד נשׂא שׁלשׁת ככרות לחם ואחד נשׂא נבל־יין׃ </p>
<p id="v4"><sup><small>4</small></sup>  ושׁאלו לך לשׁלום ונתנו לך שׁתי־לחם ולקחת מידם׃ </p>
<p id="v5"><sup><small>5</small></sup>  אחר כן תבוא גבעת האלהים אשׁר־שׁם נצבי פלשׁתים ויהי כבאך שׁם העיר ופגעת חבל נביאים ירדים מהבמה ולפניהם נבל ותף וחליל וכנור והמה מתנבאים׃ </p>
<p id="v6"><sup><small>6</small></sup>  וצלחה עליך רוח יהוה והתנבית עמם ונהפכת לאישׁ אחר׃ </p>
<p id="v7"><sup><small>7</small></sup>  והיה כי תבאינה האתות האלה לך עשׂה לך אשׁר תמצא ידך כי האלהים עמך׃ </p>
<p id="v8"><sup><small>8</small></sup>  וירדת לפני הגלגל והנה אנכי ירד אליך להעלות עלות לזבח זבחי שׁלמים שׁבעת ימים תוחל עד־בואי אליך והודעתי לך את אשׁר תעשׂה׃ </p>
<p id="v9"><sup><small>9</small></sup>  והיה כהפנתו שׁכמו ללכת מעם שׁמואל ויהפך־לו אלהים לב אחר ויבאו כל־האתות האלה ביום ההוא׃ </p>
<p id="v10"><sup><small>10</small></sup>  ויבאו שׁם הגבעתה והנה חבל־נבאים לקראתו ותצלח עליו רוח אלהים ויתנבא בתוכם׃ </p>
<p id="v11"><sup><small>11</small></sup>  ויהי כל־יודעו מאתמול שׁלשׁום ויראו והנה עם־נבאים נבא ויאמר העם אישׁ אל־רעהו מה־זה היה לבן־קישׁ הגם שׁאול בנביאים׃ </p>
<p id="v12"><sup><small>12</small></sup>  ויען אישׁ משׁם ויאמר ומי אביהם על־כן היתה למשׁל הגם שׁאול בנבאים׃ </p>
<p id="v13"><sup><small>13</small></sup>  ויכל מהתנבות ויבא הבמה׃ </p>
<p id="v14"><sup><small>14</small></sup>  ויאמר דוד שׁאול אליו ואל־נערו אן הלכתם ויאמר לבקשׁ את־האתנות ונראה כי־אין ונבוא אל־שׁמואל׃ </p>
<p id="v15"><sup><small>15</small></sup>  ויאמר דוד שׁאול הגידה־נא לי מה־אמר לכם שׁמואל׃ </p>
<p id="v16"><sup><small>16</small></sup>  ויאמר שׁאול אל־דודו הגד הגיד לנו כי נמצאו האתנות ואת־דבר המלוכה לא־הגיד לו אשׁר אמר שׁמואל׃ </p>
<p id="v17"><sup><small>17</small></sup>  ויצעק שׁמואל את־העם אל־יהוה המצפה׃ </p>
<p id="v18"><sup><small>18</small></sup>  ויאמר אל־בני ישׂראל כה־אמר יהוה אלהי ישׂראל אנכי העליתי את־ישׂראל ממצרים ואציל אתכם מיד מצרים ומיד כל־הממלכות הלחצים אתכם׃ </p>
<p id="v19"><sup><small>19</small></sup>  ואתם היום מאסתם את־אלהיכם אשׁר־הוא מושׁיע לכם מכל־רעותיכם וצרתיכם ותאמרו לו כי־מלך תשׂים עלינו ועתה התיצבו לפני יהוה לשׁבטיכם ולאלפיכם׃ </p>
<p id="v20"><sup><small>20</small></sup>  ויקרב שׁמואל את כל־שׁבטי ישׂראל וילכד שׁבט בנימן׃ </p>
<p id="v21"><sup><small>21</small></sup>  ויקרב את־שׁבט בנימן למשׁפחתו ותלכד משׁפחת המטרי וילכד שׁאול בן־קישׁ ויבקשׁהו ולא נמצא׃ </p>
<p id="v22"><sup><small>22</small></sup>  וישׁאלו־עוד ביהוה הבא עוד הלם אישׁ ויאמר יהוה הנה־הוא נחבא אל־הכלים׃ </p>
<p id="v23"><sup><small>23</small></sup>  וירצו ויקחהו משׁם ויתיצב בתוך העם ויגבה מכל־העם משׁכמו ומעלה׃ </p>
<p id="v24"><sup><small>24</small></sup>  ויאמר שׁמואל אל־כל־העם הראיתם אשׁר בחר־בו יהוה כי אין כמהו בכל־העם וירעו כל־העם ויאמרו יחי המלך׃ </p>
<p id="v25"><sup><small>25</small></sup>  וידבר שׁמואל אל־העם את משׁפט המלכה ויכתב בספר וינח לפני יהוה וישׁלח שׁמואל את־כל־העם אישׁ לביתו׃ </p>
<p id="v26"><sup><small>26</small></sup>  וגם־שׁאול הלך לביתו גבעתה וילכו עמו החיל אשׁר־נגע אלהים בלבם׃ </p>
<p id="v27"><sup><small>27</small></sup>  ובני בליעל אמרו מה־ישׁענו זה ויבזהו ולא־הביאו לו מנחה ויהי כמחרישׁ׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Samuel/9">
          <span class="mdi mdi-arrow-left-drop-circle"></span><span class="pl-2">שמואל א׳ - פֶּרֶק 9</span>
        </a>
        </td>
        <td>
        <a href="/he/Bible/1_Samuel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Samuel/11">
          <span class="pr-2">שמואל א׳ - פֶּרֶק 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
