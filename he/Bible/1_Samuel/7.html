<!--
title: שמואל א׳ - פֶּרֶק 7
description: 
published: true
date: 2023-11-8T20:31:8Z
tags: bible, bible—1 samuel
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Samuel/6">
          <span class="mdi mdi-arrow-left-drop-circle"></span><span class="pl-2">שמואל א׳ - פֶּרֶק 6</span>
        </a>
        </td>
        <td>
        <a href="/he/Bible/1_Samuel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Samuel/8">
          <span class="pr-2">שמואל א׳ - פֶּרֶק 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויבאו אנשׁי קרית יערים ויעלו את־ארון יהוה ויבאו אתו אל־בית אבינדב בגבעה ואת־אלעזר בנו קדשׁו לשׁמר את־ארון יהוה׃ </p>
<p id="v2"><sup><small>2</small></sup>  ויהי מיום שׁבת הארון בקרית יערים וירבו הימים ויהיו עשׂרים שׁנה וינהו כל־בית ישׂראל אחרי יהוה׃ </p>
<p id="v3"><sup><small>3</small></sup>  ויאמר שׁמואל אל־כל־בית ישׂראל לאמר אם־בכל־לבבכם אתם שׁבים אל־יהוה הסירו את־אלהי הנכר מתוככם והעשׁתרות והכינו לבבכם אל־יהוה ועבדהו לבדו ויצל אתכם מיד פלשׁתים׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  ויסירו בני ישׂראל את־הבעלים ואת־העשׁתרת ויעבדו את־יהוה לבדו׃ </p>
<p id="v5"><sup><small>5</small></sup>  ויאמר שׁמואל קבצו את־כל־ישׂראל המצפתה ואתפלל בעדכם אל־יהוה׃ </p>
<p id="v6"><sup><small>6</small></sup>  ויקבצו המצפתה וישׁאבו־מים וישׁפכו לפני יהוה ויצומו ביום ההוא ויאמרו שׁם חטאנו ליהוה וישׁפט שׁמואל את־בני ישׂראל במצפה׃ </p>
<p id="v7"><sup><small>7</small></sup>  וישׁמעו פלשׁתים כי־התקבצו בני־ישׂראל המצפתה ויעלו סרני־פלשׁתים אל־ישׂראל וישׁמעו בני ישׂראל ויראו מפני פלשׁתים׃ </p>
<p id="v8"><sup><small>8</small></sup>  ויאמרו בני־ישׂראל אל־שׁמואל אל־תחרשׁ ממנו מזעק אל־יהוה אלהינו וישׁענו מיד פלשׁתים׃ </p>
<p id="v9"><sup><small>9</small></sup>  ויקח שׁמואל טלה חלב אחד ויעלה עולה כליל ליהוה ויזעק שׁמואל אל־יהוה בעד ישׂראל ויענהו יהוה׃ </p>
<p id="v10"><sup><small>10</small></sup>  ויהי שׁמואל מעלה העולה ופלשׁתים נגשׁו למלחמה בישׂראל וירעם יהוה בקול־גדול ביום ההוא על־פלשׁתים ויהמם וינגפו לפני ישׂראל׃ <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  ויצאו אנשׁי ישׂראל מן־המצפה וירדפו את־פלשׁתים ויכום עד־מתחת לבית כר׃ </p>
<p id="v12"><sup><small>12</small></sup>  ויקח שׁמואל אבן אחת וישׂם בין־המצפה ובין השׁן ויקרא את־שׁמה אבן העזר ויאמר עד־הנה עזרנו יהוה׃ </p>
<p id="v13"><sup><small>13</small></sup>  ויכנעו הפלשׁתים ולא־יספו עוד לבוא בגבול ישׂראל ותהי יד־יהוה בפלשׁתים כל ימי שׁמואל׃ </p>
<p id="v14"><sup><small>14</small></sup>  ותשׁבנה הערים אשׁר לקחו־פלשׁתים מאת ישׂראל לישׂראל מעקרון ועד־גת ואת־גבולן הציל ישׂראל מיד פלשׁתים ויהי שׁלום בין ישׂראל ובין האמרי׃ </p>
<p id="v15"><sup><small>15</small></sup>  וישׁפט שׁמואל את־ישׂראל כל ימי חייו׃ </p>
<p id="v16"><sup><small>16</small></sup>  והלך מדי שׁנה בשׁנה וסבב בית־אל והגלגל והמצפה ושׁפט את־ישׂראל את כל־המקומות האלה׃ </p>
<p id="v17"><sup><small>17</small></sup>  ותשׁבתו הרמתה כי־שׁם ביתו ושׁם שׁפט את־ישׂראל ויבן־שׁם מזבח ליהוה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Samuel/6">
          <span class="mdi mdi-arrow-left-drop-circle"></span><span class="pl-2">שמואל א׳ - פֶּרֶק 6</span>
        </a>
        </td>
        <td>
        <a href="/he/Bible/1_Samuel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Samuel/8">
          <span class="pr-2">שמואל א׳ - פֶּרֶק 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 7:3 <i>לחזור בתשובה לסליחה (הברית הישנה)</i>: <a href="/he/The_Urantia_Book/159#p5_13">או 159:5.13</a>. </li>
  <li id="fn2"><a href="#cite2">↑</a> 7:3-4 <i>"אלים" מתחרים אשתרות</i>: <a href="/he/The_Urantia_Book/95#p1_3">או 95:1.3</a>.  <i>עשתורת</i>: <a href="/he/The_Urantia_Book/95#p1_7">או 95:1.7</a>.  <i>מחוספס ומוכן</i>: <a href="/he/The_Urantia_Book/97#p1_3">או 97:1.3</a>. </li>
  <li id="fn3"><a href="#cite3">↑</a> 7:10 <i>רעם</i>: <a href="/he/The_Urantia_Book/85#p4_3">או 85:4.3</a>. </li>
</ol>
</div>
