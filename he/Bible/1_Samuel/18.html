<!--
title: שמואל א׳ - פֶּרֶק 18
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/1_Samuel/17">שמואל א׳ - פֶּרֶק 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/1_Samuel/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/1_Samuel/19">שמואל א׳ - פֶּרֶק 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי ככלתו לדבר אל־שׁאול ונפשׁ יהונתן נקשׁרה בנפשׁ דוד ויאהבו יהונתן כנפשׁו׃ </p>
<p id="v2"><sup><small>2</small></sup>  ויקחהו שׁאול ביום ההוא ולא נתנו לשׁוב בית אביו׃ </p>
<p id="v3"><sup><small>3</small></sup>  ויכרת יהונתן ודוד ברית באהבתו אתו כנפשׁו׃ </p>
<p id="v4"><sup><small>4</small></sup>  ויתפשׁט יהונתן את־המעיל אשׁר עליו ויתנהו לדוד ומדיו ועד־חרבו ועד־קשׁתו ועד־חגרו׃ </p>
<p id="v5"><sup><small>5</small></sup>  ויצא דוד בכל אשׁר ישׁלחנו שׁאול ישׂכיל וישׂמהו שׁאול על אנשׁי המלחמה וייטב בעיני כל־העם וגם בעיני עבדי שׁאול׃ </p>
<p id="v6"><sup><small>6</small></sup>  ויהי בבואם בשׁוב דוד מהכות את־הפלשׁתי ותצאנה הנשׁים מכל־ערי ישׂראל לשׁור והמחלות לקראת שׁאול המלך בתפים בשׂמחה ובשׁלשׁים׃ </p>
<p id="v7"><sup><small>7</small></sup>  ותענינה הנשׁים המשׂחקות ותאמרן הכה שׁאול באלפו ודוד ברבבתיו׃ </p>
<p id="v8"><sup><small>8</small></sup>  ויחר לשׁאול מאד וירע בעיניו הדבר הזה ויאמר נתנו לדוד רבבות ולי נתנו האלפים ועוד לו אך המלוכה׃ </p>
<p id="v9"><sup><small>9</small></sup>  ויהי שׁאול עון את־דוד מהיום ההוא והלאה׃ </p>
<p id="v10"><sup><small>10</small></sup>  ויהי ממחרת ותצלח רוח אלהים רעה אל־שׁאול ויתנבא בתוך־הבית ודוד מנגן בידו כיום ביום והחנית ביד־שׁאול׃ </p>
<p id="v11"><sup><small>11</small></sup>  ויטל שׁאול את־החנית ויאמר אכה בדוד ובקיר ויסב דוד מפניו פעמים׃ </p>
<p id="v12"><sup><small>12</small></sup>  וירא שׁאול מלפני דוד כי־היה יהוה עמו ומעם שׁאול סר׃ </p>
<p id="v13"><sup><small>13</small></sup>  ויסרהו שׁאול מעמו וישׂמהו לו שׂר־אלף ויצא ויבא לפני העם׃ </p>
<p id="v14"><sup><small>14</small></sup>  ויהי דוד לכל־דרכו משׂכיל ויהוה עמו׃ </p>
<p id="v15"><sup><small>15</small></sup>  וירא שׁאול אשׁר־הוא משׂכיל מאד ויגר מפניו׃ </p>
<p id="v16"><sup><small>16</small></sup>  וכל־ישׂראל ויהודה אהב את־דוד כי־הוא יוצא ובא לפניהם׃ </p>
<p id="v17"><sup><small>17</small></sup>  ויאמר שׁאול אל־דוד הנה בתי הגדולה מרב אתה אתן־לך לאשׁה אך היה־לי לבן־חיל והלחם מלחמות יהוה ושׁאול אמר אל־תהי ידי בו ותהי־בו יד־פלשׁתים׃ </p>
<p id="v18"><sup><small>18</small></sup>  ויאמר דוד אל־שׁאול מי אנכי ומי חיי משׁפחת אבי בישׂראל כי־אהיה חתן למלך׃ </p>
<p id="v19"><sup><small>19</small></sup>  ויהי בעת תת את־מרב בת־שׁאול לדוד והיא נתנה לעדריאל המחלתי לאשׁה׃ </p>
<p id="v20"><sup><small>20</small></sup>  ותאהב מיכל בת־שׁאול את־דוד ויגדו לשׁאול וישׁר הדבר בעיניו׃ </p>
<p id="v21"><sup><small>21</small></sup>  ויאמר שׁאול אתננה לו ותהי־לו למוקשׁ ותהי־בו יד־פלשׁתים ויאמר שׁאול אל־דוד בשׁתים תתחתן בי היום׃ </p>
<p id="v22"><sup><small>22</small></sup>  ויצו שׁאול את־עבדו דברו אל־דוד בלט לאמר הנה חפץ בך המלך וכל־עבדיו אהבוך ועתה התחתן במלך׃ <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  וידברו עבדי שׁאול באזני דוד את־הדברים האלה ויאמר דוד הנקלה בעיניכם התחתן במלך ואנכי אישׁ־רשׁ ונקלה׃ </p>
<p id="v24"><sup><small>24</small></sup>  ויגדו עבדי שׁאול לו לאמר כדברים האלה דבר דוד׃ </p>
<p id="v25"><sup><small>25</small></sup>  ויאמר שׁאול כה־תאמרו לדוד אין־חפץ למלך במהר כי במאה ערלות פלשׁתים להנקם באיבי המלך ושׁאול חשׁב להפיל את־דוד ביד־פלשׁתים׃ <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  ויגדו עבדיו לדוד את־הדברים האלה וישׁר הדבר בעיני דוד להתחתן במלך ולא מלאו הימים׃ </p>
<p id="v27"><sup><small>27</small></sup>  ויקם דוד וילך הוא ואנשׁיו ויך בפלשׁתים מאתים אישׁ ויבא דוד את־ערלתיהם וימלאום למלך להתחתן במלך ויתן־לו שׁאול את־מיכל בתו לאשׁה׃ </p>
<p id="v28"><sup><small>28</small></sup>  וירא שׁאול וידע כי יהוה עם־דוד ומיכל בת־שׁאול אהבתהו׃ </p>
<p id="v29"><sup><small>29</small></sup>  ויאסף שׁאול לרא מפני דוד עוד ויהי שׁאול איב את־דוד כל־הימים׃ </p>
<p id="v30"><sup><small>30</small></sup>  ויצאו שׂרי פלשׁתים ויהי מדי צאתם שׂכל דוד מכל עבדי שׁאול וייקר שׁמו מאד׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 18:22-27 <i>דוד מתחתן עם מילכל</i>: <a href="/he/The_Urantia_Book/97#p9_10">או 97:9.10</a>. </li>
  <li id="fn2"><a href="#cite2">↑</a> 18:25-27 <i>נדוניה ערלה</i>: <a href="/he/The_Urantia_Book/70#p1_18">או 70:1.18</a>. </li>
</ol>
</div>
