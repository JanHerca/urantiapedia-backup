<!--
title: שמואל א׳ - פֶּרֶק 30
description: 
published: true
date: 2023-11-8T20:31:8Z
tags: bible, bible—1 samuel
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Samuel/29">
          <span class="mdi mdi-arrow-left-drop-circle"></span><span class="pl-2">שמואל א׳ - פֶּרֶק 29</span>
        </a>
        </td>
        <td>
        <a href="/he/Bible/1_Samuel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Samuel/31">
          <span class="pr-2">שמואל א׳ - פֶּרֶק 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי בבא דוד ואנשׁיו צקלג ביום השׁלישׁי ועמלקי פשׁטו אל־נגב ואל־צקלג ויכו את־צקלג וישׂרפו אתה באשׁ׃ </p>
<p id="v2"><sup><small>2</small></sup>  וישׁבו את־הנשׁים אשׁר־בה מקטן ועד־גדול לא המיתו אישׁ וינהגו וילכו לדרכם׃ </p>
<p id="v3"><sup><small>3</small></sup>  ויבא דוד ואנשׁיו אל־העיר והנה שׂרופה באשׁ ונשׁיהם ובניהם ובנתיהם נשׁבו׃ </p>
<p id="v4"><sup><small>4</small></sup>  וישׂא דוד והעם אשׁר־אתו את־קולם ויבכו עד אשׁר אין־בהם כח לבכות׃ </p>
<p id="v5"><sup><small>5</small></sup>  ושׁתי נשׁי־דוד נשׁבו אחינעם היזרעלית ואביגיל אשׁת נבל הכרמלי׃ </p>
<p id="v6"><sup><small>6</small></sup>  ותצר לדוד מאד כי־אמרו העם לסקלו כי־מרה נפשׁ כל־העם אישׁ על־בנו ועל־בנתיו ויתחזק דוד ביהוה אלהיו׃ </p>
<p id="v7"><sup><small>7</small></sup>  ויאמר דוד אל־אביתר הכהן בן־אחימלך הגישׁה־נא לי האפד ויגשׁ אביתר את־האפד אל־דוד׃ </p>
<p id="v8"><sup><small>8</small></sup>  וישׁאל דוד ביהוה לאמר ארדף אחרי הגדוד־הזה האשׂגנו ויאמר לו רדף כי־השׂג תשׂיג והצל תציל׃ </p>
<p id="v9"><sup><small>9</small></sup>  וילך דוד הוא ושׁשׁ־מאות אישׁ אשׁר אתו ויבאו עד־נחל הבשׂור והנותרים עמדו׃ </p>
<p id="v10"><sup><small>10</small></sup>  וירדף דוד הוא וארבע־מאות אישׁ ויעמדו מאתים אישׁ אשׁר פגרו מעבר את־נחל הבשׂור׃ </p>
<p id="v11"><sup><small>11</small></sup>  וימצאו אישׁ־מצרי בשׂדה ויקחו אתו אל־דוד ויתנו־לו לחם ויאכל וישׁקהו מים׃ </p>
<p id="v12"><sup><small>12</small></sup>  ויתנו־לו פלח דבלה ושׁני צמקים ויאכל ותשׁב רוחו אליו כי לא־אכל לחם ולא־שׁתה מים שׁלשׁה ימים ושׁלשׁה לילות׃ </p>
<p id="v13"><sup><small>13</small></sup>  ויאמר לו דוד למי־אתה ואי מזה אתה ויאמר נער מצרי אנכי עבד לאישׁ עמלקי ויעזבני אדני כי חליתי היום שׁלשׁה׃ </p>
<p id="v14"><sup><small>14</small></sup>  אנחנו פשׁטנו נגב הכרתי ועל־אשׁר ליהודה ועל־נגב כלב ואת־צקלג שׂרפנו באשׁ׃ </p>
<p id="v15"><sup><small>15</small></sup>  ויאמר אליו דוד התורדני אל־הגדוד הזה ויאמר השׁבעה לי באלהים אם־תמיתני ואם־תסגרני ביד־אדני ואורדך אל־הגדוד הזה׃ </p>
<p id="v16"><sup><small>16</small></sup>  וירדהו והנה נטשׁים על־פני כל־הארץ אכלים ושׁתים וחגגים בכל השׁלל הגדול אשׁר לקחו מארץ פלשׁתים ומארץ יהודה׃ </p>
<p id="v17"><sup><small>17</small></sup>  ויכם דוד מהנשׁף ועד־הערב למחרתם ולא־נמלט מהם אישׁ כי אם־ארבע מאות אישׁ־נער אשׁר־רכבו על־הגמלים וינסו׃ </p>
<p id="v18"><sup><small>18</small></sup>  ויצל דוד את כל־אשׁר לקחו עמלק ואת־שׁתי נשׁיו הציל דוד׃ </p>
<p id="v19"><sup><small>19</small></sup>  ולא נעדר־להם מן־הקטן ועד־הגדול ועד־בנים ובנות ומשׁלל ועד כל־אשׁר לקחו להם הכל השׁיב דוד׃ </p>
<p id="v20"><sup><small>20</small></sup>  ויקח דוד את־כל־הצאן והבקר נהגו לפני המקנה ההוא ויאמרו זה שׁלל דוד׃ </p>
<p id="v21"><sup><small>21</small></sup>  ויבא דוד אל־מאתים האנשׁים אשׁר־פגרו מלכת אחרי דוד וישׁיבם בנחל הבשׂור ויצאו לקראת דוד ולקראת העם אשׁר־אתו ויגשׁ דוד את־העם וישׁאל להם לשׁלום׃ </p>
<p id="v22"><sup><small>22</small></sup>  ויען כל־אישׁ־רע ובליעל מהאנשׁים אשׁר הלכו עם־דוד ויאמרו יען אשׁר לא־הלכו עמי לא־נתן להם מהשׁלל אשׁר הצלנו כי־אם־אישׁ את־אשׁתו ואת־בניו וינהגו וילכו׃ </p>
<p id="v23"><sup><small>23</small></sup>  ויאמר דוד לא־תעשׂו כן אחי את אשׁר־נתן יהוה לנו וישׁמר אתנו ויתן את־הגדוד הבא עלינו בידנו׃ </p>
<p id="v24"><sup><small>24</small></sup>  ומי ישׁמע לכם לדבר הזה כי כחלק הירד במלחמה וכחלק הישׁב על־הכלים יחדו יחלקו׃ </p>
<p id="v25"><sup><small>25</small></sup>  ויהי מהיום ההוא ומעלה וישׂמה לחק ולמשׁפט לישׂראל עד היום הזה׃ </p>
<p id="v26"><sup><small>26</small></sup>  ויבא דוד אל־צקלג וישׁלח מהשׁלל לזקני יהודה לרעהו לאמר הנה לכם ברכה משׁלל איבי יהוה׃ </p>
<p id="v27"><sup><small>27</small></sup>  לאשׁר בבית־אל ולאשׁר ברמות־נגב ולאשׁר ביתר׃ </p>
<p id="v28"><sup><small>28</small></sup>  ולאשׁר בערער ולאשׁר בשׂפמות ולאשׁר באשׁתמע׃ </p>
<p id="v29"><sup><small>29</small></sup>  ולאשׁר ברכל ולאשׁר בערי הירחמאלי ולאשׁר בערי הקיני׃ </p>
<p id="v30"><sup><small>30</small></sup>  ולאשׁר בחרמה ולאשׁר בבור־עשׁן ולאשׁר בעתך׃ </p>
<p id="v31"><sup><small>31</small></sup>  ולאשׁר בחברון ולכל־המקמות אשׁר־התהלך־שׁם דוד הוא ואנשׁיו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Samuel/29">
          <span class="mdi mdi-arrow-left-drop-circle"></span><span class="pl-2">שמואל א׳ - פֶּרֶק 29</span>
        </a>
        </td>
        <td>
        <a href="/he/Bible/1_Samuel/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Samuel/31">
          <span class="pr-2">שמואל א׳ - פֶּרֶק 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
