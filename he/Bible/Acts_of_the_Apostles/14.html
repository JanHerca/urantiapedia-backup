<!--
title: מעשי השליחים - פֶּרֶק 14
description: 
published: true
date: 2022-10-6T10:37:18Z
tags: bible, bible—acts of the apostles
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Acts_of_the_Apostles/13">מעשי השליחים - פֶּרֶק 13</a></td>
        <td><a href="/he/Bible/Acts_of_the_Apostles/Index">אינדקס</a></td>
        <td><a href="/he/Bible/Acts_of_the_Apostles/15">מעשי השליחים - פֶּרֶק 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי באיקניון ויבאו יחדו אל־בית הכנסת אשר ליהודים וידברו־שם עד כי־האמין המון רב מן־היהודים ומן־היונים׃ </p>
<p id="v2"><sup><small>2</small></sup>  והיהודים אשר לא האמינו עוררו והכעיסו את־נפשות הגוים על־האחים׃ </p>
<p id="v3"><sup><small>3</small></sup>  וישבו־שם ימים רבים וילמדו ומעזם יהוה המעיד על־דבר חסדו בעשותו על־ידם אתות ומופתים׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  ויחלק המון העיר לחצי חצים היה אחרי היהודים וחצים אחרי השליחים׃ </p>
<p id="v5"><sup><small>5</small></sup>  ויהי כי רגשו הגוים והיהודים המה וראשיהם להתעלל בהם ולסקלם׃ </p>
<p id="v6"><sup><small>6</small></sup>  ויודע להם וימלטו לערי לוקוניא אל־לוסטרא ודרבי וסביבותן׃ </p>
<p id="v7"><sup><small>7</small></sup>  ויבשרו־שם הבשורה׃ </p>
<p id="v8"><sup><small>8</small></sup>  ואיש נכה רגלים בלוסטרא ישב תחתיו פסח מבטן אמו ולא הלך מימיו׃ </p>
<p id="v9"><sup><small>9</small></sup>  וישמע את־פולוס מדבר והוא הסתכל בו וירא כי־אמונה בו להושע׃ </p>
<p id="v10"><sup><small>10</small></sup>  ויאמר בקול גדול עמד הכן על־רגליך וידלג ויתהלך׃ </p>
<p id="v11"><sup><small>11</small></sup>  והמון העם ראו את אשר עשה פולוס וישאו את־קולם וידברו בלשון לוקונית לאמר האלהים ירדו אלינו בדמות אנשים׃ </p>
<p id="v12"><sup><small>12</small></sup>  ויקראו לבר־נבא יפיטר ולפולוס קראו הרמיס באשר הוא ראש המדברים׃ </p>
<p id="v13"><sup><small>13</small></sup>  וכהן בית־יפיטר לפני העיר בא השערה בשורים ובעטרות ויחפץ לזבח הוא והמון העם׃ </p>
<p id="v14"><sup><small>14</small></sup>  ויהי כשמע זאת השליחים פולוס ובר נבא ויקרעו את־בגדיהם וירוצו אל־תוך־העם׃ </p>
<p id="v15"><sup><small>15</small></sup>  ויצעקו ויאמרו אנשים למה תעשו כזאת גם־אנחנו בני־אדם חלשים כמוכם ונבשרה אתכם למען תשובו מן־הבליכם אלה אל־אלהים חיים אשר עשה את־השמים ואת־הארץ ואת־הים ואת־כל־אשר־בם׃ <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  ואשר בדרות קדם הניח לכל־הגוים ללכת בדרכיהם׃ </p>
<p id="v17"><sup><small>17</small></sup>  וגם לא־חדל להעיד על־עצמו וייטב לנו בתתו מטר מן־השמים ועתות שבע וימלא לבותינו מזון וששון׃ <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  ואף בדברים האלה ברב עמל מנעו את־העם מזבח להם׃ </p>
<p id="v19"><sup><small>19</small></sup>  ויבאו שמה יהודים מן־אנטיוכיא ומן־איקניון ויסיתו את־העם וירגמו את־פולוס באבנים ויסחבהו חוצה לעיר כי חשבהו למת׃ </p>
<p id="v20"><sup><small>20</small></sup>  ויסבו אתו התלמידים ויקם ויבא העירה וממחרת יצא אל־דרבי הוא ובר־נבא׃ </p>
<p id="v21"><sup><small>21</small></sup>  ויבשרו את־הבשורה בעיר ההיא ואחרי העמידם תלמידים הרבה שבו אל־לוסטרא ואיקניון ואנטיוכיא׃ </p>
<p id="v22"><sup><small>22</small></sup>  ויחזקו את־לב התלמידים ויזהירו אתם לעמד באמונה וכי רק־בצרות רבות בוא נבוא אל־מלכות האלהים׃ <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v23"><sup><small>23</small></sup>  ויבחרו להם זקנים בכל־קהלה וקהלה ויתפללו ויצומו ויפקידום ביד האדון אשר האמינו בו׃ </p>
<p id="v24"><sup><small>24</small></sup>  ויעברו בפיסדיא ויבאו אל־פמפוליא׃ </p>
<p id="v25"><sup><small>25</small></sup>  וישמיעו את־דבר יהוה בפרגי וירדו אל־אטליא׃ </p>
<p id="v26"><sup><small>26</small></sup>  ומשם באו באניה אל־אנטיוכיא אשר נמסרו־שם לחסד אלהים על־המלאכה אשר כלו אתה׃ </p>
<p id="v27"><sup><small>27</small></sup>  ויבאו ויקהילו את־העדה ויגידו את כל־אשר עשה אתם האלהים ואת אשר־פתח לגוים פתח האמונה׃ <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  וישבו שם עם־התלמידים ימים לא מעט׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Acts_of_the_Apostles/13">מעשי השליחים - פֶּרֶק 13</a></td>
        <td><a href="/he/Bible/Acts_of_the_Apostles/Index">אינדקס</a></td>
        <td><a href="/he/Bible/Acts_of_the_Apostles/15">מעשי השליחים - פֶּרֶק 15</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 14:3,26 <i>חסד האדון ישוע המשיח</i>: <a href="/he/The_Urantia_Book/121#p8_8">או 121:8.8</a>. </li>
  <li id="fn2"><a href="#cite2">↑</a> 14:15 <i>אלוהים ברא את כל הדברים והישויות</i>: <a href="/he/The_Urantia_Book/131#p10_2">או 131:10.2</a>.  <i>אלוהים ברא את השמים והארץ</i>: <a href="/he/The_Urantia_Book/1#p0_1">או 1:0.1</a>.  <i>יוצר אוניברסלי</i>: <a href="/he/The_Urantia_Book/142#p3_7">או 142:3.7</a>.  <i>אלוהים ברא הכל</i>: <a href="/he/The_Urantia_Book/6#p1_3">או 6:1.3</a>.  <i>אלוהים כבורא הכל</i>: <a href="/he/The_Urantia_Book/0#p2_9">או 0:2.9</a>.  <i>אלוהים ברא את השמים והארץ</i>: <a href="/he/The_Urantia_Book/92#p6_6">או 92:6.6</a>.  <i>אלוהים כשולט</i>: <a href="/he/The_Urantia_Book/0#p2_9">או 0:2.9</a>.  <i>בורא נאמן ואלוהי</i>: <a href="/he/The_Urantia_Book/2#p1_2">או 2:1.2</a>.  <i>אלוהים יצר</i>: <a href="/he/The_Urantia_Book/95#p5_9">או 95:5.9</a>.  <i>הבורא</i>: <a href="/he/The_Urantia_Book/131#p10_6">או 131:10.6</a>.  <i>בורא שמים וארץ</i>: <a href="/he/The_Urantia_Book/128#p1_10">או 128:1.10</a>.  <i>אלוהים ברא הכל</i>: <a href="/he/The_Urantia_Book/131#p2_2">או 131:2.2</a>. </li>
  <li id="fn3"><a href="#cite3">↑</a> 14:17 <i>בא להביא שמחה</i>: <a href="/he/The_Urantia_Book/139#p6_5">או 139:6.5</a>. </li>
  <li id="fn4"><a href="#cite4">↑</a> 14:22 <i>היכנס לממלכה דרך צרה</i>: <a href="/he/The_Urantia_Book/136#p8_6">או 136:8.6</a>.  <i>ממלכת צרה ושמחה</i>: <a href="/he/The_Urantia_Book/137#p6_5">או 137:6.5</a>. </li>
  <li id="fn5"><a href="#cite5">↑</a> 14:22b <i>לעבור צרה</i>: <a href="/he/The_Urantia_Book/178#p3_4">או 178:3.4</a>. </li>
  <li id="fn6"><a href="#cite6">↑</a> 14:27 <i>אמונה מצפה</i>: <a href="/he/The_Urantia_Book/195#p9_8">או 195:9.8</a>.  <i>אמונה היא הדלת הפתוחה</i>: <a href="/he/The_Urantia_Book/138#p8_8">או 138:8.8</a>. </li>
</ol>
</div>
