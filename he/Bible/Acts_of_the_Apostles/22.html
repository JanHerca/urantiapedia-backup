<!--
title: מעשי השליחים - פֶּרֶק 22
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Acts_of_the_Apostles/21">מעשי השליחים - פֶּרֶק 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Acts_of_the_Apostles/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Acts_of_the_Apostles/23">מעשי השליחים - פֶּרֶק 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  אחי ואבותי שמעו־נא ואדברה ואצטדק לפניכם׃ </p>
<p id="v2"><sup><small>2</small></sup>  ויהי כשמעם כי הוא מדבר אליהם בלשון עברית ויוסיפו עוד לחשות׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  ויאמר איש־יהודי אנכי טרסוס אשר בקיליקיא מולדתי ובעיר הזאת גדלתי לרגלי גמליאל ולמדתי תורתנו לכל־דקדוקיה ואהי מקנא לאלהים כמוכם כלכם היום׃ <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  וארדף את־אחזי הדרך ההיא עד־מות ואהי אסר ומסגיר לכלא אנשים ונשים׃ </p>
<p id="v5"><sup><small>5</small></sup>  כאשר גם־יעיד עלי הכהן הגדול וכל־בית הזקנים אשר מהם קבלתי מכתבים ואלך אל־האחים לדמשק לאסר אף־את־הנמצאים שמה ולהביאם ירושלים למען יוסרו׃ </p>
<p id="v6"><sup><small>6</small></sup>  ויהי כעת צהרים ואנכי הלך וקרב לדמשק והנה אור גדול מן־השמים נגה עלי מסביב׃ </p>
<p id="v7"><sup><small>7</small></sup>  ואפל ארצה ואשמע קול מדבר אלי לאמר שאול שאול למה תרדפני׃ </p>
<p id="v8"><sup><small>8</small></sup>  ואען ואמר מי אתה אדני ויאמר אלי אני ישוע הנצרי אשר אתה רודף׃ </p>
<p id="v9"><sup><small>9</small></sup>  והאנשים אשר אתי ראו את־האור וייראו ואת־קול המדבר אלי לא שמעו׃ </p>
<p id="v10"><sup><small>10</small></sup>  ואמר מה־אעשה אדני ויאמר אלי האדון קום לך אל־דמשק ושם יגד לך את־כל אשר צוית לעשות׃ </p>
<p id="v11"><sup><small>11</small></sup>  ואני לא־יכלתי לראות מפני זהר האור ההוא ויחזיקו האנשים אשר אתי בידי ויוליכוני ואבא לדמשק׃ </p>
<p id="v12"><sup><small>12</small></sup>  ושם איש ירא אלהים כפי התורה ושמו חנניה אשר קנה לו שם טוב בקרב כל־היהודים הישבים שם׃ </p>
<p id="v13"><sup><small>13</small></sup>  ויבא אלי ויגש ויאמר אלי שאול אחי פקח עיניך ובשעה ההיא נפקחו עיני ואראהו׃ <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  ויאמר אלהי אבותינו בחר בך לדעת את־רצונו ולראות את־הצדיק ולשמע קול מפיהו׃ </p>
<p id="v15"><sup><small>15</small></sup>  כי תהיה־לו לעד על־הדברים אשר ראית ושמעת נגד כל־בני אדם׃ </p>
<p id="v16"><sup><small>16</small></sup>  ועתה למה תתמהמה קום והטבל והתרחץ מחטאתיך בקראך בשם האדון׃ </p>
<p id="v17"><sup><small>17</small></sup>  ויהי בשובי אל־ירושלים ואתפלל במקדש ותהי עלי יד־יהוה׃ </p>
<p id="v18"><sup><small>18</small></sup>  וארא אותו מדבר אלי חושה צא במהרה מירושלים כי לא־יקבלו את־עדותך עלי׃ </p>
<p id="v19"><sup><small>19</small></sup>  ואמר אדני הלא הם יודעים את אשר־השלכתי אל־הכלא והלקיתי בבתי כנסיות את המאמינים בך׃ </p>
<p id="v20"><sup><small>20</small></sup>  ובהשפך דם־אסטפנוס עדך אף־אני עמדתי שם ואני חפץ בהרגתו ושומר את־בגדי הרגיו׃ </p>
<p id="v21"><sup><small>21</small></sup>  ויאמר אלי לך כי אני אל הגוים עד־למרחוק אשלח׃ </p>
<p id="v22"><sup><small>22</small></sup>  וישמעו אליו עד־הדבר הזה וישאו את־קולם ויאמרו השמד איש כזה מעל האדמה כי לא ראוי לו שיחיה׃ </p>
<p id="v23"><sup><small>23</small></sup>  ויהי בהיותם צעקים ומשליכים את־בגדיהם מעליהם וזרקים עפר השמימה׃ </p>
<p id="v24"><sup><small>24</small></sup>  ויצו שר האלף להוליכו אל־המצד ויאמר להלקות אתו ולבדק למען ידע מדוע עליו הצעקה הזאת׃ <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  ויהי כאשר אסרו אתו להכותו ברצועות ויאמר אל־שר המאה העמד עליו האף רשיון לכם להכות איש רומי בלא־דין ובלא משפט׃ </p>
<p id="v26"><sup><small>26</small></sup>  וישמע שר המאה את־הדבר הזה וילך ויגד לשר האלף לאמר ראה מה־תעשה כי האיש הזה רומי הוא׃ </p>
<p id="v27"><sup><small>27</small></sup>  ויבא שר־האלף ויאמר הגד־לי הרומי אתה ויאמר רומי׃ </p>
<p id="v28"><sup><small>28</small></sup>  ויען שר האלף אני בכסף רב קניתי לי משפט האזרחות הזאת ויאמר פולוס ואני ילדתי בה׃ </p>
<p id="v29"><sup><small>29</small></sup>  אז הרפו ממנו האנשים אשר באו לבדקו ושר האלף ירא מאד כי־אסר אותו והוא רומי׃ </p>
<p id="v30"><sup><small>30</small></sup>  וממחרת בקש לדעת ברור על־מה היהודים מחיבים אותו ויתר מוסרותיו ויצו להביא את־ראשי הכהנים ואת כל־הסנהדרין ויורד את־פולוס ויעמידהו לפניהם׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 22:2-3 <i>פאולוס דיבר בשפה יוונית</i>: <a href="/he/The_Urantia_Book/121#p1_2">או 121:1.2</a>. </li>
  <li id="fn2"><a href="#cite2">↑</a> 22:3 <i>ישב לרגלי הפקר</i>: <a href="/he/The_Urantia_Book/126#p2_3">או 126:2.3</a>. </li>
  <li id="fn3"><a href="#cite3">↑</a> 22:13 <i>נקרא "אח" ו"אחות"</i>: <a href="/he/The_Urantia_Book/194#p4_7">או 194:4.7</a>. </li>
  <li id="fn4"><a href="#cite4">↑</a> 22:24-29 <i>פול היה אזרח רומאי</i>: <a href="/he/The_Urantia_Book/121#p1_2">או 121:1.2</a>. </li>
</ol>
</div>
