<!--
title: מעשי השליחים - פֶּרֶק 24
description: 
published: true
date: 2023-11-8T20:31:8Z
tags: bible, bible—acts of the apostles
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Acts_of_the_Apostles/23">
          <span class="mdi mdi-arrow-left-drop-circle"></span><span class="pl-2">מעשי השליחים - פֶּרֶק 23</span>
        </a>
        </td>
        <td>
        <a href="/he/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Acts_of_the_Apostles/25">
          <span class="pr-2">מעשי השליחים - פֶּרֶק 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי אחרי חמשת ימים וירד חנניה הכהן הגדול ואתו הזקנים ואיש דברים אחד טרטלוס שמו ויודיעו את־ההגמון את־דבר ריבם עם־פולוס׃ </p>
<p id="v2"><sup><small>2</small></sup>  ויהי כאשר קראו־לו ויחל טרטלוס לחיב אתו ויאמר׃ </p>
<p id="v3"><sup><small>3</small></sup>  על־ידך פיליכס האדיר ישבנו בשלום רב ותקנות רבות נעשו לעם הזה בהשגחתך על־אלה אנחנו מודים לך בכל־פנים ובכל־מקום׃ </p>
<p id="v4"><sup><small>4</small></sup>  ולא אוגיעך הרבה על־כן יהיו דברינו מעטים ואתחנן אליך שתשמענו כחמלתך׃ </p>
<p id="v5"><sup><small>5</small></sup>  כי מצאנו את־האיש הזה כקטב ומגרה מדינים בין כל־היהודים על־פני תבל והוא ראש כת הנצרים׃ </p>
<p id="v6"><sup><small>6</small></sup>  והוא גם־נסה לחלל את־המקדש ונתפש אותו (ונחפץ לשפטו על־פי תורתנו׃ </p>
<p id="v7"><sup><small>7</small></sup>  ויבא עלינו לוסיאס שר־האלף ברב־כח ויחטפהו מידינו׃ </p>
<p id="v8"><sup><small>8</small></sup>  ויצו את־שטניו אשר יבאו לפניך) ואתה כי־תחקר אתו תוכל לדעת מפיהו את כל־הדברים האלה אשר עליהם אנחנו מחיבים אתו׃ </p>
<p id="v9"><sup><small>9</small></sup>  וימלאו היהודים את־דבריו לאמר כי־כן הוא׃ </p>
<p id="v10"><sup><small>10</small></sup>  וירמז ההגמון לפולוס לדבר ויען ויאמר יען אשר ידעתי כי זה כמה שנים שופט אתה לעם הזה הנני מצטדק על־עניני ולבי בטוח׃ </p>
<p id="v11"><sup><small>11</small></sup>  אתה תוכל לדעת אשר לא עברו יותר משנים עשר יום מעת עלותי ירושלים להשתחות׃ </p>
<p id="v12"><sup><small>12</small></sup>  ולא במקדש מצאוני מתוכח עם־איש או־מעורר מהומה בעם ולא בבתי כנסיות ולא בעיר׃ </p>
<p id="v13"><sup><small>13</small></sup>  גם אין להם ראיה למה־שמחיבים אתי׃ </p>
<p id="v14"><sup><small>14</small></sup>  אבל את־זאת מודה אני לפניך כי בדרך ההיא אשר יקראוה בשם כת בה אני עבד את־אלהי אבותינו בהאמיני בכל־הכתוב בתורה ובנביאים׃ </p>
<p id="v15"><sup><small>15</small></sup>  ואקוה לאלהים כי עתידה להיות תחית המתים לצדיקים ולרשעים אשר גם־הם יחכו־לה׃ <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  לכן אני עמל להיות תמים־לב עם אלהים ואדם תמיד׃ <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  ומקץ שנים רבות באתי להביא נדבות לעמי ולהקריב קרבנות׃ </p>
<p id="v18"><sup><small>18</small></sup>  ובאלה מצאוני אנשים יהודים מאסיא אחרי הטהרי במקדש לא בהמון־עם ולא במהומה׃ </p>
<p id="v19"><sup><small>19</small></sup>  אשר עליהם היה לעמד־פה לפניך ולענות בי אם־יש להם דבר ריב עלי׃ </p>
<p id="v20"><sup><small>20</small></sup>  או אלה בעצמם יגידו־נא מה־מצאו בי עול בעמדי לפני סנהדרין׃ </p>
<p id="v21"><sup><small>21</small></sup>  בלתי אם־הדבר האחד הזה אשר קראתי בעמדי בתוכם כי על־תחית המתים אני נדון היום לפניכם׃ </p>
<p id="v22"><sup><small>22</small></sup>  ויהי כשמע פיליכס את־הדברים האלה ויעבר את־דינם לעת אחרת כי עניני הדרך הזאת נודעו לו היטב ויאמר ברדת אלי לוסיאס שר האלף אשפט משפטכם׃ </p>
<p id="v23"><sup><small>23</small></sup>  ויצו את־שר המאה לשום את־פולוס במשמר ולתת־לו רוחה ולבלתי מנע איש ממידעיו משרת אותו ומבוא אליו׃ </p>
<p id="v24"><sup><small>24</small></sup>  ואחרי ימים אחדים בא פיליכס הוא ודרוסלה אשתו והיא יהודית וישלח לקרא לפולוס וישמע אליו על־דבר האמונה במשיח׃ </p>
<p id="v25"><sup><small>25</small></sup>  ויהי כדברו על־הצדק ועל־הפרישות ועל־הדין העתיד לבוא ויחרד פיליכס ויען ויאמר לך־נא עתה ולכשאפנה אשוב לקרא־לך׃ </p>
<p id="v26"><sup><small>26</small></sup>  והוא מקוה לפולוס כי יתן־לו שחד למען יתירהו ובעבור זה קרא לו פעמים הרבה וידבר עמו׃ </p>
<p id="v27"><sup><small>27</small></sup>  ויהי מקץ שנתים ימים ויקם פרקיוס פסטוס תחת פיליכס ופיליכס חפץ להראות חסד אל־היהודים ולא התיר את־פולוס מבית האסורים׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Acts_of_the_Apostles/23">
          <span class="mdi mdi-arrow-left-drop-circle"></span><span class="pl-2">מעשי השליחים - פֶּרֶק 23</span>
        </a>
        </td>
        <td>
        <a href="/he/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Acts_of_the_Apostles/25">
          <span class="pr-2">מעשי השליחים - פֶּרֶק 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 24:15 <i>תחיית העוולים</i>: <a href="/he/The_Urantia_Book/113#p6_8">או 113:6.8</a>. </li>
  <li id="fn2"><a href="#cite2">↑</a> 24:16 <i>שמור על מצפון נקי מעבירה</i>: <a href="/he/The_Urantia_Book/156#p2_7">או 156:2.7</a>. </li>
</ol>
</div>
