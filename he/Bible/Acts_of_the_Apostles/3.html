<!--
title: מעשי השליחים - פֶּרֶק 3
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Acts_of_the_Apostles/2">מעשי השליחים - פֶּרֶק 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Acts_of_the_Apostles/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Acts_of_the_Apostles/4">מעשי השליחים - פֶּרֶק 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ופטרוס ויוחנן היו עלים יחדו אל־המקדש לתפלת המנחה בשעה התשיעית׃ </p>
<p id="v2"><sup><small>2</small></sup>  ואיש אחד פסח מבטן אמו הובא שמה אשר הושיבהו יום יום לפני שער המקדש הנקרא שער המהדר לשאל מתנות מאת באי המקדש׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  ויהי כראתו את־פטרוס ואת־יוחנן באים אל־המקדש ויבקש מאתם צדקה׃ </p>
<p id="v4"><sup><small>4</small></sup>  ויסתכל־בו פטרוס וגם־יוחנן ויאמר אליו הביטה אלינו׃ </p>
<p id="v5"><sup><small>5</small></sup>  וישם פניו אליהם ויקו לקחת מאתם מתנה׃ </p>
<p id="v6"><sup><small>6</small></sup>  ויאמר פטרוס כסף וזהב אין־לי ואשר בידי אתו אתננו לך בשם־ישוע המשיח הנצרי קום התהלך׃ </p>
<p id="v7"><sup><small>7</small></sup>  ויאחז ביד ימינו ויקימהו ויחזקו פתאם רגליו וקרסליו׃ </p>
<p id="v8"><sup><small>8</small></sup>  ויקם על רגליו ויהלך ויבא אתם אל־המקדש והוא מתהלך ומדלג ומשבח את־האלהים׃ </p>
<p id="v9"><sup><small>9</small></sup>  ויראהו כל־העם מתהלך ומשבח את־האלהים׃ </p>
<p id="v10"><sup><small>10</small></sup>  ויכירו אותו כי הוא הישב לשאל צדקה בשער המקדש המהדר וימלאו שמה ותמהון על הנעשה לו׃ </p>
<p id="v11"><sup><small>11</small></sup>  ויהי הוא מחזיק בפטרוס וביוחנן וירץ אליהם כל־העם אל־האולם הנקרא אולם של־שלמה וישתוממו׃ </p>
<p id="v12"><sup><small>12</small></sup>  וירא פטרוס ויען ויאמר אל־העם אנשי ישראל מה אתם תמהים על־הדבר הזה ומה־תסתכלו בנו כאלו בכחנו ובחסידותנו הוא מהלך׃ </p>
<p id="v13"><sup><small>13</small></sup>  אלהי אברהם אלהי יצחק ואלהי יעקב אלהי אבותינו הוא פאר את־עבדו ישוע אשר אתם מסרתם וכחשתם בו בפני פילטוס כשהיה דן לפטרו׃ </p>
<p id="v14"><sup><small>14</small></sup>  אבל אתם כחשתם בקדוש ובצדיק ושאלתם כי־ינתן לכם איש רצח בבקשתכם׃ </p>
<p id="v15"><sup><small>15</small></sup>  ואת־שר החיים המתם אשר האלהים הקים מן־המתים ואנחנו עדיו׃ </p>
<p id="v16"><sup><small>16</small></sup>  ועל אמונת שמו חזק שמו את־האיש הזה אשר אתם ראים ומכירים ואמונתנו בו העלתה־לו את־הארכה הזאת לעיני כלכם׃ <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  ועתה אחי ידע אני כי בבלי־דעת עשיתם גם־אתם גם־ראשיכם׃ </p>
<p id="v18"><sup><small>18</small></sup>  והאלהים ככה מלא את אשר הגיד מקדם בפי כל־נביאיו כי יענה המשיח׃ <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  לכן הנחמו ושובו וימחו חטאיכם׃ <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  למען אשר־יבאו ימי רוחה מלפני יהוה וישלח את־אשר יעדו לכם מקדם את־ישוע המשיח׃ </p>
<p id="v21"><sup><small>21</small></sup>  אשר צריך שיקבלו אתו השמים עד־ימי שוב כל־הדברים לתקונם כאשר דבר האלהים בפי־נביאיו הקדושים מימי עולם׃ </p>
<p id="v22"><sup><small>22</small></sup>  הן משה אמר אל־אבותינו נביא יקים לכם יהוה אלהיכם מקרב אחיכם כמני אליו תשמעון ככל אשר ידבר אליכם׃ </p>
<p id="v23"><sup><small>23</small></sup>  והיה כל־הנפש אשר לא תשמע אל־הנביא ההוא ונכרתה מעמיה׃ </p>
<p id="v24"><sup><small>24</small></sup>  וגם כל־הנביאים משמואל ואשר נבאו אחריו כלם הגידו מראש את־הימים האלה׃ <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  אתם בני הנביאים ובני הברית אשר כרת האלהים עם־אבותינו באמרו אל־אברהם ונברכו בזרעך כל משפחות האדמה׃ <sup id="cite6"><a href="#fn6">[6]</a></sup></p>
<p id="v26"><sup><small>26</small></sup>  לכם בראשונה העמיד האלהים את־עבדו ישוע וישלחהו לברך אתכם בשובכם איש מרע מעלליכם׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:2,10 <i>שער יפה</i>: <a href="/he/The_Urantia_Book/125#p1_5">או 125:1.5</a>. </li>
  <li id="fn2"><a href="#cite2">↑</a> 3:16 <i>אמונה מרומזת</i>: <a href="/he/The_Urantia_Book/156#p5_12">או 156:5.12</a>. </li>
  <li id="fn3"><a href="#cite3">↑</a> 3:18 <i>חלק 2: הכל מלא ברוח</i>: <a href="/he/The_Urantia_Book/194#p4_4">או 194:4.4</a>. </li>
  <li id="fn4"><a href="#cite4">↑</a> 3:19-21a <i>חלק 2: הכל מלא ברוח</i>: <a href="/he/The_Urantia_Book/194#p4_4">או 194:4.4</a>. </li>
  <li id="fn5"><a href="#cite5">↑</a> 3:24 <i>שמואל, הנביא העברי הראשון</i>: <a href="/he/The_Urantia_Book/97#p1_1">או 97:1.1</a>. </li>
  <li id="fn6"><a href="#cite6">↑</a> 3:25 <i>זרע אברהם</i>: <a href="/he/The_Urantia_Book/136#p1_1">או 136:1.1</a>. </li>
</ol>
</div>
