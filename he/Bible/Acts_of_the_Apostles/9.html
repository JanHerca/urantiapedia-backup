<!--
title: מעשי השליחים - פֶּרֶק 9
description: 
published: true
date: 2022-10-6T10:37:18Z
tags: bible, bible—acts of the apostles
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Acts_of_the_Apostles/8">מעשי השליחים - פֶּרֶק 8</a></td>
        <td><a href="/he/Bible/Acts_of_the_Apostles/Index">אינדקס</a></td>
        <td><a href="/he/Bible/Acts_of_the_Apostles/10">מעשי השליחים - פֶּרֶק 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ושאול עודנו יפח זעם ורצח על־תלמידי האדון ויבא אל־הכהן הגדול׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  וישאל מאתו מכתבים לדמשק אל־בתי כנסיות למען אשר יאסר את־אשר ימצא אחזים בדרך ההיא אנשים או נשים ויביאם ירושלים׃ </p>
<p id="v3"><sup><small>3</small></sup>  ויהי הוא הלך וקרב לדמשק והנה פתאם נגה עליו מסביב אור מן־השמים׃ </p>
<p id="v4"><sup><small>4</small></sup>  ויפל ארצה וישמע קול מדבר אליו שאול שאול למה תרדפני׃ </p>
<p id="v5"><sup><small>5</small></sup>  ויאמר מי אתה אדני ויאמר האדון אנכי ישוע אשר אתה רודף (קשה לך לבעט בדרבנות׃ </p>
<p id="v6"><sup><small>6</small></sup>  והוא חרד ונבעת ויאמר אדני מה־תחפץ ואעשה ויען האדון) קום לך העירה ויאמר לך את־אשר עליך לעשות׃ </p>
<p id="v7"><sup><small>7</small></sup>  והאנשים אשר הלכו אתו עמדו נאלמים כי שמעו את־הקול ואיש לא הביטו׃ </p>
<p id="v8"><sup><small>8</small></sup>  ויקם שאול מן־הארץ ובפתחו את־עיניו לא ראה איש ויחזיקו בידו ויוליכהו לדמשק׃ </p>
<p id="v9"><sup><small>9</small></sup>  ותחשכנה עיניו מראות שלשת ימים ולא אכל ולא שתה׃ </p>
<p id="v10"><sup><small>10</small></sup>  ותלמיד אחד היה בדמשק חנניה שמו ויאמר אליו האדון במחזה חנניה ויאמר הנני אדני׃ </p>
<p id="v11"><sup><small>11</small></sup>  ויאמר אליו האדון קום לך אל־הרחוב הנקרא הישר ושאל בבית יהודה לאיש טרסי ושמו שאול כי הנה־הוא מתפלל׃ </p>
<p id="v12"><sup><small>12</small></sup>  וירא במחזה והנה־איש ושמו חנניה בא החדרה וישם עליו את־ידו למען ישוב ויראה׃ </p>
<p id="v13"><sup><small>13</small></sup>  ויען חנניה ויאמר אדני שמעתי רבים מספרים על־האיש הזה כמה רעות עשה לקדושיך בירושלים׃ </p>
<p id="v14"><sup><small>14</small></sup>  וגם־פה רשות יש־לו מאת ראשי הכהנים לאסר את־כל־הקראים בשמך׃ </p>
<p id="v15"><sup><small>15</small></sup>  ויאמר אליו האדון לך כי־כלי חפץ הוא לי לשאת את־שמי לפני גוים ומלכים ולפני בני ישראל׃ </p>
<p id="v16"><sup><small>16</small></sup>  כי אני אראהו כמה יש־לו לסבל למען שמי׃ </p>
<p id="v17"><sup><small>17</small></sup>  וילך חנניה ויבא הביתה וישם את־ידיו עליו ויאמר שאול אחי האדון ישוע הנראה אליך בדרך אשר־באת בה שלחני למען תפקחנה עיניך ותמלא רוח הקדש׃ <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  וכרגע נפלו מעל עיניו כמו קשקשים ותפקחנה פתאם ויקם ויטבל׃ </p>
<p id="v19"><sup><small>19</small></sup>  ויאכל לחם ויחזק וישב שאול ימים אחדים עם־התלמידים אשר בדמשק׃ </p>
<p id="v20"><sup><small>20</small></sup>  וימהר ויקרא בבתי כנסיות את־ישוע לאמר כי־הוא בן־האלהים הוא׃ </p>
<p id="v21"><sup><small>21</small></sup>  ויתמהו כל־השמעים ויאמרו הלא זה הוא אשר האביד בירושלים את־קראי השם הזה ולמען זאת בא הנה להביאם אסורים לפני ראשי הכהנים׃ </p>
<p id="v22"><sup><small>22</small></sup>  ושאול היה הולך וחזק ויהם את־היהודים ישבי דמשק בהוכיחו כי־זה הוא המשיח׃ </p>
<p id="v23"><sup><small>23</small></sup>  ויהי כי־ארכו־לו שם הימים ויועצו היהודים יחדו להמיתו׃ </p>
<p id="v24"><sup><small>24</small></sup>  ויודע לשאול ארבם והמה שמרו את־השערים יומם ולילה להמיתו׃ </p>
<p id="v25"><sup><small>25</small></sup>  ויקחו אתו התלמידים לילה ויורידהו בסל בעד החומה׃ </p>
<p id="v26"><sup><small>26</small></sup>  ויהי כבוא שאול ירושלימה ויבקש להלות אל־התלמידים וייראו כלם מפניו ולא האמינו כי־תלמיד הוא׃ </p>
<p id="v27"><sup><small>27</small></sup>  ויקח אתו בר־נבא ויביאהו אל־השליחים ויספר להם את אשר־ראה בדרך את־האדון וכי הוא דבר אליו ואשר השמיע באמץ לבו בדמשק את־שם ישוע׃ </p>
<p id="v28"><sup><small>28</small></sup>  ויהי אתם יוצא ובא בירושלים ויקרא באמץ לבו בשם האדון ישוע׃ </p>
<p id="v29"><sup><small>29</small></sup>  וידבר ויתוכח גם עם־היהודים היונים והם זממו להמיתו׃ </p>
<p id="v30"><sup><small>30</small></sup>  וישמעו האחים ויורידו אתו לקיסריה וישלחהו אל־טרסוס׃ </p>
<p id="v31"><sup><small>31</small></sup>  ויהי שלום לקהלות בכל־מקמות יהודה והגליל ושמרון ותבנינה ותתהלכנה ביראת האדון ותרבינה בנחמת רוח הקדש׃ </p>
<p id="v32"><sup><small>32</small></sup>  ויהי בסבב פטרוס בכל־המקמות וירד גם אל־הקדושים אשר ישבו בלד׃ </p>
<p id="v33"><sup><small>33</small></sup>  וימצא־שם איש שמו אניס והוא שכב על־משכבו זה שמנה שנים והוא נכה אברים׃ </p>
<p id="v34"><sup><small>34</small></sup>  ויאמר אליו פטרוס אניס רפאך ישוע המשיח קום הצע את מטתך אתה ויקם כרגע׃ </p>
<p id="v35"><sup><small>35</small></sup>  ויראו אותו כל־ישבי לד והשרון ויפנו אל־האדון׃ </p>
<p id="v36"><sup><small>36</small></sup>  ותלמידה ביפו ושמה טביתא תרגומו צביה והיא מלאה מעשים טובים וצדקות אשר עשתה׃ <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  ויהי בימים ההם ותחלה ותמת וירחצו אתה וישימוה בעליה׃ </p>
<p id="v38"><sup><small>38</small></sup>  ולד קרובה היא ליפו וישמעו התלמידים כי פטרוס שם וישלחו אליו שני אנשים ויפצרו־בו לבלתי העצל לעבר אליהם׃ </p>
<p id="v39"><sup><small>39</small></sup>  ויקם פטרוס וילך אתם ובבאו העלהו אל־העליה ותגשנה אליו כל־האלמנות בוכיות ומראות לו את הכתנת ואת הבגדים אשר עשתה צביה בעודה עמהן׃ </p>
<p id="v40"><sup><small>40</small></sup>  ויוצא פטרוס את־כלם החוצה ויכרע על־ברכיו ויתפלל ויפן אל־גויתה ויאמר טביתא קומי ותפתח את־עיניה ותרא את־פטרוס ותתעודד׃ </p>
<p id="v41"><sup><small>41</small></sup>  וישלח ידו ויקם אתה ויקרא את־הקדושים ואת־האלמנות ויעמד אתה חיה לפניהם׃ </p>
<p id="v42"><sup><small>42</small></sup>  ויודע הדבר בכל־יפו ויאמינו רבים באדון׃ </p>
<p id="v43"><sup><small>43</small></sup>  ויואל לשבת ביפו ימים רבים עם־בורסי אחד ושמו שמעון׃ <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Acts_of_the_Apostles/8">מעשי השליחים - פֶּרֶק 8</a></td>
        <td><a href="/he/Bible/Acts_of_the_Apostles/Index">אינדקס</a></td>
        <td><a href="/he/Bible/Acts_of_the_Apostles/10">מעשי השליחים - פֶּרֶק 10</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 9:1-9,20 <i>גיורו של פול</i>: <a href="/he/The_Urantia_Book/100#p5_3">או 100:5.3</a>. </li>
  <li id="fn2"><a href="#cite2">↑</a> 9:1-20 <i>נצרות פאולינית</i>: <a href="/he/The_Urantia_Book/196#p2_1">או 196:2.1</a>. </li>
  <li id="fn3"><a href="#cite3">↑</a> 9:17 <i>נקרא "אח" ו"אחות"</i>: <a href="/he/The_Urantia_Book/194#p4_7">או 194:4.7</a>. </li>
  <li id="fn4"><a href="#cite4">↑</a> 9:36-42 <i>הבית של דורקס ביופה</i>: <a href="/he/The_Urantia_Book/130#p1_3">או 130:1.3</a>. </li>
  <li id="fn5"><a href="#cite5">↑</a> 9:43 <i>גיור שמעון הבורסקאי</i>: <a href="/he/The_Urantia_Book/130#p1_3">או 130:1.3</a>. </li>
</ol>
</div>
