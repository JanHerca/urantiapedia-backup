<!--
title: מעשי השליחים - פֶּרֶק 26
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Acts_of_the_Apostles/25">מעשי השליחים - פֶּרֶק 25</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Acts_of_the_Apostles/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Acts_of_the_Apostles/27">מעשי השליחים - פֶּרֶק 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר אגרפס אל־פולוס נתן־לך לדבר בעד נפשך אז יצטדק פולוס ויושט את־ידו ויאמר׃ </p>
<p id="v2"><sup><small>2</small></sup>  מאשר אני נפשי המלך אגרפס כי לפניך אצטדק היום על־כל אשר־טענים עלי היהודים׃ </p>
<p id="v3"><sup><small>3</small></sup>  כי אתה ידע היטב כל־המנהגים והשאלות אשר בין היהודים ועל־כן אשאלה מאתך לשמע אתי כארך רוחך׃ </p>
<p id="v4"><sup><small>4</small></sup>  הנה דרכי מנעורי אשר התהלכתי־בה מאז בתוך עמי ובירושלים ידעים אותה כל־היהודים׃ </p>
<p id="v5"><sup><small>5</small></sup>  כי מימים ראשונים ידעוני אם־ירצו להעיד כי כפרוש התנהגתי על־פי הכת המקפדת ביותר בעבודתנו׃ </p>
<p id="v6"><sup><small>6</small></sup>  ועתה אני עמד להשפט על־תקות ההבטחה אשר הבטיחה האלהים את־אבותינו׃ </p>
<p id="v7"><sup><small>7</small></sup>  ואשר שנים עשר שבטינו מיחלים להגיע לה בעבדם את־יהוה תמיד יומם ולילה על־דבר התקוה הזאת המלך אגרפס היהודים מבקשים לחיבני׃ </p>
<p id="v8"><sup><small>8</small></sup>  מדוע יפלא בעיניכם כי האלהים יחיה מתים׃ </p>
<p id="v9"><sup><small>9</small></sup>  הן לפנים אני חשבתי לדבר הגון לצרר את־שם ישוע הנצרי עד־מאד׃ </p>
<p id="v10"><sup><small>10</small></sup>  כאשר עשיתי בירושלים וגם־קדושים רבים אני הסגרתי לבתי כלאים ברשות אשר קבלתי מאת ראשי הכהנים ועם הורגיהם רציתי׃ </p>
<p id="v11"><sup><small>11</small></sup>  ובכל־בתי כנסיות יסרתי אתם פעמים רבות ואנסתים לגדף ואתהוללה בם עד מאד וארדפם עד־לערים אשר חוצה לארץ׃ </p>
<p id="v12"><sup><small>12</small></sup>  ויהי בלכתי על־הדבר הזה לדמשק ברשות ראשי הכהנים ובמצותם׃ </p>
<p id="v13"><sup><small>13</small></sup>  וארא אדני המלך לעת צהרים בדרך והנה אור צח מזהר השמש אשר משמים נגה מסביב עלי ועל ההלכים אתי׃ </p>
<p id="v14"><sup><small>14</small></sup>  ונפל כלנו ארצה ואשמע קול מדבר אלי בלשון עברית לאמר שאול שאול למה תרדפני קשה לך לבעט בדרבנות׃ </p>
<p id="v15"><sup><small>15</small></sup>  ואמר מי אתה אדני ויאמר אנכי ישוע אשר אתה רדף׃ </p>
<p id="v16"><sup><small>16</small></sup>  אבל קום ועמד על־רגליך כי בעבור זאת נראיתי אליך בעבור אבחר בך למשרת ולעד הדברים אשר ראית ואשר ארא׃ </p>
<p id="v17"><sup><small>17</small></sup>  בהצילי אותך מן־העם ומן־הגוים אשר אשלחך עתה אליהם׃ </p>
<p id="v18"><sup><small>18</small></sup>  לפקח את־עיניהם למען ישובו מחשך לאור ומיד השטן אל־האלהים והאמינו ונסלח לחטאתם והיתה להם הנחלה בתוך המקדשים׃ <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  על־כן המלך אגרפס לא המריתי את־המראה אשר ראיתי מן־השמים׃ </p>
<p id="v20"><sup><small>20</small></sup>  כי אם־קראתי ראשונה לישבי דמשק וירושלים ובכל־ארץ יהודה וגם לגוים לאמר הנחמו ושובו אל־האלהים ועשו מעשים ראוים לתשובה׃ <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  ובגלל הדבר הזה תפשו אתי היהודים במקדש ויבקשו להמיתני׃ </p>
<p id="v22"><sup><small>22</small></sup>  והאלהים היה בעזרי ועד־היום הזה עמד אני ומעיד לפני קטן וגדול ואינני מדבר דבר זולתי הדברים אשר הגידו הנביאים ומשה כי־עתידים המה לבא׃ </p>
<p id="v23"><sup><small>23</small></sup>  שעתיד המשיח להענות ולקום ראשון מן־המתים להפיץ אור בעם ובגוים׃ </p>
<p id="v24"><sup><small>24</small></sup>  ויהי הוא מצטדק בזאת ויקרא פסטוס בקול גדול לאמר הנך משתגע פולוס רב הלמוד הביאך לידי שגעון׃ </p>
<p id="v25"><sup><small>25</small></sup>  ויאמר פולוס אינני משגע פסטוס האדיר כי אם־דברי אמת וטעם אביע׃ </p>
<p id="v26"><sup><small>26</small></sup>  כי המלך יודע את־אלה ועל־זאת בבטחון אני מדבר אליו כי אחשב שלא־נעלם ממנו דבר מן־הדברים האלה כי לא־בקרן זוית נעשתה זאת׃ </p>
<p id="v27"><sup><small>27</small></sup>  המלך אגרפס המאמין אתה בנביאים ידעתי כי מאמין אתה׃ </p>
<p id="v28"><sup><small>28</small></sup>  ויאמר אגרפס אל־פולוס עוד מעט ופתיתני להיות נצרי׃ </p>
<p id="v29"><sup><small>29</small></sup>  ויאמר אבקשה מאלהים אשר בקרוב או ברחוק לא אתה כי־גם לבדך כי־גם כל־השמעים אותי יהיו כמוני זולתי המוסרות האלה׃ </p>
<p id="v30"><sup><small>30</small></sup>  ויהי בדברו הדבר הזה ויקם המלך וההגמון וברניקה והישבים אתם׃ </p>
<p id="v31"><sup><small>31</small></sup>  ויבאו החדרה וידברו איש אל־רעהו לאמר האיש הזה לא־עשה דבר אשר יהיה עליו חיב מיתה או מוסרות׃ </p>
<p id="v32"><sup><small>32</small></sup>  ויאמר אגרפס אל־פסטוס האיש הזה יוכל לצאת חפשי לולא קרא את־קיסר לדינו׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 26:18 <i>אור בחושך רוחני</i>: <a href="/he/The_Urantia_Book/191#p4_3">או 191:4.3</a>.  <i>ירושה רוחנית</i>: <a href="/he/The_Urantia_Book/165#p3_8">או 165:3.8</a>. </li>
  <li id="fn2"><a href="#cite2">↑</a> 26:20 <i>ישוע לימד פעולה חיובית</i>: <a href="/he/The_Urantia_Book/159#p5_8">או 159:5.8</a>. </li>
</ol>
</div>
