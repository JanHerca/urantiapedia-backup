<!--
title: מעשי השליחים - פֶּרֶק 16
description: 
published: true
date: 2022-10-6T10:37:18Z
tags: bible, bible—acts of the apostles
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Acts_of_the_Apostles/15">מעשי השליחים - פֶּרֶק 15</a></td>
        <td><a href="/he/Bible/Acts_of_the_Apostles/Index">אינדקס</a></td>
        <td><a href="/he/Bible/Acts_of_the_Apostles/17">מעשי השליחים - פֶּרֶק 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויבא אל־דרבי ואל־לוסטרא והנה תלמיד אחד שם ושמו טימותיוס והוא בן־אשה יהודית מאמינה ואביו יוני׃ </p>
<p id="v2"><sup><small>2</small></sup>  ויהי־לו שם טוב בקרב האחים אשר בלוסתרא ובאיקניון׃ </p>
<p id="v3"><sup><small>3</small></sup>  בו בחר פולוס לצאת אתו ויקח וימל אתו למען היהודים אשר במקמות ההם כי כלם ידעו את־אביו כי יוני הוא׃ </p>
<p id="v4"><sup><small>4</small></sup>  ויעברו בערים וימסרו לשמר את־החקים אשר גזרו השליחים והזקנים בירושלים׃ </p>
<p id="v5"><sup><small>5</small></sup>  והקהילות התחזקו באמונה ותרבינה מיום אל־יום׃ </p>
<p id="v6"><sup><small>6</small></sup>  ויעברו בפרוגיא ובארץ גלטיא כי מנעם רוח הקדש מהשמיע את־הדבר באסיא׃ </p>
<p id="v7"><sup><small>7</small></sup>  וכבאם אל־מוסיא הואילו ללכת אל־ביתוניא ולא־הניח להם רוח ישוע׃ </p>
<p id="v8"><sup><small>8</small></sup>  ויחלפו את־מוסיא וירדו אל־טרואס׃ </p>
<p id="v9"><sup><small>9</small></sup>  וחזון נראה אל־פולוס בלילה והנה־איש מקדון נצב והוא מבקש ממנו לאמר עבר אל־מקדוניא ועזרנו׃ </p>
<p id="v10"><sup><small>10</small></sup>  וכראתו את־החזון ונבקש ללכת אל־מקדוניא כי ידענו כי האלהים קרא לנו ללכת שמה לבשר אתם הבשורה׃ </p>
<p id="v11"><sup><small>11</small></sup>  ונצא מן־טרואס ונרד באניה ונבא דרך ישרה אל־סמותרקיא וממחרת אל־נפוליס׃ </p>
<p id="v12"><sup><small>12</small></sup>  ומשם אל־פילפי היא הראשנה לערי הפלך של־מקדוניא וקלוניא היתה ונשב בעיר הזאת ימים אחדים׃ </p>
<p id="v13"><sup><small>13</small></sup>  וביום השבת יצאנו אל־מחוץ לעיר אל־יד הנהר אשר־שם מקום תפילה כמנהגם ונשב ונדבר אל־הנשים הנקהלות שמה׃ </p>
<p id="v14"><sup><small>14</small></sup>  ואשה יראת אלהים ושמה לודיא מכרת ארגמן מעיר תיאטירא שמעה ויפתח יהוה את־לבה להקשיב אל־דברי פולוס׃ </p>
<p id="v15"><sup><small>15</small></sup>  ותטבל היא ובני ביתה ותבקש ממנו לאמר אם־נאמנת לאדון אנכי בעיניכם באו־נא אל־ביתי ושבו־בו ותפצר בנו׃ </p>
<p id="v16"><sup><small>16</small></sup>  ויהי בלכתנו למקום התפלה ותפגע־בנו שפחה בעלת אוב והיא עשתה הון־רב לאדניה בקסמיה׃ </p>
<p id="v17"><sup><small>17</small></sup>  ותלך אחרי פולוס ואחרינו הלוך וקרוא לאמר האנשים האלה עבדי אל עליון והם מורים אתנו דרך הישועה׃ <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  וכן עשתה ימים רבים וירע בעיני פולוס הדבר הזה ויפן ויאמר אל־הרוח אנכי מצוך בשם ישוע המשיח לצאת ממנה ויצא בשעה ההיא׃ </p>
<p id="v19"><sup><small>19</small></sup>  ויראו אדניה כי אבדה תוחלת בצעם ויתפשו את־פולוס ואת־סילא ויסחבום אל־הרחוב לפני זקני העיר׃ </p>
<p id="v20"><sup><small>20</small></sup>  ויביאום אל־השרים ויאמרו האנשים האלה עכרים את־עירנו והם יהודים׃ </p>
<p id="v21"><sup><small>21</small></sup>  ומודיעים חקות אשר לא־נאוה לנו לקבלם ולעשתם כי רומיים אנחנו׃ </p>
<p id="v22"><sup><small>22</small></sup>  ויקם גם־העם עליהם והשרים קרעו את־בגדיהם מעליהם ויצוו להכותם בשוטים׃ </p>
<p id="v23"><sup><small>23</small></sup>  ויהי אחרי הכות אתם מכה רבה ויתנום במשמר ויצוו את־שומר האסורים לשמרם היטב׃ </p>
<p id="v24"><sup><small>24</small></sup>  והוא כאשר צוה כן עשה ויניחם בחדר המשמר הפנימי וישם את־רגליהם בסד׃ </p>
<p id="v25"><sup><small>25</small></sup>  ויהי כחצות הלילה ופולוס וסילא מתפללים ומזמרים לאלהים והאסורים מקשיבים אליהם׃ </p>
<p id="v26"><sup><small>26</small></sup>  והנה רעש גדול פתאם ויזעו מוסדות בית הכלא ותפתחנה כל־הדלתות ומוסרות כלם נתקו׃ </p>
<p id="v27"><sup><small>27</small></sup>  ושומר האסורים נעור משנתו וירא והנה דלתות המשמר נפתחות וישלף חרבו ויבקש לאבד עצמו כי־אמר ברחו האסורים׃ </p>
<p id="v28"><sup><small>28</small></sup>  ויקרא פולוס בקול גדול לאמר אל־תעש לך רעה כי־הנה אנחנו כלנו׃ </p>
<p id="v29"><sup><small>29</small></sup>  וישאל נרות וידלג החדרה והוא מרעיד ויפל לרגלי פולוס וסילא׃ </p>
<p id="v30"><sup><small>30</small></sup>  ויוציאם ויאמר אדני מה אעשה ואושע׃ <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  ויאמרו האמן באדון ישוע המשיח ותושע אתה וביתך׃ <sup id="cite3"><a href="#fn3">[3]</a></sup></p>
<p id="v32"><sup><small>32</small></sup>  ויגידו־לו את־דבר יהוה ולכל אשר בביתו׃ </p>
<p id="v33"><sup><small>33</small></sup>  ויקחם בלילה בשעה ההיא וירחץ את־חבורתיהם ויטבל הוא וכל־אשר־לו׃ </p>
<p id="v34"><sup><small>34</small></sup>  ויעלם אל־ביתו ויערך שלחן לפניהם ויגל עם־כל־ביתו כי מאמין היה באלהים׃ </p>
<p id="v35"><sup><small>35</small></sup>  ובהית הבקר שלחו השרים את־השוטרים לאמר שלח את־האנשים ההם׃ </p>
<p id="v36"><sup><small>36</small></sup>  ויגד שמר האסורים לפולוס את־הדברים האלה לאמר שלחו השרים לפטר אתכם ועתה צאו ולכו בשלום׃ </p>
<p id="v37"><sup><small>37</small></sup>  ויאמר פולוס אליהם הכה הכונו נגד כל־העם בלא־דין ומשפט ואנחנו אנשים רומיים וישליכו אתנו במשמר ועתה בסתר יגרשונו אל־נא כי אם־יבאו המה ויוציאונו׃ <sup id="cite4"><a href="#fn4">[4]</a></sup></p>
<p id="v38"><sup><small>38</small></sup>  ויגידו השטרים לשרים את־הדברים האלה ויהי כשמעם כי־רומיים הם וייראו׃ </p>
<p id="v39"><sup><small>39</small></sup>  ויבאו ויחלו פניהם ויוציאום וישאלו מהם לצאת מן־העיר׃ </p>
<p id="v40"><sup><small>40</small></sup>  ויצאו מן־המשמר ויבאו אל־בית לודיא ויראו את־האחים ויזהירום וילכו לדרכם׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Acts_of_the_Apostles/15">מעשי השליחים - פֶּרֶק 15</a></td>
        <td><a href="/he/Bible/Acts_of_the_Apostles/Index">אינדקס</a></td>
        <td><a href="/he/Bible/Acts_of_the_Apostles/17">מעשי השליחים - פֶּרֶק 17</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 16:17 <i>הכי גבוה</i>: <a href="/he/The_Urantia_Book/93#p3_2">או 93:3.2</a>.  <i>הכי גבוהים</i>: <a href="/he/The_Urantia_Book/43#p3_1">או 43:3.1</a>.  <i>בשורת ישועת אלוהים</i>: <a href="/he/The_Urantia_Book/190#p5_4">או 190:5.4</a>.  <i>אלוהים עליון</i>: <a href="/he/The_Urantia_Book/93#p2_3">או 93:2.3</a>.  <i>בשורת הישועה</i>: <a href="/he/The_Urantia_Book/190#p4_1">או 190:4.1</a>. </li>
  <li id="fn2"><a href="#cite2">↑</a> 16:30-31,33 <i>קבלה באמונה</i>: <a href="/he/The_Urantia_Book/170#p5_13">או 170:5.13</a>. </li>
  <li id="fn3"><a href="#cite3">↑</a> 16:31 <i>שיתוף פעולה והסכמה</i>: <a href="/he/The_Urantia_Book/110#p2_2">או 110:2.2</a>. </li>
  <li id="fn4"><a href="#cite4">↑</a> 16:37-39 <i>פול היה אזרח רומאי</i>: <a href="/he/The_Urantia_Book/121#p1_2">או 121:1.2</a>. </li>
</ol>
</div>
