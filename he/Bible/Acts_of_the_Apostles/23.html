<!--
title: מעשי השליחים - פֶּרֶק 23
description: 
published: true
date: 2023-11-8T20:31:8Z
tags: bible, bible—acts of the apostles
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Acts_of_the_Apostles/22">
          <span class="mdi mdi-arrow-left-drop-circle"></span><span class="pl-2">מעשי השליחים - פֶּרֶק 22</span>
        </a>
        </td>
        <td>
        <a href="/he/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Acts_of_the_Apostles/24">
          <span class="pr-2">מעשי השליחים - פֶּרֶק 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויבט פולוס בסנהדרין ויאמר אנשים אחים בתמת לבבי התהלכתי לפני אלהים עד היום הזה׃ </p>
<p id="v2"><sup><small>2</small></sup>  ויצו חנניה הכהן הגדול את־העמדים עליו להכותו על־פיו׃ </p>
<p id="v3"><sup><small>3</small></sup>  ויאמר אליו פולוס עתיד אלהים להכותך הקיר המסיד האמנם ישב אתה לדין אתי כתורה ואתה מצוה להכותי שלא כתורה׃ </p>
<p id="v4"><sup><small>4</small></sup>  ויאמרו העמדים שם את־הכהן הגדול לאלהים תחרף׃ </p>
<p id="v5"><sup><small>5</small></sup>  ויאמר פולוס אחי לא ידעתי אשר הוא הכהן הגדול כי כתוב נשיא בעמך לא תאר׃ </p>
<p id="v6"><sup><small>6</small></sup>  ופולוס ידע כי מקצתם צדוקים ומקצתם פרושים ויקרא באזני סנהדרין לאמר אנשים אחים פרוש בן־פרוש אנכי ועל־תקות המתים ותחיתם אני נדון׃ </p>
<p id="v7"><sup><small>7</small></sup>  ובדברו הדבר הזה היה ריב בין הצדוקים ובין הפרושים ויחלק ההמון׃ </p>
<p id="v8"><sup><small>8</small></sup>  כי הצדוקים אמרים אין תחיה ואין מלאך ורוח והפרושים מודים בשניהם׃ </p>
<p id="v9"><sup><small>9</small></sup>  ותהי המלה גדולה ויקומו הסופרים אשר מכת הפרושים ויתוכחו־לאמר לא־מצאנו דבר רע באיש הזה ואם־רוח דבר אליו או מלאך (אל־נלחמה באלהים)׃ </p>
<p id="v10"><sup><small>10</small></sup>  והריב הולך וחזק ושר־האלף ירא פן־ישסעו את־פולוס ויצו את־אנשי הצבא לרדת ולחטף אתו מתוכם ולהביאו אל־המצד׃ </p>
<p id="v11"><sup><small>11</small></sup>  והאדון נצב עליו בלילה ההוא ויאמר חזק פולוס כי כאשר העידות לי בירושלים כן העד תעיד ברומי׃ <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  ויהי לפנות הבקר ויתחברו היהודים ויאסרו אסר על־נפשם אם יאכלו ואם ישתו עד אם־יהרגו את־פולוס׃ </p>
<p id="v13"><sup><small>13</small></sup>  והבאים באלה הזאת היו יותר מארבעים איש׃ </p>
<p id="v14"><sup><small>14</small></sup>  ויגשו אל־ראשי הכהנים ואל הזקנים לאמר אסר אסרנו על־נפשנו לבלתי טעם מאומה עד אם־הרגנו את־פולוס׃ </p>
<p id="v15"><sup><small>15</small></sup>  ועתה הודיעו־נא אתם וסנהדרין את־שר האלף ויורידהו מחר אליכם כאלו תחפצו לחקר עליו היטב ואנחנו נכונים להמיתו בטרם יקרב אליכם׃ </p>
<p id="v16"><sup><small>16</small></sup>  וישמע בן־אחות פולוס את־ארבם וילך ויבא אל־המצד ויגד לפולוס׃ </p>
<p id="v17"><sup><small>17</small></sup>  ויקרא פולוס לאחד משרי המאות ויאמר אליו קח את־הבחור הזה אל־שר האלף כי־דבר לו להודיעו׃ </p>
<p id="v18"><sup><small>18</small></sup>  ויביאהו אל־שר האלף ויאמר פולוס האסיר קראני אליו ויבקש ממני להביא אליך את־הבחור הזה כי־דבר לו להגיד לך׃ </p>
<p id="v19"><sup><small>19</small></sup>  ויאחז שר האלף בידו ויסר עמו לבדו ויאמר אליו מה הדבר אשר תודיעני׃ </p>
<p id="v20"><sup><small>20</small></sup>  ויאמר כי־נועצו היהודים יחדו לבקש ממך להוריד את־פולוס מחר לפני סנהדרין כאלו חפצים לדעת היטב את־ענינו׃ </p>
<p id="v21"><sup><small>21</small></sup>  ואתה אל־תשמע להם כי ארבים לו מהם יותר מארבעים איש אשר אסרו אסר על־נפשם לבלתי אכל ושתות עד אם־המיתהו והמה עתה עמדים ומחכים לדברך׃ </p>
<p id="v22"><sup><small>22</small></sup>  וישלח שר־האלף את־הבחור ויצו עליו אשר לא יגיד לאיש כי גלה־לו את־הדבר הזה׃ </p>
<p id="v23"><sup><small>23</small></sup>  ויקרא לשני שרי מאות ויאמר החלצו מאתכם אנשי־צבא מאתים ללכת לקיסריה ופרשים שבעים ומשכי קשת מאתים סוף־השעה השלישית בלילה׃ </p>
<p id="v24"><sup><small>24</small></sup>  ובהמות יכינו להרכיב את־פולוס למען הביאו שלם אל־פיליכס ההגמון׃ </p>
<p id="v25"><sup><small>25</small></sup>  ויכתב אגרת ובה כדברים האלה׃ </p>
<p id="v26"><sup><small>26</small></sup>  קלודיוס לוסיאס לפיליכס ההגמון האדיר שלום׃ </p>
<p id="v27"><sup><small>27</small></sup>  את־האיש הזה תפשו היהודים ויבקשו המיתו ואבא עם־אנשי הצבא ואפלטהו מתוכם בשמעי כי־רומי הוא׃ </p>
<p id="v28"><sup><small>28</small></sup>  ובאשר חפצתי לדעת על־מה שטנו אתו הורדתיו אל־סנהדרין שלהם׃ </p>
<p id="v29"><sup><small>29</small></sup>  ואדע כי־שטנו אתו על־דברי שאלות דתם ולא על־דבר אשר יהיה ענשו עליו מיתה או מוסרות׃ </p>
<p id="v30"><sup><small>30</small></sup>  ועתה הנה הגד־לי שהיהודים מתנכלים באיש הזה ואשלחהו אליך מיד וגם את־שטניו צויתי לבוא ולהגיש שטנתם לפניך ואתה שלום׃ </p>
<p id="v31"><sup><small>31</small></sup>  ויקחו אנשי הצבא את־פולוס כאשר צוו ויביאהו לילה אל־אנטפטריס׃ <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  וממחרת הניחו את־הפרשים ללכת אתו וישובו למצד׃ </p>
<p id="v33"><sup><small>33</small></sup>  ואלה באו אל־קיסריה ויתנו את־האגרת בידי ההגמון ויעמידו לפניו גם את־פולוס׃ </p>
<p id="v34"><sup><small>34</small></sup>  ויהי כקרא ההגמון את־האגרת וישאל לדעת מאי־זה מדינה הוא ויהי כשמעו כי־הוא מקיליקיא ויאמר׃ </p>
<p id="v35"><sup><small>35</small></sup>  אשמע את־דבריך בבוא גם־שטניך הנה ויצו לשמרו בבית המשפט אשר להורדוס׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Acts_of_the_Apostles/22">
          <span class="mdi mdi-arrow-left-drop-circle"></span><span class="pl-2">מעשי השליחים - פֶּרֶק 22</span>
        </a>
        </td>
        <td>
        <a href="/he/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Acts_of_the_Apostles/24">
          <span class="pr-2">מעשי השליחים - פֶּרֶק 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 23:11 <i>תהיי בשמחה</i>: <a href="/he/The_Urantia_Book/100#p7_9">או 100:7.9</a>. </li>
  <li id="fn2"><a href="#cite2">↑</a> 23:31-24:27 <i>מאסרו של פול</i>: <a href="/he/The_Urantia_Book/130#p2_5">או 130:2.5</a>. </li>
</ol>
</div>
