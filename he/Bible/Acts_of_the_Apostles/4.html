<!--
title: מעשי השליחים - פֶּרֶק 4
description: 
published: true
date: 2022-10-6T10:37:18Z
tags: bible, bible—acts of the apostles
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Acts_of_the_Apostles/3">מעשי השליחים - פֶּרֶק 3</a></td>
        <td><a href="/he/Bible/Acts_of_the_Apostles/Index">אינדקס</a></td>
        <td><a href="/he/Bible/Acts_of_the_Apostles/5">מעשי השליחים - פֶּרֶק 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי בדברם אל־העם ויקומו עליהם הכהנים ונגיד המקדש והצדוקים׃ </p>
<p id="v2"><sup><small>2</small></sup>  כי־חרה להם על־אשר למדו את־העם והגידו את־תחית המתים בישוע׃ </p>
<p id="v3"><sup><small>3</small></sup>  וישלחו ידם בהם ויניחום במשמר למחרת היום ההוא כי היה ערב׃ </p>
<p id="v4"><sup><small>4</small></sup>  ורבים מהשמעים את־הדבר האמינו ויהי מספרם כחמשת אלפים איש׃ </p>
<p id="v5"><sup><small>5</small></sup>  ויהי ממחרת ויקהלו שריהם ראשיהם וזקניהם וסופריהם ירושלים׃ </p>
<p id="v6"><sup><small>6</small></sup>  וחנן הכהן הגדול וקיפא ויוחנן ואלכסנדרוס וכל אשר ממשפחת הכהן הגדול׃ </p>
<p id="v7"><sup><small>7</small></sup>  ויעמידו אתם בתוך וישאלום לאמר באי־זה כח ובאי־זה שם עשיתם זאת׃ </p>
<p id="v8"><sup><small>8</small></sup>  וימלא פטרוס רוח הקדש ויאמר אליהם שמעוני ראשי העם וזקני ישראל׃ </p>
<p id="v9"><sup><small>9</small></sup>  אם־אנחנו נחקר היום על־הטובה אשר עשינו לאיש חולה ושאלתם במה זה נושע׃ </p>
<p id="v10"><sup><small>10</small></sup>  יודע לכלכם ולכל־עם ישראל כי־בשם ישוע המשיח הנצרי אשר צלבתם ואשר האלהים הקימו מן־המתים בשמו עמד האיש הזה בריא לפניכם׃ <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  והוא האבן אשר מאסתם אתם הבונים ותהי לראש פנה׃ </p>
<p id="v12"><sup><small>12</small></sup>  ואין הישועה באחר כי לא נתן תחת השמים שם אחר לבני אדם אשר־בו נושע׃ <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  ויהי כאשר ראו את־אמץ לב פטרוס ויוחנן והבינו כי הדיוטות המה ולא בעלי־חכמה ויתמהו והם הכירו כי היו הולכים עם־ישוע׃ <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  אבל בראותם את האיש הנרפא עמד אצלם לא מצאו לדבר נגדם דבר׃ </p>
<p id="v15"><sup><small>15</small></sup>  ויצוו אתם לצאת חוצה מסנהדרין ויתיעצו יחדו׃ </p>
<p id="v16"><sup><small>16</small></sup>  ויאמרו מה־נעשה לאנשים האלה הנה אות גלוי נעשה על־ידיהם וגם־מפרסם לכל־ישבי ירושלים ולא נוכל לכחש בו׃ </p>
<p id="v17"><sup><small>17</small></sup>  אך למען לא־ירבה הדבר בעם ויפרץ נגערה־בם לבלתי דבר עוד לכל־אדם בשם הזה׃ </p>
<p id="v18"><sup><small>18</small></sup>  ויקראו אתם ויצוום אשר לא־ידברו דבר ולא ילמדו בשם ישוע׃ </p>
<p id="v19"><sup><small>19</small></sup>  ויענו פטרוס ויוחנן ויאמרו אליהם הנכון הוא לפני האלהים שמע לכם יתר משמע לאלהים שפטו אתם׃ </p>
<p id="v20"><sup><small>20</small></sup>  כי לא נוכל אנחנו לחדל לדבר את אשר ראינו ושמענו׃ <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  ויוסיפו לגער־בם ויפטרו אתם באשר לא־מצאו דבר לענוש אתם מפני העם כי כלם מהללים את־האלהים על־הנעשה׃ </p>
<p id="v22"><sup><small>22</small></sup>  כי בן־ארבעים שנה ומעלה היה האיש ההוא אשר נעשה־עמו אות הרפואה הזאת׃ </p>
<p id="v23"><sup><small>23</small></sup>  ואחרי הפטרם באו אל־אחיהם ויספרו להם את אשר אמרו אליהם ראשי הכהנים והזקנים׃ </p>
<p id="v24"><sup><small>24</small></sup>  ויהי כאשר שמעו את־זאת וישאו את־קולם בלב אחד לאלהים ויאמרו אדני אתה האל העשה את־השמים ואת־הארץ ואת־הים ואת־כל אשר־בם׃ <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  אשר אמרת בפי עבדך דוד (אבינו ברוח הקדש) למה רגשו גוים ולאמים יהגו ריק׃ <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  יתיצבו מלכי ארץ ורוזנים נוסדו יחד על־יהוה ועל־משיחו׃ </p>
<p id="v27"><sup><small>27</small></sup>  כי אמנם נוסדו (בעיר הזאת) הורדוס ופנטיוס פילטוס עם־הגוים ולאמי ישראל על־ישוע עבדך הקדוש אשר משחת׃ </p>
<p id="v28"><sup><small>28</small></sup>  לעשות את אשר ידך ועצתך מקדם גזרה להיות׃ </p>
<p id="v29"><sup><small>29</small></sup>  ועתה אדני ראה את־גערתם ותן לעבדיך לדבר את־דברך בכל־אמץ לבם׃ </p>
<p id="v30"><sup><small>30</small></sup>  בנטתך את־ידך למרפא ולתת אתות ומופתים בשם ישוע עבדך הקדוש׃ </p>
<p id="v31"><sup><small>31</small></sup>  ויהי כאשר התפללו וינע המקום אשר היו נקהלים שם וימלאו כלם רוח הקדש וידברו את־דבר האלהים באמץ לבב׃ <sup id="cite8"><a href="#fn8">[8]</a></sup></p>
<p id="v32"><sup><small>32</small></sup>  וקהל המאמינים היה להם לב אחד ונפש אחת ואין איש מהם אומר על־אשר בידו לי הוא כי הכל היה להם לנחלת כלם׃ <sup id="cite9"><a href="#fn9">[9]</a></sup></p>
<p id="v33"><sup><small>33</small></sup>  ובגבורה רבה יעידו השליחים על־תקומת האדון ישוע וחסד גדול היה על כלם׃ <sup id="cite10"><a href="#fn10">[10]</a></sup></p>
<p id="v34"><sup><small>34</small></sup>  כי לא־היה בהם חסר דבר כי כל־בעלי שדות ובתים מכרו אתם ויביאו את־כסף מחירם׃ </p>
<p id="v35"><sup><small>35</small></sup>  וישימהו לרגלי השליחים ויתן לכל־איש ואיש די מחסרו׃ </p>
<p id="v36"><sup><small>36</small></sup>  ויוסף אשר כנוהו השליחים בשם בר־נבא פרושו בן־הנחמה איש לבית לוי אשר נולד בארץ קיפרוס׃ </p>
<p id="v37"><sup><small>37</small></sup>  גם־לו היה שדה וימכרהו ויבא את־הכסף וישימהו לרגלי השליחים׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Acts_of_the_Apostles/3">מעשי השליחים - פֶּרֶק 3</a></td>
        <td><a href="/he/Bible/Acts_of_the_Apostles/Index">אינדקס</a></td>
        <td><a href="/he/Bible/Acts_of_the_Apostles/5">מעשי השליחים - פֶּרֶק 5</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 4:10-12 <i>הכריז "בשורה"</i>: <a href="/he/The_Urantia_Book/195#p0_2">או 195:0.2</a>.  <i>אמונה בתחיית המתים</i>: <a href="/he/The_Urantia_Book/190#p0_4">או 190:0.4</a>. </li>
  <li id="fn2"><a href="#cite2">↑</a> 4:12 <i>בשורת ישועת אלוהים</i>: <a href="/he/The_Urantia_Book/190#p5_4">או 190:5.4</a>.  <i>בשורת הישועה</i>: <a href="/he/The_Urantia_Book/190#p4_1">או 190:4.1</a>. </li>
  <li id="fn3"><a href="#cite3">↑</a> 4:13 <i>גליליים לא מלומדים</i>: <a href="/he/The_Urantia_Book/195#p6_9">או 195:6.9</a>.  <i>גברים בורים ולא מלומדים</i>: <a href="/he/The_Urantia_Book/139#p0_4">או 139:0.4</a>. </li>
  <li id="fn4"><a href="#cite4">↑</a> 4:20 <i>דבר רק מה שומע; לא שמועה</i>: <a href="/he/The_Urantia_Book/138#p8_4">או 138:8.4</a>. </li>
  <li id="fn5"><a href="#cite5">↑</a> 4:24 <i>בורא נאמן ואלוהי</i>: <a href="/he/The_Urantia_Book/2#p1_2">או 2:1.2</a>.  <i>אלוהים כבורא הכל</i>: <a href="/he/The_Urantia_Book/0#p2_9">או 0:2.9</a>.  <i>אלוהים ברא הכל</i>: <a href="/he/The_Urantia_Book/6#p1_3">או 6:1.3</a>.  <i>אלוהים ברא את השמים והארץ</i>: <a href="/he/The_Urantia_Book/92#p6_6">או 92:6.6</a>.  <i>אלוהים ברא הכל</i>: <a href="/he/The_Urantia_Book/131#p2_2">או 131:2.2</a>.  <i>אלוהים ברא את כל הדברים והישויות</i>: <a href="/he/The_Urantia_Book/131#p10_2">או 131:10.2</a>.  <i>אלוהים ברא את העולם וכל בו</i>: <a href="/he/The_Urantia_Book/95#p5_9">או 95:5.9</a>.  <i>הבורא</i>: <a href="/he/The_Urantia_Book/131#p10_6">או 131:10.6</a>.  <i>יוצר אוניברסלי</i>: <a href="/he/The_Urantia_Book/142#p3_7">או 142:3.7</a>.  <i>אלוהים ברא את השמים והארץ</i>: <a href="/he/The_Urantia_Book/1#p0_1">או 1:0.1</a>.  <i>בורא שמים וארץ</i>: <a href="/he/The_Urantia_Book/128#p1_10">או 128:1.10</a>. </li>
  <li id="fn6"><a href="#cite6">↑</a> 4:25 <i>למה הגויים זועמים</i>: <a href="/he/The_Urantia_Book/155#p1_3">או 155:1.3</a>. </li>
  <li id="fn7"><a href="#cite7">↑</a> 4:25-26 <i>למה הגויים זועמים</i>: <a href="/he/The_Urantia_Book/155#p1_1">או 155:1.1</a>. </li>
  <li id="fn8"><a href="#cite8">↑</a> 4:31b-32 <i>חלק 2: הכל מלא ברוח</i>: <a href="/he/The_Urantia_Book/194#p4_3">או 194:4.3</a>. </li>
  <li id="fn9"><a href="#cite9">↑</a> 4:32 <i>אחדות הרוח</i>: <a href="/he/The_Urantia_Book/194#p3_17">או 194:3.17</a>. </li>
  <li id="fn10"><a href="#cite10">↑</a> 4:33 <i>להטיף בשורה בעוצמה רבה</i>: <a href="/he/The_Urantia_Book/181#p2_11">או 181:2.11</a>. </li>
</ol>
</div>
