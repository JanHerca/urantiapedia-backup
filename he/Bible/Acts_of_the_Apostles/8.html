<!--
title: מעשי השליחים - פֶּרֶק 8
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Acts_of_the_Apostles/7">מעשי השליחים - פֶּרֶק 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Acts_of_the_Apostles/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Acts_of_the_Apostles/9">מעשי השליחים - פֶּרֶק 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ושאול גם־הוא היה רצה בהרגתו ותהי ביום ההוא רדיפה גדולה על־הקהילה אשר בירושלים ויפצו כלם בערי יהודה ושמרון לבד מן־השליחים׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ואנשים יראי אלהים נשאו את־אסטפנוס ויקברהו ויספדו עליו מספד גדול׃ </p>
<p id="v3"><sup><small>3</small></sup>  ושאול החריב את־הקהילה וישוטט בבתים ויסחב משם אנשים ונשים ויסגירם לכלא׃ </p>
<p id="v4"><sup><small>4</small></sup>  והנפוצים עברו בארץ ויבשרו את־הדבר׃ </p>
<p id="v5"><sup><small>5</small></sup>  ופילפוס ירד אל־עיר שמרון ויכרז להם את־המשיח׃ <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v6"><sup><small>6</small></sup>  ויקשב המון העם לב אחד אל־אמרי פילפוס בשמעם ובראותם את־האתות אשר עשה׃ </p>
<p id="v7"><sup><small>7</small></sup>  כי רבים היו אחוזי רוחות הטמאה והרוחות יצאו מהם צעקות צעקה גדולה ורבים נכי אברים ופסחים ונרפאו׃ </p>
<p id="v8"><sup><small>8</small></sup>  ותהי שמחה גדולה בעיר ההיא׃ </p>
<p id="v9"><sup><small>9</small></sup>  ואיש אחד ושמו שמעון היה מלפנים בעיר מכשף ומבהיל את־עם שמרון באמרו על־נפשו כי גדול הוא׃ </p>
<p id="v10"><sup><small>10</small></sup>  וכלם הקשיבו אליו מקטנם ועד־גדולם לאמר זה הוא גבורת האלהים הגדולה׃ </p>
<p id="v11"><sup><small>11</small></sup>  ויקשיבו אליו על־היותו מבהיל אותם בכשפיו ימים רבים׃ </p>
<p id="v12"><sup><small>12</small></sup>  ויהי כאשר האמינו לפילפוס בבשרו את־מלכות האלהים ואת־שם ישוע המשיח ויטבלו אנשים ונשים׃ <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  ויאמן שמעון גם־הוא ויטבל וידבק בפילפוס וירא את־האתות והמפתים הגדלים אשר נעשו ויתמה׃ </p>
<p id="v14"><sup><small>14</small></sup>  וישמעו השליחים אשר בירושלים כי־קבלה שמרון את־דבר האלהים וישלחו אליהם את־פטרוס ואת־יוחנן׃ <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  וירדו שמה ויתפללו בעדם אשר יקבלו את־רוח הקדש׃ </p>
<p id="v16"><sup><small>16</small></sup>  כי הרוח לא־צלחה עד־עתה על־אחד מהם והם רק־נטבלים לשם האדון ישוע׃ </p>
<p id="v17"><sup><small>17</small></sup>  ויסמכו את־ידיהם עליהם ויקבלו את־רוח הקדש׃ </p>
<p id="v18"><sup><small>18</small></sup>  ויהי בראות שמעון כי נתן רוח הקדש בסמיכת ידי השליחים ויבא לפניהם כסף׃ </p>
<p id="v19"><sup><small>19</small></sup>  ויאמר תנו־נא גם־לי שלטן כשלטן הזה אשר יקבל את־רוח הקדש כל אשר־אשים עליו את־ידי׃ </p>
<p id="v20"><sup><small>20</small></sup>  ויאמר אליו פטרוס כספך יהי אתך לאבדון יען אשר אמרת לקנות במחיר את־מתת האלהים׃ </p>
<p id="v21"><sup><small>21</small></sup>  אין־לך חלק וגורל בדבר הזה כי לבבך איננו ישר לפני האלהים׃ </p>
<p id="v22"><sup><small>22</small></sup>  ועתה שוב מרעתך זאת והתחנן אל־האלהים אולי תסלח לך מזמת לבבך׃ </p>
<p id="v23"><sup><small>23</small></sup>  כי־ראה אנכי כי־באת בידי מרורת רוש וחרצבות רשע׃ </p>
<p id="v24"><sup><small>24</small></sup>  ויען שמעון ויאמר העתירו אתם בעדי אל־יהוה לבלתי־בוא עלי דבר מכל אשר אמרתם׃ </p>
<p id="v25"><sup><small>25</small></sup>  והמה העידו ודברו את־דבר יהוה וישובו ירושלים ויבשרו את־הבשורה בכפרים רבים אשר לשמרונים׃ </p>
<p id="v26"><sup><small>26</small></sup>  וידבר מלאך־יהוה אל־פילפוס לאמר קום לך הנגבה על־הדרך הירדת מירושלים עזתה והיא חרבה׃ </p>
<p id="v27"><sup><small>27</small></sup>  ויקם וילך והנה איש כושי סריס ושליט לקנדק מלכת־כוש וממנה על־כל־גנזיה אשר עלה אל־ירושלים להשתחות׃ </p>
<p id="v28"><sup><small>28</small></sup>  ויהי בשובו והוא ישב על־מרכבתו וקרא בספר ישעיה הנביא׃ </p>
<p id="v29"><sup><small>29</small></sup>  ויאמר הרוח אל־פילפוס גשה והלוה על־המרכבה הזאת׃ </p>
<p id="v30"><sup><small>30</small></sup>  וירץ פילפוס אליה וישמע אתו קרא בספר ישעיה הנביא ויאמר הגם תבין את־אשר אתה קורא׃ </p>
<p id="v31"><sup><small>31</small></sup>  ויאמר ואיככה אוכל ואין איש אשר יורני ויבקש מאת פילפוס לעלות ולשבת אצלו׃ </p>
<p id="v32"><sup><small>32</small></sup>  וזה ענין הכתוב אשר קרא כשה לטבח יובל וכרחל לפני גוזזיה נאלמה ולא־יפתח פיו׃ <sup id="cite8"><a href="#fn8">[8]</a></sup></p>
<p id="v33"><sup><small>33</small></sup>  בעצר משפטו לקח ואת־דורו מי ישוחח כי נגזרו מארץ חייו׃ </p>
<p id="v34"><sup><small>34</small></sup>  ויען הסריס ויאמר אל־פילפוס אשאלה ממך על־מי הנביא מדבר את־זאת על־נפשו או על־איש אחר׃ </p>
<p id="v35"><sup><small>35</small></sup>  ויפתח פילפוס את־פיו ויחל מן־הכתוב הזה ויבשר אותו את־ישוע׃ </p>
<p id="v36"><sup><small>36</small></sup>  ויהי בעברם בדרך ויבאו אל־מקום מים ויאמר הסריס הנה־מים מה־ימנעני מהטבל׃ </p>
<p id="v37"><sup><small>37</small></sup>  (ויאמר פילפוס אם־מאמין אתה בכל־לבבך מתר־לך ויען ויאמר אני מאמין כי ישוע המשיח בן־האלהים הוא)׃ <sup id="cite9"><a href="#fn9">[9]</a></sup></p>
<p id="v38"><sup><small>38</small></sup>  ויצו להעמיד את־המרכבה וירדו שניהם אל־תוך המים פילפוס והסריס ויטבל אותו׃ </p>
<p id="v39"><sup><small>39</small></sup>  ויהי כי עלו מן־המים וישא רוח יהוה את־פילפוס והסריס לא ראהו עוד וילך לדרכו שמח׃ </p>
<p id="v40"><sup><small>40</small></sup>  ופילפוס נמצא באשדוד ויעבר ויבשר בכל־הערים עד־באו לקיסריה׃ <sup id="cite10"><a href="#fn10">[10]</a></sup></p>
<h2>הפניות</h2>
<div>
<ol>
  <li id="fn1"><a href="#cite1">↑</a> 8:1b <i>רדיפות חדשות</i>: <a href="/he/The_Urantia_Book/194#p4_13">או 194:4.13</a>. </li>
  <li id="fn2"><a href="#cite2">↑</a> 8:5 <i>להטיף לגויים</i>: <a href="/he/The_Urantia_Book/192#p2_11">או 192:2.11</a>. </li>
  <li id="fn3"><a href="#cite3">↑</a> 8:5-6,12-16 <i>פיליפ לא הניח על ידיים</i>: <a href="/he/The_Urantia_Book/139#p5_9">או 139:5.9</a>. </li>
  <li id="fn4"><a href="#cite4">↑</a> 8:5-8 <i>עבודות קרקע עבור פיליפ</i>: <a href="/he/The_Urantia_Book/143#p6_6">או 143:6.6</a>. </li>
  <li id="fn5"><a href="#cite5">↑</a> 8:12 <i>טבילה, קבלה לסדר חברתי</i>: <a href="/he/The_Urantia_Book/170#p5_13">או 170:5.13</a>. </li>
  <li id="fn6"><a href="#cite6">↑</a> 8:14-17 <i>כפי שנעשו על ידי פיטר וג'ון</i>: <a href="/he/The_Urantia_Book/139#p5_9">או 139:5.9</a>. </li>
  <li id="fn7"><a href="#cite7">↑</a> 8:14-25 <i>פטרוס הגן על הוספת גויים</i>: <a href="/he/The_Urantia_Book/139#p2_7">או 139:2.7</a>. </li>
  <li id="fn8"><a href="#cite8">↑</a> 8:32 <i>ישו שתק לאורך הדרך</i>: <a href="/he/The_Urantia_Book/183#p5_5">או 183:5.5</a>. </li>
  <li id="fn9"><a href="#cite9">↑</a> 8:37 <i>ישוע, בנו של אלוהים</i>: <a href="/he/The_Urantia_Book/157#p5_1">או 157:5.1</a>.  <i>ישו, בן אלוהים</i>: <a href="/he/The_Urantia_Book/136#p1_1">או 136:1.1</a>.  <i>שיתוף פעולה והסכמה</i>: <a href="/he/The_Urantia_Book/110#p2_2">או 110:2.2</a>.  <i>בשורת הבן האלוהית</i>: <a href="/he/The_Urantia_Book/141#p3_5">או 141:3.5</a>. </li>
  <li id="fn10"><a href="#cite10">↑</a> 8:40 <i>הקציר של פיליפ</i>: <a href="/he/The_Urantia_Book/130#p2_5">או 130:2.5</a>. </li>
</ol>
</div>
