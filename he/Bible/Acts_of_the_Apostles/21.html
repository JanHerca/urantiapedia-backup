<!--
title: מעשי השליחים - פֶּרֶק 21
description: 
published: true
date: 2022-10-6T10:37:18Z
tags: bible, bible—acts of the apostles
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Acts_of_the_Apostles/20">מעשי השליחים - פֶּרֶק 20</a></td>
        <td><a href="/he/Bible/Acts_of_the_Apostles/Index">אינדקס</a></td>
        <td><a href="/he/Bible/Acts_of_the_Apostles/22">מעשי השליחים - פֶּרֶק 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי כאשר נפרדנו מהם ונרד באניה ונבוא דרך ישרה אל־קוס וממחרת אל־רודוס ומשם אל־פטרה׃ </p>
<p id="v2"><sup><small>2</small></sup>  שם מצאנו אניה עברת אל־פינוקיא ונרד־בה ונעבר׃ </p>
<p id="v3"><sup><small>3</small></sup>  ונרא את־פני קיפרוס והיא משמאלנו ונעבר מעליה אל־סוריא ונגיע אל־צור כי־שמה יוציאו את־משא האניה׃ </p>
<p id="v4"><sup><small>4</small></sup>  ונמצא את־התלמידים ונשב שם שבעת ימים והם אמרו אל־פולוס על־פי הרוח לבלתי עלות ירושלים׃ </p>
<p id="v5"><sup><small>5</small></sup>  ויהי במלאת לנו הימים ונצא ללכת לדרכנו והם כלם מלוים אתנו עם־נשיהם ועם־טפם עד־מחוץ לעיר ונכרע על־ברכינו על־חוף הים ונתפלל׃ </p>
<p id="v6"><sup><small>6</small></sup>  ונברך איש את־רעהו ונרד באניה והמה שבו איש לביתו׃ </p>
<p id="v7"><sup><small>7</small></sup>  ואנחנו כלינו את־דרך הים ונרד מצור אל־עכו ונשאל לשלום האחים ונשב אתם יום אחד׃ </p>
<p id="v8"><sup><small>8</small></sup>  וממחרת נסענו (פולוס ואשר אתו) ונבא אל־קיסריה ונלך אל־בית פילפוס המבשר אשר הוא אחד מן־השבעה ונשב עמו׃ </p>
<p id="v9"><sup><small>9</small></sup>  ולו ארבע בנות בתולות מתנבאות׃ </p>
<p id="v10"><sup><small>10</small></sup>  ויהי בהיותנו שם ימים רבים וירד נביא אחד מיהודה ושמו אגבוס׃ </p>
<p id="v11"><sup><small>11</small></sup>  ויבא אצלנו ויקח את־אזור פולוס ויאסר־בו את־ידיו ואת־רגליו ויאמר כה אמר רוח הקדש ככה יאסרו היהודים בירושלים את־האיש אשר־לו האזור הזה ויסגירהו בידי הגוים׃ </p>
<p id="v12"><sup><small>12</small></sup>  ויהי כאשר שמענו את־הדבר הזה ונבקש ממנו אנחנו ואנשי המקום אשר לא־יעלה ירושלים׃ </p>
<p id="v13"><sup><small>13</small></sup>  ויען פולוס ויאמר מה־לכם כי תבכו ותמסו את־לבבי ואני הנני־נכון להאסר וגם־למות בירושלים בעבור שם ישוע האדון׃ </p>
<p id="v14"><sup><small>14</small></sup>  ולא־אבה שמע ונרף ממנו ונאמר רצון יהוה יעשה׃ </p>
<p id="v15"><sup><small>15</small></sup>  ואחרי הימים ההם נשאנו את־כלינו ונעל ירושלים׃ </p>
<p id="v16"><sup><small>16</small></sup>  וילכו אתנו גם־תלמידים מקיסריה ויביאו אתנו ללון בבית־איש קיפרוסי ושמו מנסון והוא תלמיד מימים רבים׃ </p>
<p id="v17"><sup><small>17</small></sup>  ויהי כבאנו ירושלים ויקבלו אתנו האחים בשמחה׃ </p>
<p id="v18"><sup><small>18</small></sup>  וממחרת היום נכנס פולוס עמנו אל־יעקב ויבאו שמה כל־הזקנים׃ </p>
<p id="v19"><sup><small>19</small></sup>  וישאל להם לשלום ויספר אחת לאחת את אשר עשה האלהים לגוים בשרותו׃ <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  וישמעו ויהללו את־האלהים ויאמרו אליו הנך ראה אחינו כמה רבוא יהודים באו להאמין וכלם מקנאים לתורה׃ </p>
<p id="v21"><sup><small>21</small></sup>  והם שמעו עליך לאמר תלמד את־כל־היהודים אשר בקרב הגוים לסור מאחרי משה באמרך שאינם חיבים למול את־בניהם ולא ללכת בחקות התורה׃ </p>
<p id="v22"><sup><small>22</small></sup>  ועתה מה־לעשות הנה יאסף הקהל כי ישמעו כי־באת׃ </p>
<p id="v23"><sup><small>23</small></sup>  לכן אשר נאמר אליך אתו עשה׃ </p>
<p id="v24"><sup><small>24</small></sup>  הנה ארבעה אנשים אתנו אשר נזירות עליהם ואתה קח אתם והטהר אתם והוצא עליהם את־הוצאת התגלחת וידעו כלם כי־שמע שוא שמעו עליך וגם־אתה הולך בחקות התורה׃ </p>
<p id="v25"><sup><small>25</small></sup>  ועל־דבר המאמינים מן־הגוים כתבנו וגזרנו אשר לא ישמרו דבר מן־הדברים ההם רק אשר ישמרו מזבחי אלילים ומן־הדם ומבשר הנחנק ומן־הזנות׃ </p>
<p id="v26"><sup><small>26</small></sup>  ויקח פולוס את־האנשים ויטהר אתם וממחרת בא אל־המקדש ויגד כי־מלאו ימי טהרתם עד כי־הקרב קרבן כל־אחד מהם׃ </p>
<p id="v27"><sup><small>27</small></sup>  ויהי כמלאת שבעת הימים והיהודים אשר מאסיא ראו אתו במקדש ויעוררו את־כל־ההמון וישלחו ידם בו׃ </p>
<p id="v28"><sup><small>28</small></sup>  ויזעקו לאמר אנשי ישראל עזרו זה הוא האיש אשר באזני כל־אדם ובכל־הארץ ידבר סרה על־העם הזה ועל התורה ועל המקום הזה וגם־הביא אל־המקדש אנשים יונים ויחלל את־המקום הקדוש הזה׃ </p>
<p id="v29"><sup><small>29</small></sup>  כי היו ראים את־טרופימוס האפסי בעיר אתו וסבורים שפולוס הביא אתו אל־המקדש׃ </p>
<p id="v30"><sup><small>30</small></sup>  ותהם כל־העיר וירץ העם ויקהלו ויאחזו את־פולוס ויסחבהו אל־מחוץ למקדש וכרגע סגרו הדלתות׃ </p>
<p id="v31"><sup><small>31</small></sup>  והמה מבקשים להמיתו והשמועה באה אל־שר האלף של־הגדוד כי ירושלים נבוכה כלה׃ </p>
<p id="v32"><sup><small>32</small></sup>  וימהר ויקח אתו אנשי צבא ושרי מאות וירץ אליהם ויהי כראותם את־שר האלף ואת־אנשי הצבא ויחדלו להכות את־פולוס׃ </p>
<p id="v33"><sup><small>33</small></sup>  ויגש שר־האלף ויחזק־בו ויצו לאסרו בנחשתים וישאל מי זה ומה מעשהו׃ </p>
<p id="v34"><sup><small>34</small></sup>  ויען העם ויאמרו אלה בכה ואלה בכה ולא יכל לדעת דבר ברור מרב השאון ויצו להוליכו אל־המצד׃ </p>
<p id="v35"><sup><small>35</small></sup>  ויהי כבואו עד־המעלות וישאהו אנשי הצבא מפני חמת העם׃ </p>
<p id="v36"><sup><small>36</small></sup>  כי־עם רב הלך אחריו והם צעקים ואמרים השמד אתו׃ </p>
<p id="v37"><sup><small>37</small></sup>  וכאשר הקריב פולוס להאסף אל־המצד ויאמר אל־שר האלף התניח לי לדבר אליך דבר ויאמר התשמע יונית׃ <sup id="cite2"><a href="#fn2">[2]</a></sup></p>
<p id="v38"><sup><small>38</small></sup>  הלא המצרי אתה אשר לפני הימים האלה העיר מרד והוציא המדברה ארבעת אלפים אנשי דמים׃ </p>
<p id="v39"><sup><small>39</small></sup>  ויאמר פולוס איש יהודי אנכי מטרסוס אזרח בעיר בעלת שם אשר בקיליקיא ואשאלה מאתך הניחה לי ואדבר אל־העם׃ </p>
<p id="v40"><sup><small>40</small></sup>  וינח לו ויעמד פולוס על־המעלות וינף ידו אל־העם ותהי דממה רבה וידבר בלשון עברית ויאמר׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Acts_of_the_Apostles/20">מעשי השליחים - פֶּרֶק 20</a></td>
        <td><a href="/he/Bible/Acts_of_the_Apostles/Index">אינדקס</a></td>
        <td><a href="/he/Bible/Acts_of_the_Apostles/22">מעשי השליחים - פֶּרֶק 22</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 21:19 <i>אמונה מצפה</i>: <a href="/he/The_Urantia_Book/195#p9_8">או 195:9.8</a>. </li>
  <li id="fn2"><a href="#cite2">↑</a> 21:37-40 <i>פאולוס דיבר בשפה יוונית</i>: <a href="/he/The_Urantia_Book/121#p1_2">או 121:1.2</a>. </li>
</ol>
</div>
