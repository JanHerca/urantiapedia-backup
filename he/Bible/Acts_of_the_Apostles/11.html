<!--
title: מעשי השליחים - פֶּרֶק 11
description: 
published: true
date: 2023-11-8T20:31:8Z
tags: bible, bible—acts of the apostles
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Acts_of_the_Apostles/10">
          <span class="mdi mdi-arrow-left-drop-circle"></span><span class="pl-2">מעשי השליחים - פֶּרֶק 10</span>
        </a>
        </td>
        <td>
        <a href="/he/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Acts_of_the_Apostles/12">
          <span class="pr-2">מעשי השליחים - פֶּרֶק 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וישמעו השליחים והאחים אשר ביהודה כי־קבלו גם־הגוים את־דבר האלהים׃ </p>
<p id="v2"><sup><small>2</small></sup>  ויהי כאשר עלה פטרוס ירושלים ויריבו עמו המולים לאמר׃ </p>
<p id="v3"><sup><small>3</small></sup>  אל־אנשים אשר־להם ערלה באת ותאכל אתם לחם׃ </p>
<p id="v4"><sup><small>4</small></sup>  ויחל פטרוס ויספר להם כסדר את־אשר קרהו לאמר׃ </p>
<p id="v5"><sup><small>5</small></sup>  מתפלל הייתי בעיר יפו וארדם וארא מראה והנה־כלי כדמות מטפחת־בד גדולה יורד מן־השמים ותורד בארבע כנפותיה ותבא עדי׃ </p>
<p id="v6"><sup><small>6</small></sup>  והסתכלתי בה ואבין וארא את־בהמת הארץ ואת־החיה ורמש האדמה ועוף השמים׃ </p>
<p id="v7"><sup><small>7</small></sup>  ואשמע גם־קול מדבר אלי קום פטרוס טבח ואכל׃ </p>
<p id="v8"><sup><small>8</small></sup>  ואמר חלילה לי אדני כי כל־פגול וטמא לא־בא בפי־מעולם׃ </p>
<p id="v9"><sup><small>9</small></sup>  ויענני הקול שנית מן־השמים ויאמר את־אשר טהר האלהים אתה אל־תטמאנו׃ </p>
<p id="v10"><sup><small>10</small></sup>  וכן היה שלש פעמים והכל שב והעלה השמימה׃ </p>
<p id="v11"><sup><small>11</small></sup>  והנה כרגע שלשה אנשים עמדים על פתח הבית אשר אנכי שם והמה שלוחים אלי מקיסריה׃ </p>
<p id="v12"><sup><small>12</small></sup>  ויאמר אלי הרוח ללכת אתם ולבלתי התמהמה וילכו אתי גם־ששת האחים האלה ונבוא אל־בית האיש׃ </p>
<p id="v13"><sup><small>13</small></sup>  ויגד־לנו את אשר־ראה המלאך נצב בביתו ואמר אליו שלח אל־יפו אנשים וקרא אליך את־שמעון המכנה פטרוס׃ </p>
<p id="v14"><sup><small>14</small></sup>  והוא ידבר אליך דברים אשר תושע בהם אתה וכל־ביתך׃ </p>
<p id="v15"><sup><small>15</small></sup>  וכאשר החילותי לדבר צלחה עליהם רוח הקדש כאשר צלחה עלינו בתחילה׃ </p>
<p id="v16"><sup><small>16</small></sup>  ואזכר את דבר האדון אשר אמר יוחנן הטביל במים ואתם תטבלו ברוח הקדש׃ <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  ועתה אם־מתנה אחת נתן האלהים להם ולנו המאמינים באדון ישוע המשיח מי אנכי כי אעצר לאלהים׃ </p>
<p id="v18"><sup><small>18</small></sup>  ויהי כשמעם זאת ויחרישו ויהללו את־האלהים ויאמרו אכן גם־לגוים נתן האלהים התשובה לחיים׃ </p>
<p id="v19"><sup><small>19</small></sup>  והנפוצים מפני הצרה אשר היתה על־אודת אסטפנוס הלכו ובאו עד־פינוקיא וקיפרוס ואנטיוכיא ולא דברו את־הדבר כי אם־אל־היהודים לבדם׃ </p>
<p id="v20"><sup><small>20</small></sup>  ויהי בתוכם אנשי קיפרוס וקוריני אשר באו אל־אנטיוכיא וידברו גם־אל־היונים ויבשרו אתם את־האדון ישוע׃ </p>
<p id="v21"><sup><small>21</small></sup>  ותהי עמהם יד־יהוה ורבים האמינו וישובו אל־האדון׃ </p>
<p id="v22"><sup><small>22</small></sup>  וישמע הדבר באזני הקהילה אשר בירושלים וישלחו את־בר־נבא אל־אנטיוכיא׃ </p>
<p id="v23"><sup><small>23</small></sup>  ויבא שמה וישמח כראתו את־חסד האלהים ויזהר את־כלם לדבקה באדון בלב נכון׃ <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  כי איש טוב היה ומלא רוח הקדש ואמונה ויאספו לאדון עם רב׃ </p>
<p id="v25"><sup><small>25</small></sup>  וילך בר־נבא משם אל־טרסוס לבקש את־שאול וימצא אתו ויביאהו אל־אנטיוכיא׃ <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  ויהיו ישבים יחד בקהילה שנה תמימה ומלמדים עם רב אז הוחל באנטיוכיא לקרא את־התלמידים בשם משיחיים׃ <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  ויהי בימים ההם וירדו נביאים מירושלים אל־אנטיוכיא׃ </p>
<p id="v28"><sup><small>28</small></sup>  ויקם אחד מהם ושמו אגבוס ויגד על־פי הרוח כי רעב גדול יבוא על־כל־ישבי תבל ויהי־כן בימי קלודיוס׃ </p>
<p id="v29"><sup><small>29</small></sup>  ויועצו התלמידים לשלח איש איש כאשר תשיג ידו לעזרת האחים הישבים ביהודה׃ <sup id="cite6"><a href="#fn6">[6]</a></sup></p>
<p id="v30"><sup><small>30</small></sup>  וכן גם־עשו וישלחו אל־הזקנים על־ידי בר־נבא ושאול׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Acts_of_the_Apostles/10">
          <span class="mdi mdi-arrow-left-drop-circle"></span><span class="pl-2">מעשי השליחים - פֶּרֶק 10</span>
        </a>
        </td>
        <td>
        <a href="/he/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Acts_of_the_Apostles/12">
          <span class="pr-2">מעשי השליחים - פֶּרֶק 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 11:16 <i>טבילה עם הרוח</i>: <a href="/he/The_Urantia_Book/141#p6_5">או 141:6.5</a>.  <i>טבילת הרוח</i>: <a href="/he/The_Urantia_Book/194#p2_10">או 194:2.10</a>.  <i>סימן הטבילה של יוחנן לתשובה</i>: <a href="/he/The_Urantia_Book/137#p8_10">או 137:8.10</a>. </li>
  <li id="fn2"><a href="#cite2">↑</a> 11:23 <i>חסד האדון ישוע המשיח</i>: <a href="/he/The_Urantia_Book/121#p8_8">או 121:8.8</a>. </li>
  <li id="fn3"><a href="#cite3">↑</a> 11:25-26 <i>פאולוס באנטיוכיה</i>: <a href="/he/The_Urantia_Book/134#p7_3">או 134:7.3</a>. </li>
  <li id="fn4"><a href="#cite4">↑</a> 11:26 <i>נקראו לראשונה "נוצרים" באנטיוכיה</i>: <a href="/he/The_Urantia_Book/121#p2_5">או 121:2.5</a>. </li>
  <li id="fn5"><a href="#cite5">↑</a> 11:26b <i>נקראו לראשונה "נוצרים" באנטיוכיה</i>: <a href="/he/The_Urantia_Book/194#p4_13">או 194:4.13</a>. </li>
  <li id="fn6"><a href="#cite6">↑</a> 11:29-30 <i>אוסף אנטיוכיה לירושלים</i>: <a href="/he/The_Urantia_Book/194#p4_7">או 194:4.7</a>. </li>
</ol>
</div>
