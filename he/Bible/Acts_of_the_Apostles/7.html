<!--
title: מעשי השליחים - פֶּרֶק 7
description: 
published: true
date: 2023-11-8T20:31:8Z
tags: bible, bible—acts of the apostles
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Acts_of_the_Apostles/6">
          <span class="mdi mdi-arrow-left-drop-circle"></span><span class="pl-2">מעשי השליחים - פֶּרֶק 6</span>
        </a>
        </td>
        <td>
        <a href="/he/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Acts_of_the_Apostles/8">
          <span class="pr-2">מעשי השליחים - פֶּרֶק 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר הכהן הגדול האמת דברם׃ </p>
<p id="v2"><sup><small>2</small></sup>  ויען ויאמר אנשים אחים ואבות שמעו אלהי הכבוד נראה אל־אברהם אבינו בהיותו בארם נהרים טרם ישב בחרן׃ </p>
<p id="v3"><sup><small>3</small></sup>  ויאמר אליו לך־לך מארצך וממולדתך ובא אל־הארץ אשר ארא׃ </p>
<p id="v4"><sup><small>4</small></sup>  ויצא מארץ כשדים וישב בחרן ואחרי מות אביו העביר אתו משם אל־הארץ הזאת אשר אתם ישבים בה כיום הזה׃ </p>
<p id="v5"><sup><small>5</small></sup>  ולא נתן לו בה נחלה אף־לא מדרך כף־רגל ויבטח לתתה לאחזה לו ולזרעו אחריו בטרם היה־לו בן׃ </p>
<p id="v6"><sup><small>6</small></sup>  ויאמר לו אלהים כי־גר יהיה זרעו בארץ לא להם ועבדום וענו אתם ארבע מאות שנה׃ </p>
<p id="v7"><sup><small>7</small></sup>  וגם את־הגוי אשר יעבדו דן אנכי אמר אלהים ואחרי־כן יצאו ויעבדוני במקום הזה׃ </p>
<p id="v8"><sup><small>8</small></sup>  ויתן־לו את־ברית המילה וכן הוליד את־יצחק וימל אתו ביום השמיני ויצחק הוליד את־יעקב ויעקב הוליד את־שנים עשר האבות׃ </p>
<p id="v9"><sup><small>9</small></sup>  ויקנאו האבות ביוסף וימכרו אותו מצרימה ואלהים היה עמו׃ </p>
<p id="v10"><sup><small>10</small></sup>  ויצילהו מכל־צרותיו ויתן־לו חן וחכמה לפני פרעה מלך מצרים וישימהו שליט על־מצרים ועל כל־ביתו׃ </p>
<p id="v11"><sup><small>11</small></sup>  ויהי רעב על־כל־ארץ מצרים וכנען וצרה גדולה ואבותינו לא־מצאו אכל׃ </p>
<p id="v12"><sup><small>12</small></sup>  וישמע יעקב כי יש־שבר במצרים וישלח־שמה את־אבותינו בפעם הראשונה׃ </p>
<p id="v13"><sup><small>13</small></sup>  ובפעם השנית התודע יוסף אל־אחיו ומולדת יוסף נגלתה לפרעה׃ </p>
<p id="v14"><sup><small>14</small></sup>  וישלח יוסף ויקרא ליעקב אביו ולכל־משפחתו שבעים וחמש נפש׃ </p>
<p id="v15"><sup><small>15</small></sup>  וירד יעקב מצרימה וימת הוא ואבותינו׃ </p>
<p id="v16"><sup><small>16</small></sup>  ויובאו שכמה ויושמו בקבר אשר קנה אברהם בכספו מיד בני־חמור אבי שכם׃ </p>
<p id="v17"><sup><small>17</small></sup>  ויהי כאשר קרבה עת השבועה אשר נשבע אלהים לאברהם ויגדל העם וירב במצרים׃ </p>
<p id="v18"><sup><small>18</small></sup>  עד כי־קם מלך אחר אשר לא־ידע את־יוסף׃ </p>
<p id="v19"><sup><small>19</small></sup>  וזה התחכם למשפחתנו וירע לאבותינו להשליך את־עלליהם אל־פני השדה לבלתי החיותם׃ </p>
<p id="v20"><sup><small>20</small></sup>  בעת ההיא נולד משה ויהי־טוב לאלהים ויהי אמון בבית אביו שלשה ירחים׃ </p>
<p id="v21"><sup><small>21</small></sup>  וכאשר השלך אספה אתו בת־פרעה ותגדלהו לה לבן׃ </p>
<p id="v22"><sup><small>22</small></sup>  וילמד משה בכל־חכמת מצרים ויהי גבור בדברים ובמעשים׃ </p>
<p id="v23"><sup><small>23</small></sup>  ובמלאת־לו ארבעים שנה עלה על־לבו לפקד את־אחיו בני ישראל׃ </p>
<p id="v24"><sup><small>24</small></sup>  וירא איש אחד מכה חנם ויושע לו ויקם נקמת המכה בהכותו את־המצרי׃ </p>
<p id="v25"><sup><small>25</small></sup>  ויחשב בלבבו כי יבינו אחיו אשר על־ידו יתן האלהים להם תשועה והם לא הבינו׃ </p>
<p id="v26"><sup><small>26</small></sup>  ויהי ביום השני ויבא בתוכם והם נצים ויבקש לעשות שלום ביניהם לאמר אנשים אחים אתם ולמה תכו איש את־אחיו׃ </p>
<p id="v27"><sup><small>27</small></sup>  והמכה את־רעהו הדפו לאמר מי שמך לאיש שר ושפט עלינו׃ </p>
<p id="v28"><sup><small>28</small></sup>  הלהרגני אתה אמר כאשר הרגת אתמל את־המצרי׃ </p>
<p id="v29"><sup><small>29</small></sup>  ויברח משה על־הדבר הזה ויהי־גר בארץ מדין ויולד שם שני בנים׃ </p>
<p id="v30"><sup><small>30</small></sup>  ובמלאת ארבעים שנה נראה אליו מלאך במדבר הר סיני בלבת־אש מתוך הסנה׃ <sup id="cite1"><a href="#fn1">[1]</a></sup></p>
<p id="v31"><sup><small>31</small></sup>  וירא משה ויתמה על־המראה ובסורו לראות ויהי־קול יהוה אליו׃ </p>
<p id="v32"><sup><small>32</small></sup>  אנכי אלהי אבותיך אלהי אברהם אלהי יצחק ואלהי יעקב ויחרד משה ויירא מהביט׃ <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  ויאמר אליו יהוה של נעליך מעל רגליך כי המקום אשר אתה עומד עליו אדמת־קדש הוא׃ </p>
<p id="v34"><sup><small>34</small></sup>  ראה ראיתי את־עני עמי אשר במצרים ואת־נאקתם שמעתי וארד להצילם ועתה לכה ואשלחך מצרימה׃ </p>
<p id="v35"><sup><small>35</small></sup>  הוא משה אשר כחשו־בו לאמר מי שמך לשר ושפט אתו שלח האלהים לשר וגאל ביד המלאך הנראה אליו בסנה׃ </p>
<p id="v36"><sup><small>36</small></sup>  והוא הוציאם ויעש אתות ומפתים בארץ מצרים ובים־סוף ובמדבר ארבעים שנה׃ </p>
<p id="v37"><sup><small>37</small></sup>  הוא משה אשר אמר אל־בני ישראל נביא מקרב אחיכם כמני יקים לכם יהוה אלהיכם אליו תשמעון׃ </p>
<p id="v38"><sup><small>38</small></sup>  הוא אשר היה בקהל במדבר עם־המלאך הדבר אליו בהר סיני ועם־אבותינו ואשר קבל דברים חיים לתת לנו׃ </p>
<p id="v39"><sup><small>39</small></sup>  הוא אשר אבותינו לא אבו לשמע לו וימאסו אתו ולבבם פנה מצרימה׃ </p>
<p id="v40"><sup><small>40</small></sup>  ויאמרו אל־אהרון עשה־לנו אלהים אשר ילכו לפנינו כי זה משה אשר העלנו מארץ מצרים לא ידענו מה־היה לו׃ </p>
<p id="v41"><sup><small>41</small></sup>  ויעשו עגל בימים ההם ויזבחו זבחים לאליל וישמחו במעשה ידיהם׃ </p>
<p id="v42"><sup><small>42</small></sup>  ויפן מהם האלהים ויתנם לעבד את־צבא השמים ככתוב בספר הנביאים הזבחים ומנחה הגשתם־לי במדבר ארבעים שנה בית ישראל׃ </p>
<p id="v43"><sup><small>43</small></sup>  ונשאתם את סכת מלכם ואת־כוכב אלהיכם רמפן הצלמים אשר עשיתם להשתחות להם והגליתי אתכם מהלאה לבבל׃ </p>
<p id="v44"><sup><small>44</small></sup>  משכן העדות היה לאבותינו במדבר אשר עשה משה כתבנית אשר ראה כאשר צוה אתו המדבר אליו׃ </p>
<p id="v45"><sup><small>45</small></sup>  ואבותינו לקחהו וגם־הביאהו אתם הם ויהושע ברשתם את־ארצות הגוים אשר גרש אתם אלהים מפני אבותינו עד־ימי דוד׃ </p>
<p id="v46"><sup><small>46</small></sup>  והוא מצא חן בעיני אלהים וישאל למצא משכנות לאלהי יעקב׃ </p>
<p id="v47"><sup><small>47</small></sup>  ושלמה בנה־לו בית׃ </p>
<p id="v48"><sup><small>48</small></sup>  אבל העליון לא ישכן בהיכלות מעשי ידים כאשר אמר הנביא׃ <sup id="cite3"><a href="#fn3">[3]</a></sup></p>
<p id="v49"><sup><small>49</small></sup>  השמים כסאי והארץ הדם רגלי אי־זה בית אשר תבנו־לי אמר יהוה ואי־זה מקום מנוחתי׃ </p>
<p id="v50"><sup><small>50</small></sup>  הלא את־כל־אלה ידי־עשתה׃ </p>
<p id="v51"><sup><small>51</small></sup>  קשי ערף וערלי לב ואזנים ממרים הייתם תמיד ברוח הקדש כאבותיכם גם־אתם׃ <sup id="cite4"><a href="#fn4">[4]</a></sup></p>
<p id="v52"><sup><small>52</small></sup>  מי מהנביאים אשר לא רדפוהו אבותיכם אף־המיתו את המבשרים מקדם ביאת הצדיק אשר עתה הייתם אתם מוסריו ומרצחיו׃ </p>
<p id="v53"><sup><small>53</small></sup>  אתם אשר קבלתם את־התורה על־ידי מלאכות המלאכים ולא שמרתם אותה׃ <sup id="cite5"><a href="#fn5">[5]</a></sup></p>
<p id="v54"><sup><small>54</small></sup>  ויהי כשמעם את־אלה ויגע בהם עד נפש ויחרקו עליו שניהם׃ </p>
<p id="v55"><sup><small>55</small></sup>  והוא מלא רוח הקדש ויבט השמימה וירא את־כבוד אלהים ואת־ישוע נצב לימין האלהים׃ <sup id="cite6"><a href="#fn6">[6]</a></sup></p>
<p id="v56"><sup><small>56</small></sup>  ויאמר הנני ראה את־השמים נפתחים ואת בן־האדם נצב לימין האלהים׃ </p>
<p id="v57"><sup><small>57</small></sup>  ויזעקו קול גדול ויאטמו את־אזניהם ויתנפלו עליו כלם יחד׃ </p>
<p id="v58"><sup><small>58</small></sup>  וידחפהו חוצה לעיר ויסקלו אתו באבנים והעדים פשטו את־בגדיהם לרגלי בחור אחד ושמו שאול׃ <sup id="cite7"><a href="#fn7">[7]</a></sup></p>
<p id="v59"><sup><small>59</small></sup>  ויסקלו את־אסטפנוס והוא משוע ואמר אדני ישוע קבל את־רוחי׃ </p>
<p id="v60"><sup><small>60</small></sup>  ויכרע על־ברכיו ויזעק קול גדול יהוה אל־תשמר להם את־החטא הזה ויהי אחרי דברו כדבר הזה ויישן׃ <sup id="cite8"><a href="#fn8">[8]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Acts_of_the_Apostles/6">
          <span class="mdi mdi-arrow-left-drop-circle"></span><span class="pl-2">מעשי השליחים - פֶּרֶק 6</span>
        </a>
        </td>
        <td>
        <a href="/he/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Acts_of_the_Apostles/8">
          <span class="pr-2">מעשי השליחים - פֶּרֶק 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 7:30 <i>מלאכי האש</i>: <a href="/he/The_Urantia_Book/85#p4_2">או 85:4.2</a>. </li>
  <li id="fn2"><a href="#cite2">↑</a> 7:32 <i>אלוהי החיים</i>: <a href="/he/The_Urantia_Book/174#p3_4">או 174:3.4</a>.  <i>אלוהי החיים</i>: <a href="/he/The_Urantia_Book/174#p3_2">או 174:3.2</a>. </li>
  <li id="fn3"><a href="#cite3">↑</a> 7:48 <i>הכי גבוה</i>: <a href="/he/The_Urantia_Book/93#p3_2">או 93:3.2</a>.  <i>הכי גבוהים</i>: <a href="/he/The_Urantia_Book/43#p3_1">או 43:3.1</a>.  <i>אלוהים עליון</i>: <a href="/he/The_Urantia_Book/93#p2_3">או 93:2.3</a>. </li>
  <li id="fn4"><a href="#cite4">↑</a> 7:51-60 <i>סקילה של סטיבן</i>: <a href="/he/The_Urantia_Book/194#p4_11">או 194:4.11</a>. </li>
  <li id="fn5"><a href="#cite5">↑</a> 7:53 <i>התקבל על ידי משרד המלאכים</i>: <a href="/he/The_Urantia_Book/113#p0_1">או 113:0.1</a>. </li>
  <li id="fn6"><a href="#cite6">↑</a> 7:55-56 <i>יד ימינו של האב</i>: <a href="/he/The_Urantia_Book/5#p2_2">או 5:2.2</a>.  <i>יד ימין של אלוהים</i>: <a href="/he/The_Urantia_Book/38#p0_1">או 38:0.1</a>.  <i>יד ימין של אלוהים</i>: <a href="/he/The_Urantia_Book/13#p2_7">או 13:2.7</a>.  <i>יד ימין של אלוהים</i>: <a href="/he/The_Urantia_Book/21#p4_4">או 21:4.4</a>. </li>
  <li id="fn7"><a href="#cite7">↑</a> 7:58 <i>שאול מטרסוס</i>: <a href="/he/The_Urantia_Book/128#p3_6">או 128:3.6</a>. </li>
  <li id="fn8"><a href="#cite8">↑</a> 7:60 <i>אל תשים חטא זה לחיובם</i>: <a href="/he/The_Urantia_Book/188#p5_6">או 188:5.6</a>. </li>
</ol>
</div>
