<!--
title: מעשי השליחים - פֶּרֶק 15
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Acts_of_the_Apostles/14">מעשי השליחים - פֶּרֶק 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Acts_of_the_Apostles/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Acts_of_the_Apostles/16">מעשי השליחים - פֶּרֶק 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וירדו אנשים מיהודה והם מורים את־האחים לאמר אם־לא תמולו כדת משה לא תושעון׃ </p>
<p id="v2"><sup><small>2</small></sup>  ויהי ריב ומחלקת רבה לפולוס ולבר־נבא עמהם ויגזרו שיעלו פולוס ובר־נבא ואחרים מהם לירושלים אל־השליחים והזקנים על השאלה הזאת׃ </p>
<p id="v3"><sup><small>3</small></sup>  ותלוה אתם הקהלה ויעברו את־פינוקיא ואת־שמרון והם מספרים את־תשובת הגוים וישמחו כל־האחים שמחה גדולה׃ </p>
<p id="v4"><sup><small>4</small></sup>  ויהי כבאם ירושלים ויקבלו אתם הקהלה והשליחים והזקנים ויגידו להם את־אשר הגדיל האלהים לעשות עמהם׃ </p>
<p id="v5"><sup><small>5</small></sup>  ויקומו אנשים מאמינים מכת הפרושים ויאמרו למול אתם ולצותם לשמר את־תורת משה׃ <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  ויקהלו השליחים והזקנים לעין בדבר הזה׃ </p>
<p id="v7"><sup><small>7</small></sup>  ויהי ברבות המחלקת ויקם פטרוס ויאמר אליהם אנשים אחים אתם ידעתם כי מימים ראשונים בי בחר האלהים מכלנו לשמע הגוים מפי את־דבר הבשורה ויאמינו׃ </p>
<p id="v8"><sup><small>8</small></sup>  והאלהים ידע הלבבות העיד עליהם בתתו גם־להם את־רוח הקדש כאשר נתן לנו׃ </p>
<p id="v9"><sup><small>9</small></sup>  ולא הבדיל בינינו וביניהם כי טהר את־לבבם על־ידי האמונה׃ </p>
<p id="v10"><sup><small>10</small></sup>  ועתה מה־תנסו את־האלהים לשום על על־צוארי התלמידים אשר גם־אבותינו גם אנחנו לא יכלנו לשאת׃ </p>
<p id="v11"><sup><small>11</small></sup>  אבל מאמינים אנחנו כי בחסד ישוע המשיח אדנינו נושע כמוהם כמונו׃ <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  ויחרישו כל־הקהל וישמעו אל־בר־נבא ואל־פולוס מספרים את־האתות והמופתים אשר הרבה האלהים לעשות על־ידיהם בקרב הגוים׃ </p>
<p id="v13"><sup><small>13</small></sup>  ויכלו לדבר ויען יעקב ויאמר אנשים אחים שמעו אלי׃ </p>
<p id="v14"><sup><small>14</small></sup>  שמעון ספר את־אשר ראה האלהים בתחלה לקחת עם לשמו מבין הגוים׃ </p>
<p id="v15"><sup><small>15</small></sup>  ולזאת מסכימים דברי הנביאים ככתוב׃ </p>
<p id="v16"><sup><small>16</small></sup>  אחרי־כן אשוב ואקים את־סכת דויד הנפלת והרסותיה אקים ובניתיה׃ </p>
<p id="v17"><sup><small>17</small></sup>  למען ידרשו שארית אדם את־יהוה וכל־הגוים אשר נקרא שמי עליהם נאם־יהוה עשה כל־אלה׃ </p>
<p id="v18"><sup><small>18</small></sup>  נודעים לאלהים מעולם כל־מעשיו׃ </p>
<p id="v19"><sup><small>19</small></sup>  ועל־כן אני דן שלא להחמיר על־השבים מן־הגוים לאלהים׃ </p>
<p id="v20"><sup><small>20</small></sup>  רק לכתב אליהם אשר ירחקו מטמאות האלילים ומן־הזנות ומבשר הנחנק ומן־הדם׃ </p>
<p id="v21"><sup><small>21</small></sup>  כי מדרת עולם יש־למשה דרשים בכל־עיר ועיר ומדי שבת בשבתו יקרא בבתי כנסיות׃ </p>
<p id="v22"><sup><small>22</small></sup>  וייטב בעיני השליחים והזקנים ובעיני כל־הקהל לבחר מהם אנשים לשלח אתם אל־אנטיוכיא עם־פולוס ובר־נבא את־יהודה המכנה בר־שבא ואת־סילא אנשי־שם בתוך האחים׃ </p>
<p id="v23"><sup><small>23</small></sup>  ויכתבו וישלחו על־ידם לאמר אנחנו השליחים והזקנים והאחים שאלים שלום האחים אשר מן־הגוים באנטיוכיא ובסוריא ובקיליקיא׃ </p>
<p id="v24"><sup><small>24</small></sup>  יען וביען שמענו כי יצאו מאתנו מבלבלים אתכם ומקלקלים נפשתיכם בדברים (באמרם לכם להמול ולשמר את־התורה) אשר לא צוינו אותם׃ </p>
<p id="v25"><sup><small>25</small></sup>  לכן טוב בעיני כלנו יחדו לבחר אנשים לשלח אליכם עם בר־נבא ופולוס חביבינו׃ </p>
<p id="v26"><sup><small>26</small></sup>  בני אדם אשר מסרו נפשם על־שם אדנינו ישוע המשיח׃ </p>
<p id="v27"><sup><small>27</small></sup>  על־כן שלחנו את־יהודה ואת־סילא והמה יגידו זאת בפיהם׃ </p>
<p id="v28"><sup><small>28</small></sup>  כי טוב לפני רוח הקדש ולפנינו לבלתי שום עליכם משא אחר לבד מן הדברים הצריכים האלה׃ </p>
<p id="v29"><sup><small>29</small></sup>  אשר תרחקו מזבחי אלילים ומן־הדם ומבשר הנחנק ומן־הזנות אם־מאלה תשמרו את־נפשתיכם תיטיבו לעשות ושלום לכם׃ </p>
<p id="v30"><sup><small>30</small></sup>  והאנשים שלחו ויבאו אל־אנטיוכיא ויקהילו את־העם ויתנו להם את־האגרת׃ </p>
<p id="v31"><sup><small>31</small></sup>  ויקראו אתה וישמחו על־הנחמה׃ </p>
<p id="v32"><sup><small>32</small></sup>  ויהודה וסילא אשר גם־הם נביאים נחמו האחים בדברים רבים ויחזקום׃ </p>
<p id="v33"><sup><small>33</small></sup>  ויהיו שם ימים אחדים וישלחום האחים בשלום אל שלחיהם׃ </p>
<p id="v34"><sup><small>34</small></sup>  (וייטב בעיני סילא לשבת שם׃) </p>
<p id="v35"><sup><small>35</small></sup>  ופולוס ובר־נבא ישבו באנטיוכיא וילמדו ויבשרו את־דבר יהוה המה וגם־רבים אחרים עמם׃ </p>
<p id="v36"><sup><small>36</small></sup>  ויהי מקץ ימים ויאמר פולוס אל־בר־נבא לכה ונשובה ונפקדה את־אחינו בכל־עיר ועיר אשר קראנו־שם את־דבר יהוה ונראה מה המה׃ </p>
<p id="v37"><sup><small>37</small></sup>  ובר־נבא יעץ לקחת אתם את־יוחנן המכנה מרקוס׃ </p>
<p id="v38"><sup><small>38</small></sup>  אך פולוס לא אבה לקחת אתם את־האיש אשר סר מעליהם בפמפוליא ולא־הלך אתם במלאכתם׃ </p>
<p id="v39"><sup><small>39</small></sup>  ויהי־רגז עד אשר נפרדו איש מאחיו ויקח בר־נבא את־מרקוס ויסע באניה אל־קיפרוס׃ </p>
<p id="v40"><sup><small>40</small></sup>  ופולוס בחר־לו את־סילא וימסרהו האחים אל־חסד יהוה ויצא׃ </p>
<p id="v41"><sup><small>41</small></sup>  ויעבר בסוריא ובקיליקיא ויחזק את־הקהלות׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 15:5-12 <i>פטרוס הגן על הוספת גויים</i>: <a href="/he/The_Urantia_Book/139#p2_7">או 139:2.7</a>. </li>
  <li id="fn2"><a href="#cite2">↑</a> 15:11,40 <i>חסד האדון ישוע המשיח</i>: <a href="/he/The_Urantia_Book/121#p8_8">או 121:8.8</a>. </li>
</ol>
</div>
