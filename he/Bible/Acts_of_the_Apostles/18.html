<!--
title: מעשי השליחים - פֶּרֶק 18
description: 
published: true
date: 2023-11-8T20:31:8Z
tags: bible, bible—acts of the apostles
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Acts_of_the_Apostles/17">
          <span class="mdi mdi-arrow-left-drop-circle"></span><span class="pl-2">מעשי השליחים - פֶּרֶק 17</span>
        </a>
        </td>
        <td>
        <a href="/he/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Acts_of_the_Apostles/19">
          <span class="pr-2">מעשי השליחים - פֶּרֶק 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי אחר הדברים האלה ויצא פולוס מאתינס ויבא אל־קורנתוס׃ </p>
<p id="v2"><sup><small>2</small></sup>  וימצא יהודי אחד מולדתו פונטוס ושמו עקילס אשר בא מקרוב מן־איטליא הוא ופריסקלה אשתו מפני אשר צוה קלודיוס את־כל־היהודים לסור מעיר רומי׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  ויגש אליהם כי בני אמנות אחת הם וישב אתם ויעש במלאכה ואמנותם עשים יריעות אהלים׃ </p>
<p id="v4"><sup><small>4</small></sup>  וידבר בבית הכנסת בכל־שבת ושבת ויוכח אל־היהודים ואל־היונים׃ </p>
<p id="v5"><sup><small>5</small></sup>  וכבוא סילא וטימותיוס ממקדוניא פולוס מתאמץ בדבר להעיד אל־היהודים כי ישוע הוא המשיח׃ <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  ויהי כי המרו וגדפו וינער את־בגדיו ויאמר אליהם דמכם בראשיכם ואנכי נקי מעתה אלכה־לי אל־הגוים׃ </p>
<p id="v7"><sup><small>7</small></sup>  וילך משם ויבא אל־בית איש ושמו יוסטוס והאיש ירא אלהים וביתו סמוך לבית הכנסת׃ <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  וקריספוס ראש הכנסת האמין באדון הוא וכל־ביתו וגם קורנתים רבים שמעו ויאמינו ויטבלו׃ <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  ודבר האדון היה אל־פולוס במחזה בלילה לאמר אל־תירא כי אם־דבר ואל־תחשה׃ </p>
<p id="v10"><sup><small>10</small></sup>  כי־עמך אנכי ואיש אל־יגע בך להרע לך כי־עם רב לי בעיר הזאת׃ <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  וישב שם שנה וששה חדשים וילמד בקרבם את־דבר האלהים׃ </p>
<p id="v12"><sup><small>12</small></sup>  ויהי בהיות גליון שר מדינת אכיא ויקומו היהודים כלם יחדו על־פולוס ויביאהו לפני־כסא המשפט׃ </p>
<p id="v13"><sup><small>13</small></sup>  ויאמרו האיש הזה מסית את־בני האדם לעבד את־האלהים שלא כתורה׃ </p>
<p id="v14"><sup><small>14</small></sup>  ויהי אך־בקש פולוס לפתח את־פיו וגליון הקדימו ויאמר אל־היהודים לו־היה דבר־פשע או־נבלה יהודים כי־עתה נשאתי פניכם כמשפט׃ </p>
<p id="v15"><sup><small>15</small></sup>  אבל אם־היא שאלה על־מלין ושמות והדת שלכם ראו אתם ואני לא אהיה שפט בין־דברים כאלה׃ </p>
<p id="v16"><sup><small>16</small></sup>  ויגרש אתם מלפני כסא המשפט׃ </p>
<p id="v17"><sup><small>17</small></sup>  ויאחזו כל־היונים את־סוסתניס ראש הכנסת ויכוהו לפני־כסא המשפט וגליון לא־שת לבו גם־לזאת׃ </p>
<p id="v18"><sup><small>18</small></sup>  ופולוס ישב שם עוד ימים רבים ויפטר מן־האחים וירד באניה ללכת אל־סוריא ואתו פריסקלה ועקילס ויגלח את־ראשו בקנכרי כי נדר עליו׃ </p>
<p id="v19"><sup><small>19</small></sup>  ויבאו אל־אפסוס ויניחם שם והוא הלך לבית הכנסת וידבר עם־היהודים׃ </p>
<p id="v20"><sup><small>20</small></sup>  ויבקשו ממנו להאריך ימי שבתו אתם ולא אבה׃ </p>
<p id="v21"><sup><small>21</small></sup>  כי נפטר מהם ויאמר חיב אני לחג את־החג הבא בירושלים ואחרי־כן אשובה אליכם אם־ירצה יהוה וילך באניה מן־אפסוס׃ </p>
<p id="v22"><sup><small>22</small></sup>  ויבא אל־קיסריה ויעל וישאל לשלום הקהלה וירד אל־אנטיוכיא׃ </p>
<p id="v23"><sup><small>23</small></sup>  וישב שם ימים אחדים וילך למסעיו ויעבר בארץ גלטיא ופרוגיא ויחזק את־כל־התלמידים׃ </p>
<p id="v24"><sup><small>24</small></sup>  ויהודי אחד מולדתו אלכסנדריא ושמו אפולוס בא אל־אפסוס והאיש איש דברים וגדול במקרא׃ </p>
<p id="v25"><sup><small>25</small></sup>  הוא היה מלמד דרך האדון והוא מדבר כחם רוחו ומלמד היטב את־דברי ישוע ולא ידע כי אם־טבילת יוחנן לבדה׃ </p>
<p id="v26"><sup><small>26</small></sup>  והוא החל לקרא בבית הכנסת באמץ לבו וישמעו אתו עקילס ופריסקלה ויקחהו אליהם ויוסיפו להורותו את־דרך האלהים באר היטב׃ </p>
<p id="v27"><sup><small>27</small></sup>  ויחפץ ללכת לאכיא ויכתבו האחים אל־התלמידים ויעררו אתם לקבלו ויבא שמה ויעזר הרבה למאמינים על־ידי החסד׃ <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  כי־בכל־כחו התוכח עם־היהודים לפני כל־העם ויראם מן־המקראות כי ישוע הוא המשיח׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Acts_of_the_Apostles/17">
          <span class="mdi mdi-arrow-left-drop-circle"></span><span class="pl-2">מעשי השליחים - פֶּרֶק 17</span>
        </a>
        </td>
        <td>
        <a href="/he/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Acts_of_the_Apostles/19">
          <span class="pr-2">מעשי השליחים - פֶּרֶק 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 18:2,18,26 <i>אקילה ופריסילה</i>: <a href="/he/The_Urantia_Book/133#p3_12">או 133:3.12</a>. </li>
  <li id="fn2"><a href="#cite2">↑</a> 18:5 <i>סילאס וטימותי</i>: <a href="/he/The_Urantia_Book/133#p3_3">או 133:3.3</a>. </li>
  <li id="fn3"><a href="#cite3">↑</a> 18:7 <i>יוסטוס</i>: <a href="/he/The_Urantia_Book/133#p3_5">או 133:3.5</a>. </li>
  <li id="fn4"><a href="#cite4">↑</a> 18:8 <i>קריספוס</i>: <a href="/he/The_Urantia_Book/133#p3_1">או 133:3.1</a>. </li>
  <li id="fn5"><a href="#cite5">↑</a> 18:10 <i>אלוהים איתנו</i>: <a href="/he/The_Urantia_Book/117#p6_27">או 117:6.27</a>. </li>
  <li id="fn6"><a href="#cite6">↑</a> 18:27 <i>חסד האדון ישוע המשיח</i>: <a href="/he/The_Urantia_Book/121#p8_8">או 121:8.8</a>. </li>
</ol>
</div>
