<!--
title: מעשי השליחים - פֶּרֶק 19
description: 
published: true
date: 2023-11-8T20:31:8Z
tags: bible, bible—acts of the apostles
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Acts_of_the_Apostles/18">
          <span class="mdi mdi-arrow-left-drop-circle"></span><span class="pl-2">מעשי השליחים - פֶּרֶק 18</span>
        </a>
        </td>
        <td>
        <a href="/he/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Acts_of_the_Apostles/20">
          <span class="pr-2">מעשי השליחים - פֶּרֶק 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי בהיות אפולוס בקורנתוס ויעבר פולוס במדינות העליונת וירד אל־אפסוס וימצא־שם תלמידים׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויאמר אליהם הנתנה בכם רוח הקדש אחרי אשר האמנתם ויאמרו אליו אף לא שמענו כי יש רוח הקדש׃ </p>
<p id="v3"><sup><small>3</small></sup>  ויאמר אליהם על־מה אפוא הטבלתם ויאמרו טבילת יוחנן׃ </p>
<p id="v4"><sup><small>4</small></sup>  ויאמר פולוס יוחנן הטביל טבילת התשובה ואמר אל־העם שיאמינו באשר יבוא אחריו והוא המשיח ישוע׃ </p>
<p id="v5"><sup><small>5</small></sup>  ויהי כשמעם את־הדבר הזה ויטבלו בשם ישוע האדון׃ </p>
<p id="v6"><sup><small>6</small></sup>  ויסמך פולוס ידיו עליהם ותבא עליהם רוח הקדש וימללו בלשנות ויתנבאו׃ </p>
<p id="v7"><sup><small>7</small></sup>  וכלם כשנים עשר איש׃ </p>
<p id="v8"><sup><small>8</small></sup>  ויבא אל־בית הכנסת ויקרא־שם באמץ לבו וידבר עמם כשלשה חדשים ויט את־לבם אל־מלכות האלהים׃ </p>
<p id="v9"><sup><small>9</small></sup>  ומקצתם הקשו את־לבבם ולא האמינו וידברו סרה על־הדרך ההוא לפני הקהל ויסר מהם ויבדל מתוכם את־התלמידים וידבר אליהם יום יום בבית המדרש אשר לטורנוס׃ </p>
<p id="v10"><sup><small>10</small></sup>  וכן כשנתים ימים וישמעו כל־ישבי אסיא היהודים והיונים את־דבר ישוע האדון׃ </p>
<p id="v11"><sup><small>11</small></sup>  והאלהים עשה גבורות גדלות על־ידי פולוס׃ </p>
<p id="v12"><sup><small>12</small></sup>  עד להניח סודרים וחגרת מעל־עור בשרו על־החולים ויסורו מהם תחלאיהם וגם־הרוחות הרעות יצאו׃ </p>
<p id="v13"><sup><small>13</small></sup>  ואנשים מן־היהודים נבוני לחש וסבבים בארץ הואילו להזכיר את־שם ישוע האדון על־אחוזי הרוחות הרעות לאמר משביע אני אתכם בישוע אשר פולוס קרא בשמו׃ </p>
<p id="v14"><sup><small>14</small></sup>  והעשים הדבר הזה שבעת בני סקוה היהודי מגדולי הכהנים׃ </p>
<p id="v15"><sup><small>15</small></sup>  ויען הרוח ויאמר את־ישוע אני מכיר ואת־פולוס אני ידע ואתם מי אתם׃ </p>
<p id="v16"><sup><small>16</small></sup>  ויתנפל עליהם בעל הרוח הרעה ויגבר עליהם ויכבשם וינוסו מן־הבית ההוא עירמים ופצועים׃ </p>
<p id="v17"><sup><small>17</small></sup>  ויודע הדבר לכל־היהודים והיונים ישבי אפסוס ויפל פחד על־כלם ויגדל שם האדון ישוע׃ </p>
<p id="v18"><sup><small>18</small></sup>  ורבים מן־המאמינים באו ויתודו ויודיעו את־אשר עשו׃ <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  ורבים אשר עשקו בהבלי כשפים הביאו את־ספריהם וישרפום באש לעיני כל ויחשבו את־מחירם והנה הוא חמש רבו דינרים׃ </p>
<p id="v20"><sup><small>20</small></sup>  ודבר יהוה גבר מאד וילך הלך וחזק׃ <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  ויהי ככלות הדברים האלה ויועץ פולוס ברוחו לעבר בתוך מקדוניא ואכיא ללכת ירושלים ויאמר אחרי היותי שמה ראה אראה גם את־רומי׃ </p>
<p id="v22"><sup><small>22</small></sup>  וישלח שנים מן־המשרתים אתו אל־מקדוניא את־טימותיוס ואת ארסטוס והוא עשה עוד ימים באסיא׃ </p>
<p id="v23"><sup><small>23</small></sup>  ותהי בעת ההיא מהומה גדולה על־אדות דרך יהוה׃ </p>
<p id="v24"><sup><small>24</small></sup>  כי־צורף כסף אחד דמטריוס שמו עשה היכלי כסף של־ארטמיס המציא לחרשים שכר הרבה׃ </p>
<p id="v25"><sup><small>25</small></sup>  ויקהל אתם ואת־יתר העסקים במלאכה ההיא ויאמר אנשים אתם ידעים כי מן־המלאכה הזאת עשינו חיל׃ </p>
<p id="v26"><sup><small>26</small></sup>  ואתם ראים ושמעים אשר לא באפסוס לבדה כי־גם כמעט באסיא כלה זה פולוס פתה והדיח המון עם־רב לאמר לא־אלהים אלה הנעשים בידים׃ </p>
<p id="v27"><sup><small>27</small></sup>  ועתה עוד מעט וחלקנו זה יהיה לבוז וגם־היכל ארטמיס המלכת הגדולה יחשב לאין ותכלה תפארתה אשר כל־אסיא וכל־ישבי תבל מכבדים אותה׃ </p>
<p id="v28"><sup><small>28</small></sup>  ויהי כשמעם את־דבריו וימלאו חמה ויצעקו ויאמרו גדולה ארטמיס של האפסים׃ </p>
<p id="v29"><sup><small>29</small></sup>  ותמלא כל־העיר מבוכה ויסערו כלם יחדו אל־התאטרון ויחטפו אתם את־גיוס ואת־ארסטרכוס והם מקדונים וחברים לפולוס במסעיו׃ <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  ויאל פולוס לבוא אל־תוך העם ולא־הניחו לו התלמידים׃ </p>
<p id="v31"><sup><small>31</small></sup>  וגם־מקצת ראשי אסיא אשר היו אהביו שלחו אליו ויזהירו אתו אשר לא־ימלאהו לבו לבוא אל־התאטרון׃ </p>
<p id="v32"><sup><small>32</small></sup>  ויצעקו־שם אלה בכה ואלה בכה כי מבוכה גדולה היתה בקהל ורבם לא ידעו על־מה־זה נאספו׃ </p>
<p id="v33"><sup><small>33</small></sup>  וימשכו מתוך ההמון את־אלכסנדרוס והיהודים דחו אתו עד־צאתו וינף אלכסנדרוס את־ידו ויבקש להצטדק לפני העם׃ </p>
<p id="v34"><sup><small>34</small></sup>  והמה כהכירם כי־הוא יהודי נשאו כלם קולם ויצעקו כשתי שעות לאמר גדולה ארטמיס של־האפסים׃ </p>
<p id="v35"><sup><small>35</small></sup>  ויהס סופר העיר את־העם ויאמר אנשי אפסוס מי האיש אשר לא ידע כי העיר אפסוס סכנת להיכל של־ארטמיס המלכת הגדולה ולצלמה היורד מן־השמים׃ </p>
<p id="v36"><sup><small>36</small></sup>  ויען אשר אין לכחש בדברים האלה נאה לכם להיות שקטים ולא עשים דבר נמהר׃ </p>
<p id="v37"><sup><small>37</small></sup>  כי הבאתם את־האנשים האלה אשר לא גזלי־קדשים הם אף־לא מגדפי מלכתכם׃ </p>
<p id="v38"><sup><small>38</small></sup>  לכן אם־לדמטריוס ולחרשים אשר אתו דבר־ריב עם־איש הנה ימי בית־דין לנו ושרי מדינה ויביאו אליהם את־ריבם׃ </p>
<p id="v39"><sup><small>39</small></sup>  ואם־תבקשו דבר אחר שפוט ישפט בעדה הנקהלה כדת׃ </p>
<p id="v40"><sup><small>40</small></sup>  ועוד כי באים אנחנו לידי סכנה להיות נדנים על־המרד בגלל מעשה היום הזה ודבר אין לנו לתת דין וחשבון על־המהומה הזאת׃ </p>
<p id="v41"><sup><small>41</small></sup>  ויהי כאשר כלה לדבר כדברים האלה וישלח את־הקהל׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Acts_of_the_Apostles/18">
          <span class="mdi mdi-arrow-left-drop-circle"></span><span class="pl-2">מעשי השליחים - פֶּרֶק 18</span>
        </a>
        </td>
        <td>
        <a href="/he/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Acts_of_the_Apostles/20">
          <span class="pr-2">מעשי השליחים - פֶּרֶק 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 19:1-10 <i>הנצרות התחילה באפסוס</i>: <a href="/he/The_Urantia_Book/133#p6_3">או 133:6.3</a>. </li>
  <li id="fn2"><a href="#cite2">↑</a> 19:18 <i>אם מודים על חטאים, נסלח להם</i>: <a href="/he/The_Urantia_Book/156#p2_7">או 156:2.7</a>. </li>
  <li id="fn3"><a href="#cite3">↑</a> 19:20 <i>קיריוס</i>: <a href="/he/The_Urantia_Book/96#p1_9">או 96:1.9</a>. </li>
  <li id="fn4"><a href="#cite4">↑</a> 19:29 <i>גאיוס</i>: <a href="/he/The_Urantia_Book/133#p3_11">או 133:3.11</a>. </li>
</ol>
</div>
