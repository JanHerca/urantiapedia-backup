<!--
title: מעשי השליחים - פֶּרֶק 13
description: 
published: true
date: 2023-11-8T20:31:8Z
tags: bible, bible—acts of the apostles
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Acts_of_the_Apostles/12">
          <span class="mdi mdi-arrow-left-drop-circle"></span><span class="pl-2">מעשי השליחים - פֶּרֶק 12</span>
        </a>
        </td>
        <td>
        <a href="/he/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Acts_of_the_Apostles/14">
          <span class="pr-2">מעשי השליחים - פֶּרֶק 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ואנשים נביאים ומלמדים היו בקהילה אשר באנטיוכיא בר־נבא ושמעון הנקרא ניגר ולוקיוס הקוריני ומנחם אשר גדל עם־הורדוס שר־הרבע ושאול׃ </p>
<p id="v2"><sup><small>2</small></sup>  ויהי בשרתם בשם יהוה ובצומם ויאמר רוח הקדש הבדילו לי את בר־נבא ואת־שאול למלאכה אשר קראתים לה׃ </p>
<p id="v3"><sup><small>3</small></sup>  ויצומו ויתפללו ויסמכו את־ידיהם עליהם וישלחום׃ </p>
<p id="v4"><sup><small>4</small></sup>  והמה השלוחים על־ידי רוח הקדש ירדו אל־סלוקיא ומשם באו באניה אל־קיפרוס׃ </p>
<p id="v5"><sup><small>5</small></sup>  ויבאו אל־עיר סלמיס ויגידו את־דבר האלהים בבתי הכנסיות אשר ליהודים ויהי להם גם־יוחנן למשרת׃ </p>
<p id="v6"><sup><small>6</small></sup>  ויעברו בכל־האי עד־פפוס וימצאו איש מכשף אחד נביא־שקר איש יהודי ושמו בר־ישוע׃ </p>
<p id="v7"><sup><small>7</small></sup>  אשר היה עם־סרגיוס פולוס שר המדינה איש נבון והוא קרא אליו את־בר־נבא ואת־שאול ויתאו לשמע את־דבר האלהים׃ </p>
<p id="v8"><sup><small>8</small></sup>  ויעמד לנגדם אלימא המכשף כי־זה פרוש שמו ויבקש להטות את־השר מן־האמונה׃ </p>
<p id="v9"><sup><small>9</small></sup>  ושאול הנקרא גם־פולוס מלא רוח הקדש ויסתכל בו׃ </p>
<p id="v10"><sup><small>10</small></sup>  ויאמר אתה המלא כל־מרמה וכל־עולה בן־בליעל ושונא כל־צדק הלא תחדל לסלף את־דרכי יהוה הישרים׃ </p>
<p id="v11"><sup><small>11</small></sup>  ועתה הנה יד־יהוה בך והיית עור ולא תראה את־השמש עד־עת מועד ותפל עליו פתאם אפלה וחשכה ויפן הנה והנה ויבקש איש להוליכו בידו׃ </p>
<p id="v12"><sup><small>12</small></sup>  והשר כאשר ראה את־אשר נעשה האמין וישתומם על־תורת האדון׃ </p>
<p id="v13"><sup><small>13</small></sup>  ויצאו פולוס והאנשים אשר אתו מפפוס וירדו באניה ויבאו אל־פרגי אשר בפמפוליא ושם נפרד יוחנן מעליהם וישב ירושלים׃ </p>
<p id="v14"><sup><small>14</small></sup>  והמה נסעו מפרגי ויבאו אל־אנטיוכיא אשר בפיסדיא ויבאו אל־בית הכנסת ביום השבת וישבו׃ </p>
<p id="v15"><sup><small>15</small></sup>  ויהי אחר קריאת התורה והנביאים וישלחו אליהם ראשי הכנסת לאמר אנשים אחים אם־יש לכם דבר־מוסר לעם דברו׃ </p>
<p id="v16"><sup><small>16</small></sup>  ויקם פולוס וינף ידו ויאמר אנשי ישראל ויראי אלהים שמעו׃ </p>
<p id="v17"><sup><small>17</small></sup>  אלהי העם הזה אלהי ישראל בחר באבותינו וירומם את־העם בהיותם גרים בארץ מצרים ובזרוע רמה הוציאם משם׃ </p>
<p id="v18"><sup><small>18</small></sup>  וישא אתם ויכלכלם במדבר כארבעים שנה׃ </p>
<p id="v19"><sup><small>19</small></sup>  וישמד שבעה גוים בארץ כנען ויחלק את־ארצם להם לנחלה׃ </p>
<p id="v20"><sup><small>20</small></sup>  ואחרי־כן נתן להם שפטים כארבע מאות וחמשים שנה עד־ימי שמואל הנביא׃ </p>
<p id="v21"><sup><small>21</small></sup>  וישאלו מלך ויתן להם אלהים את־שאול בן־קיש איש משבט בנימן ארבעים שנה׃ </p>
<p id="v22"><sup><small>22</small></sup>  וכהסירו אותו ויקם את־דוד למלך עליהם אשר גם־העיד עליו לאמר מצאתי דוד את־בן־ישי איש כלבבי והוא יעשה את־כל־חפצי׃ </p>
<p id="v23"><sup><small>23</small></sup>  ומזרעו הקים האלהים כפי ההבטחה גואל לישראל את־ישוע׃ </p>
<p id="v24"><sup><small>24</small></sup>  אשר לפני בואו קדם יוחנן לקרא את־טבילת התשובה אל־כל־עם ישראל׃ <sup id="cite1"><a href="#fn1">[1]</a></sup></p>
<p id="v25"><sup><small>25</small></sup>  ויהי ככלות יוחנן את־מרוצתו ויאמר למי תחשבוני לא אני הוא כי הנה הוא־בא אחרי ואני נקלתי מהתיר את־נעלי רגליו׃ </p>
<p id="v26"><sup><small>26</small></sup>  אנשים אחים בני משפחת אברהם ויראי אלהים אשר בקרבכם לכם שלוח דבר הישועה הזאת׃ <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  כי־ישבי ירושלים וראשיהם יען אשר לא הכירהו מלאו במשפטם אשר שפטהו את־דברי הנביאים הנקראים בכל־שבת׃ </p>
<p id="v28"><sup><small>28</small></sup>  ואף כי־לא מצאו־בו משפט־מות שאלו מאת פילטוס להמיתו׃ </p>
<p id="v29"><sup><small>29</small></sup>  וכאשר השלימו את־כל־הדברים הכתובים עליו הורידו אותו מן־העץ ויניחהו בקבר׃ </p>
<p id="v30"><sup><small>30</small></sup>  אבל האלהים הקימו מן־המתים׃ </p>
<p id="v31"><sup><small>31</small></sup>  וירא ימים רבים אל־העלים אתו מן־הגליל ירושלימה והמה עתה עדיו אל־העם׃ </p>
<p id="v32"><sup><small>32</small></sup>  וגם אנחנו מבשרים אתכם את־בשורת ההבטחה אשר היתה לאבותינו כי אתה קים האלהים לבנינו בהקימו את־ישוע׃ </p>
<p id="v33"><sup><small>33</small></sup>  ככתוב במזמור השני בני אתה אני היום ילדתיך׃ <sup id="cite4"><a href="#fn4">[4]</a></sup></p>
<p id="v34"><sup><small>34</small></sup>  ועל־הקימו אתו מן־המתים לבלתי שוב עוד לשחת כה אמר אתן לכם חסדי דוד הנאמנים׃ </p>
<p id="v35"><sup><small>35</small></sup>  על־כן אמר גם־במקום אחר לא־תתן חסידך לראות שחת׃ </p>
<p id="v36"><sup><small>36</small></sup>  כי דוד בדורו שרת את־עצת האלהים ויגוע ויאסף אל־אבותיו וירא את־השחת׃ </p>
<p id="v37"><sup><small>37</small></sup>  ואשר האלהים הקים אותו הוא לא־ראה השחת׃ </p>
<p id="v38"><sup><small>38</small></sup>  לכן אנשים אחים יודע לכם כי על־ידי־זה תקרא לכם סליחת החטאים׃ </p>
<p id="v39"><sup><small>39</small></sup>  וכל־המאמין יצדק בו לכל אשר לא־יכלתם להצטדק ממנו בתורת משה׃ <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  לכן השמרו לכם פן־יבוא עליכם הנאמר בנביאים׃ </p>
<p id="v41"><sup><small>41</small></sup>  ראו בגדים והתמהו ושמו כי־פעל פעל אני בימיכם פעל אשר לא תאמינו כי־יספר לכם׃ </p>
<p id="v42"><sup><small>42</small></sup>  ויהי בצאתם (מבית הכנסת) ויבקשו מהם לדבר אליהם את־הדברים האלה בשבת הבאה׃ </p>
<p id="v43"><sup><small>43</small></sup>  ובהפרד הקהל איש מרעהו רבים מן־היהודים ומגרי הצדק הלכו אחרי פולוס ובר־נבא והמה דברו על־לבם ויזהירום לעמד בחסד האלהים׃ <sup id="cite6"><a href="#fn6">[6]</a></sup></p>
<p id="v44"><sup><small>44</small></sup>  ובשבת השנית נקהלה כמעט כל־העיר לשמע את־דבר יהוה׃ </p>
<p id="v45"><sup><small>45</small></sup>  ויהי כראות היהודים את־המון העם וימלאו קנאה ויכחישו את־דברי פולוס הכחש וגדף׃ </p>
<p id="v46"><sup><small>46</small></sup>  אז יענו פולוס ובר־נבא בפניהם לאמר בדין היה להשמיע אתכם את־דבר האלהים בראשונה ועתה אחרי אשר־מאסתם אותו ודנתם על עצמכם שאינכם זכאים לחיי עולם לכן הננו פנים אל־הגוים׃ <sup id="cite7"><a href="#fn7">[7]</a></sup></p>
<p id="v47"><sup><small>47</small></sup>  כי כן אמר לנו יהוה נתתיך לאור גוים להיות ישועתי עד־קצה הארץ׃ <sup id="cite8"><a href="#fn8">[8]</a></sup></p>
<p id="v48"><sup><small>48</small></sup>  וישמעו הגוים וישמחו ויהללו את־דבר יהוה ויאמינו כל אשר היו מזמנים לחיי עולם׃ </p>
<p id="v49"><sup><small>49</small></sup>  ויפרץ דבר־יהוה בכל־המקום׃ </p>
<p id="v50"><sup><small>50</small></sup>  והיהודים הסיתו את־הנשים החסידות והיקרות ואת־אצילי העיר ויעוררו רדיפה על־פולוס ובר־נבא ויגרשום מגבולם׃ </p>
<p id="v51"><sup><small>51</small></sup>  והמה נערו עליהם את־העפר מעל רגליהם וילכו לאיקניון׃ </p>
<p id="v52"><sup><small>52</small></sup>  והתלמידים מלאו שמחה ורוח הקדש׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Acts_of_the_Apostles/12">
          <span class="mdi mdi-arrow-left-drop-circle"></span><span class="pl-2">מעשי השליחים - פֶּרֶק 12</span>
        </a>
        </td>
        <td>
        <a href="/he/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Acts_of_the_Apostles/14">
          <span class="pr-2">מעשי השליחים - פֶּרֶק 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 13:24 <i>ג'ון, טבילת תשובה</i>: <a href="/he/The_Urantia_Book/140#p10_1">או 140:10.1</a>. </li>
  <li id="fn2"><a href="#cite2">↑</a> 13:26 <i>מי שירצה רשאי לבוא</i>: <a href="/he/The_Urantia_Book/165#p3_8">או 165:3.8</a>.  <i>מי שירצה רשאי לבוא</i>: <a href="/he/The_Urantia_Book/166#p3_7">או 166:3.7</a>.  <i>כל מי שיינצל</i>: <a href="/he/The_Urantia_Book/131#p10_7">או 131:10.7</a>.  <i>מי שירצה רשאי לבוא</i>: <a href="/he/The_Urantia_Book/32#p5_8">או 32:5.8</a>.  <i>מי שירצה רשאי לבוא</i>: <a href="/he/The_Urantia_Book/2#p5_2">או 2:5.2</a>.  <i>מי שירצה רשאי לבוא</i>: <a href="/he/The_Urantia_Book/100#p7_6">או 100:7.6</a>.  <i>מי שירצה רשאי לבוא</i>: <a href="/he/The_Urantia_Book/139#p12_7">או 139:12.7</a>. </li>
  <li id="fn3"><a href="#cite3">↑</a> 13:26-39 <i>הכריז "בשורה"</i>: <a href="/he/The_Urantia_Book/195#p0_2">או 195:0.2</a>. </li>
  <li id="fn4"><a href="#cite4">↑</a> 13:33 <i>בן יחיד</i>: <a href="/he/The_Urantia_Book/20#p10_1">או 20:10.1</a>.  <i>אתה הבן שלי, היום הזה...</i>: <a href="/he/The_Urantia_Book/136#p9_7">או 136:9.7</a>.  <i>בן יחיד</i>: <a href="/he/The_Urantia_Book/21#p0_1">או 21:0.1</a>.  <i>בני יחיד</i>: <a href="/he/The_Urantia_Book/21#p1_2">או 21:1.2</a>.  <i>בן יחיד</i>: <a href="/he/The_Urantia_Book/33#p1_1">או 33:1.1</a>. </li>
  <li id="fn5"><a href="#cite5">↑</a> 13:39 <i>נשמר באמונה</i>: <a href="/he/The_Urantia_Book/150#p5_3">או 150:5.3</a>. </li>
  <li id="fn6"><a href="#cite6">↑</a> 13:43 <i>חסד האדון ישוע המשיח</i>: <a href="/he/The_Urantia_Book/121#p8_8">או 121:8.8</a>. </li>
  <li id="fn7"><a href="#cite7">↑</a> 13:46-48 <i>תאמינו באמת, קבלו חיי נצח</i>: <a href="/he/The_Urantia_Book/157#p6_10">או 157:6.10</a>.  <i>חיי נצח</i>: <a href="/he/The_Urantia_Book/101#p6_8">או 101:6.8</a>.  <i>נותן חיים נצחיים</i>: <a href="/he/The_Urantia_Book/128#p1_10">או 128:1.10</a>.  <i>למאמינים יש חיי נצח</i>: <a href="/he/The_Urantia_Book/153#p2_11">או 153:2.11</a>.  <i>מי שמאמין לעולם לא מת</i>: <a href="/he/The_Urantia_Book/168#p0_7">או 168:0.7</a>.  <i>חיי נצח</i>: <a href="/he/The_Urantia_Book/2#p2_1">או 2:2.1</a>.  <i>חיים לאחר המוות</i>: <a href="/he/The_Urantia_Book/121#p5_11">או 121:5.11</a>.  <i>חלק 2: חי לנצח</i>: <a href="/he/The_Urantia_Book/27#p1_5">או 27:1.5</a>.  <i>חיי נצח</i>: <a href="/he/The_Urantia_Book/3#p0_1">או 3:0.1</a>.  <i>חיי נצח / נצח</i>: <a href="/he/The_Urantia_Book/170#p2_20">או 170:2.20</a>.  <i>מאמינים לעולם לא מתים</i>: <a href="/he/The_Urantia_Book/162#p7_5">או 162:7.5</a>.  <i>חיי נצח</i>: <a href="/he/The_Urantia_Book/162#p2_7">או 162:2.7</a>.  <i>חיי נצח / נצח</i>: <a href="/he/The_Urantia_Book/181#p2_11">או 181:2.11</a>.  <i>בני אמונה לעולם לא מתים</i>: <a href="/he/The_Urantia_Book/193#p1_2">או 193:1.2</a>.  <i>מאמינים חיים לנצח</i>: <a href="/he/The_Urantia_Book/190#p5_4">או 190:5.4</a>.  <i>תקווה לחיי נצח</i>: <a href="/he/The_Urantia_Book/170#p2_2">או 170:2.2</a>.  <i>חיי נצח</i>: <a href="/he/The_Urantia_Book/146#p3_7">או 146:3.7</a>. </li>
  <li id="fn8"><a href="#cite8">↑</a> 13:47 <i>בשורת ישועת אלוהים</i>: <a href="/he/The_Urantia_Book/190#p5_4">או 190:5.4</a>.  <i>בשורת הישועה</i>: <a href="/he/The_Urantia_Book/190#p4_1">או 190:4.1</a>. </li>
</ol>
</div>
