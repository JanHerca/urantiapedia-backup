<!--
title: מעשי השליחים - פֶּרֶק 20
description: 
published: true
date: 2022-10-6T10:37:18Z
tags: bible, bible—acts of the apostles
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Acts_of_the_Apostles/19">מעשי השליחים - פֶּרֶק 19</a></td>
        <td><a href="/he/Bible/Acts_of_the_Apostles/Index">אינדקס</a></td>
        <td><a href="/he/Bible/Acts_of_the_Apostles/21">מעשי השליחים - פֶּרֶק 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואחרי אשר שקטה המהומה קרא פולוס לתלמידים ויברכם ויצא ללכת למקדוניא׃ </p>
<p id="v2"><sup><small>2</small></sup>  ויעבר במדינות ההן ויזהר אתם בדברים רבים ויבא אל־ארץ יון׃ </p>
<p id="v3"><sup><small>3</small></sup>  וישב שם שלשה חדשים ויהי באמרו ללכת אל־סוריא ויארבו־לו היהודים ויועץ לשוב דרך מקדוניא׃ </p>
<p id="v4"><sup><small>4</small></sup>  וילכו אתו עד לאסיא סופטרוס (בן־פורוס) הברואי ומן־התסלוניקים ארסטרכוס וסקונדוס וגיוס הדרבי וטימותיוס ומן־אסיא טוכיקוס וטרופימוס׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  והם הלכו לפנינו ויוחילו לנו בטרואס׃ </p>
<p id="v6"><sup><small>6</small></sup>  ואנחנו יצאנו מן־פילפי אחרי ימי חג־המצות ומקץ חמשה ימים באנו באניה אליהם אל־טרואס ונשב שם שבעת ימים׃ </p>
<p id="v7"><sup><small>7</small></sup>  ויהי באחד בשבת כאשר נאספו התלמידים לבצע הלחם וידבר אתם פולוס כי־אמר ללכת משם למחרת היום ויארך הדבר עד־חצות הלילה׃ </p>
<p id="v8"><sup><small>8</small></sup>  ונרות רבים דלקים בעליה אשר נאספנו שם׃ </p>
<p id="v9"><sup><small>9</small></sup>  ובחור אחד אבטוכוס שמו ישב בחלון וירדם בהאריך פולוס את־אמרתו ותגבר עליו שנתו ויפל מהמדור השלישי למטה וישאהו והוא מת׃ </p>
<p id="v10"><sup><small>10</small></sup>  וירד פולוס ויגהר עליו ויחבקהו ויאמר אל־תבהלו כי נשמתו בו׃ </p>
<p id="v11"><sup><small>11</small></sup>  ואחר עלה ויבצע הלחם ויטעם וירב לשיח אתם עד־אור הבקר ויצא ללכת לדרכו׃ </p>
<p id="v12"><sup><small>12</small></sup>  והם הביאו את־הנער חי וינחמו עד־מאד׃ </p>
<p id="v13"><sup><small>13</small></sup>  ואנחנו קדמנו לרדת באניה ונעבר אסוסה לקחת־שם אתנו את־פולוס כי־כן צוה והוא אמר ללכת שמה ברגליו׃ </p>
<p id="v14"><sup><small>14</small></sup>  ויפגש אתנו באסוס ונקח אתו ונבא אל־מיטוליני׃ </p>
<p id="v15"><sup><small>15</small></sup>  ומשם יצאנו באניה ונפגע ממחרת אל־מול כיוס וביום השלישי עברנו אל סמוס ונלן בטרוגוליון ולמחרתו באנו אל־מיליטוס׃ </p>
<p id="v16"><sup><small>16</small></sup>  כי־פולוס אמר לעבר מעל־פני אפסוס לבלתי הצטרך להתמהמה באסיא כי אץ אולי יוכל לבוא לחג השבועות ירושלים׃ </p>
<p id="v17"><sup><small>17</small></sup>  וממיליטוס שלח אל־אפסוס ויקרא את־זקני הקהילה׃ </p>
<p id="v18"><sup><small>18</small></sup>  ויבאו אליו ויאמר להם אתם ידעתם את אשר הייתי עמכם בכל־עת למן־היום הראשון אשר דרכה רגלי באסיא׃ </p>
<p id="v19"><sup><small>19</small></sup>  אשר עבדתי את־האדון בענוה ובדמעות הרבה ובמסות המצאות אתי בנכלי היהודים׃ </p>
<p id="v20"><sup><small>20</small></sup>  ולא־כחדתי מכם כל־דבר תועלת והגדתיו לכם ולמדתי אתכם ברבים ובכל־בית ובית׃ </p>
<p id="v21"><sup><small>21</small></sup>  ואזהר היהודים והיונים על־התשובה לאלהים ועל האמונה באדנינו ישוע המשיח׃ </p>
<p id="v22"><sup><small>22</small></sup>  ועתה הנני הלך ירושלים ואני אסיר הרוח ולא אדע מה־יקרני שם׃ </p>
<p id="v23"><sup><small>23</small></sup>  אפס כי־רוח הקדש מעיד בכל־עיר ועיר לאמר כי־מוסרות וצרות נכונו לי׃ </p>
<p id="v24"><sup><small>24</small></sup>  ואנכי לא אחוש לאחת מהנה וגם־נפשי לא יקרה בעיני מכלות בשמחה את־מרוצתי ואת־השרות אשר קבלתי מאת האדון ישוע להעיד על־בשורת חסד אלהים׃ <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  ועתה הנה אנכי ידע כי אתם כלכם אשר התהלכתי בקרבכם הלוך והשמע את־מלכות יהוה כי לא־תוסיפו עוד ראות פני׃ </p>
<p id="v26"><sup><small>26</small></sup>  על־כן מעיד אני בכם היום הזה כי־נקי אנכי מדמי כלכם׃ </p>
<p id="v27"><sup><small>27</small></sup>  כי לא כחדתי מהגיד לכם את־עצת האלהים כלה׃ </p>
<p id="v28"><sup><small>28</small></sup>  לכן שמרו את־נפשותיכם ואת־כל־העדר אשר בו הקים אתכם רוח הקדש לפקידים לרעות את־עדת האדון אשר קנה־לו בדמו שלו׃ <sup id="cite3"><a href="#fn3">[3]</a></sup></p>
<p id="v29"><sup><small>29</small></sup>  כי ידע אני אשר אחרי צאתי יבואו בתוככם זאבים עזים אשר לא־יחוסו על־העדר׃ </p>
<p id="v30"><sup><small>30</small></sup>  וגם־מקרבכם יקומו אנשים דברי תהפכות להטות אחריהם את־התלמידים׃ </p>
<p id="v31"><sup><small>31</small></sup>  על־כן שקדו וזכרו כי שלש שנים יומם ולילה לא חדלתי לדבר על־לב כל־אחד מכם בדמעה׃ </p>
<p id="v32"><sup><small>32</small></sup>  ועתה אחי אעזבכם לאלהים ולדבר חסדו אשר־לו העז לבנות אתכם ולתת לכם נחלה בקרב כל־המקדשים׃ <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  לא חמדתי כסף איש או זהבו או לבושו׃ </p>
<p id="v34"><sup><small>34</small></sup>  ואתם ידעתם כי־ידי אלה עשו בעד צרכי ובעד צרכי ההלכים אתי׃ </p>
<p id="v35"><sup><small>35</small></sup>  ובכל הראיתי אתכם כי כן עלינו לעמל לתמך בעמל ידינו את־החלשים ולזכר את־דברי האדון ישוע כי־הוא אמר טוב אשר־תתן משתקח׃ <sup id="cite5"><a href="#fn5">[5]</a></sup></p>
<p id="v36"><sup><small>36</small></sup>  ואחרי דברו את־הדברים האלה כרע על־ברכיו ויתפלל עם־כלם׃ </p>
<p id="v37"><sup><small>37</small></sup>  ויבכו כלם בכי גדול ויפלו על־צוארי פולוס וינשקו לו׃ <sup id="cite6"><a href="#fn6">[6]</a></sup></p>
<p id="v38"><sup><small>38</small></sup>  וביותר התעצבו על־הדבר אשר דבר כי לא־יוסיפו עוד לראות פניו וילוהו אל־האניה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Acts_of_the_Apostles/19">מעשי השליחים - פֶּרֶק 19</a></td>
        <td><a href="/he/Bible/Acts_of_the_Apostles/Index">אינדקס</a></td>
        <td><a href="/he/Bible/Acts_of_the_Apostles/21">מעשי השליחים - פֶּרֶק 21</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 20:4 <i>גאיוס</i>: <a href="/he/The_Urantia_Book/133#p3_11">או 133:3.11</a>. </li>
  <li id="fn2"><a href="#cite2">↑</a> 20:24,32 <i>חסד האדון ישוע המשיח</i>: <a href="/he/The_Urantia_Book/121#p8_8">או 121:8.8</a>. </li>
  <li id="fn3"><a href="#cite3">↑</a> 20:28 <i>ישוע כגואל הכנסייה</i>: <a href="/he/The_Urantia_Book/170#p5_6">או 170:5.6</a>. </li>
  <li id="fn4"><a href="#cite4">↑</a> 20:32 <i>ירושה רוחנית</i>: <a href="/he/The_Urantia_Book/165#p3_8">או 165:3.8</a>. </li>
  <li id="fn5"><a href="#cite5">↑</a> 20:35 <i>יותר מבורך לתת</i>: <a href="/he/The_Urantia_Book/100#p7_10">או 100:7.10</a>.  <i>יותר מבורך לתת</i>: <a href="/he/The_Urantia_Book/103#p2_9">או 103:2.9</a>.  <i>יותר מבורך לתת יותר מבורך לתת</i>: <a href="/he/The_Urantia_Book/28#p6_18">או 28:6.18</a>.  <i>יותר מבורך לתת</i>: <a href="/he/The_Urantia_Book/140#p8_18">או 140:8.18</a>. </li>
  <li id="fn6"><a href="#cite6">↑</a> 20:37 <i>לא בלתי גברי לבכות</i>: <a href="/he/The_Urantia_Book/140#p5_16">או 140:5.16</a>. </li>
</ol>
</div>
