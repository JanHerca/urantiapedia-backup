<!--
title: מעשי השליחים - פֶּרֶק 12
description: 
published: true
date: 2023-11-8T20:31:8Z
tags: bible, bible—acts of the apostles
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Acts_of_the_Apostles/11">
          <span class="mdi mdi-arrow-left-drop-circle"></span><span class="pl-2">מעשי השליחים - פֶּרֶק 11</span>
        </a>
        </td>
        <td>
        <a href="/he/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Acts_of_the_Apostles/13">
          <span class="pr-2">מעשי השליחים - פֶּרֶק 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  בעת ההיא שלח המלך הורדוס את־ידו להרע לאנשים מן־הקהל׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  וימת את־יעקב אחי יוחנן בחרב׃ </p>
<p id="v3"><sup><small>3</small></sup>  וירא כי־טוב הדבר בעיני היהודים ויוסף לתפש גם־את־פטרוס והימים ימי חג־המצות׃ </p>
<p id="v4"><sup><small>4</small></sup>  ויאחז אתו ויתנהו במשמר וימסרהו לארבע מחלקות של־ארבעה אנשי צבא לשמרו כי אמר להעלותו אחרי הפסח לפני העם׃ </p>
<p id="v5"><sup><small>5</small></sup>  פטרוס היה עצור במשמר והקהילה העתירה בעדו בחזקה אל־האלהים׃ </p>
<p id="v6"><sup><small>6</small></sup>  ויהי בלילה אשר אמר הורדוס להביאו מחר לדין ויישן פטרוס בין־שני אנשי צבא והוא אסור בשנים זקים ושמרי הפתח שמרים את־המשמר׃ </p>
<p id="v7"><sup><small>7</small></sup>  והנה מלאך יהוה נצב עליו ואור נגה בחדר ויספק על־ירך פטרוס ויעירהו לאמר קום מהרה ויפלו מוסרותיו מעל ידיו׃ <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  ויאמר אליו המלאך חגר מתניך והנעל את־רגליך ויעש כן ויאמר אליו עטה מעילך ולך אחרי׃ </p>
<p id="v9"><sup><small>9</small></sup>  ויצא וילך אחריו ולא ידע אם־אמת הוא הנעשה־לו על־ידי המלאך כי כמראה היה בעיניו׃ </p>
<p id="v10"><sup><small>10</small></sup>  ויעברו דרך המשמרת הראשונה והשניה ויבאו עד־שער הברזל אשר יצאו בו העירה ויפתח השער לפניהם מאליו ויצאו החוצה ויעברו רחוב אחד ויעל המלאך מעליו פתאם׃ </p>
<p id="v11"><sup><small>11</small></sup>  ויהי בשוב דעתו עליו ויאמר פטרוס עתה זה ידעתי באמת כי האלהים שלח את־מלאכו ויפלטני מיד הורדוס ומכל־מזימת עם היהודים׃ </p>
<p id="v12"><sup><small>12</small></sup>  הוא חשב כזאת והוא בא עד־בית מרים אם יוחנן המכנה מרקוס אשר נקהלו־שם רבים והם מתפללים יחד׃ </p>
<p id="v13"><sup><small>13</small></sup>  וידפק על־דלת השער ותגש נערה להקשיב ושמה רודי׃ </p>
<p id="v14"><sup><small>14</small></sup>  ותכר את־קול פטרוס ומשמחתה לא־פתחה לו את־דלת השער ותרץ הביתה ותגד להם כי־פטרוס עמד על־הפתח׃ </p>
<p id="v15"><sup><small>15</small></sup>  ויאמרו אליה משגעת את והיא מתאמצת כי־כן הדבר ויאמרו מלאכו הוא׃ </p>
<p id="v16"><sup><small>16</small></sup>  ופטרוס דפק עוד ויפתחו ויראהו ויתמהו׃ </p>
<p id="v17"><sup><small>17</small></sup>  וירמז להם בידו לחשות ויספר להם אשר־הוציאו האדון מן־המשמר ויאמר הגידו את־זאת ליעקב ולאחים ויצא וילך־לו למקום אחר׃ </p>
<p id="v18"><sup><small>18</small></sup>  הבקר אור ומבוכה רבה היתה בין אנשי הצבא על־פטרוס ויאמרו מה־היה לו׃ </p>
<p id="v19"><sup><small>19</small></sup>  ויהי כאשר בקש אותו הורדוס ולא מצאו חקר את־השמרים ויצו להוציאם למות וירד מיהודה אל־קיסריה וישב שם׃ </p>
<p id="v20"><sup><small>20</small></sup>  והורדוס אז נטר את־בני־צור וצידון ויבאו אליו לב אחד ויפתו את־בלסטוס אשר על־חדר המלך ויבקשו שלום יען לקחו מחית ארצותם מארץ המלך׃ </p>
<p id="v21"><sup><small>21</small></sup>  ויהי ביום המועד וילבש הורדוס לבוש מלכות וישב על־כסא המשפט ויטף אליהם אמרתו׃ </p>
<p id="v22"><sup><small>22</small></sup>  ויריעו לו העם לאמר קול אלהים הוא ולא קול אדם׃ </p>
<p id="v23"><sup><small>23</small></sup>  ויכהו מלאך־יהוה פתאם עקב אשר לא־נתן כבוד לאלהים ויאכלהו תולעים וימת׃ </p>
<p id="v24"><sup><small>24</small></sup>  ודבר אלהים הולך ורב׃ </p>
<p id="v25"><sup><small>25</small></sup>  וישובו בר־נבא ושאול מירושלים אחרי כלותם את־השמוש ויקחו אתם את־יוחנן המכנה מרקוס׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Acts_of_the_Apostles/11">
          <span class="mdi mdi-arrow-left-drop-circle"></span><span class="pl-2">מעשי השליחים - פֶּרֶק 11</span>
        </a>
        </td>
        <td>
        <a href="/he/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Acts_of_the_Apostles/13">
          <span class="pr-2">מעשי השליחים - פֶּרֶק 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 12:1-2 <i>אמונה כאשר מקריבים אותך</i>: <a href="/he/The_Urantia_Book/192#p2_8">או 192:2.8</a>.  <i>ג'יימס "כוס שתיה"</i>: <a href="/he/The_Urantia_Book/181#p2_15">או 181:2.15</a>.  <i>מות קדושים של ג'יימס</i>: <a href="/he/The_Urantia_Book/139#p3_8">או 139:3.8</a>. </li>
  <li id="fn2"><a href="#cite2">↑</a> 12:7-10 <i>הגאולה של פיטר</i>: <a href="/he/The_Urantia_Book/77#p8_12">או 77:8.12</a>. </li>
</ol>
</div>
