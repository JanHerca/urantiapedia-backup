<!--
title: מעשי השליחים - פֶּרֶק 5
description: 
published: true
date: 2022-10-6T10:37:18Z
tags: bible, bible—acts of the apostles
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Acts_of_the_Apostles/4">מעשי השליחים - פֶּרֶק 4</a></td>
        <td><a href="/he/Bible/Acts_of_the_Apostles/Index">אינדקס</a></td>
        <td><a href="/he/Bible/Acts_of_the_Apostles/6">מעשי השליחים - פֶּרֶק 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואיש אחד ושמו חנניה ואשתו שפירה מכר את־אחזתו׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויקח מן־המחיר ויסתר ואשתו ידעת גם־היא וחלק אחד הביא וישם לרגלי השליחים׃ </p>
<p id="v3"><sup><small>3</small></sup>  ויאמר פטרוס חנניה למה זה מלא השטן את־לבבך לשקר לרוח הקדש ולהסתיר ממחיר השדה׃ </p>
<p id="v4"><sup><small>4</small></sup>  הלא שלך היה טרם המכרו וגם־אחרי נמכר היה בידך ולמה שמת על־לבבך הדבר הזה לא שקרת לבני אדם כי אם־לאלהים׃ </p>
<p id="v5"><sup><small>5</small></sup>  וכשמע חנניה את־הדברים האלה נפל ארצה ויגוע ותהי יראה גדולה על כל־השמעים׃ </p>
<p id="v6"><sup><small>6</small></sup>  ויקומו הצעירים ויאספו אתו וישאהו החוצה ויקברהו׃ </p>
<p id="v7"><sup><small>7</small></sup>  ויהי כמשלש שעות ותבא אשתו והיא לא ידעה את אשר נעשה׃ </p>
<p id="v8"><sup><small>8</small></sup>  ויען פטרוס ויאמר אליה אמרי־לי הבמחיר הזה מכרתם את־השדה ותאמר הן במחיר הזה׃ </p>
<p id="v9"><sup><small>9</small></sup>  ויאמר פטרוס אליה למה־זה נועצתם לנסות את־רוח יהוה הנה בפתח רגלי המקברים את־אישך ונשאו אתך החוצה׃ </p>
<p id="v10"><sup><small>10</small></sup>  ותפל פתאם לרגליו ותגוע והנערים באו והנה מתה וישאוה החוצה ויקברוה אצל אישה׃ </p>
<p id="v11"><sup><small>11</small></sup>  ותהי יראה גדולה על כל־הקהל ועל כל־השמעים את־אלה׃ </p>
<p id="v12"><sup><small>12</small></sup>  ויעשו אתות ומופתים רבים בקרב העם על־ידי השליחים וכלם נאספו לב אחד באולם של־שלמה׃ </p>
<p id="v13"><sup><small>13</small></sup>  ומן־האחרים אין איש אשר מלאו לבו להלות עליהם והעם הוקיר אתם׃ </p>
<p id="v14"><sup><small>14</small></sup>  ועוד נספחו מאמינים אל־האדון אנשים ונשים הרבה מאד׃ <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  עד כי־נשאו את־החולים אל־הרחבות וישימום על־מטות ומשכבות למען אשר ילך פטרוס ונפל אך־צלו על־אחד מהם׃ </p>
<p id="v16"><sup><small>16</small></sup>  וגם־המון־עם הערים אשר מסביב נקבצו ירושלים מביאים את־החולים ואת־הנלחצים מרוחות טמאות וירפאו כלם׃ </p>
<p id="v17"><sup><small>17</small></sup>  ויקם הכהן הגדול וכל אשר אתו והם אנשי כת הצדוקים וימלאו קנאה׃ <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  וישלחו־יד בשליחים ויתנום במשמר אשר לעיר׃ </p>
<p id="v19"><sup><small>19</small></sup>  ויהי בלילה ויפתח מלאך יהוה את־דלתי בית־הכלא ויוציאם לאמר׃ <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  לכו והתיצבו במקדש ודברו אל־העם את־כל־דברי החיים האלה׃ </p>
<p id="v21"><sup><small>21</small></sup>  והם כשמעם את־זאת באו אל־המקדש בהיות הבקר וילמדו שם ויבא הכהן הגדול ואשר אתו ויקראו אל־סנהדרין ואל־כל־זקני בני ישראל וישלחו אל־בית האסורים להביא אתם׃ </p>
<p id="v22"><sup><small>22</small></sup>  וילכו המשרתים ולא מצאום בבית הכלא וישובו ויגידו לאמר׃ </p>
<p id="v23"><sup><small>23</small></sup>  באנו והנה בית האסורים סגור ומסגר והשמרים עמדים על־הפתח ונפתח ולא מצאנו בו אדם׃ </p>
<p id="v24"><sup><small>24</small></sup>  ויהי כשמע נגיד המקדש וראשי הכהנים את־הדברים האלה ויהיו נבוכים עליהם ויאמרו מה־תהיה זאת׃ </p>
<p id="v25"><sup><small>25</small></sup>  ואיש אחד בא ויגד להם לאמר הנה האנשים אשר שמתם במשמר עמדים הם במקדש ומלמדים את־העם׃ </p>
<p id="v26"><sup><small>26</small></sup>  וילך שמה הנגיד ומשרתיו ויקחם אך־לא בחזקה כי יראו מפני העם פן יסקלום׃ </p>
<p id="v27"><sup><small>27</small></sup>  ויביאו אתם ויעמידום לפני סנהדרין וישאלם הכהן הגדול לאמר׃ </p>
<p id="v28"><sup><small>28</small></sup>  הלא צוה צוינו עליכם לבלתי למד בשם הזה והנה מלאתם את־ירושלים תורתכם ותחפצו להביא עלינו את־דמי האיש הזה׃ </p>
<p id="v29"><sup><small>29</small></sup>  ויען פטרוס והשליחים ויאמרו הלא עלינו להקשיב בקול אלהים מהקשיב בקול בני אדם׃ <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  אלהי אבותינו הקים את־ישוע אשר שלחתם ידכם בו ותתלו אותו על־העץ׃ </p>
<p id="v31"><sup><small>31</small></sup>  את־זה נשא האלהים בימינו לשר ולמושיע לתת־תשובה לישראל וסליחת החטאים׃ </p>
<p id="v32"><sup><small>32</small></sup>  ואנחנו עדיו על־אלה וגם־רוח הקדש אשר נתן אותו האלהים לשמעים בקולו׃ </p>
<p id="v33"><sup><small>33</small></sup>  ויהי כשמעם ויגע בם עד נפש ויתיעצו להרוג אתם׃ </p>
<p id="v34"><sup><small>34</small></sup>  ויקם בסנהדרין אחד מן־הפרושים גמליאל שמו והוא מורה התורה מכבד בעיני כל־העם ויצו להוציא את־השליחים החוצה לזמן מעט׃ <sup id="cite6"><a href="#fn6">[6]</a></sup></p>
<p id="v35"><sup><small>35</small></sup>  ויאמר אליהם אנשי ישראל השמרו לכם מפני האנשים האלה במה־שתעשו להם׃ </p>
<p id="v36"><sup><small>36</small></sup>  כי לפני הימים האלה קם תודס ויתן את־נפשו כאחד הגדולים וידבקו־בו כארבע מאות איש ויהרג ויתפרדו כל אשר־שמעו אליו ויהיו לאין׃ </p>
<p id="v37"><sup><small>37</small></sup>  ואחריו קם יהודה הגלילי בימי המפקד ויסת עם רב אחריו וגם־הוא נהרג וכל אשר־שמעו אליו נפצו׃ </p>
<p id="v38"><sup><small>38</small></sup>  ועתה אני אמר אליכם חדלו לכם מן־האנשים האלה והניחו להם כי העצה והפעלה הזאת אם־מאת אדם היא תפר׃ </p>
<p id="v39"><sup><small>39</small></sup>  ואם־מאת האלהים היא לא תוכלו להפר אתה פן־תמצאו נלחמים את־האלהים׃ </p>
<p id="v40"><sup><small>40</small></sup>  וישמעו אליו ויקראו את־השליחים וילקו אתם ויצוו אשר לא ידברו בשם ישוע ויפטרו אותם׃ <sup id="cite7"><a href="#fn7">[7]</a></sup></p>
<p id="v41"><sup><small>41</small></sup>  ויצאו שמחים מלפני סנהדרין על־כי זכו לשאת על־שמו כלמה׃ </p>
<p id="v42"><sup><small>42</small></sup>  ולא חדלו כל־יום ללמד במקדש ובבתים ולבשר את־בשורת ישוע המשיח׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Acts_of_the_Apostles/4">מעשי השליחים - פֶּרֶק 4</a></td>
        <td><a href="/he/Bible/Acts_of_the_Apostles/Index">אינדקס</a></td>
        <td><a href="/he/Bible/Acts_of_the_Apostles/6">מעשי השליחים - פֶּרֶק 6</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:1-10 <i>להכות אנשים בכעס</i>: <a href="/he/The_Urantia_Book/4#p5_3">או 4:5.3</a>. </li>
  <li id="fn2"><a href="#cite2">↑</a> 5:14 <i>תלמידות נשים</i>: <a href="/he/The_Urantia_Book/149#p2_8">או 149:2.8</a>. </li>
  <li id="fn3"><a href="#cite3">↑</a> 5:17-18 <i>מנהיגים כלואים</i>: <a href="/he/The_Urantia_Book/194#p4_10">או 194:4.10</a>. </li>
  <li id="fn4"><a href="#cite4">↑</a> 5:19 <i>אנג'ל פותח את דלתות הכלא</i>: <a href="/he/The_Urantia_Book/77#p8_12">או 77:8.12</a>. </li>
  <li id="fn5"><a href="#cite5">↑</a> 5:29-32 <i>הכריז "בשורה"</i>: <a href="/he/The_Urantia_Book/195#p0_2">או 195:0.2</a>. </li>
  <li id="fn6"><a href="#cite6">↑</a> 5:34,38-39 <i>עצתו של גמליאל</i>: <a href="/he/The_Urantia_Book/194#p4_10">או 194:4.10</a>. </li>
  <li id="fn7"><a href="#cite7">↑</a> 5:40 <i>צדוקים מקבלים עצות</i>: <a href="/he/The_Urantia_Book/194#p4_10">או 194:4.10</a>. </li>
</ol>
</div>
