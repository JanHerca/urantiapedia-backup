<!--
title: ירמיה - פֶּרֶק 11
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Jeremiah/10">ירמיה - פֶּרֶק 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Jeremiah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Jeremiah/12">ירמיה - פֶּרֶק 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  הדבר אשׁר היה אל־ירמיהו מאת יהוה לאמר׃ </p>
<p id="v2"><sup><small>2</small></sup>  שׁמעו את־דברי הברית הזאת ודברתם אל־אישׁ יהודה ועל־ישׁבי ירושׁלם׃ </p>
<p id="v3"><sup><small>3</small></sup>  ואמרת אליהם כה־אמר יהוה אלהי ישׂראל ארור האישׁ אשׁר לא ישׁמע את־דברי הברית הזאת׃ </p>
<p id="v4"><sup><small>4</small></sup>  אשׁר צויתי את־אבותיכם ביום הוציאי־אותם מארץ־מצרים מכור הברזל לאמר שׁמעו בקולי ועשׂיתם אותם ככל אשׁר־אצוה אתכם והייתם לי לעם ואנכי אהיה לכם לאלהים׃ </p>
<p id="v5"><sup><small>5</small></sup>  למען הקים את־השׁבועה אשׁר־נשׁבעתי לאבותיכם לתת להם ארץ זבת חלב ודבשׁ כיום הזה ואען ואמר אמן יהוה׃ </p>
<p id="v6"><sup><small>6</small></sup>  ויאמר יהוה אלי קרא את־כל־הדברים האלה בערי יהודה ובחצות ירושׁלם לאמר שׁמעו את־דברי הברית הזאת ועשׂיתם אותם׃ </p>
<p id="v7"><sup><small>7</small></sup>  כי העד העדתי באבותיכם ביום העלותי אותם מארץ מצרים ועד־היום הזה השׁכם והעד לאמר שׁמעו בקולי׃ </p>
<p id="v8"><sup><small>8</small></sup>  ולא שׁמעו ולא־הטו את־אזנם וילכו אישׁ בשׁרירות לבם הרע ואביא עליהם את־כל־דברי הברית־הזאת אשׁר־צויתי לעשׂות ולא עשׂו׃ </p>
<p id="v9"><sup><small>9</small></sup>  ויאמר יהוה אלי נמצא־קשׁר באישׁ יהודה ובישׁבי ירושׁלם׃ </p>
<p id="v10"><sup><small>10</small></sup>  שׁבו על־עונת אבותם הראשׁנים אשׁר מאנו לשׁמוע את־דברי והמה הלכו אחרי אלהים אחרים לעבדם הפרו בית־ישׂראל ובית יהודה את־בריתי אשׁר כרתי את־אבותם׃ </p>
<p id="v11"><sup><small>11</small></sup>  לכן כה אמר יהוה הנני מביא אליהם רעה אשׁר לא־יוכלו לצאת ממנה וזעקו אלי ולא אשׁמע אליהם׃ </p>
<p id="v12"><sup><small>12</small></sup>  והלכו ערי יהודה וישׁבי ירושׁלם וזעקו אל־האלהים אשׁר הם מקטרים להם והושׁע לא־יושׁיעו להם בעת רעתם׃ </p>
<p id="v13"><sup><small>13</small></sup>  כי מספר עריך היו אלהיך יהודה ומספר חצות ירושׁלם שׂמתם מזבחות לבשׁת מזבחות לקטר לבעל׃ </p>
<p id="v14"><sup><small>14</small></sup>  ואתה אל־תתפלל בעד־העם הזה ואל־תשׂא בעדם רנה ותפלה כי אינני שׁמע בעת קראם אלי בעד רעתם׃ </p>
<p id="v15"><sup><small>15</small></sup>  מה לידידי בביתי עשׂותה המזמתה הרבים ובשׂר־קדשׁ יעברו מעליך כי רעתכי אז תעלזי׃ </p>
<p id="v16"><sup><small>16</small></sup>  זית רענן יפה פרי־תאר קרא יהוה שׁמך לקול המולה גדלה הצית אשׁ עליה ורעו דליותיו׃ </p>
<p id="v17"><sup><small>17</small></sup>  ויהוה צבאות הנוטע אותך דבר עליך רעה בגלל רעת בית־ישׂראל ובית יהודה אשׁר עשׂו להם להכעסני לקטר לבעל׃ </p>
<p id="v18"><sup><small>18</small></sup>  ויהוה הודיעני ואדעה אז הראיתני מעלליהם׃ </p>
<p id="v19"><sup><small>19</small></sup>  ואני ככבשׂ אלוף יובל לטבוח ולא־ידעתי כי־עלי חשׁבו מחשׁבות נשׁחיתה עץ בלחמו ונכרתנו מארץ חיים ושׁמו לא־יזכר עוד׃ </p>
<p id="v20"><sup><small>20</small></sup>  ויהוה צבאות שׁפט צדק בחן כליות ולב אראה נקמתך מהם כי אליך גליתי את־ריבי׃ </p>
<p id="v21"><sup><small>21</small></sup>  לכן כה־אמר יהוה על־אנשׁי ענתות המבקשׁים את־נפשׁך לאמר לא תנבא בשׁם יהוה ולא תמות בידנו׃ </p>
<p id="v22"><sup><small>22</small></sup>  לכן כה אמר יהוה צבאות הנני פקד עליהם הבחורים ימתו בחרב בניהם ובנותיהם ימתו ברעב׃ </p>
<p id="v23"><sup><small>23</small></sup>  ושׁארית לא תהיה להם כי־אביא רעה אל־אנשׁי ענתות שׁנת פקדתם׃ </p>
