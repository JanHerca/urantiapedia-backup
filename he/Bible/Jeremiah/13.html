<!--
title: ירמיה - פֶּרֶק 13
description: 
published: true
date: 2023-11-8T20:31:8Z
tags: bible, bible—jeremiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/12">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 12</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/14">
          <span class="pr-2">ירמיה - פֶּרֶק 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  כה־אמר יהוה אלי הלוך וקנית לך אזור פשׁתים ושׂמתו על־מתניך ובמים לא תבאהו׃ </p>
<p id="v2"><sup><small>2</small></sup>  ואקנה את־האזור כדבר יהוה ואשׂם על־מתני׃ </p>
<p id="v3"><sup><small>3</small></sup>  ויהי דבר־יהוה אלי שׁנית לאמר׃ </p>
<p id="v4"><sup><small>4</small></sup>  קח את־האזור אשׁר קנית אשׁר על־מתניך וקום לך פרתה וטמנהו שׁם בנקיק הסלע׃ </p>
<p id="v5"><sup><small>5</small></sup>  ואלך ואטמנהו בפרת כאשׁר צוה יהוה אותי׃ </p>
<p id="v6"><sup><small>6</small></sup>  ויהי מקץ ימים רבים ויאמר יהוה אלי קום לך פרתה וקח משׁם את־האזור אשׁר צויתיך לטמנו־שׁם׃ </p>
<p id="v7"><sup><small>7</small></sup>  ואלך פרתה ואחפר ואקח את־האזור מן־המקום אשׁר־טמנתיו שׁמה והנה נשׁחת האזור לא יצלח לכל׃ </p>
<p id="v8"><sup><small>8</small></sup>  ויהי דבר־יהוה אלי לאמר׃ </p>
<p id="v9"><sup><small>9</small></sup>  כה אמר יהוה ככה אשׁחית את־גאון יהודה ואת־גאון ירושׁלם הרב׃ </p>
<p id="v10"><sup><small>10</small></sup>  העם הזה הרע המאנים לשׁמוע את־דברי ההלכים בשׁררות לבם וילכו אחרי אלהים אחרים לעבדם ולהשׁתחות להם ויהי כאזור הזה אשׁר לא־יצלח לכל׃ </p>
<p id="v11"><sup><small>11</small></sup>  כי כאשׁר ידבק האזור אל־מתני־אישׁ כן הדבקתי אלי את־כל־בית ישׂראל ואת־כל־בית יהודה נאם־יהוה להיות לי לעם ולשׁם ולתהלה ולתפארת ולא שׁמעו׃ </p>
<p id="v12"><sup><small>12</small></sup>  ואמרת אליהם את־הדבר הזה כה־אמר יהוה אלהי ישׂראל כל־נבל ימלא יין ואמרו אליך הידע לא נדע כי כל־נבל ימלא יין׃ </p>
<p id="v13"><sup><small>13</small></sup>  ואמרת אליהם כה־אמר יהוה הנני ממלא את־כל־ישׁבי הארץ הזאת ואת־המלכים הישׁבים לדוד על־כסאו ואת־הכהנים ואת־הנביאים ואת כל־ישׁבי ירושׁלם שׁכרון׃ </p>
<p id="v14"><sup><small>14</small></sup>  ונפצתים אישׁ אל־אחיו והאבות והבנים יחדו נאם־יהוה לא־אחמול ולא־אחוס ולא ארחם מהשׁחיתם׃ </p>
<p id="v15"><sup><small>15</small></sup>  שׁמעו והאזינו אל־תגבהו כי יהוה דבר׃ </p>
<p id="v16"><sup><small>16</small></sup>  תנו ליהוה אלהיכם כבוד בטרם יחשׁך ובטרם יתנגפו רגליכם על־הרי נשׁף וקויתם לאור ושׂמה לצלמות ישׁית לערפל׃ </p>
<p id="v17"><sup><small>17</small></sup>  ואם לא תשׁמעוה במסתרים תבכה־נפשׁי מפני גוה ודמע תדמע ותרד עיני דמעה כי נשׁבה עדר יהוה׃ </p>
<p id="v18"><sup><small>18</small></sup>  אמר למלך ולגבירה השׁפילו שׁבו כי ירד מראשׁותיכם עטרת תפארתכם׃ </p>
<p id="v19"><sup><small>19</small></sup>  ערי הנגב סגרו ואין פתח הגלת יהודה כלה הגלת שׁלומים׃ </p>
<p id="v20"><sup><small>20</small></sup>  שׂאי עיניכם וראי הבאים מצפון איה העדר נתן־לך צאן תפארתך׃ </p>
<p id="v21"><sup><small>21</small></sup>  מה־תאמרי כי־יפקד עליך ואת למדת אתם עליך אלפים לראשׁ הלוא חבלים יאחזוך כמו אשׁת לדה׃ </p>
<p id="v22"><sup><small>22</small></sup>  וכי תאמרי בלבבך מדוע קראני אלה ברב עונך נגלו שׁוליך נחמסו עקביך׃ </p>
<p id="v23"><sup><small>23</small></sup>  היהפך כושׁי עורו ונמר חברברתיו גם־אתם תוכלו להיטיב למדי הרע׃ </p>
<p id="v24"><sup><small>24</small></sup>  ואפיצם כקשׁ־עובר לרוח מדבר׃ </p>
<p id="v25"><sup><small>25</small></sup>  זה גורלך מנת־מדיך מאתי נאם־יהוה אשׁר שׁכחת אותי ותבטחי בשׁקר׃ </p>
<p id="v26"><sup><small>26</small></sup>  וגם־אני חשׂפתי שׁוליך על־פניך ונראה קלונך׃ </p>
<p id="v27"><sup><small>27</small></sup>  נאפיך ומצהלותיך זמת זנותך על־גבעות בשׂדה ראיתי שׁקוציך אוי לך ירושׁלם לא תטהרי אחרי מתי עד׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/12">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 12</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/14">
          <span class="pr-2">ירמיה - פֶּרֶק 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
