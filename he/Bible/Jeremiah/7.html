<!--
title: ירמיה - פֶּרֶק 7
description: 
published: true
date: 2022-10-6T10:37:18Z
tags: bible, bible—jeremiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Jeremiah/6">ירמיה - פֶּרֶק 6</a></td>
        <td><a href="/he/Bible/Jeremiah/Index">אינדקס</a></td>
        <td><a href="/he/Bible/Jeremiah/8">ירמיה - פֶּרֶק 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  הדבר אשׁר היה אל־ירמיהו מאת יהוה לאמר׃ </p>
<p id="v2"><sup><small>2</small></sup>  עמד בשׁער בית יהוה וקראת שׁם את־הדבר הזה ואמרת שׁמעו דבר־יהוה כל־יהודה הבאים בשׁערים האלה להשׁתחות ליהוה׃ </p>
<p id="v3"><sup><small>3</small></sup>  כה־אמר יהוה צבאות אלהי ישׂראל היטיבו דרכיכם ומעלליכם ואשׁכנה אתכם במקום הזה׃ </p>
<p id="v4"><sup><small>4</small></sup>  אל־תבטחו לכם אל־דברי השׁקר לאמר היכל יהוה היכל יהוה היכל יהוה המה׃ </p>
<p id="v5"><sup><small>5</small></sup>  כי אם־היטיב תיטיבו את־דרכיכם ואת־מעלליכם אם־עשׂו תעשׂו משׁפט בין אישׁ ובין רעהו׃ </p>
<p id="v6"><sup><small>6</small></sup>  גר יתום ואלמנה לא תעשׁקו ודם נקי אל־תשׁפכו במקום הזה ואחרי אלהים אחרים לא תלכו לרע לכם׃ </p>
<p id="v7"><sup><small>7</small></sup>  ושׁכנתי אתכם במקום הזה בארץ אשׁר נתתי לאבותיכם למן־עולם ועד־עולם׃ </p>
<p id="v8"><sup><small>8</small></sup>  הנה אתם בטחים לכם על־דברי השׁקר לבלתי הועיל׃ </p>
<p id="v9"><sup><small>9</small></sup>  הגנב רצח ונאף והשׁבע לשׁקר וקטר לבעל והלך אחרי אלהים אחרים אשׁר לא־ידעתם׃ </p>
<p id="v10"><sup><small>10</small></sup>  ובאתם ועמדתם לפני בבית הזה אשׁר נקרא־שׁמי עליו ואמרתם נצלנו למען עשׂות את כל־התועבות האלה׃ </p>
<p id="v11"><sup><small>11</small></sup>  המערת פרצים היה הבית הזה אשׁר־נקרא־שׁמי עליו בעיניכם גם אנכי הנה ראיתי נאם־יהוה׃ <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  כי לכו־נא אל־מקומי אשׁר בשׁילו אשׁר שׁכנתי שׁמי שׁם בראשׁונה וראו את אשׁר־עשׂיתי לו מפני רעת עמי ישׂראל׃ </p>
<p id="v13"><sup><small>13</small></sup>  ועתה יען עשׂותכם את־כל־המעשׂים האלה נאם־יהוה ואדבר אליכם השׁכם ודבר ולא שׁמעתם ואקרא אתכם ולא עניתם׃ <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  ועשׂיתי לבית אשׁר נקרא־שׁמי עליו אשׁר אתם בטחים בו ולמקום אשׁר־נתתי לכם ולאבותיכם כאשׁר עשׂיתי לשׁלו׃ </p>
<p id="v15"><sup><small>15</small></sup>  והשׁלכתי אתכם מעל פני כאשׁר השׁלכתי את־כל־אחיכם את כל־זרע אפרים׃ </p>
<p id="v16"><sup><small>16</small></sup>  ואתה אל־תתפלל בעד־העם הזה ואל־תשׂא בעדם רנה ותפלה ואל־תפגע־בי כי־אינני שׁמע אתך׃ </p>
<p id="v17"><sup><small>17</small></sup>  האינך ראה מה המה עשׂים בערי יהודה ובחצות ירושׁלם׃ </p>
<p id="v18"><sup><small>18</small></sup>  הבנים מלקטים עצים והאבות מבערים את־האשׁ והנשׁים לשׁות בצק לעשׂות כונים למלכת השׁמים והסך נסכים לאלהים אחרים למען הכעסני׃ </p>
<p id="v19"><sup><small>19</small></sup>  האתי הם מכעסים נאם־יהוה הלוא אתם למען בשׁת פניהם׃ </p>
<p id="v20"><sup><small>20</small></sup>  לכן כה־אמר אדני יהוה הנה אפי וחמתי נתכת אל־המקום הזה על־האדם ועל־הבהמה ועל־עץ השׂדה ועל־פרי האדמה ובערה ולא תכבה׃ </p>
<p id="v21"><sup><small>21</small></sup>  כה אמר יהוה צבאות אלהי ישׂראל עלותיכם ספו על־זבחיכם ואכלו בשׂר׃ </p>
<p id="v22"><sup><small>22</small></sup>  כי לא־דברתי את־אבותיכם ולא צויתים ביום הוציא אותם מארץ מצרים על־דברי עולה וזבח׃ </p>
<p id="v23"><sup><small>23</small></sup>  כי אם־את־הדבר הזה צויתי אותם לאמר שׁמעו בקולי והייתי לכם לאלהים ואתם תהיו־לי לעם והלכתם בכל־הדרך אשׁר אצוה אתכם למען ייטב לכם׃ </p>
<p id="v24"><sup><small>24</small></sup>  ולא שׁמעו ולא־הטו את־אזנם וילכו במעצות בשׁררות לבם הרע ויהיו לאחור ולא לפנים׃ </p>
<p id="v25"><sup><small>25</small></sup>  למן־היום אשׁר יצאו אבותיכם מארץ מצרים עד היום הזה ואשׁלח אליכם את־כל־עבדי הנביאים יום השׁכם ושׁלח׃ </p>
<p id="v26"><sup><small>26</small></sup>  ולוא שׁמעו אלי ולא הטו את־אזנם ויקשׁו את־ערפם הרעו מאבותם׃ </p>
<p id="v27"><sup><small>27</small></sup>  ודברת אליהם את־כל־הדברים האלה ולא ישׁמעו אליך וקראת אליהם ולא יענוכה׃ </p>
<p id="v28"><sup><small>28</small></sup>  ואמרת אליהם זה הגוי אשׁר לוא־שׁמעו בקול יהוה אלהיו ולא לקחו מוסר אבדה האמונה ונכרתה מפיהם׃ </p>
<p id="v29"><sup><small>29</small></sup>  גזי נזרך והשׁליכי ושׂאי על־שׁפים קינה כי מאס יהוה ויטשׁ את־דור עברתו׃ </p>
<p id="v30"><sup><small>30</small></sup>  כי־עשׂו בני־יהודה הרע בעיני נאום־יהוה שׂמו שׁקוציהם בבית אשׁר־נקרא־שׁמי עליו לטמאו׃ </p>
<p id="v31"><sup><small>31</small></sup>  ובנו במות התפת אשׁר בגיא בן־הנם לשׂרף את־בניהם ואת־בנתיהם באשׁ אשׁר לא צויתי ולא עלתה על־לבי׃ </p>
<p id="v32"><sup><small>32</small></sup>  לכן הנה־ימים באים נאם־יהוה ולא־יאמר עוד התפת וגיא בן־הנם כי אם־גיא ההרגה וקברו בתפת מאין מקום׃ </p>
<p id="v33"><sup><small>33</small></sup>  והיתה נבלת העם הזה למאכל לעוף השׁמים ולבהמת הארץ ואין מחריד׃ </p>
<p id="v34"><sup><small>34</small></sup>  והשׁבתי מערי יהודה ומחצות ירושׁלם קול שׂשׂון וקול שׂמחה קול חתן וקול כלה כי לחרבה תהיה הארץ׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Jeremiah/6">ירמיה - פֶּרֶק 6</a></td>
        <td><a href="/he/Bible/Jeremiah/Index">אינדקס</a></td>
        <td><a href="/he/Bible/Jeremiah/8">ירמיה - פֶּרֶק 8</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 7:11 <i>בית אבא: מאורה של גנבים</i>: <a href="/he/The_Urantia_Book/173#p1_7">או 173:1.7</a>. </li>
  <li id="fn2"><a href="#cite2">↑</a> 7:13-14 <i>"אלוהים אמר"</i>: <a href="/he/The_Urantia_Book/156#p5_4">או 156:5.4</a>. </li>
</ol>
</div>
