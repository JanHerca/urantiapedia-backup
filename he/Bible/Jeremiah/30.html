<!--
title: ירמיה - פֶּרֶק 30
description: 
published: true
date: 2023-11-8T20:31:8Z
tags: bible, bible—jeremiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/29">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 29</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/31">
          <span class="pr-2">ירמיה - פֶּרֶק 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  הדבר אשׁר היה אל־ירמיהו מאת יהוה לאמר׃ </p>
<p id="v2"><sup><small>2</small></sup>  כה־אמר יהוה אלהי ישׂראל לאמר כתב־לך את כל־הדברים אשׁר־דברתי אליך אל־ספר׃ </p>
<p id="v3"><sup><small>3</small></sup>  כי הנה ימים באים נאם־יהוה ושׁבתי את־שׁבות עמי ישׂראל ויהודה אמר יהוה והשׁבתים אל־הארץ אשׁר־נתתי לאבותם וירשׁוה׃ </p>
<p id="v4"><sup><small>4</small></sup>  ואלה הדברים אשׁר דבר יהוה אל־ישׂראל ואל־יהודה׃ </p>
<p id="v5"><sup><small>5</small></sup>  כי־כה אמר יהוה קול חרדה שׁמענו פחד ואין שׁלום׃ </p>
<p id="v6"><sup><small>6</small></sup>  שׁאלו־נא וראו אם־ילד זכר מדוע ראיתי כל־גבר ידיו על־חלציו כיולדה ונהפכו כל־פנים לירקון׃ </p>
<p id="v7"><sup><small>7</small></sup>  הוי כי גדול היום ההוא מאין כמהו ועת־צרה היא ליעקב וממנה יושׁע׃ </p>
<p id="v8"><sup><small>8</small></sup>  והיה ביום ההוא נאם יהוה צבאות אשׁבר עלו מעל צוארך ומוסרותיך אנתק ולא־יעבדו־בו עוד זרים׃ </p>
<p id="v9"><sup><small>9</small></sup>  ועבדו את יהוה אלהיהם ואת דוד מלכם אשׁר אקים להם׃ </p>
<p id="v10"><sup><small>10</small></sup>  ואתה אל־תירא עבדי יעקב נאם־יהוה ואל־תחת ישׂראל כי הנני מושׁיעך מרחוק ואת־זרעך מארץ שׁבים ושׁב יעקב ושׁקט ושׁאנן ואין מחריד׃ <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  כי־אתך אני נאם־יהוה להושׁיעך כי אעשׂה כלה בכל־הגוים אשׁר הפצותיך שׁם אך אתך לא־אעשׂה כלה ויסרתיך למשׁפט ונקה לא אנקך׃ </p>
<p id="v12"><sup><small>12</small></sup>  כי כה אמר יהוה אנושׁ לשׁברך נחלה מכתך׃ </p>
<p id="v13"><sup><small>13</small></sup>  אין־דן דינך למזור רפאות תעלה אין לך׃ </p>
<p id="v14"><sup><small>14</small></sup>  כל־מאהביך שׁכחוך אותך לא ידרשׁו כי מכת אויב הכיתיך מוסר אכזרי על רב עונך עצמו חטאתיך׃ </p>
<p id="v15"><sup><small>15</small></sup>  מה־תזעק על־שׁברך אנושׁ מכאבך על רב עונך עצמו חטאתיך עשׂיתי אלה לך׃ </p>
<p id="v16"><sup><small>16</small></sup>  לכן כל־אכליך יאכלו וכל־צריך כלם בשׁבי ילכו והיו שׁאסיך למשׁסה וכל־בזזיך אתן לבז׃ </p>
<p id="v17"><sup><small>17</small></sup>  כי אעלה ארכה לך וממכותיך ארפאך נאם־יהוה כי נדחה קראו לך ציון היא דרשׁ אין לה׃ </p>
<p id="v18"><sup><small>18</small></sup>  כה אמר יהוה הנני־שׁב שׁבות אהלי יעקוב ומשׁכנתיו ארחם ונבנתה עיר על־תלה וארמון על־משׁפטו ישׁב׃ </p>
<p id="v19"><sup><small>19</small></sup>  ויצא מהם תודה וקול משׂחקים והרבתים ולא ימעטו והכבדתים ולא יצערו׃ </p>
<p id="v20"><sup><small>20</small></sup>  והיו בניו כקדם ועדתו לפני תכון ופקדתי על כל־לחציו׃ </p>
<p id="v21"><sup><small>21</small></sup>  והיה אדירו ממנו ומשׁלו מקרבו יצא והקרבתיו ונגשׁ אלי כי מי הוא־זה ערב את־לבו לגשׁת אלי נאם־יהוה׃ </p>
<p id="v22"><sup><small>22</small></sup>  והייתם לי לעם ואנכי אהיה לכם לאלהים׃ </p>
<p id="v23"><sup><small>23</small></sup>  הנה סערת יהוה חמה יצאה סער מתגורר על ראשׁ רשׁעים יחול׃ </p>
<p id="v24"><sup><small>24</small></sup>  לא ישׁוב חרון אף־יהוה עד־עשׂתו ועד־הקימו מזמות לבו באחרית הימים תתבוננו בה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/29">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 29</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/31">
          <span class="pr-2">ירמיה - פֶּרֶק 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 30:10 <i>נשמר מפחד</i>: <a href="/he/The_Urantia_Book/95#p4_3">או 95:4.3</a>. </li>
</ol>
</div>
