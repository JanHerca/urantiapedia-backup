<!--
title: ירמיה - פֶּרֶק 12
description: 
published: true
date: 2022-10-6T10:37:18Z
tags: bible, bible—jeremiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Jeremiah/11">ירמיה - פֶּרֶק 11</a></td>
        <td><a href="/he/Bible/Jeremiah/Index">אינדקס</a></td>
        <td><a href="/he/Bible/Jeremiah/13">ירמיה - פֶּרֶק 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  צדיק אתה יהוה כי אריב אליך אך משׁפטים אדבר אותך מדוע דרך רשׁעים צלחה שׁלו כל־בגדי בגד׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  נטעתם גם־שׁרשׁו ילכו גם־עשׂו פרי קרוב אתה בפיהם ורחוק מכליותיהם׃ <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  ואתה יהוה ידעתני תראני ובחנת לבי אתך התקם כצאן לטבחה והקדשׁם ליום הרגה׃ </p>
<p id="v4"><sup><small>4</small></sup>  עד־מתי תאבל הארץ ועשׂב כל־השׂדה ייבשׁ מרעת ישׁבי־בה ספתה בהמות ועוף כי אמרו לא יראה את־אחריתנו׃ </p>
<p id="v5"><sup><small>5</small></sup>  כי את־רגלים רצתה וילאוך ואיך תתחרה את־הסוסים ובארץ שׁלום אתה בוטח ואיך תעשׂה בגאון הירדן׃ </p>
<p id="v6"><sup><small>6</small></sup>  כי גם־אחיך ובית־אביך גם־המה בגדו בך גם־המה קראו אחריך מלא אל־תאמן בם כי־ידברו אליך טובות׃ </p>
<p id="v7"><sup><small>7</small></sup>  עזבתי את־ביתי נטשׁתי את־נחלתי נתתי את־ידדות נפשׁי בכף איביה׃ </p>
<p id="v8"><sup><small>8</small></sup>  היתה־לי נחלתי כאריה ביער נתנה עלי בקולה על־כן שׂנאתיה׃ </p>
<p id="v9"><sup><small>9</small></sup>  העיט צבוע נחלתי לי העיט סביב עליה לכו אספו כל־חית השׂדה התיו לאכלה׃ </p>
<p id="v10"><sup><small>10</small></sup>  רעים רבים שׁחתו כרמי בססו את־חלקתי נתנו את־חלקת חמדתי למדבר שׁממה׃ </p>
<p id="v11"><sup><small>11</small></sup>  שׂמה לשׁממה אבלה עלי שׁממה נשׁמה כל־הארץ כי אין אישׁ שׂם על־לב׃ </p>
<p id="v12"><sup><small>12</small></sup>  על־כל־שׁפים במדבר באו שׁדדים כי חרב ליהוה אכלה מקצה־ארץ ועד־קצה הארץ אין שׁלום לכל־בשׂר׃ </p>
<p id="v13"><sup><small>13</small></sup>  זרעו חטים וקצים קצרו נחלו לא יועלו ובשׁו מתבואתיכם מחרון אף־יהוה׃ </p>
<p id="v14"><sup><small>14</small></sup>  כה אמר יהוה על־כל־שׁכני הרעים הנגעים בנחלה אשׁר־הנחלתי את־עמי את־ישׂראל הנני נתשׁם מעל אדמתם ואת־בית יהודה אתושׁ מתוכם׃ </p>
<p id="v15"><sup><small>15</small></sup>  והיה אחרי נתשׁי אותם אשׁוב ורחמתים והשׁבתים אישׁ לנחלתו ואישׁ לארצו׃ </p>
<p id="v16"><sup><small>16</small></sup>  והיה אם־למד ילמדו את־דרכי עמי להשׁבע בשׁמי חי־יהוה כאשׁר למדו את־עמי להשׁבע בבעל ונבנו בתוך עמי׃ </p>
<p id="v17"><sup><small>17</small></sup>  ואם לא ישׁמעו ונתשׁתי את־הגוי ההוא נתושׁ ואבד נאם־יהוה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Jeremiah/11">ירמיה - פֶּרֶק 11</a></td>
        <td><a href="/he/Bible/Jeremiah/Index">אינדקס</a></td>
        <td><a href="/he/Bible/Jeremiah/13">ירמיה - פֶּרֶק 13</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 12:1 <i>חלק 1: צדיק הוא אלוהים</i>: <a href="/he/The_Urantia_Book/97#p6_4">או 97:6.4</a>. </li>
  <li id="fn2"><a href="#cite2">↑</a> 12:2 <i>קרוב בפה, רחוק בלב</i>: <a href="/he/The_Urantia_Book/149#p6_12">או 149:6.12</a>. </li>
</ol>
</div>
