<!--
title: ירמיה - פֶּרֶק 26
description: 
published: true
date: 2023-11-8T20:31:8Z
tags: bible, bible—jeremiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/25">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 25</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/27">
          <span class="pr-2">ירמיה - פֶּרֶק 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  בראשׁית ממלכות יהויקים בן־יאשׁיהו מלך יהודה היה הדבר הזה מאת יהוה לאמר׃ </p>
<p id="v2"><sup><small>2</small></sup>  כה אמר יהוה עמד בחצר בית־יהוה ודברת על־כל־ערי יהודה הבאים להשׁתחות בית־יהוה את כל־הדברים אשׁר צויתיך לדבר אליהם אל־תגרע דבר׃ </p>
<p id="v3"><sup><small>3</small></sup>  אולי ישׁמעו וישׁבו אישׁ מדרכו הרעה ונחמתי אל־הרעה אשׁר אנכי חשׁב לעשׂות להם מפני רע מעלליהם׃ </p>
<p id="v4"><sup><small>4</small></sup>  ואמרת אליהם כה אמר יהוה אם־לא תשׁמעו אלי ללכת בתורתי אשׁר נתתי לפניכם׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  לשׁמע על־דברי עבדי הנבאים אשׁר אנכי שׁלח אליכם והשׁכם ושׁלח ולא שׁמעתם׃ </p>
<p id="v6"><sup><small>6</small></sup>  ונתתי את־הבית הזה כשׁלה ואת־העיר הזאתה אתן לקללה לכל גויי הארץ׃ </p>
<p id="v7"><sup><small>7</small></sup>  וישׁמעו הכהנים והנבאים וכל־העם את־ירמיהו מדבר את־הדברים האלה בבית יהוה׃ </p>
<p id="v8"><sup><small>8</small></sup>  ויהי ככלות ירמיהו לדבר את כל־אשׁר־צוה יהוה לדבר אל־כל־העם ויתפשׂו אתו הכהנים והנבאים וכל־העם לאמר מות תמות׃ </p>
<p id="v9"><sup><small>9</small></sup>  מדוע נבית בשׁם־יהוה לאמר כשׁלו יהיה הבית הזה והעיר הזאת תחרב מאין יושׁב ויקהל כל־העם אל־ירמיהו בבית יהוה׃ </p>
<p id="v10"><sup><small>10</small></sup>  וישׁמעו שׂרי יהודה את הדברים האלה ויעלו מבית־המלך בית יהוה וישׁבו בפתח שׁער־יהוה החדשׁ׃ </p>
<p id="v11"><sup><small>11</small></sup>  ויאמרו הכהנים והנבאים אל־השׂרים ואל־כל־העם לאמר משׁפט־מות לאישׁ הזה כי נבא אל־העיר הזאת כאשׁר שׁמעתם באזניכם׃ </p>
<p id="v12"><sup><small>12</small></sup>  ויאמר ירמיהו אל־כל־השׂרים ואל־כל־העם לאמר יהוה שׁלחני להנבא אל־הבית הזה ואל־העיר הזאת את כל־הדברים אשׁר שׁמעתם׃ </p>
<p id="v13"><sup><small>13</small></sup>  ועתה היטיבו דרכיכם ומעלליכם ושׁמעו בקול יהוה אלהיכם וינחם יהוה אל־הרעה אשׁר דבר עליכם׃ </p>
<p id="v14"><sup><small>14</small></sup>  ואני הנני בידכם עשׂו־לי כטוב וכישׁר בעיניכם׃ </p>
<p id="v15"><sup><small>15</small></sup>  אך ידע תדעו כי אם־ממתים אתם אתי כי־דם נקי אתם נתנים עליכם ואל־העיר הזאת ואל־ישׁביה כי באמת שׁלחני יהוה עליכם לדבר באזניכם את כל־הדברים האלה׃ </p>
<p id="v16"><sup><small>16</small></sup>  ויאמרו השׂרים וכל־העם אל־הכהנים ואל־הנביאים אין־לאישׁ הזה משׁפט־מות כי בשׁם יהוה אלהינו דבר אלינו׃ </p>
<p id="v17"><sup><small>17</small></sup>  ויקמו אנשׁים מזקני הארץ ויאמרו אל־כל־קהל העם לאמר׃ </p>
<p id="v18"><sup><small>18</small></sup>  מיכיה המורשׁתי היה נבא בימי חזקיהו מלך־יהודה ויאמר אל־כל־עם יהודה לאמר כה־אמר יהוה צבאות ציון שׂדה תחרשׁ וירושׁלים עיים תהיה והר הבית לבמות יער׃ </p>
<p id="v19"><sup><small>19</small></sup>  ההמת המתהו חזקיהו מלך־יהודה וכל־יהודה הלא ירא את־יהוה ויחל את־פני יהוה וינחם יהוה אל־הרעה אשׁר־דבר עליהם ואנחנו עשׂים רעה גדולה על־נפשׁותינו׃ <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  וגם־אישׁ היה מתנבא בשׁם יהוה אוריהו בן־שׁמעיהו מקרית היערים וינבא על־העיר הזאת ועל־הארץ הזאת ככל דברי ירמיהו׃ </p>
<p id="v21"><sup><small>21</small></sup>  וישׁמע המלך־יהויקים וכל־גבוריו וכל־השׂרים את־דבריו ויבקשׁ המלך המיתו וישׁמע אוריהו וירא ויברח ויבא מצרים׃ </p>
<p id="v22"><sup><small>22</small></sup>  וישׁלח המלך יהויקים אנשׁים מצרים את אלנתן בן־עכבור ואנשׁים אתו אל־מצרים׃ </p>
<p id="v23"><sup><small>23</small></sup>  ויוציאו את־אוריהו ממצרים ויבאהו אל־המלך יהויקים ויכהו בחרב וישׁלך את־נבלתו אל־קברי בני העם׃ </p>
<p id="v24"><sup><small>24</small></sup>  אך יד אחיקם בן־שׁפן היתה את־ירמיהו לבלתי תת־אתו ביד־העם להמיתו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/25">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 25</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/27">
          <span class="pr-2">ירמיה - פֶּרֶק 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 26:4-15 <i>אזהרה נוספת</i>: <a href="/he/The_Urantia_Book/153#p2_2">או 153:2.2</a>. </li>
  <li id="fn2"><a href="#cite2">↑</a> 26:19 <i>אומרים שאלוהים חוזר בתשובה</i>: <a href="/he/The_Urantia_Book/4#p3_4">או 4:3.4</a>.  <i>אומרים שאלוהים חוזר בתשובה</i>: <a href="/he/The_Urantia_Book/2#p2_2">או 2:2.2</a>. </li>
</ol>
</div>
