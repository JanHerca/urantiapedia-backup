<!--
title: ירמיה - פֶּרֶק 42
description: 
published: true
date: 2023-11-8T20:31:8Z
tags: bible, bible—jeremiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/41">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 41</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/43">
          <span class="pr-2">ירמיה - פֶּרֶק 43</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויגשׁו כל־שׂרי החילים ויוחנן בן־קרח ויזניה בן־הושׁעיה וכל־העם מקטן ועד־גדול׃ </p>
<p id="v2"><sup><small>2</small></sup>  ויאמרו אל־ירמיהו הנביא תפל־נא תחנתנו לפניך והתפלל בעדנו אל־יהוה אלהיך בעד כל־השׁארית הזאת כי־נשׁארנו מעט מהרבה כאשׁר עיניך ראות אתנו׃ </p>
<p id="v3"><sup><small>3</small></sup>  ויגד־לנו יהוה אלהיך את־הדרך אשׁר נלך־בה ואת־הדבר אשׁר נעשׂה׃ </p>
<p id="v4"><sup><small>4</small></sup>  ויאמר אליהם ירמיהו הנביא שׁמעתי הנני מתפלל אל־יהוה אלהיכם כדבריכם והיה כל־הדבר אשׁר־יענה יהוה אתכם אגיד לכם לא־אמנע מכם דבר׃ </p>
<p id="v5"><sup><small>5</small></sup>  והמה אמרו אל־ירמיהו יהי יהוה בנו לעד אמת ונאמן אם־לא ככל־הדבר אשׁר ישׁלחך יהוה אלהיך אלינו כן נעשׂה׃ </p>
<p id="v6"><sup><small>6</small></sup>  אם־טוב ואם־רע בקול יהוה אלהינו אשׁר אנו שׁלחים אתך אליו נשׁמע למען אשׁר ייטב־לנו כי נשׁמע בקול יהוה אלהינו׃ </p>
<p id="v7"><sup><small>7</small></sup>  ויהי מקץ עשׂרת ימים ויהי דבר־יהוה אל־ירמיהו׃ </p>
<p id="v8"><sup><small>8</small></sup>  ויקרא אל־יוחנן בן־קרח ואל כל־שׂרי החילים אשׁר אתו ולכל־העם למקטן ועד־גדול׃ </p>
<p id="v9"><sup><small>9</small></sup>  ויאמר אליהם כה־אמר יהוה אלהי ישׂראל אשׁר שׁלחתם אתי אליו להפיל תחנתכם לפניו׃ </p>
<p id="v10"><sup><small>10</small></sup>  אם־שׁוב תשׁבו בארץ הזאת ובניתי אתכם ולא אהרס ונטעתי אתכם ולא אתושׁ כי נחמתי אל־הרעה אשׁר עשׂיתי לכם׃ <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  אל־תיראו מפני מלך בבל אשׁר־אתם יראים מפניו אל־תיראו ממנו נאם־יהוה כי־אתכם אני להושׁיע אתכם ולהציל אתכם מידו׃ </p>
<p id="v12"><sup><small>12</small></sup>  ואתן לכם רחמים ורחם אתכם והשׁיב אתכם אל־אדמתכם׃ </p>
<p id="v13"><sup><small>13</small></sup>  ואם־אמרים אתם לא נשׁב בארץ הזאת לבלתי שׁמע בקול יהוה אלהיכם׃ </p>
<p id="v14"><sup><small>14</small></sup>  לאמר לא כי ארץ מצרים נבוא אשׁר לא־נראה מלחמה וקול שׁופר לא נשׁמע וללחם לא־נרעב ושׁם נשׁב׃ </p>
<p id="v15"><sup><small>15</small></sup>  ועתה לכן שׁמעו דבר־יהוה שׁארית יהודה כה־אמר יהוה צבאות אלהי ישׂראל אם־אתם שׂום תשׂמון פניכם לבא מצרים ובאתם לגור שׁם׃ </p>
<p id="v16"><sup><small>16</small></sup>  והיתה החרב אשׁר אתם יראים ממנה שׁם תשׂיג אתכם בארץ מצרים והרעב אשׁר־אתם דאגים ממנו שׁם ידבק אחריכם מצרים ושׁם תמתו׃ </p>
<p id="v17"><sup><small>17</small></sup>  ויהיו כל־האנשׁים אשׁר־שׂמו את־פניהם לבוא מצרים לגור שׁם ימותו בחרב ברעב ובדבר ולא־יהיה להם שׂריד ופליט מפני הרעה אשׁר אני מביא עליהם׃ </p>
<p id="v18"><sup><small>18</small></sup>  כי כה אמר יהוה צבאות אלהי ישׂראל כאשׁר נתך אפי וחמתי על־ישׁבי ירושׁלם כן תתך חמתי עליכם בבאכם מצרים והייתם לאלה ולשׁמה ולקללה ולחרפה ולא־תראו עוד את־המקום הזה׃ </p>
<p id="v19"><sup><small>19</small></sup>  דבר יהוה עליכם שׁארית יהודה אל־תבאו מצרים ידע תדעו כי־העידתי בכם היום׃ </p>
<p id="v20"><sup><small>20</small></sup>  כי התעתים בנפשׁותיכם כי־אתם שׁלחתם אתי אל־יהוה אלהיכם לאמר התפלל בעדנו אל־יהוה אלהינו וככל אשׁר יאמר יהוה אלהינו כן הגד־לנו ועשׂינו׃ </p>
<p id="v21"><sup><small>21</small></sup>  ואגד לכם היום ולא שׁמעתם בקול יהוה אלהיכם ולכל אשׁר־שׁלחני אליכם׃ </p>
<p id="v22"><sup><small>22</small></sup>  ועתה ידע תדעו כי בחרב ברעב ובדבר תמותו במקום אשׁר חפצתם לבוא לגור שׁם׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/41">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 41</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/43">
          <span class="pr-2">ירמיה - פֶּרֶק 43</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 42:10 <i>אומרים שאלוהים חוזר בתשובה</i>: <a href="/he/The_Urantia_Book/4#p3_4">או 4:3.4</a>.  <i>אומרים שאלוהים חוזר בתשובה</i>: <a href="/he/The_Urantia_Book/2#p2_2">או 2:2.2</a>. </li>
</ol>
</div>
