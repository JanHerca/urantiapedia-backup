<!--
title: ירמיה - פֶּרֶק 23
description: 
published: true
date: 2022-10-6T10:37:18Z
tags: bible, bible—jeremiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Jeremiah/22">ירמיה - פֶּרֶק 22</a></td>
        <td><a href="/he/Bible/Jeremiah/Index">אינדקס</a></td>
        <td><a href="/he/Bible/Jeremiah/24">ירמיה - פֶּרֶק 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  הוי רעים מאבדים ומפצים את־צאן מרעיתי נאם־יהוה׃ </p>
<p id="v2"><sup><small>2</small></sup>  לכן כה־אמר יהוה אלהי ישׂראל על־הרעים הרעים את־עמי אתם הפצתם את־צאני ותדחום ולא פקדתם אתם הנני פקד עליכם את־רע מעלליכם נאם־יהוה׃ </p>
<p id="v3"><sup><small>3</small></sup>  ואני אקבץ את־שׁארית צאני מכל הארצות אשׁר־הדחתי אתם שׁם והשׁבתי אתהן על־נוהן ופרו ורבו׃ </p>
<p id="v4"><sup><small>4</small></sup>  והקמתי עליהם רעים ורעום ולא־ייראו עוד ולא־יחתו ולא יפקדו נאם־יהוה׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  הנה ימים באים נאם־יהוה והקמתי לדוד צמח צדיק ומלך מלך והשׂכיל ועשׂה משׁפט וצדקה בארץ׃ <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  בימיו תושׁע יהודה וישׂראל ישׁכן לבטח וזה־שׁמו אשׁר־יקראו יהוה צדקנו׃ <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  לכן הנה־ימים באים נאם־יהוה ולא־יאמרו עוד חי־יהוה אשׁר העלה את־בני ישׂראל מארץ מצרים׃ </p>
<p id="v8"><sup><small>8</small></sup>  כי אם־חי־יהוה אשׁר העלה ואשׁר הביא את־זרע בית ישׂראל מארץ צפונה ומכל הארצות אשׁר הדחתים שׁם וישׁבו על־אדמתם׃ </p>
<p id="v9"><sup><small>9</small></sup>  לנבאים נשׁבר לבי בקרבי רחפו כל־עצמותי הייתי כאישׁ שׁכור וכגבר עברו יין מפני יהוה ומפני דברי קדשׁו׃ </p>
<p id="v10"><sup><small>10</small></sup>  כי מנאפים מלאה הארץ כי־מפני אלה אבלה הארץ יבשׁו נאות מדבר ותהי מרוצתם רעה וגבורתם לא־כן׃ </p>
<p id="v11"><sup><small>11</small></sup>  כי־גם־נביא גם־כהן חנפו גם־בביתי מצאתי רעתם נאם־יהוה׃ </p>
<p id="v12"><sup><small>12</small></sup>  לכן יהיה דרכם להם כחלקלקות באפלה ידחו ונפלו בה כי־אביא עליהם רעה שׁנת פקדתם נאם־יהוה׃ </p>
<p id="v13"><sup><small>13</small></sup>  ובנביאי שׁמרון ראיתי תפלה הנבאו בבעל ויתעו את־עמי את־ישׂראל׃ </p>
<p id="v14"><sup><small>14</small></sup>  ובנבאי ירושׁלם ראיתי שׁערורה נאוף והלך בשׁקר וחזקו ידי מרעים לבלתי־שׁבו אישׁ מרעתו היו־לי כלם כסדם וישׁביה כעמרה׃ </p>
<p id="v15"><sup><small>15</small></sup>  לכן כה־אמר יהוה צבאות על־הנבאים הנני מאכיל אותם לענה והשׁקתים מי־ראשׁ כי מאת נביאי ירושׁלם יצאה חנפה לכל־הארץ׃ </p>
<p id="v16"><sup><small>16</small></sup>  כה־אמר יהוה צבאות אל־תשׁמעו על־דברי הנבאים הנבאים לכם מהבלים המה אתכם חזון לבם ידברו לא מפי יהוה׃ </p>
<p id="v17"><sup><small>17</small></sup>  אמרים אמור למנאצי דבר יהוה שׁלום יהיה לכם וכל הלך בשׁררות לבו אמרו לא־תבוא עליכם רעה׃ </p>
<p id="v18"><sup><small>18</small></sup>  כי מי עמד בסוד יהוה וירא וישׁמע את־דברו מי־הקשׁיב דברי וישׁמע׃ </p>
<p id="v19"><sup><small>19</small></sup>  הנה סערת יהוה חמה יצאה וסער מתחולל על ראשׁ רשׁעים יחול׃ </p>
<p id="v20"><sup><small>20</small></sup>  לא ישׁוב אף־יהוה עד־עשׂתו ועד־הקימו מזמות לבו באחרית הימים תתבוננו בה בינה׃ </p>
<p id="v21"><sup><small>21</small></sup>  לא־שׁלחתי את־הנבאים והם רצו לא־דברתי אליהם והם נבאו׃ </p>
<p id="v22"><sup><small>22</small></sup>  ואם־עמדו בסודי וישׁמעו דברי את־עמי וישׁבום מדרכם הרע ומרע מעלליהם׃ </p>
<p id="v23"><sup><small>23</small></sup>  האלהי מקרב אני נאם־יהוה ולא אלהי מרחק׃ <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  אם־יסתר אישׁ במסתרים ואני לא־אראנו נאם־יהוה הלוא את־השׁמים ואת־הארץ אני מלא נאם־יהוה׃ <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  שׁמעתי את אשׁר־אמרו הנבאים הנבאים בשׁמי שׁקר לאמר חלמתי חלמתי׃ <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  עד־מתי הישׁ בלב הנבאים נבאי השׁקר ונביאי תרמת לבם׃ </p>
<p id="v27"><sup><small>27</small></sup>  החשׁבים להשׁכיח את־עמי שׁמי בחלומתם אשׁר יספרו אישׁ לרעהו כאשׁר שׁכחו אבותם את־שׁמי בבעל׃ </p>
<p id="v28"><sup><small>28</small></sup>  הנביא אשׁר־אתו חלום יספר חלום ואשׁר דברי אתו ידבר דברי אמת מה־לתבן את־הבר נאם־יהוה׃ </p>
<p id="v29"><sup><small>29</small></sup>  הלוא כה דברי כאשׁ נאם־יהוה וכפטישׁ יפצץ סלע׃ </p>
<p id="v30"><sup><small>30</small></sup>  לכן הנני על־הנבאים נאם־יהוה מגנבי דברי אישׁ מאת רעהו׃ </p>
<p id="v31"><sup><small>31</small></sup>  הנני על־הנביאם נאם־יהוה הלקחים לשׁונם וינאמו נאם׃ </p>
<p id="v32"><sup><small>32</small></sup>  הנני על־נבאי חלמות שׁקר נאם־יהוה ויספרום ויתעו את־עמי בשׁקריהם ובפחזותם ואנכי לא־שׁלחתים ולא צויתים והועיל לא־יועילו לעם־הזה נאם־יהוה׃ </p>
<p id="v33"><sup><small>33</small></sup>  וכי־ישׁאלך העם הזה או־הנביא או־כהן לאמר מה־משׂא יהוה ואמרת אליהם את־מה־משׂא ונטשׁתי אתכם נאם־יהוה׃ </p>
<p id="v34"><sup><small>34</small></sup>  והנביא והכהן והעם אשׁר יאמר משׂא יהוה ופקדתי על־האישׁ ההוא ועל־ביתו׃ </p>
<p id="v35"><sup><small>35</small></sup>  כה תאמרו אישׁ על־רעהו ואישׁ אל־אחיו מה־ענה יהוה ומה־דבר יהוה׃ </p>
<p id="v36"><sup><small>36</small></sup>  ומשׂא יהוה לא תזכרו־עוד כי המשׂא יהיה לאישׁ דברו והפכתם את־דברי אלהים חיים יהוה צבאות אלהינו׃ </p>
<p id="v37"><sup><small>37</small></sup>  כה תאמר אל־הנביא מה־ענך יהוה ומה־דבר יהוה׃ </p>
<p id="v38"><sup><small>38</small></sup>  ואם־משׂא יהוה תאמרו לכן כה אמר יהוה יען אמרכם את־הדבר הזה משׂא יהוה ואשׁלח אליכם לאמר לא תאמרו משׂא יהוה׃ </p>
<p id="v39"><sup><small>39</small></sup>  לכן הנני ונשׁיתי אתכם נשׁא ונטשׁתי אתכם ואת־העיר אשׁר נתתי לכם ולאבותיכם מעל פני׃ </p>
<p id="v40"><sup><small>40</small></sup>  ונתתי עליכם חרפת עולם וכלמות עולם אשׁר לא תשׁכח׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Jeremiah/22">ירמיה - פֶּרֶק 22</a></td>
        <td><a href="/he/Bible/Jeremiah/Index">אינדקס</a></td>
        <td><a href="/he/Bible/Jeremiah/24">ירמיה - פֶּרֶק 24</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 23:4 <i>משמעויות של פחד</i>: <a href="/he/The_Urantia_Book/149#p6_3">או 149:6.3</a>. </li>
  <li id="fn2"><a href="#cite2">↑</a> 23:5-6 <i>גזע או ענף של גפן</i>: <a href="/he/The_Urantia_Book/180#p2_3">או 180:2.3</a>. </li>
  <li id="fn3"><a href="#cite3">↑</a> 23:6 <i>ה' צדקנו</i>: <a href="/he/The_Urantia_Book/150#p5_2">או 150:5.2</a>. </li>
  <li id="fn4"><a href="#cite4">↑</a> 23:23 <i>חלק 1: אלוהים לא רחוק</i>: <a href="/he/The_Urantia_Book/3#p1_4">או 3:1.4</a>. </li>
  <li id="fn5"><a href="#cite5">↑</a> 23:23-24 <i>אלוהים בהישג יד ורחוק</i>: <a href="/he/The_Urantia_Book/3#p1_2">או 3:1.2</a>. </li>
  <li id="fn6"><a href="#cite6">↑</a> 23:24 <i>אין להסתתר מאלוהים</i>: <a href="/he/The_Urantia_Book/131#p2_4">או 131:2.4</a>. </li>
  <li id="fn7"><a href="#cite7">↑</a> 23:25-26 <i>אלוהים "מדבר" בחלומות</i>: <a href="/he/The_Urantia_Book/86#p5_7">או 86:5.7</a>. </li>
</ol>
</div>
