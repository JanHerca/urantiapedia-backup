<!--
title: ירמיה - פֶּרֶק 31
description: 
published: true
date: 2023-11-8T20:31:8Z
tags: bible, bible—jeremiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/30">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 30</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/32">
          <span class="pr-2">ירמיה - פֶּרֶק 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  בעת ההיא נאם־יהוה אהיה לאלהים לכל משׁפחות ישׂראל והמה יהיו־לי לעם׃ </p>
<p id="v2"><sup><small>2</small></sup>  כה אמר יהוה מצא חן במדבר עם שׂרידי חרב הלוך להרגיעו ישׂראל׃ </p>
<p id="v3"><sup><small>3</small></sup>  מרחוק יהוה נראה לי ואהבת עולם אהבתיך על־כן משׁכתיך חסד׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  עוד אבנך ונבנית בתולת ישׂראל עוד תעדי תפיך ויצאת במחול משׂחקים׃ </p>
<p id="v5"><sup><small>5</small></sup>  עוד תטעי כרמים בהרי שׁמרון נטעו נטעים וחללו׃ </p>
<p id="v6"><sup><small>6</small></sup>  כי ישׁ־יום קראו נצרים בהר אפרים קומו ונעלה ציון אל־יהוה אלהינו׃ </p>
<p id="v7"><sup><small>7</small></sup>  כי־כה אמר יהוה רנו ליעקב שׂמחה וצהלו בראשׁ הגוים השׁמיעו הללו ואמרו הושׁע יהוה את־עמך את שׁארית ישׂראל׃ </p>
<p id="v8"><sup><small>8</small></sup>  הנני מביא אותם מארץ צפון וקבצתים מירכתי־ארץ בם עור ופסח הרה וילדת יחדו קהל גדול ישׁובו הנה׃ </p>
<p id="v9"><sup><small>9</small></sup>  בבכי יבאו ובתחנונים אובילם אוליכם אל־נחלי מים בדרך ישׁר לא יכשׁלו בה כי־הייתי לישׂראל לאב ואפרים בכרי הוא׃ </p>
<p id="v10"><sup><small>10</small></sup>  שׁמעו דבר־יהוה גוים והגידו באיים ממרחק ואמרו מזרה ישׂראל יקבצנו ושׁמרו כרעה עדרו׃ </p>
<p id="v11"><sup><small>11</small></sup>  כי־פדה יהוה את־יעקב וגאלו מיד חזק ממנו׃ </p>
<p id="v12"><sup><small>12</small></sup>  ובאו ורננו במרום־ציון ונהרו אל־טוב יהוה על־דגן ועל־תירשׁ ועל־יצהר ועל־בני־צאן ובקר והיתה נפשׁם כגן רוה ולא־יוסיפו לדאבה עוד׃ <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  אז תשׂמח בתולה במחול ובחרים וזקנים יחדו והפכתי אבלם לשׂשׂון ונחמתים ושׂמחתים מיגונם׃ <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  ורויתי נפשׁ הכהנים דשׁן ועמי את־טובי ישׂבעו נאם־יהוה׃ </p>
<p id="v15"><sup><small>15</small></sup>  כה אמר יהוה קול ברמה נשׁמע נהי בכי תמרורים רחל מבכה על־בניה מאנה להנחם על־בניה כי איננו׃ </p>
<p id="v16"><sup><small>16</small></sup>  כה אמר יהוה מנעי קולך מבכי ועיניך מדמעה כי ישׁ שׂכר לפעלתך נאם־יהוה ושׁבו מארץ אויב׃ </p>
<p id="v17"><sup><small>17</small></sup>  וישׁ־תקוה לאחריתך נאם־יהוה ושׁבו בנים לגבולם׃ </p>
<p id="v18"><sup><small>18</small></sup>  שׁמוע שׁמעתי אפרים מתנודד יסרתני ואוסר כעגל לא למד השׁיבני ואשׁובה כי אתה יהוה אלהי׃ </p>
<p id="v19"><sup><small>19</small></sup>  כי־אחרי שׁובי נחמתי ואחרי הודעי ספקתי על־ירך בשׁתי וגם־נכלמתי כי נשׂאתי חרפת נעורי׃ </p>
<p id="v20"><sup><small>20</small></sup>  הבן יקיר לי אפרים אם ילד שׁעשׁעים כי־מדי דברי בו זכר אזכרנו עוד על־כן המו מעי לו רחם ארחמנו נאם־יהוה׃ </p>
<p id="v21"><sup><small>21</small></sup>  הציבי לך צינים שׂמי לך תמרורים שׁתי לבך למסלה דרך הלכתי שׁובי בתולת ישׂראל שׁבי אל־עריך אלה׃ </p>
<p id="v22"><sup><small>22</small></sup>  עד־מתי תתחמקין הבת השׁובבה כי־ברא יהוה חדשׁה בארץ נקבה תסובב גבר׃ </p>
<p id="v23"><sup><small>23</small></sup>  כה־אמר יהוה צבאות אלהי ישׂראל עוד יאמרו את־הדבר הזה בארץ יהודה ובעריו בשׁובי את־שׁבותם יברכך יהוה נוה־צדק הר הקדשׁ׃ </p>
<p id="v24"><sup><small>24</small></sup>  וישׁבו בה יהודה וכל־עריו יחדו אכרים ונסעו בעדר׃ </p>
<p id="v25"><sup><small>25</small></sup>  כי הרויתי נפשׁ עיפה וכל־נפשׁ דאבה מלאתי׃ </p>
<p id="v26"><sup><small>26</small></sup>  על־זאת הקיצתי ואראה ושׁנתי ערבה לי׃ </p>
<p id="v27"><sup><small>27</small></sup>  הנה ימים באים נאם־יהוה וזרעתי את־בית ישׂראל ואת־בית יהודה זרע אדם וזרע בהמה׃ </p>
<p id="v28"><sup><small>28</small></sup>  והיה כאשׁר שׁקדתי עליהם לנתושׁ ולנתוץ ולהרס ולהאביד ולהרע כן אשׁקד עליהם לבנות ולנטוע נאם־יהוה׃ </p>
<p id="v29"><sup><small>29</small></sup>  בימים ההם לא־יאמרו עוד אבות אכלו בסר ושׁני בנים תקהינה׃ <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  כי אם־אישׁ בעונו ימות כל־האדם האכל הבסר תקהינה שׁניו׃ </p>
<p id="v31"><sup><small>31</small></sup>  הנה ימים באים נאם־יהוה וכרתי את־בית ישׂראל ואת־בית יהודה ברית חדשׁה׃ </p>
<p id="v32"><sup><small>32</small></sup>  לא כברית אשׁר כרתי את־אבותם ביום החזיקי בידם להוציאם מארץ מצרים אשׁר־המה הפרו את־בריתי ואנכי בעלתי בם נאם־יהוה׃ </p>
<p id="v33"><sup><small>33</small></sup>  כי זאת הברית אשׁר אכרת את־בית ישׂראל אחרי הימים ההם נאם־יהוה נתתי את־תורתי בקרבם ועל־לבם אכתבנה והייתי להם לאלהים והמה יהיו־לי לעם׃ <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  ולא ילמדו עוד אישׁ את־רעהו ואישׁ את־אחיו לאמר דעו את־יהוה כי־כולם ידעו אותי למקטנם ועד־גדולם נאם־יהוה כי אסלח לעונם ולחטאתם לא אזכר־עוד׃ <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  כה אמר יהוה נתן שׁמשׁ לאור יומם חקת ירח וכוכבים לאור לילה רגע הים ויהמו גליו יהוה צבאות שׁמו׃ </p>
<p id="v36"><sup><small>36</small></sup>  אם־ימשׁו החקים האלה מלפני נאם־יהוה גם זרע ישׂראל ישׁבתו מהיות גוי לפני כל־הימים׃ </p>
<p id="v37"><sup><small>37</small></sup>  כה אמר יהוה אם־ימדו שׁמים מלמעלה ויחקרו מוסדי־ארץ למטה גם־אני אמאס בכל־זרע ישׂראל על־כל־אשׁר עשׂו נאם־יהוה׃ </p>
<p id="v38"><sup><small>38</small></sup>  הנה ימים נאם־יהוה ונבנתה העיר ליהוה ממגדל חננאל שׁער הפנה׃ </p>
<p id="v39"><sup><small>39</small></sup>  ויצא עוד קוה המדה נגדו על גבעת גרב ונסב געתה׃ </p>
<p id="v40"><sup><small>40</small></sup>  וכל־העמק הפגרים והדשׁן וכל־השׁרמות עד־נחל קדרון עד־פנת שׁער הסוסים מזרחה קדשׁ ליהוה לא־ינתשׁ ולא־יהרס עוד לעולם׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/30">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 30</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/32">
          <span class="pr-2">ירמיה - פֶּרֶק 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 31:3 <i>כוח המשיכה של המוח</i>: <a href="/he/The_Urantia_Book/9#p6_2">או 9:6.2</a>.  <i>כוח המשיכה הרוח</i>: <a href="/he/The_Urantia_Book/7#p3_2">או 7:3.2</a>.  <i>אהוב באהבה נצחית</i>: <a href="/he/The_Urantia_Book/97#p6_3">או 97:6.3</a>.  <i>כוח המשיכה הרוח</i>: <a href="/he/The_Urantia_Book/195#p10_1">או 195:10.1</a>.  <i>כוח המשיכה הרוח</i>: <a href="/he/The_Urantia_Book/188#p5_10">או 188:5.10</a>.  <i>כוח המשיכה הרוח</i>: <a href="/he/The_Urantia_Book/7#p1_1">או 7:1.1</a>.  <i>כוח המשיכה הרוח</i>: <a href="/he/The_Urantia_Book/14#p2_7">או 14:2.7</a>.  <i>כוח המשיכה הרוח</i>: <a href="/he/The_Urantia_Book/174#p5_13">או 174:5.13</a>.  <i>צייר את כל הגברים (כוח המשיכה הרוחני)</i>: <a href="/he/The_Urantia_Book/1#p4_2">או 1:4.2</a>.  <i>כוח המשיכה הרוח</i>: <a href="/he/The_Urantia_Book/5#p6_9">או 5:6.9</a>.  <i>כוח המשיכה הרוח</i>: <a href="/he/The_Urantia_Book/34#p4_2">או 34:4.2</a>.  <i>כוח המשיכה הרוח</i>: <a href="/he/The_Urantia_Book/12#p8_4">או 12:8.4</a>.  <i>כוח המשיכה הרוח</i>: <a href="/he/The_Urantia_Book/20#p1_6">או 20:1.6</a>.  <i>כוח המשיכה הרוח</i>: <a href="/he/The_Urantia_Book/157#p6_10">או 157:6.10</a>.  <i>אהבה עם אהבה נצחית</i>: <a href="/he/The_Urantia_Book/131#p2_13">או 131:2.13</a>.  <i>כוח המשיכה הרוח</i>: <a href="/he/The_Urantia_Book/108#p4_1">או 108:4.1</a>.  <i>כוח המשיכה הרוח</i>: <a href="/he/The_Urantia_Book/180#p4_5">או 180:4.5</a>.  <i>כוח המשיכה הרוח</i>: <a href="/he/The_Urantia_Book/107#p0_5">או 107:0.5</a>.  <i>כוח המשיכה הרוח</i>: <a href="/he/The_Urantia_Book/11#p8_9">או 11:8.9</a>. </li>
  <li id="fn2"><a href="#cite2">↑</a> 31:12,14 <i>אלוהים שופע</i>: <a href="/he/The_Urantia_Book/2#p1_2">או 2:1.2</a>. </li>
  <li id="fn3"><a href="#cite3">↑</a> 31:13 <i>הוא ינחם אבלים</i>: <a href="/he/The_Urantia_Book/190#p5_4">או 190:5.4</a>. </li>
  <li id="fn4"><a href="#cite4">↑</a> 31:29-30 <i>רק נשמה חוטאת מתה</i>: <a href="/he/The_Urantia_Book/145#p2_7">או 145:2.7</a>. </li>
  <li id="fn5"><a href="#cite5">↑</a> 31:29-34 <i>ענבים חמוצים, שיניים על קצה</i>: <a href="/he/The_Urantia_Book/145#p2_5">או 145:2.5</a>. </li>
  <li id="fn6"><a href="#cite6">↑</a> 31:33 <i>חוק שנכתב בליבם של גברים</i>: <a href="/he/The_Urantia_Book/121#p7_5">או 121:7.5</a>. </li>
  <li id="fn7"><a href="#cite7">↑</a> 31:34 <i>דע את אלוהיך</i>: <a href="/he/The_Urantia_Book/5#p4_8">או 5:4.8</a>. </li>
</ol>
</div>
