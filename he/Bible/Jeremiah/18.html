<!--
title: ירמיה - פֶּרֶק 18
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Jeremiah/17">ירמיה - פֶּרֶק 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Jeremiah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Jeremiah/19">ירמיה - פֶּרֶק 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  הדבר אשׁר היה אל־ירמיהו מאת יהוה לאמר׃ </p>
<p id="v2"><sup><small>2</small></sup>  קום וירדת בית היוצר ושׁמה אשׁמיעך את־דברי׃ </p>
<p id="v3"><sup><small>3</small></sup>  וארד בית היוצר והנהו עשׂה מלאכה על־האבנים׃ </p>
<p id="v4"><sup><small>4</small></sup>  ונשׁחת הכלי אשׁר הוא עשׂה בחמר ביד היוצר ושׁב ויעשׂהו כלי אחר כאשׁר ישׁר בעיני היוצר לעשׂות׃ </p>
<p id="v5"><sup><small>5</small></sup>  ויהי דבר־יהוה אלי לאמור׃ </p>
<p id="v6"><sup><small>6</small></sup>  הכיוצר הזה לא־אוכל לעשׂות לכם בית ישׂראל נאם־יהוה הנה כחמר ביד היוצר כן־אתם בידי בית ישׂראל׃ </p>
<p id="v7"><sup><small>7</small></sup>  רגע אדבר על־גוי ועל־ממלכה לנתושׁ ולנתוץ ולהאביד׃ </p>
<p id="v8"><sup><small>8</small></sup>  ושׁב הגוי ההוא מרעתו אשׁר דברתי עליו ונחמתי על־הרעה אשׁר חשׁבתי לעשׂות לו׃ <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  ורגע אדבר על־גוי ועל־ממלכה לבנת ולנטע׃ </p>
<p id="v10"><sup><small>10</small></sup>  ועשׂה הרעה בעיני לבלתי שׁמע בקולי ונחמתי על־הטובה אשׁר אמרתי להיטיב אותו׃ </p>
<p id="v11"><sup><small>11</small></sup>  ועתה אמר־נא אל־אישׁ־יהודה ועל־יושׁבי ירושׁלם לאמר כה אמר יהוה הנה אנכי יוצר עליכם רעה וחשׁב עליכם מחשׁבה שׁובו נא אישׁ מדרכו הרעה והיטיבו דרכיכם ומעלליכם׃ </p>
<p id="v12"><sup><small>12</small></sup>  ואמרו נואשׁ כי־אחרי מחשׁבותינו נלך ואישׁ שׁררות לבו־הרע נעשׂה׃ </p>
<p id="v13"><sup><small>13</small></sup>  לכן כה אמר יהוה שׁאלו־נא בגוים מי שׁמע כאלה שׁעררת עשׂתה מאד בתולת ישׂראל׃ </p>
<p id="v14"><sup><small>14</small></sup>  היעזב מצור שׂדי שׁלג לבנון אם־ינתשׁו מים זרים קרים נוזלים׃ </p>
<p id="v15"><sup><small>15</small></sup>  כי־שׁכחני עמי לשׁוא יקטרו ויכשׁלום בדרכיהם שׁבילי עולם ללכת נתיבות דרך לא סלולה׃ </p>
<p id="v16"><sup><small>16</small></sup>  לשׂום ארצם לשׁמה שׁרוקת עולם כל עובר עליה ישׁם ויניד בראשׁו׃ </p>
<p id="v17"><sup><small>17</small></sup>  כרוח־קדים אפיצם לפני אויב ערף ולא־פנים אראם ביום אידם׃ </p>
<p id="v18"><sup><small>18</small></sup>  ויאמרו לכו ונחשׁבה על־ירמיהו מחשׁבות כי לא־תאבד תורה מכהן ועצה מחכם ודבר מנביא לכו ונכהו בלשׁון ואל־נקשׁיבה אל־כל־דבריו׃ </p>
<p id="v19"><sup><small>19</small></sup>  הקשׁיבה יהוה אלי ושׁמע לקול יריבי׃ </p>
<p id="v20"><sup><small>20</small></sup>  הישׁלם תחת־טובה רעה כי־כרו שׁוחה לנפשׁי זכר עמדי לפניך לדבר עליהם טובה להשׁיב את־חמתך מהם׃ </p>
<p id="v21"><sup><small>21</small></sup>  לכן תן את־בניהם לרעב והגרם על־ידי־חרב ותהינה נשׁיהם שׁכלות ואלמנות ואנשׁיהם יהיו הרגי מות בחוריהם מכי־חרב במלחמה׃ </p>
<p id="v22"><sup><small>22</small></sup>  תשׁמע זעקה מבתיהם כי־תביא עליהם גדוד פתאם כי־כרו שׁיחה ללכדני ופחים טמנו לרגלי׃ </p>
<p id="v23"><sup><small>23</small></sup>  ואתה יהוה ידעת את־כל־עצתם עלי למות אל־תכפר על־עונם וחטאתם מלפניך אל־תמחי והיו מכשׁלים לפניך בעת אפך עשׂה בהם׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 18:8,10 <i>אומרים שאלוהים חוזר בתשובה</i>: <a href="/he/The_Urantia_Book/4#p3_4">או 4:3.4</a>.  <i>אומרים שאלוהים חוזר בתשובה</i>: <a href="/he/The_Urantia_Book/2#p2_2">או 2:2.2</a>. </li>
</ol>
</div>
