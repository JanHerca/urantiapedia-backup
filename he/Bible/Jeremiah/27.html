<!--
title: ירמיה - פֶּרֶק 27
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Jeremiah/26">ירמיה - פֶּרֶק 26</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Jeremiah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Jeremiah/28">ירמיה - פֶּרֶק 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  בראשׁית ממלכת יהויקם בן־יאושׁיהו מלך יהודה היה הדבר הזה אל־ירמיה מאת יהוה לאמר׃ </p>
<p id="v2"><sup><small>2</small></sup>  כה־אמר יהוה אלי עשׂה לך מוסרות ומטות ונתתם על־צוארך׃ </p>
<p id="v3"><sup><small>3</small></sup>  ושׁלחתם אל־מלך אדום ואל־מלך מואב ואל־מלך בני עמון ואל־מלך צר ואל־מלך צידון ביד מלאכים הבאים ירושׁלם אל־צדקיהו מלך יהודה׃ </p>
<p id="v4"><sup><small>4</small></sup>  וצוית אתם אל־אדניהם לאמר כה־אמר יהוה צבאות אלהי ישׂראל כה תאמרו אל־אדניכם׃ </p>
<p id="v5"><sup><small>5</small></sup>  אנכי עשׂיתי את־הארץ את־האדם ואת־הבהמה אשׁר על־פני הארץ בכחי הגדול ובזרועי הנטויה ונתתיה לאשׁר ישׁר בעיני׃ <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  ועתה אנכי נתתי את־כל־הארצות האלה ביד נבוכדנאצר מלך־בבל עבדי וגם את־חית השׂדה נתתי לו לעבדו׃ <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  ועבדו אתו כל־הגוים ואת־בנו ואת־בן־בנו עד בא־עת ארצו גם־הוא ועבדו בו גוים רבים ומלכים גדלים׃ </p>
<p id="v8"><sup><small>8</small></sup>  והיה הגוי והממלכה אשׁר לא־יעבדו אתו את־נבוכדנאצר מלך־בבל ואת אשׁר לא־יתן את־צוארו בעל מלך בבל בחרב וברעב ובדבר אפקד על־הגוי ההוא נאם־יהוה עד־תמי אתם בידו׃ </p>
<p id="v9"><sup><small>9</small></sup>  ואתם אל־תשׁמעו אל־נביאיכם ואל־קסמיכם ואל חלמתיכם ואל־ענניכם ואל־כשׁפיכם אשׁר־הם אמרים אליכם לאמר לא תעבדו את־מלך בבל׃ </p>
<p id="v10"><sup><small>10</small></sup>  כי שׁקר הם נבאים לכם למען הרחיק אתכם מעל אדמתכם והדחתי אתכם ואבדתם׃ </p>
<p id="v11"><sup><small>11</small></sup>  והגוי אשׁר יביא את־צוארו בעל מלך־בבל ועבדו והנחתיו על־אדמתו נאם־יהוה ועבדה וישׁב בה׃ </p>
<p id="v12"><sup><small>12</small></sup>  ואל־צדקיה מלך־יהודה דברתי ככל־הדברים האלה לאמר הביאו את־צואריכם בעל מלך־בבל ועבדו אתו ועמו וחיו׃ </p>
<p id="v13"><sup><small>13</small></sup>  למה תמותו אתה ועמך בחרב ברעב ובדבר כאשׁר דבר יהוה אל־הגוי אשׁר לא־יעבד את־מלך בבל׃ </p>
<p id="v14"><sup><small>14</small></sup>  ואל־תשׁמעו אל־דברי הנבאים האמרים אליכם לאמר לא תעבדו את־מלך בבל כי שׁקר הם נבאים לכם׃ </p>
<p id="v15"><sup><small>15</small></sup>  כי לא שׁלחתים נאם־יהוה והם נבאים בשׁמי לשׁקר למען הדיחי אתכם ואבדתם אתם והנבאים הנבאים לכם׃ </p>
<p id="v16"><sup><small>16</small></sup>  ואל־הכהנים ואל־כל־העם הזה דברתי לאמר כה אמר יהוה אל־תשׁמעו אל־דברי נביאיכם הנבאים לכם לאמר הנה כלי בית־יהוה מושׁבים מבבלה עתה מהרה כי שׁקר המה נבאים לכם׃ </p>
<p id="v17"><sup><small>17</small></sup>  אל־תשׁמעו אליהם עבדו את־מלך־בבל וחיו למה תהיה העיר הזאת חרבה׃ </p>
<p id="v18"><sup><small>18</small></sup>  ואם־נבאים הם ואם־ישׁ דבר־יהוה אתם יפגעו־נא ביהוה צבאות לבלתי־באו הכלים הנותרים בבית־יהוה ובית מלך יהודה ובירושׁלם בבלה׃ </p>
<p id="v19"><sup><small>19</small></sup>  כי כה אמר יהוה צבאות אל־העמדים ועל־הים ועל־המכנות ועל יתר הכלים הנותרים בעיר הזאת׃ </p>
<p id="v20"><sup><small>20</small></sup>  אשׁר לא־לקחם נבוכדנאצר מלך בבל בגלותו את־יכוניה בן־יהויקים מלך־יהודה מירושׁלם בבלה ואת כל־חרי יהודה וירושׁלם׃ </p>
<p id="v21"><sup><small>21</small></sup>  כי כה אמר יהוה צבאות אלהי ישׂראל על־הכלים הנותרים בית יהוה ובית מלך־יהודה וירושׁלם׃ </p>
<p id="v22"><sup><small>22</small></sup>  בבלה יובאו ושׁמה יהיו עד יום פקדי אתם נאם־יהוה והעליתים והשׁיבתים אל־המקום הזה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 27:5 <i>כל יכול</i>: <a href="/he/The_Urantia_Book/142#p3_7">או 142:3.7</a>.  <i>אלוהים הוא כל כוח</i>: <a href="/he/The_Urantia_Book/131#p10_3">או 131:10.3</a>.  <i>הכוח</i>: <a href="/he/The_Urantia_Book/131#p10_6">או 131:10.6</a>.  <i>כוחו של אלוהים</i>: <a href="/he/The_Urantia_Book/1#p1_4">או 1:1.4</a>. </li>
  <li id="fn2"><a href="#cite2">↑</a> 27:6 <i>כעת נתנו אדמות לידיים</i>: <a href="/he/The_Urantia_Book/97#p6_4">או 97:6.4</a>. </li>
</ol>
</div>
