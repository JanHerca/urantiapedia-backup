<!--
title: ירמיה - פֶּרֶק 9
description: 
published: true
date: 2022-10-6T10:37:18Z
tags: bible, bible—jeremiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Jeremiah/8">ירמיה - פֶּרֶק 8</a></td>
        <td><a href="/he/Bible/Jeremiah/Index">אינדקס</a></td>
        <td><a href="/he/Bible/Jeremiah/10">ירמיה - פֶּרֶק 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  מי־יתנני במדבר מלון ארחים ואעזבה את־עמי ואלכה מאתם כי כלם מנאפים עצרת בגדים׃ </p>
<p id="v2"><sup><small>2</small></sup>  וידרכו את־לשׁונם קשׁתם שׁקר ולא לאמונה גברו בארץ כי מרעה אל־רעה יצאו ואתי לא־ידעו נאם־יהוה׃ </p>
<p id="v3"><sup><small>3</small></sup>  אישׁ מרעהו השׁמרו ועל־כל־אח אל־תבטחו כי כל־אח עקוב יעקב וכל־רע רכיל יהלך׃ </p>
<p id="v4"><sup><small>4</small></sup>  ואישׁ ברעהו יהתלו ואמת לא ידברו למדו לשׁונם דבר־שׁקר העוה נלאו׃ </p>
<p id="v5"><sup><small>5</small></sup>  שׁבתך בתוך מרמה במרמה מאנו דעת־אותי נאם־יהוה׃ </p>
<p id="v6"><sup><small>6</small></sup>  לכן כה אמר יהוה צבאות הנני צורפם ובחנתים כי־איך אעשׂה מפני בת־עמי׃ </p>
<p id="v7"><sup><small>7</small></sup>  חץ שׁוחט לשׁונם מרמה דבר בפיו שׁלום את־רעהו ידבר ובקרבו ישׂים ארבו׃ </p>
<p id="v8"><sup><small>8</small></sup>  העל־אלה לא־אפקד־בם נאם־יהוה אם בגוי אשׁר־כזה לא תתנקם נפשׁי׃ </p>
<p id="v9"><sup><small>9</small></sup>  על־ההרים אשׂא בכי ונהי ועל־נאות מדבר קינה כי נצתו מבלי־אישׁ עבר ולא שׁמעו קול מקנה מעוף השׁמים ועד־בהמה נדדו הלכו׃ </p>
<p id="v10"><sup><small>10</small></sup>  ונתתי את־ירושׁלם לגלים מעון תנים ואת־ערי יהודה אתן שׁממה מבלי יושׁב׃ </p>
<p id="v11"><sup><small>11</small></sup>  מי־האישׁ החכם ויבן את־זאת ואשׁר דבר פי־יהוה אליו ויגדה על־מה אבדה הארץ נצתה כמדבר מבלי עבר׃ </p>
<p id="v12"><sup><small>12</small></sup>  ויאמר יהוה על־עזבם את־תורתי אשׁר נתתי לפניהם ולא־שׁמעו בקולי ולא־הלכו בה׃ </p>
<p id="v13"><sup><small>13</small></sup>  וילכו אחרי שׁררות לבם ואחרי הבעלים אשׁר למדום אבותם׃ </p>
<p id="v14"><sup><small>14</small></sup>  לכן כה־אמר יהוה צבאות אלהי ישׂראל הנני מאכילם את־העם הזה לענה והשׁקיתים מי־ראשׁ׃ </p>
<p id="v15"><sup><small>15</small></sup>  והפצותים בגוים אשׁר לא ידעו המה ואבותם ושׁלחתי אחריהם את־החרב עד כלותי אותם׃ </p>
<p id="v16"><sup><small>16</small></sup>  כה אמר יהוה צבאות התבוננו וקראו למקוננות ותבואינה ואל־החכמות שׁלחו ותבואנה׃ </p>
<p id="v17"><sup><small>17</small></sup>  ותמהרנה ותשׂנה עלינו נהי ותרדנה עינינו דמעה ועפעפינו יזלו־מים׃ </p>
<p id="v18"><sup><small>18</small></sup>  כי קול נהי נשׁמע מציון איך שׁדדנו בשׁנו מאד כי־עזבנו ארץ כי השׁליכו משׁכנותינו׃ </p>
<p id="v19"><sup><small>19</small></sup>  כי־שׁמענה נשׁים דבר־יהוה ותקח אזנכם דבר־פיו ולמדנה בנותיכם נהי ואשׁה רעותה קינה׃ </p>
<p id="v20"><sup><small>20</small></sup>  כי־עלה מות בחלונינו בא בארמנותינו להכרית עולל מחוץ בחורים מרחבות׃ </p>
<p id="v21"><sup><small>21</small></sup>  דבר כה נאם־יהוה ונפלה נבלת האדם כדמן על־פני השׂדה וכעמיר מאחרי הקצר ואין מאסף׃ </p>
<p id="v22"><sup><small>22</small></sup>  כה אמר יהוה אל־יתהלל חכם בחכמתו ואל־יתהלל הגבור בגבורתו אל־יתהלל עשׁיר בעשׁרו׃ </p>
<p id="v23"><sup><small>23</small></sup>  כי אם־בזאת יתהלל המתהלל השׂכל וידע אותי כי אני יהוה עשׂה חסד משׁפט וצדקה בארץ כי־באלה חפצתי נאם־יהוה׃ <sup id="cite1"><a href="#fn1">[1]</a></sup></p>
<p id="v24"><sup><small>24</small></sup>  הנה ימים באים נאם־יהוה ופקדתי על־כל־מול בערלה׃ <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  על־מצרים ועל־יהודה ועל־אדום ועל־בני עמון ועל־מואב ועל כל־קצוצי פאה הישׁבים במדבר כי כל־הגוים ערלים וכל־בית ישׂראל ערלי־לב׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Jeremiah/8">ירמיה - פֶּרֶק 8</a></td>
        <td><a href="/he/Bible/Jeremiah/Index">אינדקס</a></td>
        <td><a href="/he/Bible/Jeremiah/10">ירמיה - פֶּרֶק 10</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 9:23 <i>אל תתפאר בעושר</i>: <a href="/he/The_Urantia_Book/165#p4_8">או 165:4.8</a>. </li>
  <li id="fn2"><a href="#cite2">↑</a> 9:24 <i>דע את אלוהיך</i>: <a href="/he/The_Urantia_Book/5#p4_8">או 5:4.8</a>.  <i>הוא מתענג על ילדיו</i>: <a href="/he/The_Urantia_Book/1#p5_4">או 1:5.4</a>.  <i>אלוהים עושה חסד אוהב</i>: <a href="/he/The_Urantia_Book/2#p4_1">או 2:4.1</a>.  <i>חסד אוהב</i>: <a href="/he/The_Urantia_Book/2#p5_7">או 2:5.7</a>. </li>
</ol>
</div>
