<!--
title: ירמיה - פֶּרֶק 5
description: 
published: true
date: 2022-10-6T10:37:18Z
tags: bible, bible—jeremiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Jeremiah/4">ירמיה - פֶּרֶק 4</a></td>
        <td><a href="/he/Bible/Jeremiah/Index">אינדקס</a></td>
        <td><a href="/he/Bible/Jeremiah/6">ירמיה - פֶּרֶק 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  שׁוטטו בחוצות ירושׁלם וראו־נא ודעו ובקשׁו ברחובותיה אם־תמצאו אישׁ אם־ישׁ עשׂה משׁפט מבקשׁ אמונה ואסלח לה׃ </p>
<p id="v2"><sup><small>2</small></sup>  ואם חי־יהוה יאמרו לכן לשׁקר ישׁבעו׃ </p>
<p id="v3"><sup><small>3</small></sup>  יהוה עיניך הלוא לאמונה הכיתה אתם ולא־חלו כליתם מאנו קחת מוסר חזקו פניהם מסלע מאנו לשׁוב׃ </p>
<p id="v4"><sup><small>4</small></sup>  ואני אמרתי אך־דלים הם נואלו כי לא ידעו דרך יהוה משׁפט אלהיהם׃ </p>
<p id="v5"><sup><small>5</small></sup>  אלכה־לי אל־הגדלים ואדברה אותם כי המה ידעו דרך יהוה משׁפט אלהיהם אך המה יחדו שׁברו על נתקו מוסרות׃ </p>
<p id="v6"><sup><small>6</small></sup>  על־כן הכם אריה מיער זאב ערבות ישׁדדם נמר שׁקד על־עריהם כל־היוצא מהנה יטרף כי רבו פשׁעיהם עצמו משׁבותיהם׃ </p>
<p id="v7"><sup><small>7</small></sup>  אי לזאת אסלוח־לך בניך עזבוני וישׁבעו בלא אלהים ואשׂבע אותם וינאפו ובית זונה יתגדדו׃ </p>
<p id="v8"><sup><small>8</small></sup>  סוסים מיזנים משׁכים היו אישׁ אל־אשׁת רעהו יצהלו׃ </p>
<p id="v9"><sup><small>9</small></sup>  העל־אלה לוא־אפקד נאם־יהוה ואם בגוי אשׁר־כזה לא תתנקם נפשׁי׃ </p>
<p id="v10"><sup><small>10</small></sup>  עלו בשׁרותיה ושׁחתו וכלה אל־תעשׂו הסירו נטישׁותיה כי לוא ליהוה המה׃ </p>
<p id="v11"><sup><small>11</small></sup>  כי בגוד בגדו בי בית ישׂראל ובית יהודה נאם־יהוה׃ </p>
<p id="v12"><sup><small>12</small></sup>  כחשׁו ביהוה ויאמרו לא־הוא ולא־תבוא עלינו רעה וחרב ורעב לוא נראה׃ <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  והנביאים יהיו לרוח והדבר אין בהם כה יעשׂה להם׃ </p>
<p id="v14"><sup><small>14</small></sup>  לכן כה־אמר יהוה אלהי צבאות יען דברכם את־הדבר הזה הנני נתן דברי בפיך לאשׁ והעם הזה עצים ואכלתם׃ </p>
<p id="v15"><sup><small>15</small></sup>  הנני מביא עליכם גוי ממרחק בית ישׂראל נאם־יהוה גוי איתן הוא גוי מעולם הוא גוי לא־תדע לשׁנו ולא תשׁמע מה־ידבר׃ </p>
<p id="v16"><sup><small>16</small></sup>  אשׁפתו כקבר פתוח כלם גבורים׃ </p>
<p id="v17"><sup><small>17</small></sup>  ואכל קצירך ולחמך יאכלו בניך ובנותיך יאכל צאנך ובקרך יאכל גפנך ותאנתך ירשׁשׁ ערי מבצריך אשׁר אתה בוטח בהנה בחרב׃ </p>
<p id="v18"><sup><small>18</small></sup>  וגם בימים ההמה נאם־יהוה לא־אעשׂה אתכם כלה׃ </p>
<p id="v19"><sup><small>19</small></sup>  והיה כי תאמרו תחת מה עשׂה יהוה אלהינו לנו את־כל־אלה ואמרת אליהם כאשׁר עזבתם אותי ותעבדו אלהי נכר בארצכם כן תעבדו זרים בארץ לא לכם׃ </p>
<p id="v20"><sup><small>20</small></sup>  הגידו זאת בבית יעקב והשׁמיעוה ביהודה לאמר׃ </p>
<p id="v21"><sup><small>21</small></sup>  שׁמעו־נא זאת עם סכל ואין לב עינים להם ולא יראו אזנים להם ולא ישׁמעו׃ <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  האותי לא־תיראו נאם־יהוה אם מפני לא תחילו אשׁר־שׂמתי חול גבול לים חק־עולם ולא יעברנהו ויתגעשׁו ולא יוכלו והמו גליו ולא יעברנהו׃ </p>
<p id="v23"><sup><small>23</small></sup>  ולעם הזה היה לב סורר ומורה סרו וילכו׃ </p>
<p id="v24"><sup><small>24</small></sup>  ולא־אמרו בלבבם נירא נא את־יהוה אלהינו הנתן גשׁם וירה ומלקושׁ בעתו שׁבעות חקות קציר ישׁמר־לנו׃ </p>
<p id="v25"><sup><small>25</small></sup>  עונותיכם הטו־אלה וחטאותיכם מנעו הטוב מכם׃ <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  כי־נמצאו בעמי רשׁעים ישׁור כשׁך יקושׁים הציבו משׁחית אנשׁים ילכדו׃ </p>
<p id="v27"><sup><small>27</small></sup>  ככלוב מלא עוף כן בתיהם מלאים מרמה על־כן גדלו ויעשׁירו׃ </p>
<p id="v28"><sup><small>28</small></sup>  שׁמנו עשׁתו גם עברו דברי־רע דין לא־דנו דין יתום ויצליחו ומשׁפט אביונים לא שׁפטו׃ </p>
<p id="v29"><sup><small>29</small></sup>  העל־אלה לא־אפקד נאם־יהוה אם בגוי אשׁר־כזה לא תתנקם נפשׁי׃ </p>
<p id="v30"><sup><small>30</small></sup>  שׁמה ושׁערורה נהיתה בארץ׃ </p>
<p id="v31"><sup><small>31</small></sup>  הנביאים נבאו־בשׁקר והכהנים ירדו על־ידיהם ועמי אהבו כן ומה־תעשׂו לאחריתה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Jeremiah/4">ירמיה - פֶּרֶק 4</a></td>
        <td><a href="/he/Bible/Jeremiah/Index">אינדקס</a></td>
        <td><a href="/he/Bible/Jeremiah/6">ירמיה - פֶּרֶק 6</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:12 <i>חילוניות לוחמנית</i>: <a href="/he/The_Urantia_Book/195#p8_5">או 195:8.5</a>. </li>
  <li id="fn2"><a href="#cite2">↑</a> 5:21 <i>עיניים לא רואות, אוזניים לא שומעות</i>: <a href="/he/The_Urantia_Book/157#p2_2">או 157:2.2</a>. </li>
  <li id="fn3"><a href="#cite3">↑</a> 5:25 <i>החטאים שלך מעכבים טוב</i>: <a href="/he/The_Urantia_Book/131#p2_10">או 131:2.10</a>. </li>
</ol>
</div>
