<!--
title: ירמיה - פֶּרֶק 40
description: 
published: true
date: 2023-11-8T20:31:8Z
tags: bible, bible—jeremiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/39">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 39</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/41">
          <span class="pr-2">ירמיה - פֶּרֶק 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  הדבר אשׁר־היה אל־ירמיהו מאת יהוה אחר שׁלח אתו נבוזראדן רב־טבחים מן־הרמה בקחתו אתו והוא־אסור באזקים בתוך כל־גלות ירושׁלם ויהודה המגלים בבלה׃ </p>
<p id="v2"><sup><small>2</small></sup>  ויקח רב־טבחים לירמיהו ויאמר אליו יהוה אלהיך דבר את־הרעה הזאת אל־המקום הזה׃ </p>
<p id="v3"><sup><small>3</small></sup>  ויבא ויעשׂ יהוה כאשׁר דבר כי־חטאתם ליהוה ולא־שׁמעתם בקולו והיה לכם דבר הזה׃ </p>
<p id="v4"><sup><small>4</small></sup>  ועתה הנה פתחתיך היום מן־האזקים אשׁר על־ידך אם־טוב בעיניך לבוא אתי בבל בא ואשׂים את־עיני עליך ואם־רע בעיניך לבוא־אתי בבל חדל ראה כל־הארץ לפניך אל־טוב ואל־הישׁר בעיניך ללכת שׁמה לך׃ </p>
<p id="v5"><sup><small>5</small></sup>  ועודנו לא־ישׁוב ושׁבה אל־גדליה בן־אחיקם בן־שׁפן אשׁר הפקיד מלך־בבל בערי יהודה ושׁב אתו בתוך העם או אל־כל־הישׁר בעיניך ללכת לך ויתן־לו רב־טבחים ארחה ומשׂאת וישׁלחהו׃ </p>
<p id="v6"><sup><small>6</small></sup>  ויבא ירמיהו אל־גדליה בן־אחיקם המצפתה וישׁב אתו בתוך העם הנשׁארים בארץ׃ </p>
<p id="v7"><sup><small>7</small></sup>  וישׁמעו כל־שׂרי החילים אשׁר בשׂדה המה ואנשׁיהם כי־הפקיד מלך־בבל את־גדליהו בן־אחיקם בארץ וכי הפקיד אתו אנשׁים ונשׁים וטף ומדלת הארץ מאשׁר לא־הגלו בבלה׃ </p>
<p id="v8"><sup><small>8</small></sup>  ויבאו אל־גדליה המצפתה וישׁמעאל בן־נתניהו ויוחנן ויונתן בני־קרח ושׂריה בן־תנחמת ובני עופי הנטפתי ויזניהו בן־המעכתי המה ואנשׁיהם׃ </p>
<p id="v9"><sup><small>9</small></sup>  וישׁבע להם גדליהו בן־אחיקם בן־שׁפן ולאנשׁיהם לאמר אל־תיראו מעבוד הכשׂדים שׁבו בארץ ועבדו את־מלך בבל וייטב לכם׃ </p>
<p id="v10"><sup><small>10</small></sup>  ואני הנני ישׁב במצפה לעמד לפני הכשׂדים אשׁר יבאו אלינו ואתם אספו יין וקיץ ושׁמן ושׂמו בכליכם ושׁבו בעריכם אשׁר־תפשׂתם׃ </p>
<p id="v11"><sup><small>11</small></sup>  וגם כל־היהודים אשׁר־במואב ובבני־עמון ובאדום ואשׁר בכל־הארצות שׁמעו כי־נתן מלך־בבל שׁארית ליהודה וכי הפקיד עליהם את־גדליהו בן־אחיקם בן־שׁפן׃ </p>
<p id="v12"><sup><small>12</small></sup>  וישׁבו כל־היהודים מכל־המקמות אשׁר נדחו־שׁם ויבאו ארץ־יהודה אל־גדליהו המצפתה ויאספו יין וקיץ הרבה מאד׃ </p>
<p id="v13"><sup><small>13</small></sup>  ויוחנן בן־קרח וכל־שׂרי החילים אשׁר בשׂדה באו אל־גדליהו המצפתה׃ </p>
<p id="v14"><sup><small>14</small></sup>  ויאמרו אליו הידע תדע כי בעליס מלך בני־עמון שׁלח את־ישׁמעאל בן־נתניה להכתך נפשׁ ולא־האמין להם גדליהו בן־אחיקם׃ </p>
<p id="v15"><sup><small>15</small></sup>  ויוחנן בן־קרח אמר אל־גדליהו בסתר במצפה לאמר אלכה נא ואכה את־ישׁמעאל בן־נתניה ואישׁ לא ידע למה יככה נפשׁ ונפצו כל־יהודה הנקבצים אליך ואבדה שׁארית יהודה׃ </p>
<p id="v16"><sup><small>16</small></sup>  ויאמר גדליהו בן־אחיקם אל־יוחנן בן־קרח אל־תעשׂ את־הדבר הזה כי־שׁקר אתה דבר אל־ישׁמעאל׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/39">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 39</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/41">
          <span class="pr-2">ירמיה - פֶּרֶק 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
