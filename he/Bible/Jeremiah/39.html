<!--
title: ירמיה - פֶּרֶק 39
description: 
published: true
date: 2023-11-8T20:31:8Z
tags: bible, bible—jeremiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/38">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 38</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/40">
          <span class="pr-2">ירמיה - פֶּרֶק 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  בשׁנה התשׁעית לצדקיהו מלך־יהודה בחדשׁ העשׂרי בא נבוכדראצר מלך־בבל וכל־חילו אל־ירושׁלם ויצרו עליה׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  בעשׁתי־עשׂרה שׁנה לצדקיהו בחדשׁ הרביעי בתשׁעה לחדשׁ הבקעה העיר׃ </p>
<p id="v3"><sup><small>3</small></sup>  ויבאו כל שׂרי מלך־בבל וישׁבו בשׁער התוך נרגל שׂר־אצר סמגר־נבו שׂר־סכים רב־סריס נרגל שׂר־אצר רב־מג וכל־שׁארית שׂרי מלך בבל׃ </p>
<p id="v4"><sup><small>4</small></sup>  ויהי כאשׁר ראם צדקיהו מלך־יהודה וכל אנשׁי המלחמה ויברחו ויצאו לילה מן־העיר דרך גן המלך בשׁער בין החמתים ויצא דרך הערבה׃ </p>
<p id="v5"><sup><small>5</small></sup>  וירדפו חיל־כשׂדים אחריהם וישׂגו את־צדקיהו בערבות ירחו ויקחו אתו ויעלהו אל־נבוכדראצר מלך־בבל רבלתה בארץ חמת וידבר אתו משׁפטים׃ </p>
<p id="v6"><sup><small>6</small></sup>  וישׁחט מלך בבל את־בני צדקיהו ברבלה לעיניו ואת כל־חרי יהודה שׁחט מלך בבל׃ </p>
<p id="v7"><sup><small>7</small></sup>  ואת־עיני צדקיהו עור ויאסרהו בנחשׁתים לביא אתו בבלה׃ </p>
<p id="v8"><sup><small>8</small></sup>  ואת־בית המלך ואת־בית העם שׂרפו הכשׂדים באשׁ ואת־חמות ירושׁלם נתצו׃ </p>
<p id="v9"><sup><small>9</small></sup>  ואת יתר העם הנשׁארים בעיר ואת־הנפלים אשׁר נפלו עליו ואת יתר העם הנשׁארים הגלה נבוזר־אדן רב־טבחים בבל׃ </p>
<p id="v10"><sup><small>10</small></sup>  ומן־העם הדלים אשׁר אין־להם מאומה השׁאיר נבוזראדן רב־טבחים בארץ יהודה ויתן להם כרמים ויגבים ביום ההוא׃ </p>
<p id="v11"><sup><small>11</small></sup>  ויצו נבוכדראצר מלך־בבל על־ירמיהו ביד נבוזראדן רב־טבחים לאמר׃ </p>
<p id="v12"><sup><small>12</small></sup>  קחנו ועיניך שׂים עליו ואל־תעשׂ לו מאומה רע כי אם כאשׁר ידבר אליך כן עשׂה עמו׃ </p>
<p id="v13"><sup><small>13</small></sup>  וישׁלח נבוזראדן רב־טבחים ונבושׁזבן רב־סריס ונרגל שׂר־אצר רב־מג וכל רבי מלך־בבל׃ </p>
<p id="v14"><sup><small>14</small></sup>  וישׁלחו ויקחו את־ירמיהו מחצר המטרה ויתנו אתו אל־גדליהו בן־אחיקם בן־שׁפן להוצאהו אל־הבית וישׁב בתוך העם׃ </p>
<p id="v15"><sup><small>15</small></sup>  ואל־ירמיהו היה דבר־יהוה בהיתו עצור בחצר המטרה לאמר׃ </p>
<p id="v16"><sup><small>16</small></sup>  הלוך ואמרת לעבד־מלך הכושׁי לאמר כה־אמר יהוה צבאות אלהי ישׂראל הנני מבי את־דברי אל־העיר הזאת לרעה ולא לטובה והיו לפניך ביום ההוא׃ </p>
<p id="v17"><sup><small>17</small></sup>  והצלתיך ביום־ההוא נאם־יהוה ולא תנתן ביד האנשׁים אשׁר־אתה יגור מפניהם׃ </p>
<p id="v18"><sup><small>18</small></sup>  כי מלט אמלטך ובחרב לא תפל והיתה לך נפשׁך לשׁלל כי־בטחת בי נאם־יהוה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/38">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 38</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/40">
          <span class="pr-2">ירמיה - פֶּרֶק 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 39:1 <i>שובו של נבוכדנצר</i>: <a href="/he/The_Urantia_Book/97#p9_25">או 97:9.25</a>. </li>
</ol>
</div>
