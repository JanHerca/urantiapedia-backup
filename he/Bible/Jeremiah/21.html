<!--
title: ירמיה - פֶּרֶק 21
description: 
published: true
date: 2023-11-8T20:31:8Z
tags: bible, bible—jeremiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/20">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 20</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/22">
          <span class="pr-2">ירמיה - פֶּרֶק 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  הדבר אשׁר־היה אל־ירמיהו מאת יהוה בשׁלח אליו המלך צדקיהו את־פשׁחור בן־מלכיה ואת־צפניה בן־מעשׂיה הכהן לאמר׃ </p>
<p id="v2"><sup><small>2</small></sup>  דרשׁ־נא בעדנו את־יהוה כי נבוכדראצר מלך־בבל נלחם עלינו אולי יעשׂה יהוה אותנו ככל־נפלאתיו ויעלה מעלינו׃ </p>
<p id="v3"><sup><small>3</small></sup>  ויאמר ירמיהו אליהם כה תאמרן אל־צדקיהו׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  כה־אמר יהוה אלהי ישׂראל הנני מסב את־כלי המלחמה אשׁר בידכם אשׁר אתם נלחמים בם את־מלך בבל ואת־הכשׂדים הצרים עליכם מחוץ לחומה ואספתי אותם אל־תוך העיר הזאת׃ </p>
<p id="v5"><sup><small>5</small></sup>  ונלחמתי אני אתכם ביד נטויה ובזרוע חזקה ובאף ובחמה ובקצף גדול׃ </p>
<p id="v6"><sup><small>6</small></sup>  והכיתי את־יושׁבי העיר הזאת ואת־האדם ואת־הבהמה בדבר גדול ימתו׃ </p>
<p id="v7"><sup><small>7</small></sup>  ואחרי־כן נאם־יהוה אתן את־צדקיהו מלך־יהודה ואת־עבדיו ואת־העם ואת־הנשׁארים בעיר הזאת מן־הדבר מן־החרב ומן־הרעב ביד נבוכדראצר מלך־בבל וביד איביהם וביד מבקשׁי נפשׁם והכם לפי־חרב לא־יחוס עליהם ולא יחמל ולא ירחם׃ </p>
<p id="v8"><sup><small>8</small></sup>  ואל־העם הזה תאמר כה אמר יהוה הנני נתן לפניכם את־דרך החיים ואת־דרך המות׃ </p>
<p id="v9"><sup><small>9</small></sup>  הישׁב בעיר הזאת ימות בחרב וברעב ובדבר והיוצא ונפל על־הכשׂדים הצרים עליכם יחיה והיתה־לו נפשׁו לשׁלל׃ </p>
<p id="v10"><sup><small>10</small></sup>  כי שׂמתי פני בעיר הזאת לרעה ולא לטובה נאם־יהוה ביד־מלך בבל תנתן ושׂרפה באשׁ׃ </p>
<p id="v11"><sup><small>11</small></sup>  ולבית מלך יהודה שׁמעו דבר־יהוה׃ </p>
<p id="v12"><sup><small>12</small></sup>  בית דוד כה אמר יהוה דינו לבקר משׁפט והצילו גזול מיד עושׁק פן־תצא כאשׁ חמתי ובערה ואין מכבה מפני רע מעלליהם׃ </p>
<p id="v13"><sup><small>13</small></sup>  הנני אליך ישׁבת העמק צור המישׁר נאם־יהוה האמרים מי־יחת עלינו ומי יבוא במעונותינו׃ </p>
<p id="v14"><sup><small>14</small></sup>  ופקדתי עליכם כפרי מעלליכם נאם־יהוה והצתי אשׁ ביערה ואכלה כל־סביביה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/20">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 20</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/22">
          <span class="pr-2">ירמיה - פֶּרֶק 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 21:3-7 <i>אלוהים לא עבור עברים במלחמה</i>: <a href="/he/The_Urantia_Book/97#p6_2">או 97:6.2</a>. </li>
</ol>
</div>
