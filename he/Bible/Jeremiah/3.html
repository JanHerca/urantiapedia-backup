<!--
title: ירמיה - פֶּרֶק 3
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Jeremiah/2">ירמיה - פֶּרֶק 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Jeremiah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Jeremiah/4">ירמיה - פֶּרֶק 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  לאמר הן ישׁלח אישׁ את־אשׁתו והלכה מאתו והיתה לאישׁ־אחר הישׁוב אליה עוד הלוא חנוף תחנף הארץ ההיא ואת זנית רעים רבים ושׁוב אלי נאם־יהוה׃ </p>
<p id="v2"><sup><small>2</small></sup>  שׂאי־עיניך על־שׁפים וראי איפה לא שׁגלת על־דרכים ישׁבת להם כערבי במדבר ותחניפי ארץ בזנותיך וברעתך׃ </p>
<p id="v3"><sup><small>3</small></sup>  וימנעו רבבים ומלקושׁ לוא היה ומצח אשׁה זונה היה לך מאנת הכלם׃ </p>
<p id="v4"><sup><small>4</small></sup>  הלוא מעתה קראתי לי אבי אלוף נערי אתה׃ </p>
<p id="v5"><sup><small>5</small></sup>  הינטר לעולם אם־ישׁמר לנצח הנה דברתי ותעשׂי הרעות ותוכל׃ </p>
<p id="v6"><sup><small>6</small></sup>  ויאמר יהוה אלי בימי יאשׁיהו המלך הראית אשׁר עשׂתה משׁבה ישׂראל הלכה היא על־כל־הר גבה ואל־תחת כל־עץ רענן ותזני־שׁם׃ </p>
<p id="v7"><sup><small>7</small></sup>  ואמר אחרי עשׂותה את־כל־אלה אלי תשׁוב ולא־שׁבה ותראה בגודה אחותה יהודה׃ </p>
<p id="v8"><sup><small>8</small></sup>  וארא כי על־כל־אדות אשׁר נאפה משׁבה ישׂראל שׁלחתיה ואתן את־ספר כריתתיה אליה ולא יראה בגדה יהודה אחותה ותלך ותזן גם־היא׃ </p>
<p id="v9"><sup><small>9</small></sup>  והיה מקל זנותה ותחנף את־הארץ ותנאף את־האבן ואת־העץ׃ </p>
<p id="v10"><sup><small>10</small></sup>  וגם־בכל־זאת לא־שׁבה אלי בגודה אחותה יהודה בכל־לבה כי אם־בשׁקר נאם־יהוה׃ </p>
<p id="v11"><sup><small>11</small></sup>  ויאמר יהוה אלי צדקה נפשׁה משׁבה ישׂראל מבגדה יהודה׃ </p>
<p id="v12"><sup><small>12</small></sup>  הלך וקראת את־הדברים האלה צפונה ואמרת שׁובה משׁבה ישׂראל נאם־יהוה לוא־אפיל פני בכם כי־חסיד אני נאם־יהוה לא אטור לעולם׃ <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  אך דעי עונך כי ביהוה אלהיך פשׁעת ותפזרי את־דרכיך לזרים תחת כל־עץ רענן ובקולי לא־שׁמעתם נאם־יהוה׃ </p>
<p id="v14"><sup><small>14</small></sup>  שׁובו בנים שׁובבים נאם־יהוה כי אנכי בעלתי בכם ולקחתי אתכם אחד מעיר ושׁנים ממשׁפחה והבאתי אתכם ציון׃ </p>
<p id="v15"><sup><small>15</small></sup>  ונתתי לכם רעים כלבי ורעו אתכם דעה והשׂכיל׃ </p>
<p id="v16"><sup><small>16</small></sup>  והיה כי תרבו ופריתם בארץ בימים ההמה נאם־יהוה לא־יאמרו עוד ארון ברית־יהוה ולא יעלה על־לב ולא יזכרו־בו ולא יפקדו ולא יעשׂה עוד׃ </p>
<p id="v17"><sup><small>17</small></sup>  בעת ההיא יקראו לירושׁלם כסא יהוה ונקוו אליה כל־הגוים לשׁם יהוה לירושׁלם ולא־ילכו עוד אחרי שׁררות לבם הרע׃ </p>
<p id="v18"><sup><small>18</small></sup>  בימים ההמה ילכו בית־יהודה על־בית ישׂראל ויבאו יחדו מארץ צפון על־הארץ אשׁר הנחלתי את־אבותיכם׃ </p>
<p id="v19"><sup><small>19</small></sup>  ואנכי אמרתי איך אשׁיתך בבנים ואתן־לך ארץ חמדה נחלת צבי צבאות גוים ואמר אבי תקראו־לי ומאחרי לא תשׁובו׃ <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  אכן בגדה אשׁה מרעה כן בגדתם בי בית ישׂראל נאם־יהוה׃ </p>
<p id="v21"><sup><small>21</small></sup>  קול על־שׁפיים נשׁמע בכי תחנוני בני ישׂראל כי העוו את־דרכם שׁכחו את־יהוה אלהיהם׃ </p>
<p id="v22"><sup><small>22</small></sup>  שׁובו בנים שׁובבים ארפה משׁובתיכם הננו אתנו לך כי אתה יהוה אלהינו׃ </p>
<p id="v23"><sup><small>23</small></sup>  אכן לשׁקר מגבעות המון הרים אכן ביהוה אלהינו תשׁועת ישׂראל׃ <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  והבשׁת אכלה את־יגיע אבותינו מנעורינו את־צאנם ואת־בקרם את־בניהם ואת־בנותיהם׃ </p>
<p id="v25"><sup><small>25</small></sup>  נשׁכבה בבשׁתנו ותכסנו כלמתנו כי ליהוה אלהינו חטאנו אנחנו ואבותינו מנעורינו ועד־היום הזה ולא שׁמענו בקול יהוה אלהינו׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:12 <i>אלוהים אמר לכעוס</i>: <a href="/he/The_Urantia_Book/4#p3_2">או 4:3.2</a>.  <i>כל רחום</i>: <a href="/he/The_Urantia_Book/142#p3_7">או 142:3.7</a>.  <i>הרחמים</i>: <a href="/he/The_Urantia_Book/131#p10_6">או 131:10.6</a>.  <i>אלוהים מתענג ברחמים</i>: <a href="/he/The_Urantia_Book/143#p1_6">או 143:1.6</a>.  <i>משרד רחמים</i>: <a href="/he/The_Urantia_Book/6#p3_2">או 6:3.2</a>.  <i>אלוהים רחום</i>: <a href="/he/The_Urantia_Book/2#p5_7">או 2:5.7</a>. </li>
  <li id="fn2"><a href="#cite2">↑</a> 3:19 <i>אלוהים הוא האבא שלי</i>: <a href="/he/The_Urantia_Book/131#p10_5">או 131:10.5</a>.  <i>אלוהים: אב אוהב של כל בני האדם</i>: <a href="/he/The_Urantia_Book/194#p4_6">או 194:4.6</a>.  <i>יחסי אב-ילד</i>: <a href="/he/The_Urantia_Book/131#p10_6">או 131:10.6</a>.  <i>יחסי אב-ילד</i>: <a href="/he/The_Urantia_Book/131#p10_8">או 131:10.8</a>.  <i>אלוהים הוא אבינו</i>: <a href="/he/The_Urantia_Book/141#p4_2">או 141:4.2</a>.  <i>אלוהים הוא אבינו</i>: <a href="/he/The_Urantia_Book/149#p6_8">או 149:6.8</a>. </li>
  <li id="fn3"><a href="#cite3">↑</a> 3:23 <i>הרים קדושים</i>: <a href="/he/The_Urantia_Book/85#p1_5">או 85:1.5</a>. </li>
</ol>
</div>
