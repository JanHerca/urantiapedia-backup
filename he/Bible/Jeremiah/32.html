<!--
title: ירמיה - פֶּרֶק 32
description: 
published: true
date: 2023-11-8T20:31:8Z
tags: bible, bible—jeremiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/31">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 31</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/33">
          <span class="pr-2">ירמיה - פֶּרֶק 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  הדבר אשׁר־היה אל־ירמיהו מאת יהוה בשׁנת העשׂרית לצדקיהו מלך יהודה היא השׁנה שׁמנה־עשׂרה שׁנה לנבוכדראצר׃ </p>
<p id="v2"><sup><small>2</small></sup>  ואז חיל מלך בבל צרים על־ירושׁלם וירמיהו הנביא היה כלוא בחצר המטרה אשׁר בית־מלך יהודה׃ </p>
<p id="v3"><sup><small>3</small></sup>  אשׁר כלאו צדקיהו מלך־יהודה לאמר מדוע אתה נבא לאמר כה אמר יהוה הנני נתן את־העיר הזאת ביד מלך־בבל ולכדה׃ </p>
<p id="v4"><sup><small>4</small></sup>  וצדקיהו מלך יהודה לא ימלט מיד הכשׂדים כי הנתן ינתן ביד מלך־בבל ודבר־פיו עם־פיו ועיניו את־עינו תראינה׃ </p>
<p id="v5"><sup><small>5</small></sup>  ובבל יולך את־צדקיהו ושׁם יהיה עד־פקדי אתו נאם־יהוה כי תלחמו את־הכשׂדים לא תצליחו׃ </p>
<p id="v6"><sup><small>6</small></sup>  ויאמר ירמיהו היה דבר־יהוה אלי לאמר׃ </p>
<p id="v7"><sup><small>7</small></sup>  הנה חנמאל בן־שׁלם דדך בא אליך לאמר קנה לך את־שׂדי אשׁר בענתות כי לך משׁפט הגאלה לקנות׃ </p>
<p id="v8"><sup><small>8</small></sup>  ויבא אלי חנמאל בן־דדי כדבר יהוה אל־חצר המטרה ויאמר אלי קנה נא את־שׂדי אשׁר־בענתות אשׁר בארץ בנימין כי־לך משׁפט הירשׁה ולך הגאלה קנה־לך ואדע כי דבר־יהוה הוא׃ </p>
<p id="v9"><sup><small>9</small></sup>  ואקנה את־השׂדה מאת חנמאל בן־דדי אשׁר בענתות ואשׁקלה־לו את־הכסף שׁבעה שׁקלים ועשׂרה הכסף׃ </p>
<p id="v10"><sup><small>10</small></sup>  ואכתב בספר ואחתם ואעד עדים ואשׁקל הכסף במאזנים׃ </p>
<p id="v11"><sup><small>11</small></sup>  ואקח את־ספר המקנה את־החתום המצוה והחקים ואת־הגלוי׃ <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  ואתן את־הספר המקנה אל־ברוך בן־נריה בן־מחסיה לעיני חנמאל דדי ולעיני העדים הכתבים בספר המקנה לעיני כל־היהודים הישׁבים בחצר המטרה׃ </p>
<p id="v13"><sup><small>13</small></sup>  ואצוה את ברוך לעיניהם לאמר׃ </p>
<p id="v14"><sup><small>14</small></sup>  כה־אמר יהוה צבאות אלהי ישׂראל לקוח את־הספרים האלה את ספר המקנה הזה ואת החתום ואת ספר הגלוי הזה ונתתם בכלי־חרשׂ למען יעמדו ימים רבים׃ </p>
<p id="v15"><sup><small>15</small></sup>  כי כה אמר יהוה צבאות אלהי ישׂראל עוד יקנו בתים ושׂדות וכרמים בארץ הזאת׃ </p>
<p id="v16"><sup><small>16</small></sup>  ואתפלל אל־יהוה אחרי תתי את־ספר המקנה אל־ברוך בן־נריה לאמר׃ </p>
<p id="v17"><sup><small>17</small></sup>  אהה אדני יהוה הנה אתה עשׂית את־השׁמים ואת־הארץ בכחך הגדול ובזרעך הנטויה לא־יפלא ממך כל־דבר׃ <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  עשׂה חסד לאלפים ומשׁלם עון אבות אל־חיק בניהם אחריהם האל הגדול הגבור יהוה צבאות שׁמו׃ <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  גדל העצה ורב העליליה אשׁר־עיניך פקחות על־כל־דרכי בני אדם לתת לאישׁ כדרכיו וכפרי מעלליו׃ <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  אשׁר־שׂמת אתות ומפתים בארץ־מצרים עד־היום הזה ובישׂראל ובאדם ותעשׂה־לך שׁם כיום הזה׃ </p>
<p id="v21"><sup><small>21</small></sup>  ותצא את־עמך את־ישׂראל מארץ מצרים באתות ובמופתים וביד חזקה ובאזרוע נטויה ובמורא גדול׃ </p>
<p id="v22"><sup><small>22</small></sup>  ותתן להם את־הארץ הזאת אשׁר־נשׁבעת לאבותם לתת להם ארץ זבת חלב ודבשׁ׃ </p>
<p id="v23"><sup><small>23</small></sup>  ויבאו וירשׁו אתה ולא־שׁמעו בקולך ובתרותך לא־הלכו את כל־אשׁר צויתה להם לעשׂות לא עשׂו ותקרא אתם את כל־הרעה הזאת׃ </p>
<p id="v24"><sup><small>24</small></sup>  הנה הסללות באו העיר ללכדה והעיר נתנה ביד הכשׂדים הנלחמים עליה מפני החרב והרעב והדבר ואשׁר דברת היה והנך ראה׃ </p>
<p id="v25"><sup><small>25</small></sup>  ואתה אמרת אלי אדני יהוה קנה־לך השׂדה בכסף והעד עדים והעיר נתנה ביד הכשׂדים׃ </p>
<p id="v26"><sup><small>26</small></sup>  ויהי דבר־יהוה אל־ירמיהו לאמר׃ </p>
<p id="v27"><sup><small>27</small></sup>  הנה אני יהוה אלהי כל־בשׂר הממני יפלא כל־דבר׃ <sup id="cite5"><a href="#fn5">[5]</a></sup></p>
<p id="v28"><sup><small>28</small></sup>  לכן כה אמר יהוה הנני נתן את־העיר הזאת ביד הכשׂדים וביד נבוכדראצר מלך־בבל ולכדה׃ </p>
<p id="v29"><sup><small>29</small></sup>  ובאו הכשׂדים הנלחמים על־העיר הזאת והציתו את־העיר הזאת באשׁ ושׂרפוה ואת הבתים אשׁר קטרו על־גגותיהם לבעל והסכו נסכים לאלהים אחרים למען הכעסני׃ </p>
<p id="v30"><sup><small>30</small></sup>  כי־היו בני־ישׂראל ובני יהודה אך עשׂים הרע בעיני מנערתיהם כי בני־ישׂראל אך מכעסים אתי במעשׂה ידיהם נאם־יהוה׃ </p>
<p id="v31"><sup><small>31</small></sup>  כי על־אפי ועל־חמתי היתה לי העיר הזאת למן־היום אשׁר בנו אותה ועד היום הזה להסירה מעל פני׃ </p>
<p id="v32"><sup><small>32</small></sup>  על כל־רעת בני־ישׂראל ובני יהודה אשׁר עשׂו להכעסני המה מלכיהם שׂריהם כהניהם ונביאיהם ואישׁ יהודה וישׁבי ירושׁלם׃ </p>
<p id="v33"><sup><small>33</small></sup>  ויפנו אלי ערף ולא פנים ולמד אתם השׁכם ולמד ואינם שׁמעים לקחת מוסר׃ </p>
<p id="v34"><sup><small>34</small></sup>  וישׂימו שׁקוציהם בבית אשׁר־נקרא־שׁמי עליו לטמאו׃ </p>
<p id="v35"><sup><small>35</small></sup>  ויבנו את־במות הבעל אשׁר בגיא בן־הנם להעביר את־בניהם ואת־בנותיהם למלך אשׁר לא־צויתים ולא עלתה על־לבי לעשׂות התועבה הזאת למען החטי את־יהודה׃ <sup id="cite6"><a href="#fn6">[6]</a></sup></p>
<p id="v36"><sup><small>36</small></sup>  ועתה לכן כה־אמר יהוה אלהי ישׂראל אל־העיר הזאת אשׁר אתם אמרים נתנה ביד מלך־בבל בחרב וברעב ובדבר׃ </p>
<p id="v37"><sup><small>37</small></sup>  הנני מקבצם מכל־הארצות אשׁר הדחתים שׁם באפי ובחמתי ובקצף גדול והשׁבתים אל־המקום הזה והשׁבתים לבטח׃ </p>
<p id="v38"><sup><small>38</small></sup>  והיו לי לעם ואני אהיה להם לאלהים׃ </p>
<p id="v39"><sup><small>39</small></sup>  ונתתי להם לב אחד ודרך אחד ליראה אותי כל־הימים לטוב להם ולבניהם אחריהם׃ </p>
<p id="v40"><sup><small>40</small></sup>  וכרתי להם ברית עולם אשׁר לא־אשׁוב מאחריהם להיטיבי אותם ואת־יראתי אתן בלבבם לבלתי סור מעלי׃ <sup id="cite7"><a href="#fn7">[7]</a></sup></p>
<p id="v41"><sup><small>41</small></sup>  ושׂשׂתי עליהם להטיב אותם ונטעתים בארץ הזאת באמת בכל־לבי ובכל־נפשׁי׃ </p>
<p id="v42"><sup><small>42</small></sup>  כי־כה אמר יהוה כאשׁר הבאתי אל־העם הזה את כל־הרעה הגדולה הזאת כן אנכי מביא עליהם את־כל־הטובה אשׁר אנכי דבר עליהם׃ </p>
<p id="v43"><sup><small>43</small></sup>  ונקנה השׂדה בארץ הזאת אשׁר אתם אמרים שׁממה היא מאין אדם ובהמה נתנה ביד הכשׂדים׃ </p>
<p id="v44"><sup><small>44</small></sup>  שׂדות בכסף יקנו וכתוב בספר וחתום והעד עדים בארץ בנימן ובסביבי ירושׁלם ובערי יהודה ובערי ההר ובערי השׁפלה ובערי הנגב כי־אשׁיב את־שׁבותם נאם־יהוה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/31">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 31</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/33">
          <span class="pr-2">ירמיה - פֶּרֶק 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 32:11 <i>זה המנהג</i>: <a href="/he/The_Urantia_Book/70#p11_6">או 70:11.6</a>. </li>
  <li id="fn2"><a href="#cite2">↑</a> 32:17 <i>בורא שמים וארץ</i>: <a href="/he/The_Urantia_Book/128#p1_10">או 128:1.10</a>.  <i>אלוהים ברא את כל הדברים והישויות</i>: <a href="/he/The_Urantia_Book/131#p10_2">או 131:10.2</a>.  <i>אלוהים ברא את השמים והארץ</i>: <a href="/he/The_Urantia_Book/131#p2_2">או 131:2.2</a>.  <i>אלוהים יצר</i>: <a href="/he/The_Urantia_Book/95#p5_9">או 95:5.9</a>.  <i>אלוהים הוא כל כוח</i>: <a href="/he/The_Urantia_Book/131#p10_3">או 131:10.3</a>.  <i>הבורא</i>: <a href="/he/The_Urantia_Book/131#p10_6">או 131:10.6</a>.  <i>בורא נאמן ואלוהי</i>: <a href="/he/The_Urantia_Book/2#p1_2">או 2:1.2</a>.  <i>כוחו של אלוהים</i>: <a href="/he/The_Urantia_Book/1#p1_4">או 1:1.4</a>.  <i>אלוהים ברא הכל</i>: <a href="/he/The_Urantia_Book/6#p1_3">או 6:1.3</a>.  <i>אלוהים כבורא שמיים, ארץ</i>: <a href="/he/The_Urantia_Book/0#p2_9">או 0:2.9</a>.  <i>אלוהים ברא את השמים והארץ</i>: <a href="/he/The_Urantia_Book/92#p6_6">או 92:6.6</a>.  <i>אלוהים ברא את השמים והארץ</i>: <a href="/he/The_Urantia_Book/1#p0_1">או 1:0.1</a>.  <i>כל יכול</i>: <a href="/he/The_Urantia_Book/142#p3_7">או 142:3.7</a>.  <i>הכוח</i>: <a href="/he/The_Urantia_Book/131#p10_6">או 131:10.6</a>.  <i>יוצר אוניברסלי</i>: <a href="/he/The_Urantia_Book/142#p3_7">או 142:3.7</a>.  <i>חלק 1: כל הדברים האפשריים</i>: <a href="/he/The_Urantia_Book/2#p1_2">או 2:1.2</a>. </li>
  <li id="fn3"><a href="#cite3">↑</a> 32:18-19 <i>אלוהים הוא בלתי ניתן לשינוי, בלתי ניתן לטעויות</i>: <a href="/he/The_Urantia_Book/2#p2_2">או 2:2.2</a>. </li>
  <li id="fn4"><a href="#cite4">↑</a> 32:19 <i>חלק 2: מעולה בייעוץ</i>: <a href="/he/The_Urantia_Book/97#p6_4">או 97:6.4</a>. </li>
  <li id="fn5"><a href="#cite5">↑</a> 32:27 <i>עם אלוהים, שום דבר אינו בלתי אפשרי</i>: <a href="/he/The_Urantia_Book/163#p3_2">או 163:3.2</a>.  <i>עם אלוהים כל הדברים האפשריים</i>: <a href="/he/The_Urantia_Book/3#p2_2">או 3:2.2</a>.  <i>עם אלוהים שום דבר בלתי אפשרי</i>: <a href="/he/The_Urantia_Book/26#p5_3">או 26:5.3</a>.  <i>כל הדברים האפשריים למאמינים</i>: <a href="/he/The_Urantia_Book/158#p5_2">או 158:5.2</a>.  <i>אלוהים של כל העמים</i>: <a href="/he/The_Urantia_Book/97#p6_2">או 97:6.2</a>.  <i>עם אלוהים, כל הדברים אפשריים</i>: <a href="/he/The_Urantia_Book/131#p10_2">או 131:10.2</a>. </li>
  <li id="fn6"><a href="#cite6">↑</a> 32:35 <i>יראת שמים</i>: <a href="/he/The_Urantia_Book/85#p4_4">או 85:4.4</a>. </li>
  <li id="fn7"><a href="#cite7">↑</a> 32:40 <i>חוק שנכתב בליבם של גברים</i>: <a href="/he/The_Urantia_Book/121#p7_5">או 121:7.5</a>. </li>
</ol>
</div>
