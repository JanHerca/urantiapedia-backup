<!--
title: ירמיה - פֶּרֶק 6
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Jeremiah/5">ירמיה - פֶּרֶק 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Jeremiah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Jeremiah/7">ירמיה - פֶּרֶק 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  העזו בני בנימן מקרב ירושׁלם ובתקוע תקעו שׁופר ועל־בית הכרם שׂאו משׂאת כי רעה נשׁקפה מצפון ושׁבר גדול׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  הנוה והמענגה דמיתי בת־ציון׃ </p>
<p id="v3"><sup><small>3</small></sup>  אליה יבאו רעים ועדריהם תקעו עליה אהלים סביב רעו אישׁ את־ידו׃ </p>
<p id="v4"><sup><small>4</small></sup>  קדשׁו עליה מלחמה קומו ונעלה בצהרים אוי לנו כי־פנה היום כי ינטו צללי־ערב׃ </p>
<p id="v5"><sup><small>5</small></sup>  קומו ונעלה בלילה ונשׁחיתה ארמנותיה׃ </p>
<p id="v6"><sup><small>6</small></sup>  כי כה אמר יהוה צבאות כרתו עצה ושׁפכו על־ירושׁלם סללה היא העיר הפקד כלה עשׁק בקרבה׃ </p>
<p id="v7"><sup><small>7</small></sup>  כהקיר בור מימיה כן הקרה רעתה חמס ושׁד ישׁמע בה על־פני תמיד חלי ומכה׃ </p>
<p id="v8"><sup><small>8</small></sup>  הוסרי ירושׁלם פן־תקע נפשׁי ממך פן־אשׂימך שׁממה ארץ לוא נושׁבה׃ </p>
<p id="v9"><sup><small>9</small></sup>  כה אמר יהוה צבאות עולל יעוללו כגפן שׁארית ישׂראל השׁב ידך כבוצר על־סלסלות׃ <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  על־מי אדברה ואעידה וישׁמעו הנה ערלה אזנם ולא יוכלו להקשׁיב הנה דבר־יהוה היה להם לחרפה לא יחפצו־בו׃ </p>
<p id="v11"><sup><small>11</small></sup>  ואת חמת יהוה מלאתי נלאיתי הכיל שׁפך על־עולל בחוץ ועל סוד בחורים יחדו כי־גם־אישׁ עם־אשׁה ילכדו זקן עם־מלא ימים׃ </p>
<p id="v12"><sup><small>12</small></sup>  ונסבו בתיהם לאחרים שׂדות ונשׁים יחדו כי־אטה את־ידי על־ישׁבי הארץ נאם־יהוה׃ </p>
<p id="v13"><sup><small>13</small></sup>  כי מקטנם ועד־גדולם כלו בוצע בצע ומנביא ועד־כהן כלו עשׂה שׁקר׃ </p>
<p id="v14"><sup><small>14</small></sup>  וירפאו את־שׁבר עמי על־נקלה לאמר שׁלום שׁלום ואין שׁלום׃ </p>
<p id="v15"><sup><small>15</small></sup>  הבישׁו כי תועבה עשׂו גם־בושׁ לא־יבושׁו גם־הכלים לא ידעו לכן יפלו בנפלים בעת־פקדתים יכשׁלו אמר יהוה׃ </p>
<p id="v16"><sup><small>16</small></sup>  כה אמר יהוה עמדו על־דרכים וראו ושׁאלו לנתבות עולם אי־זה דרך הטוב ולכו־בה ומצאו מרגוע לנפשׁכם ויאמרו לא נלך׃ </p>
<p id="v17"><sup><small>17</small></sup>  והקמתי עליכם צפים הקשׁיבו לקול שׁופר ויאמרו לא נקשׁיב׃ </p>
<p id="v18"><sup><small>18</small></sup>  לכן שׁמעו הגוים ודעי עדה את־אשׁר־בם׃ </p>
<p id="v19"><sup><small>19</small></sup>  שׁמעי הארץ הנה אנכי מביא רעה אל־העם הזה פרי מחשׁבותם כי על־דברי לא הקשׁיבו ותורתי וימאסו־בה׃ </p>
<p id="v20"><sup><small>20</small></sup>  למה־זה לי לבונה משׁבא תבוא וקנה הטוב מארץ מרחק עלותיכם לא לרצון וזבחיכם לא־ערבו לי׃ </p>
<p id="v21"><sup><small>21</small></sup>  לכן כה אמר יהוה הנני נתן אל־העם הזה מכשׁלים וכשׁלו בם אבות ובנים יחדו שׁכן ורעו יאבדו׃ </p>
<p id="v22"><sup><small>22</small></sup>  כה אמר יהוה הנה עם בא מארץ צפון וגוי גדול יעור מירכתי־ארץ׃ </p>
<p id="v23"><sup><small>23</small></sup>  קשׁת וכידון יחזיקו אכזרי הוא ולא ירחמו קולם כים יהמה ועל־סוסים ירכבו ערוך כאישׁ למלחמה עליך בת־ציון׃ </p>
<p id="v24"><sup><small>24</small></sup>  שׁמענו את־שׁמעו רפו ידינו צרה החזיקתנו חיל כיולדה׃ </p>
<p id="v25"><sup><small>25</small></sup>  אל־תצאי השׂדה ובדרך אל־תלכי כי חרב לאיב מגור מסביב׃ </p>
<p id="v26"><sup><small>26</small></sup>  בת־עמי חגרי־שׂק והתפלשׁי באפר אבל יחיד עשׂי לך מספד תמרורים כי פתאם יבא השׁדד עלינו׃ </p>
<p id="v27"><sup><small>27</small></sup>  בחון נתתיך בעמי מבצר ותדע ובחנת את־דרכם׃ </p>
<p id="v28"><sup><small>28</small></sup>  כלם סרי סוררים הלכי רכיל נחשׁת וברזל כלם משׁחיתים המה׃ </p>
<p id="v29"><sup><small>29</small></sup>  נחר מפח מאשׁתם עפרת לשׁוא צרף צרוף ורעים לא נתקו׃ </p>
<p id="v30"><sup><small>30</small></sup>  כסף נמאס קראו להם כי־מאס יהוה בהם׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 6:1-6 <i>ירמיהו: ירושלים ליפול</i>: <a href="/he/The_Urantia_Book/97#p9_22">או 97:9.22</a>. </li>
  <li id="fn2"><a href="#cite2">↑</a> 6:9 <i>שארית ישראל</i>: <a href="/he/The_Urantia_Book/97#p9_21">או 97:9.21</a>. </li>
</ol>
</div>
