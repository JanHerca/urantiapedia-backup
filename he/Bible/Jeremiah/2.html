<!--
title: ירמיה - פֶּרֶק 2
description: 
published: true
date: 2023-11-8T20:31:8Z
tags: bible, bible—jeremiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/1">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 1</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/3">
          <span class="pr-2">ירמיה - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי דבר־יהוה אלי לאמר׃ </p>
<p id="v2"><sup><small>2</small></sup>  הלך וקראת באזני ירושׁלם לאמר כה אמר יהוה זכרתי לך חסד נעוריך אהבת כלולתיך לכתך אחרי במדבר בארץ לא זרועה׃ </p>
<p id="v3"><sup><small>3</small></sup>  קדשׁ ישׂראל ליהוה ראשׁית תבואתה כל־אכליו יאשׁמו רעה תבא אליהם נאם־יהוה׃ </p>
<p id="v4"><sup><small>4</small></sup>  שׁמעו דבר־יהוה בית יעקב וכל־משׁפחות בית ישׂראל׃ </p>
<p id="v5"><sup><small>5</small></sup>  כה אמר יהוה מה־מצאו אבותיכם בי עול כי רחקו מעלי וילכו אחרי ההבל ויהבלו׃ </p>
<p id="v6"><sup><small>6</small></sup>  ולא אמרו איה יהוה המעלה אתנו מארץ מצרים המוליך אתנו במדבר בארץ ערבה ושׁוחה בארץ ציה וצלמות בארץ לא־עבר בה אישׁ ולא־ישׁב אדם שׁם׃ </p>
<p id="v7"><sup><small>7</small></sup>  ואביא אתכם אל־ארץ הכרמל לאכל פריה וטובה ותבאו ותטמאו את־ארצי ונחלתי שׂמתם לתועבה׃ </p>
<p id="v8"><sup><small>8</small></sup>  הכהנים לא אמרו איה יהוה ותפשׂי התורה לא ידעוני והרעים פשׁעו בי והנביאים נבאו בבעל ואחרי לא־יועלו הלכו׃ </p>
<p id="v9"><sup><small>9</small></sup>  לכן עד אריב אתכם נאם־יהוה ואת־בני בניכם אריב׃ </p>
<p id="v10"><sup><small>10</small></sup>  כי עברו איי כתיים וראו וקדר שׁלחו והתבוננו מאד וראו הן היתה כזאת׃ </p>
<p id="v11"><sup><small>11</small></sup>  ההימיר גוי אלהים והמה לא אלהים ועמי המיר כבודו בלוא יועיל׃ </p>
<p id="v12"><sup><small>12</small></sup>  שׁמו שׁמים על־זאת ושׂערו חרבו מאד נאם־יהוה׃ </p>
<p id="v13"><sup><small>13</small></sup>  כי־שׁתים רעות עשׂה עמי אתי עזבו מקור מים חיים לחצב להם בארות בארת נשׁברים אשׁר לא־יכלו המים׃ </p>
<p id="v14"><sup><small>14</small></sup>  העבד ישׂראל אם־יליד בית הוא מדוע היה לבז׃ </p>
<p id="v15"><sup><small>15</small></sup>  עליו ישׁאגו כפרים נתנו קולם וישׁיתו ארצו לשׁמה עריו נצתה מבלי ישׁב׃ </p>
<p id="v16"><sup><small>16</small></sup>  גם־בני־נף ותחפנס ירעוך קדקד׃ </p>
<p id="v17"><sup><small>17</small></sup>  הלוא־זאת תעשׂה־לך עזבך את־יהוה אלהיך בעת מוליכך בדרך׃ </p>
<p id="v18"><sup><small>18</small></sup>  ועתה מה־לך לדרך מצרים לשׁתות מי שׁחור ומה־לך לדרך אשׁור לשׁתות מי נהר׃ </p>
<p id="v19"><sup><small>19</small></sup>  תיסרך רעתך ומשׁבותיך תוכחך ודעי וראי כי־רע ומר עזבך את־יהוה אלהיך ולא פחדתי אליך נאם־אדני יהוה צבאות׃ <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  כי מעולם שׁברתי עלך נתקתי מוסרתיך ותאמרי לא אעבד כי על־כל־גבעה גבהה ותחת כל־עץ רענן את צעה זנה׃ </p>
<p id="v21"><sup><small>21</small></sup>  ואנכי נטעתיך שׂרק כלה זרע אמת ואיך נהפכת לי סורי הגפן נכריה׃ </p>
<p id="v22"><sup><small>22</small></sup>  כי אם־תכבסי בנתר ותרבי־לך ברית נכתם עונך לפני נאם אדני יהוה׃ </p>
<p id="v23"><sup><small>23</small></sup>  איך תאמרי לא נטמאתי אחרי הבעלים לא הלכתי ראי דרכך בגיא דעי מה עשׂית בכרה קלה משׂרכת דרכיה׃ </p>
<p id="v24"><sup><small>24</small></sup>  פרה למד מדבר באות נפשׁו שׁאפה רוח תאנתה מי ישׁיבנה כל־מבקשׁיה לא ייעפו בחדשׁה ימצאונה׃ </p>
<p id="v25"><sup><small>25</small></sup>  מנעי רגלך מיחף וגורנך מצמאה ותאמרי נואשׁ לוא כי־אהבתי זרים ואחריהם אלך׃ </p>
<p id="v26"><sup><small>26</small></sup>  כבשׁת גנב כי ימצא כן הבישׁו בית ישׂראל המה מלכיהם שׂריהם וכהניהם ונביאיהם׃ </p>
<p id="v27"><sup><small>27</small></sup>  אמרים לעץ אבי אתה ולאבן את ילדתני כי־פנו אלי ערף ולא פנים ובעת רעתם יאמרו קומה והושׁיענו׃ </p>
<p id="v28"><sup><small>28</small></sup>  ואיה אלהיך אשׁר עשׂית לך יקומו אם־יושׁיעוך בעת רעתך כי מספר עריך היו אלהיך יהודה׃ </p>
<p id="v29"><sup><small>29</small></sup>  למה תריבו אלי כלכם פשׁעתם בי נאם־יהוה׃ </p>
<p id="v30"><sup><small>30</small></sup>  לשׁוא הכיתי את־בניכם מוסר לא לקחו אכלה חרבכם נביאיכם כאריה משׁחית׃ </p>
<p id="v31"><sup><small>31</small></sup>  הדור אתם ראו דבר־יהוה המדבר הייתי לישׂראל אם ארץ מאפליה מדוע אמרו עמי רדנו לוא־נבוא עוד אליך׃ </p>
<p id="v32"><sup><small>32</small></sup>  התשׁכח בתולה עדיה כלה קשׁריה ועמי שׁכחוני ימים אין מספר׃ </p>
<p id="v33"><sup><small>33</small></sup>  מה־תיטבי דרכך לבקשׁ אהבה לכן גם את־הרעות למדתי את־דרכיך׃ </p>
<p id="v34"><sup><small>34</small></sup>  גם בכנפיך נמצאו דם נפשׁות אביונים נקיים לא־במחתרת מצאתים כי על־כל־אלה׃ </p>
<p id="v35"><sup><small>35</small></sup>  ותאמרי כי נקיתי אך שׁב אפו ממני הנני נשׁפט אותך על־אמרך לא חטאתי׃ </p>
<p id="v36"><sup><small>36</small></sup>  מה־תזלי מאד לשׁנות את־דרכך גם ממצרים תבושׁי כאשׁר־בשׁת מאשׁור׃ </p>
<p id="v37"><sup><small>37</small></sup>  גם מאת זה תצאי וידיך על־ראשׁך כי־מאס יהוה במבטחיך ולא תצליחי להם׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/1">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 1</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/3">
          <span class="pr-2">ירמיה - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:19 <i>לא עוד אדון הצבאות</i>: <a href="/he/The_Urantia_Book/194#p3_11">או 194:3.11</a>. </li>
</ol>
</div>
