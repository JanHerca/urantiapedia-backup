<!--
title: ירמיה - פֶּרֶק 35
description: 
published: true
date: 2023-11-8T20:31:8Z
tags: bible, bible—jeremiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/34">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 34</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/36">
          <span class="pr-2">ירמיה - פֶּרֶק 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  הדבר אשׁר־היה אל־ירמיהו מאת יהוה בימי יהויקים בן־יאשׁיהו מלך יהודה לאמר׃ </p>
<p id="v2"><sup><small>2</small></sup>  הלוך אל־בית הרכבים ודברת אותם והבאותם בית יהוה אל־אחת הלשׁכות והשׁקית אותם יין׃ </p>
<p id="v3"><sup><small>3</small></sup>  ואקח את־יאזניה בן־ירמיהו בן־חבצניה ואת־אחיו ואת־כל־בניו ואת כל־בית הרכבים׃ </p>
<p id="v4"><sup><small>4</small></sup>  ואבא אתם בית יהוה אל־לשׁכת בני חנן בן־יגדליהו אישׁ האלהים אשׁר־אצל לשׁכת השׂרים אשׁר ממעל ללשׁכת מעשׂיהו בן־שׁלם שׁמר הסף׃ </p>
<p id="v5"><sup><small>5</small></sup>  ואתן לפני בני בית־הרכבים גבעים מלאים יין וכסות ואמר אליהם שׁתו־יין׃ </p>
<p id="v6"><sup><small>6</small></sup>  ויאמרו לא נשׁתה־יין כי יונדב בן־רכב אבינו צוה עלינו לאמר לא תשׁתו־יין אתם ובניכם עד־עולם׃ </p>
<p id="v7"><sup><small>7</small></sup>  ובית לא־תבנו וזרע לא־תזרעו וכרם לא־תטעו ולא יהיה לכם כי באהלים תשׁבו כל־ימיכם למען תחיו ימים רבים על־פני האדמה אשׁר אתם גרים שׁם׃ </p>
<p id="v8"><sup><small>8</small></sup>  ונשׁמע בקול יהונדב בן־רכב אבינו לכל אשׁר צונו לבלתי שׁתות־יין כל־ימינו אנחנו נשׁינו בנינו ובנתינו׃ </p>
<p id="v9"><sup><small>9</small></sup>  ולבלתי בנות בתים לשׁבתנו וכרם ושׂדה וזרע לא יהיה־לנו׃ </p>
<p id="v10"><sup><small>10</small></sup>  ונשׁב באהלים ונשׁמע ונעשׂ ככל אשׁר־צונו יונדב אבינו׃ </p>
<p id="v11"><sup><small>11</small></sup>  ויהי בעלות נבוכדראצר מלך־בבל אל־הארץ ונאמר באו ונבוא ירושׁלם מפני חיל הכשׂדים ומפני חיל ארם ונשׁב בירושׁלם׃ </p>
<p id="v12"><sup><small>12</small></sup>  ויהי דבר־יהוה אל־ירמיהו לאמר׃ </p>
<p id="v13"><sup><small>13</small></sup>  כה־אמר יהוה צבאות אלהי ישׂראל הלך ואמרת לאישׁ יהודה וליושׁבי ירושׁלם הלוא תקחו מוסר לשׁמע אל־דברי נאם־יהוה׃ </p>
<p id="v14"><sup><small>14</small></sup>  הוקם את־דברי יהונדב בן־רכב אשׁר־צוה את־בניו לבלתי שׁתות־יין ולא שׁתו עד־היום הזה כי שׁמעו את מצות אביהם ואנכי דברתי אליכם השׁכם ודבר ולא שׁמעתם אלי׃ </p>
<p id="v15"><sup><small>15</small></sup>  ואשׁלח אליכם את־כל־עבדי הנבאים השׁכים ושׁלח לאמר שׁבו־נא אישׁ מדרכו הרעה והיטיבו מעלליכם ואל־תלכו אחרי אלהים אחרים לעבדם ושׁבו אל־האדמה אשׁר־נתתי לכם ולאבתיכם ולא הטיתם את־אזנכם ולא שׁמעתם אלי׃ <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  כי הקימו בני יהונדב בן־רכב את־מצות אביהם אשׁר צום והעם הזה לא שׁמעו אלי׃ </p>
<p id="v17"><sup><small>17</small></sup>  לכן כה־אמר יהוה אלהי צבאות אלהי ישׂראל הנני מביא אל־יהודה ואל כל־יושׁבי ירושׁלם את כל־הרעה אשׁר דברתי עליהם יען דברתי אליהם ולא שׁמעו ואקרא להם ולא ענו׃ <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  ולבית הרכבים אמר ירמיהו כה־אמר יהוה צבאות אלהי ישׂראל יען אשׁר שׁמעתם על־מצות יהונדב אביכם ותשׁמרו את־כל־מצותיו ותעשׂו ככל אשׁר־צוה אתכם׃ </p>
<p id="v19"><sup><small>19</small></sup>  לכן כה אמר יהוה צבאות אלהי ישׂראל לא־יכרת אישׁ ליונדב בן־רכב עמד לפני כל־הימים׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/34">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 34</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/36">
          <span class="pr-2">ירמיה - פֶּרֶק 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 35:15 <i>לחזור בתשובה לסליחה (הברית הישנה)</i>: <a href="/he/The_Urantia_Book/159#p5_13">או 159:5.13</a>. </li>
  <li id="fn2"><a href="#cite2">↑</a> 35:17 <i>ה' אלוהי צבאות</i>: <a href="/he/The_Urantia_Book/92#p6_6">או 92:6.6</a>. </li>
</ol>
</div>
