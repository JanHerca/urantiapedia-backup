<!--
title: ירמיה - פֶּרֶק 4
description: 
published: true
date: 2023-11-8T20:31:8Z
tags: bible, bible—jeremiah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/3">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 3</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/5">
          <span class="pr-2">ירמיה - פֶּרֶק 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  אם־תשׁוב ישׂראל נאם־יהוה אלי תשׁוב ואם־תסיר שׁקוציך מפני ולא תנוד׃ </p>
<p id="v2"><sup><small>2</small></sup>  ונשׁבעת חי־יהוה באמת במשׁפט ובצדקה והתברכו בו גוים ובו יתהללו׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  כי־כה אמר יהוה לאישׁ יהודה ולירושׁלם נירו לכם ניר ואל־תזרעו אל־קוצים׃ </p>
<p id="v4"><sup><small>4</small></sup>  המלו ליהוה והסרו ערלות לבבכם אישׁ יהודה וישׁבי ירושׁלם פן־תצא כאשׁ חמתי ובערה ואין מכבה מפני רע מעלליכם׃ </p>
<p id="v5"><sup><small>5</small></sup>  הגידו ביהודה ובירושׁלם השׁמיעו ואמרו ותקעו שׁופר בארץ קראו מלאו ואמרו האספו ונבואה אל־ערי המבצר׃ </p>
<p id="v6"><sup><small>6</small></sup>  שׂאו־נס ציונה העיזו אל־תעמדו כי רעה אנכי מביא מצפון ושׁבר גדול׃ </p>
<p id="v7"><sup><small>7</small></sup>  עלה אריה מסבכו ומשׁחית גוים נסע יצא ממקמו לשׂום ארצך לשׁמה עריך תצינה מאין יושׁב׃ </p>
<p id="v8"><sup><small>8</small></sup>  על־זאת חגרו שׂקים ספדו והילילו כי לא־שׁב חרון אף־יהוה ממנו׃ </p>
<p id="v9"><sup><small>9</small></sup>  והיה ביום־ההוא נאם־יהוה יאבד לב־המלך ולב השׂרים ונשׁמו הכהנים והנביאים יתמהו׃ </p>
<p id="v10"><sup><small>10</small></sup>  ואמר אהה אדני יהוה אכן השׁא השׁאת לעם הזה ולירושׁלם לאמר שׁלום יהיה לכם ונגעה חרב עד־הנפשׁ׃ </p>
<p id="v11"><sup><small>11</small></sup>  בעת ההיא יאמר לעם־הזה ולירושׁלם רוח צח שׁפיים במדבר דרך בת־עמי לוא לזרות ולוא להבר׃ </p>
<p id="v12"><sup><small>12</small></sup>  רוח מלא מאלה יבוא לי עתה גם־אני אדבר משׁפטים אותם׃ </p>
<p id="v13"><sup><small>13</small></sup>  הנה כעננים יעלה וכסופה מרכבותיו קלו מנשׁרים סוסיו אוי לנו כי שׁדדנו׃ </p>
<p id="v14"><sup><small>14</small></sup>  כבסי מרעה לבך ירושׁלם למען תושׁעי עד־מתי תלין בקרבך מחשׁבות אונך׃ </p>
<p id="v15"><sup><small>15</small></sup>  כי קול מגיד מדן ומשׁמיע און מהר אפרים׃ </p>
<p id="v16"><sup><small>16</small></sup>  הזכירו לגוים הנה השׁמיעו על־ירושׁלם נצרים באים מארץ המרחק ויתנו על־ערי יהודה קולם׃ </p>
<p id="v17"><sup><small>17</small></sup>  כשׁמרי שׂדי היו עליה מסביב כי־אתי מרתה נאם־יהוה׃ </p>
<p id="v18"><sup><small>18</small></sup>  דרכך ומעלליך עשׂו אלה לך זאת רעתך כי מר כי נגע עד־לבך׃ </p>
<p id="v19"><sup><small>19</small></sup>  מעי מעי אחולה קירות לבי המה־לי לבי לא אחרישׁ כי קול שׁופר שׁמעתי נפשׁי תרועת מלחמה׃ </p>
<p id="v20"><sup><small>20</small></sup>  שׁבר על־שׁבר נקרא כי שׁדדה כל־הארץ פתאם שׁדדו אהלי רגע יריעתי׃ </p>
<p id="v21"><sup><small>21</small></sup>  עד־מתי אראה־נס אשׁמעה קול שׁופר׃ </p>
<p id="v22"><sup><small>22</small></sup>  כי אויל עמי אותי לא ידעו בנים סכלים המה ולא נבונים המה חכמים המה להרע ולהיטיב לא ידעו׃ </p>
<p id="v23"><sup><small>23</small></sup>  ראיתי את־הארץ והנה־תהו ובהו ואל־השׁמים ואין אורם׃ </p>
<p id="v24"><sup><small>24</small></sup>  ראיתי ההרים והנה רעשׁים וכל־הגבעות התקלקלו׃ </p>
<p id="v25"><sup><small>25</small></sup>  ראיתי והנה אין האדם וכל־עוף השׁמים נדדו׃ </p>
<p id="v26"><sup><small>26</small></sup>  ראיתי והנה הכרמל המדבר וכל־עריו נתצו מפני יהוה מפני חרון אפו׃ </p>
<p id="v27"><sup><small>27</small></sup>  כי־כה אמר יהוה שׁממה תהיה כל־הארץ וכלה לא אעשׂה׃ </p>
<p id="v28"><sup><small>28</small></sup>  על־זאת תאבל הארץ וקדרו השׁמים ממעל על כי־דברתי זמתי ולא נחמתי ולא־אשׁוב ממנה׃ <sup id="cite2"><a href="#fn2">[2]</a></sup></p>
<p id="v29"><sup><small>29</small></sup>  מקול פרשׁ ורמה קשׁת ברחת כל־העיר באו בעבים ובכפים עלו כל־העיר עזובה ואין־יושׁב בהן אישׁ׃ </p>
<p id="v30"><sup><small>30</small></sup>  ואתי שׁדוד מה־תעשׂי כי־תלבשׁי שׁני כי־תעדי עדי־זהב כי־תקרעי בפוך עיניך לשׁוא תתיפי מאסו־בך עגבים נפשׁך יבקשׁו׃ </p>
<p id="v31"><sup><small>31</small></sup>  כי קול כחולה שׁמעתי צרה כמבכירה קול בת־ציון תתיפח תפרשׂ כפיה אוי־נא לי כי־עיפה נפשׁי להרגים׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Jeremiah/3">
          <span class="mdi mdi-arrow-left-drop-circle"></span><span class="pl-2">ירמיה - פֶּרֶק 3</span>
        </a>
        </td>
        <td>
        <a href="/he/Bible/Jeremiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Jeremiah/5">
          <span class="pr-2">ירמיה - פֶּרֶק 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 4:2 <i>כל העמים יתברכו</i>: <a href="/he/The_Urantia_Book/190#p5_4">או 190:5.4</a>. </li>
  <li id="fn2"><a href="#cite2">↑</a> 4:28 <i>אלוהים לא מתחרט (מבחירה)</i>: <a href="/he/The_Urantia_Book/2#p2_2">או 2:2.2</a>.  <i>אלוהים לא מתחרט (מבחירה)</i>: <a href="/he/The_Urantia_Book/4#p3_4">או 4:3.4</a>. </li>
</ol>
</div>
