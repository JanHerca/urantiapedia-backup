<!--
title: הבשורה על-פי מרקוס - פֶּרֶק 2
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Mark/1">הבשורה על-פי מרקוס - פֶּרֶק 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Mark/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Mark/3">הבשורה על-פי מרקוס - פֶּרֶק 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי מימים ויבא שנית אל־כפר נחום וישמעו כי־הוא בבית׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ויאספו רבים מהרה עד־אפס מקום לעמד אף־לפני הפתח וידבר אליהם את־הדבר׃ </p>
<p id="v3"><sup><small>3</small></sup>  ויבאו אליו אנשים נשאים איש נכה אברים וישאהו בארבעה׃ <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  ולא יכלו לגשת אליו מפני העם ויסירו את־הגג במקום אשר היה שם ויחתרו חתירה ויורידו את־המשכב אשר שכב עליה נכה האברים׃ </p>
<p id="v5"><sup><small>5</small></sup>  ויהי כראות ישוע את־אמונתם ויאמר אל־נכה האברים בני נסלחו־לך חטאתיך׃ </p>
<p id="v6"><sup><small>6</small></sup>  ושם אנשים מן־הסופרים ישבים ויאמרו בלבם׃ <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  מה־לזה כי ידבר גדופים כאלה מי יכל לסלח לחטאים כי אם האלהים לבדו׃ </p>
<p id="v8"><sup><small>8</small></sup>  וידע ישוע ברוחו כי־כן חשבים בלבבם ויאמר אליהם מדוע תחשבו כאלה בלבבכם׃ <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  מה הנקל האמר אל־נכה האברים נסלחו־לך חטאתיך אם־אמור קום שא את משכבך והתהלך׃ </p>
<p id="v10"><sup><small>10</small></sup>  ולמען תדעון כי בן־האדם יש־לו השלטן לסלח לחטאים בארץ ויאמר אל־נכה האברים׃ <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  לך אני אמר קום שא את־משכבך ולך אל־ביתך׃ </p>
<p id="v12"><sup><small>12</small></sup>  ויקם פתאם וישא את־משכבו ויצא לעיני כלם עד כי־תמהו כלם וישבחו את־האלהים לאמר מעולם לא־ראינו כזאת׃ </p>
<p id="v13"><sup><small>13</small></sup>  וישב ויצא אל־יד הים ויבאו אליו כל־העם וילמדם׃ </p>
<p id="v14"><sup><small>14</small></sup>  ויהי בעברו וירא את־לוי בן־חלפי ישב בבית המכס ויאמר אליו לכה אחרי ויקם וילך אחריו׃ <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  ויהי כאשר הסב בביתו ויסבו מוכסים וחטאים רבים עם־ישוע ועם־תלמידיו כי רבים היו ההלכים אחריו׃ <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v16"><sup><small>16</small></sup>  והסופרים והפרושים ראו אתו אכל עם־המוכסים והחטאים ויאמרו אל־תלמידיו מה־לרבכם כי אכל ושתה הוא עם־המוכסים והחטאים׃ <sup id="cite9"><a href="#fn9">[9]</a></sup></p>
<p id="v17"><sup><small>17</small></sup>  וישמע ישוע ויאמר החזקים אינם צריכים לרפא כי אם־החלים לא באתי לקרא הצדיקים כי אם־החטאים (לתשובה)׃ <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v18"><sup><small>18</small></sup>  ותלמידי יוחנן ותלמידי הפרושים היו מרבים לצום ויבאו ויאמרו אליו מדוע תלמידי יוחנן ותלמידי הפרושים צמים ותלמידיך אינם צמים׃ <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v19"><sup><small>19</small></sup>  ויאמר אליהם ישוע איך יוכלו בני החפה לצום בעוד החתן עמהם כל־ימי היות החתן עמהם לא יוכלו לצום׃ </p>
<p id="v20"><sup><small>20</small></sup>  הנה ימים באים ולקח מאתם החתן ואז יצומו בימים ההם׃ </p>
<p id="v21"><sup><small>21</small></sup>  אין־אדם תפר טלאי בד חדש על־שמלה בלה כי אם־כן ינתק מלויו החדש מן־הבלה ויתרחב הקרע׃ <sup id="cite14"><a href="#fn14">[14]</a></sup></p>
<p id="v22"><sup><small>22</small></sup>  ואין אדם נתן יין חדש בנאדות בלים כי אם־כן יבקע היין החדש את־הנאדות והיין ישפך והנאדות יאבדו אבל יין חדש ינתן בנאדות חדשים׃ </p>
<p id="v23"><sup><small>23</small></sup>  ויהי כעברו בשבת בין השדות ויחלו תלמידיו לקטף מלילת בלכתם׃ <sup id="cite15"><a href="#fn15">[15]</a></sup></p>
<p id="v24"><sup><small>24</small></sup>  ויאמרו אליו הפרושים ראה מה־המה עשים בשבת את אשר־לא יעשה׃ </p>
<p id="v25"><sup><small>25</small></sup>  ויאמר אליהם הכי לא קראתם את־אשר עשה דוד בהיתו חסר ורעב הוא ואנשיו׃ <sup id="cite16"><a href="#fn16">[16]</a></sup></p>
<p id="v26"><sup><small>26</small></sup>  אשר בא אל־בית אלהים בימי אביתר הכהן הגדול ויאכל את־לחם הפנים אשר לא נתן לאכלה כי אם־לכהנים ויתן גם־לאנשים אשר אתו׃ </p>
<p id="v27"><sup><small>27</small></sup>  ויאמר אליהם השבת נתנה בעבור האדם ולא האדם בעבור השבת׃ </p>
<p id="v28"><sup><small>28</small></sup>  לכן אדון בן־האדם גם לשבת׃ </p>
<h2>הפניות</h2>
<div style="column-width: 30em;">
<ol>
  <li id="fn1"><a href="#cite1">↑</a> 2:1-2 <i>דרשה בגליל</i>: <a href="/he/The_Urantia_Book/148#p9_1">או 148:9.1</a>. </li>
  <li id="fn2"><a href="#cite2">↑</a> 2:3-5 <i>שיתוק נרפא</i>: <a href="/he/The_Urantia_Book/148#p9_2">או 148:9.2</a>. </li>
  <li id="fn3"><a href="#cite3">↑</a> 2:6-7 <i>פרושים התגרו</i>: <a href="/he/The_Urantia_Book/148#p9_2">או 148:9.2</a>. </li>
  <li id="fn4"><a href="#cite4">↑</a> 2:8-12 <i>ישוע מגיב בריפוי</i>: <a href="/he/The_Urantia_Book/148#p9_3">או 148:9.3</a>. </li>
  <li id="fn5"><a href="#cite5">↑</a> 2:10 <i># 2 בן האדם</i>: <a href="/he/The_Urantia_Book/136#p1_1">או 136:1.1</a>.  <i>בן האדם</i>: <a href="/he/The_Urantia_Book/135#p5_7">או 135:5.7</a>.  <i>בן אדם</i>: <a href="/he/The_Urantia_Book/126#p3_6">או 126:3.6</a>.  <i>בן אדם</i>: <a href="/he/The_Urantia_Book/128#p1_2">או 128:1.2</a>. </li>
  <li id="fn6"><a href="#cite6">↑</a> 2:14 <i>דרישה עליונה: "עקוב אחרי"</i>: <a href="/he/The_Urantia_Book/196#p0_13">או 196:0.13</a>.  <i>מתיו נבחר</i>: <a href="/he/The_Urantia_Book/138#p3_1">או 138:3.1</a>.  <i>שינויים רבים מאז התשובה "התקשר"</i>: <a href="/he/The_Urantia_Book/181#p2_13">או 181:2.13</a>.  <i>דוגמה לעסקים</i>: <a href="/he/The_Urantia_Book/139#p7_6">או 139:7.6</a>.  <i>כשישוע עבר ליד</i>: <a href="/he/The_Urantia_Book/171#p7_9">או 171:7.9</a>.  <i>מתיו לוי, פקיד</i>: <a href="/he/The_Urantia_Book/139#p7_1">או 139:7.1</a>.  <i>כשישוע עבר ליד</i>: <a href="/he/The_Urantia_Book/171#p7_5">או 171:7.5</a>. </li>
  <li id="fn7"><a href="#cite7">↑</a> 2:15 <i>המשתה של מתיו</i>: <a href="/he/The_Urantia_Book/138#p3_4">או 138:3.4</a>. </li>
  <li id="fn8"><a href="#cite8">↑</a> 2:15-16 <i>אוכל עם מוכסים וחוטאים</i>: <a href="/he/The_Urantia_Book/169#p0_4">או 169:0.4</a>.  <i>מוכסאים וחוטאים</i>: <a href="/he/The_Urantia_Book/138#p3_4">או 138:3.4</a>.  <i>ידיד של מוכסים וחוטאים</i>: <a href="/he/The_Urantia_Book/169#p1_2">או 169:1.2</a>. </li>
  <li id="fn9"><a href="#cite9">↑</a> 2:16-17 <i>ישוע מגן על הארוחה</i>: <a href="/he/The_Urantia_Book/138#p3_6">או 138:3.6</a>. </li>
  <li id="fn10"><a href="#cite10">↑</a> 2:17 <i>ישוע בא לקרוא לחוטאים</i>: <a href="/he/The_Urantia_Book/137#p8_16">או 137:8.16</a>. </li>
  <li id="fn11"><a href="#cite11">↑</a> 2:17b <i>ישוע בא לקרוא לחוטאים</i>: <a href="/he/The_Urantia_Book/157#p6_9">או 157:6.9</a>. </li>
  <li id="fn12"><a href="#cite12">↑</a> 2:18 <i>סדר ישן: צום ותפילה</i>: <a href="/he/The_Urantia_Book/143#p2_3">או 143:2.3</a>.  <i>צום פולחני</i>: <a href="/he/The_Urantia_Book/89#p3_1">או 89:3.1</a>. </li>
  <li id="fn13"><a href="#cite13">↑</a> 2:18-22 <i>שיח על צום</i>: <a href="/he/The_Urantia_Book/147#p7_2">או 147:7.2</a>. </li>
  <li id="fn14"><a href="#cite14">↑</a> 2:21-22 <i>דברים ישנים וחדשים</i>: <a href="/he/The_Urantia_Book/143#p2_3">או 143:2.3</a>. </li>
  <li id="fn15"><a href="#cite15">↑</a> 2:23-24 <i>שליחים משפשפים תבואה בשבת</i>: <a href="/he/The_Urantia_Book/147#p6_4">או 147:6.4</a>.  <i>קוטפים תירס בשבת</i>: <a href="/he/The_Urantia_Book/169#p0_6">או 169:0.6</a>. </li>
  <li id="fn16"><a href="#cite16">↑</a> 2:25-28 <i>ישוע אדון השבת</i>: <a href="/he/The_Urantia_Book/147#p6_4">או 147:6.4</a>. </li>
</ol>
</div>
