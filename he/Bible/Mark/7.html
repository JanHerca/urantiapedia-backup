<!--
title: הבשורה על-פי מרקוס - פֶּרֶק 7
description: 
published: true
date: 2022-10-6T10:37:18Z
tags: bible, bible—mark
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Mark/6">הבשורה על-פי מרקוס - פֶּרֶק 6</a></td>
        <td><a href="/he/Bible/Mark/Index">אינדקס</a></td>
        <td><a href="/he/Bible/Mark/8">הבשורה על-פי מרקוס - פֶּרֶק 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויקהלו אליו הפרושים ואנשים מן־הסופרים אשר באו מירושלים׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  ויהי כראותם מתלמידיו אכלים לחם בידים טמאות כלומר בלא נטילה ויוכיחו אתם׃ </p>
<p id="v3"><sup><small>3</small></sup>  כי הפרושים וכל־היהודים לא יאכלו עד־אשר נטלו את־ידיהם עד־הפרק באחזם במה־שמסרו הזקנים׃ </p>
<p id="v4"><sup><small>4</small></sup>  ואת אשר מן־השוק אינם אכלים בלא טבילה ועוד דברים רבים אשר קבלו לשמר כמו טבילת כסות וכדים ויורות (ומטות)׃ </p>
<p id="v5"><sup><small>5</small></sup>  וישאלו אותו הפרושים והסופרים מדוע תלמידיך אינם נהגים כפי מסרת הזקנים כי־אכלים לחם בלא נטילת ידים׃ </p>
<p id="v6"><sup><small>6</small></sup>  ויען ויאמר אליהם היטב נבא ישעיהו עליכם החנפים ככתוב העם הזה בשפתיו כבדוני ולבו רחק ממני׃ </p>
<p id="v7"><sup><small>7</small></sup>  ותהו יראתם אתי מצות אנשים מלמדים׃ </p>
<p id="v8"><sup><small>8</small></sup>  כי עזבתם את־מצות אלהים להחזיק במסרת בני־אדם (טבילות כדים וכסות וכאלה רבות אתם עשים)׃ </p>
<p id="v9"><sup><small>9</small></sup>  ויאמר אליהם יפה בטלתם את־מצות האלהים כדי שתשמרו את־המסרת שלכם׃ </p>
<p id="v10"><sup><small>10</small></sup>  כי־משה אמר כבד את־אביך ואת־אמך ומקלל אביו ואמו מות יומת׃ </p>
<p id="v11"><sup><small>11</small></sup>  ואתם אמרים איש כי־יאמר לאביו ולאמו קרבן פרושו מתנה לאלהים מה־שאתה נהנה לי׃ </p>
<p id="v12"><sup><small>12</small></sup>  ולא תניחו לו לעשות עוד מאומה לאביו ולאמו׃ </p>
<p id="v13"><sup><small>13</small></sup>  ותפרו את־דבר האלהים על־ידי קבלתכם אשר קבלתם והרבה כאלה אתם עשים׃ </p>
<p id="v14"><sup><small>14</small></sup>  ויקרא אל־כל־העם ויאמר אליהם שמעו אלי כלכם והבינו׃ <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  אין דבר מחוץ לאדם אשר יוכל לטמא אותו בבאו אל־קרבו כי אם־הדברים היוצאים ממנו המה יטמאו את־האדם׃ </p>
<p id="v16"><sup><small>16</small></sup>  כל־אשר אזנים לו לשמע ישמע׃ </p>
<p id="v17"><sup><small>17</small></sup>  ויהי כאשר שב הביתה מן־ההמון וישאלהו תלמידיו על־דבר המשל׃ </p>
<p id="v18"><sup><small>18</small></sup>  ויאמר אליהם האף־אתם חסרי בינה הלא תשכילו כי כל־הבא אל־תוך האדם מחוצה לו לא יטמאנו׃ </p>
<p id="v19"><sup><small>19</small></sup>  כי לא־יבוא בלבו כי אם־בכרשו ויצא אל־בית הכסא המנקה כל־הנאכל׃ </p>
<p id="v20"><sup><small>20</small></sup>  ויאמר היצא מן־האדם הוא מטמא את־האדם׃ </p>
<p id="v21"><sup><small>21</small></sup>  כי מקרב האדם מלבו יצאות המחשבות הרעות נאף וזנה ורצוח׃ </p>
<p id="v22"><sup><small>22</small></sup>  וגנוב ואהבת בצע ורשעה ורמיה וזוללות ועין רעה וגדוף וזדון וסכלות׃ <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  כל־הרעות האלה מקרב האדם הן יוצאות ומטמאות אתו׃ </p>
<p id="v24"><sup><small>24</small></sup>  ויקם משם וילך לו אל־גבולות צור וצידון ובבואו הביתה לא אבה שיודע לאיש ולא יכל להסתר׃ <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  כי אשה אשר רוח טמאה נכנסה בבתה הקטנה שמעה את־שמעו ותבא ותפל לרגליו׃ <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v26"><sup><small>26</small></sup>  והאשה יונית וארץ מולדתה פניקיא אשר לסוריא ותבקש ממנו לגרש את־השד מבתה׃ <sup id="cite9"><a href="#fn9">[9]</a></sup></p>
<p id="v27"><sup><small>27</small></sup>  ויאמר אליה ישוע הניחי לבנים לשבע בראשונה כי לא־טוב לקחת לחם הבנים ולהשליכו לצעירי הכלבים׃ <sup id="cite10"><a href="#fn10">[10]</a></sup></p>
<p id="v28"><sup><small>28</small></sup>  ותען ותאמר אליו כן אדני אבל גם־צעירי הכלבים יאכלו תחת השלחן מפרורי לחם הבנים׃ </p>
<p id="v29"><sup><small>29</small></sup>  ויאמר אליה בגלל דברך זה לכי־לך יצא השד מבתך׃ <sup id="cite11"><a href="#fn11">[11]</a></sup></p>
<p id="v30"><sup><small>30</small></sup>  ותבא אל־ביתה ותמצא את־הילדה משכבת על־המטה והשד יצא ממנה׃ </p>
<p id="v31"><sup><small>31</small></sup>  וישב ויצא מגבול צור וצידון ויבא אל־ים הגליל בתוך גבול עשר הערים׃ </p>
<p id="v32"><sup><small>32</small></sup>  ויביאו אליו איש אשר היה חרש ואלם ויתחננו לו לשום עליו את־ידו׃ </p>
<p id="v33"><sup><small>33</small></sup>  ויקח אתו לבדו מקרב ההמון וישם את־אצבעותיו באזניו וירק ויגע על־לשנו׃ </p>
<p id="v34"><sup><small>34</small></sup>  ויבט השמימה ויאנח ויאמר אליו אפתח ופרושו התפתח׃ </p>
<p id="v35"><sup><small>35</small></sup>  וברגע נפתחו אזניו ויתר אסור לשונו וידבר בשפה ברורה׃ </p>
<p id="v36"><sup><small>36</small></sup>  ויצו עליהם שלא־יגידו לאיש וכאשר יזהירם כן ירבו להשמיע׃ <sup id="cite12"><a href="#fn12">[12]</a></sup></p>
<p id="v37"><sup><small>37</small></sup>  וישתוממו עד־מאד ויאמרו את־הכל עשה יפה גם־החרשים הוא עשה לשמעים גם־האלמים למדברים׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Mark/6">הבשורה על-פי מרקוס - פֶּרֶק 6</a></td>
        <td><a href="/he/Bible/Mark/Index">אינדקס</a></td>
        <td><a href="/he/Bible/Mark/8">הבשורה על-פי מרקוס - פֶּרֶק 8</a></td>
      </tr>
    </tbody>
  </table>
</figure>
<h2>הפניות</h2>
<div style="column-width: 30em;">
<ol>
  <li id="fn1"><a href="#cite1">↑</a> 7:1-6 <i>שליחים לא רחצו ידיים</i>: <a href="/he/The_Urantia_Book/169#p0_6">או 169:0.6</a>. </li>
  <li id="fn2"><a href="#cite2">↑</a> 7:1-13 <i>שטיפת ידיים חגיגית</i>: <a href="/he/The_Urantia_Book/153#p3_3">או 153:3.3</a>. </li>
  <li id="fn3"><a href="#cite3">↑</a> 7:14-23 <i>הטומאה יוצאת מהלב</i>: <a href="/he/The_Urantia_Book/153#p3_5">או 153:3.5</a>.  <i>לבבות נקיים</i>: <a href="/he/The_Urantia_Book/149#p2_11">או 149:2.11</a>. </li>
  <li id="fn4"><a href="#cite4">↑</a> 7:22 <i>עין הרע</i>: <a href="/he/The_Urantia_Book/87#p5_4">או 87:5.4</a>. </li>
  <li id="fn5"><a href="#cite5">↑</a> 7:24 <i>אל תגיד לאף אחד, ישוע נח</i>: <a href="/he/The_Urantia_Book/156#p1_2">או 156:1.2</a>. </li>
  <li id="fn6"><a href="#cite6">↑</a> 7:24a <i>מגיעים לאזור צידון</i>: <a href="/he/The_Urantia_Book/156#p0_1">או 156:0.1</a>. </li>
  <li id="fn7"><a href="#cite7">↑</a> 7:25-26a <i>אישה סורית</i>: <a href="/he/The_Urantia_Book/156#p1_1">או 156:1.1</a>. </li>
  <li id="fn8"><a href="#cite8">↑</a> 7:25-30 <i>נרפא באמונה</i>: <a href="/he/The_Urantia_Book/175#p1_1">או 175:1.1</a>. </li>
  <li id="fn9"><a href="#cite9">↑</a> 7:26b <i>היא מבקשת ריפוי של הבת</i>: <a href="/he/The_Urantia_Book/156#p1_3">או 156:1.3</a>. </li>
  <li id="fn10"><a href="#cite10">↑</a> 7:27-28 <i>אפילו כלבים אוכלים פירורים</i>: <a href="/he/The_Urantia_Book/156#p1_5">או 156:1.5</a>.  <i>כלבים גויים</i>: <a href="/he/The_Urantia_Book/164#p1_2">או 164:1.2</a>. </li>
  <li id="fn11"><a href="#cite11">↑</a> 7:29-30 <i>הבת נרפאה</i>: <a href="/he/The_Urantia_Book/156#p1_7">או 156:1.7</a>. </li>
  <li id="fn12"><a href="#cite12">↑</a> 7:36 <i>אל תספר לאיש של קיצור זמן</i>: <a href="/he/The_Urantia_Book/136#p8_1">או 136:8.1</a>.  <i>אל תספר לאיש</i>: <a href="/he/The_Urantia_Book/149#p1_2">או 149:1.2</a>. </li>
</ol>
</div>
