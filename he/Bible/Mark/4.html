<!--
title: הבשורה על-פי מרקוס - פֶּרֶק 4
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Mark/3">הבשורה על-פי מרקוס - פֶּרֶק 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Mark/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Mark/5">הבשורה על-פי מרקוס - פֶּרֶק 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וישב ויחל ללמד על שפת הים ויקהלו אליו המון עם־רב וירד וישב באניה בים וכל־העם עומד על־יד הים ביבשה׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  וילמדם הרבה במשלים ויאמר אליהם בלמדו אותם׃ </p>
<p id="v3"><sup><small>3</small></sup>  שמעו שמוע הנה יצא הזרע לזרע׃ <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  ויהי בזרעו ויפל מן־הזרע על־יד הדרך ויבאו עוף השמים ויאכלהו׃ </p>
<p id="v5"><sup><small>5</small></sup>  ויש אשר נפל על־מקום הסלע אשר אין־לו שם אדמה הרבה וימהר לצמח כי לא־היה לו עמק אדמה׃ </p>
<p id="v6"><sup><small>6</small></sup>  ויהי כזרח השמש ויצרב וייבש כי אין־לו שרש׃ </p>
<p id="v7"><sup><small>7</small></sup>  ויש אשר נפל בין הקצים ויעלו הקצים וימעכהו ולא נתן פרי׃ </p>
<p id="v8"><sup><small>8</small></sup>  ויש אשר נפל על האדמה הטובה ויתן פרי עלה וגדל ויעש זה שלשים שערים וזה ששים וזה מאה׃ <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  ויאמר אליהם מי אשר אזנים לו לשמע ישמע׃ </p>
<p id="v10"><sup><small>10</small></sup>  ויהי בהיותו לבדו ויגשו האנשים אשר אתו עם־שנים העשר וישאלוהו על־המשל׃ <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  ויאמר אליהם לכם נתן לדעת סוד מלכות האלהים ואשר מבחוץ להם הכל במשלים׃ <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v12"><sup><small>12</small></sup>  למען יראו ראו ולא ידעו ושמעו שמוע ולא יבינו פן־ישובו ונסלח לחטאתם׃ </p>
<p id="v13"><sup><small>13</small></sup>  ויאמר להם לא ידעתם את־המשל הזה ואיך תבינו את־המשלים כלם׃ </p>
<p id="v14"><sup><small>14</small></sup>  הזרע הוא זרע את־הדבר׃ <sup id="cite8"><a href="#fn8">[8]</a></sup></p>
<p id="v15"><sup><small>15</small></sup>  ועל־יד הדרך אלה הם אשר יזרע־בם הדבר וכשמעם אותו מיד בא השטן וישא את־הדבר הזרוע בלבבם׃ </p>
<p id="v16"><sup><small>16</small></sup>  וכן הנזרעים על־מקמות הסלע הם השמעים את־הדבר ומהר בשמחה יקחהו׃ <sup id="cite9"><a href="#fn9">[9]</a></sup></p>
<p id="v17"><sup><small>17</small></sup>  אך אין־להם שרש בקרבם ורק לשעה יעמדו ואחר־כן בבא צרה ורדיפה בגלל הדבר מהרה יכשלו׃ </p>
<p id="v18"><sup><small>18</small></sup>  ואלה הנזרעים בין הקצים הם השמעים את־הדבר׃ </p>
<p id="v19"><sup><small>19</small></sup>  ודאגות העולם הזה ומרמת העשר ותאות אחרות באות וממעכות את־הדבר ופרי לא יהיה־לו׃ </p>
<p id="v20"><sup><small>20</small></sup>  ואלה הזרועים על־האדמה הטובה הם השמעים את־הדבר ומקבלים אתו ועשים פרי זה שלשים שערים וזה ששים וזה מאה׃ </p>
<p id="v21"><sup><small>21</small></sup>  ויאמר אליהם היביאו הנר לשום תחת האיפה ותחת המטה ולא להעלותו על־המנורה׃ <sup id="cite10"><a href="#fn10">[10]</a></sup></p>
<p id="v22"><sup><small>22</small></sup>  כי אין־דבר סתום אשר לא־יגלה ולא נגנז דבר כי אם־למען יצא לאור׃ <sup id="cite11"><a href="#fn11">[11]</a></sup></p>
<p id="v23"><sup><small>23</small></sup>  כל־אשר אזנים לו לשמע ישמע׃ </p>
<p id="v24"><sup><small>24</small></sup>  ויאמר אליהם ראו מה אתם שמעים במדה אשר אתם מודדים בה ימד לכם ועוד יוסף לכם (השמעים)׃ </p>
<p id="v25"><sup><small>25</small></sup>  כי מי שיש־לו נתון ינתן לו ומי שאין־לו יקח ממנו גם את־אשר לו׃ <sup id="cite12"><a href="#fn12">[12]</a></sup></p>
<p id="v26"><sup><small>26</small></sup>  ויאמר מלכות האלהים היא כאדם משליך זרע באדמה׃ <sup id="cite13"><a href="#fn13">[13]</a></sup></p>
<p id="v27"><sup><small>27</small></sup>  ושכב וקם לילה ויום והזרע יצמח וגדל והוא לא ידע׃ </p>
<p id="v28"><sup><small>28</small></sup>  כי הארץ מאליה מוציאה פריה את־הדשא ראשונה ואחריו את־השבלת ואחרי־כן את־החטה המלאה בשבלת׃ </p>
<p id="v29"><sup><small>29</small></sup>  וכאשר גמל הפרי ימהר לשלח מגל כי בשל קציר׃ </p>
<p id="v30"><sup><small>30</small></sup>  ויאמר אל־מה נדמה את־מלכות האלהים ובאי־זה משל נמשילנה׃ <sup id="cite14"><a href="#fn14">[14]</a></sup> <sup id="cite15"><a href="#fn15">[15]</a></sup></p>
<p id="v31"><sup><small>31</small></sup>  כגרגר של־חרדל אשר יזרע באדמה והוא קטן מכל־הזרעים אשר על־הארץ׃ <sup id="cite16"><a href="#fn16">[16]</a></sup> <sup id="cite17"><a href="#fn17">[17]</a></sup></p>
<p id="v32"><sup><small>32</small></sup>  ואחרי הזרעו יעלה ויגדל על־כל־הירקות ועשה ענפים גדולים עד־אשר יקננו עוף השמים בצלו׃ </p>
<p id="v33"><sup><small>33</small></sup>  ובמשלים רבים כאלה דבר אליהם את־הדבר כפי־אשר יכלו לשמע׃ <sup id="cite18"><a href="#fn18">[18]</a></sup></p>
<p id="v34"><sup><small>34</small></sup>  ובבלי משל לא דבר אליהם והיה בהיות תלמידיו עמו ואין איש אתם יבאר להם את־הכל׃ </p>
<p id="v35"><sup><small>35</small></sup>  ויהי ביום ההוא לפנות ערב ויאמר אליהם נעברה אל־עבר הים׃ <sup id="cite19"><a href="#fn19">[19]</a></sup></p>
<p id="v36"><sup><small>36</small></sup>  ויניחו את־המון העם ויקחו אתו באניה אשר היה בה ואניות אחרות הלכו אחריו׃ </p>
<p id="v37"><sup><small>37</small></sup>  ותקם רוח־סערה גדולה וישטפו הגלים אל־תוך האניה עד אשר־כמעט מלאה׃ <sup id="cite20"><a href="#fn20">[20]</a></sup></p>
<p id="v38"><sup><small>38</small></sup>  והוא ישן על־הכסת באחרי האניה ויעירו אותו ויאמרו אליו רבי הלא תדאג לנו ואנחנו אבדים׃ <sup id="cite21"><a href="#fn21">[21]</a></sup></p>
<p id="v39"><sup><small>39</small></sup>  ויעור ויגער ברוח ויאמר אל־הים הס ודם ותשך הרוח ותהי דממה רבה׃ <sup id="cite22"><a href="#fn22">[22]</a></sup></p>
<p id="v40"><sup><small>40</small></sup>  ויאמר אליהם למה חרדים אתם איך חסרתם אמונה׃ </p>
<p id="v41"><sup><small>41</small></sup>  וייראו יראה גדולה ויאמרו איש אל־רעהו מי אפוא הוא אשר גם הרוח וגם הים שמעים לו׃ </p>
<h2>הפניות</h2>
<div style="column-width: 30em;">
<ol>
  <li id="fn1"><a href="#cite1">↑</a> 4:1 <i>מורה משמים</i>: <a href="/he/The_Urantia_Book/141#p7_10">או 141:7.10</a>. </li>
  <li id="fn2"><a href="#cite2">↑</a> 4:1-2 <i>קהל מסביב לסירה</i>: <a href="/he/The_Urantia_Book/151#p1_1">או 151:1.1</a>. </li>
  <li id="fn3"><a href="#cite3">↑</a> 4:3-9 <i>משל הזורע</i>: <a href="/he/The_Urantia_Book/151#p1_2">או 151:1.2</a>. </li>
  <li id="fn4"><a href="#cite4">↑</a> 4:8,20 <i>מלכות כמו זרע טוב</i>: <a href="/he/The_Urantia_Book/137#p8_12">או 137:8.12</a>. </li>
  <li id="fn5"><a href="#cite5">↑</a> 4:10 <i>תלמידים שואלים משמעות</i>: <a href="/he/The_Urantia_Book/151#p1_3">או 151:1.3</a>. </li>
  <li id="fn6"><a href="#cite6">↑</a> 4:11,26,30 <i>בשורת המלכות</i>: <a href="/he/The_Urantia_Book/190#p5_4">או 190:5.4</a>.  <i>בשורת המלכות</i>: <a href="/he/The_Urantia_Book/143#p1_5">או 143:1.5</a>.  <i>מלכות אלוהים</i>: <a href="/he/The_Urantia_Book/169#p4_6">או 169:4.6</a>.  <i>מלכות אלוהים</i>: <a href="/he/The_Urantia_Book/34#p6_13">או 34:6.13</a>.  <i>בשורת המלכות</i>: <a href="/he/The_Urantia_Book/193#p0_4">או 193:0.4</a>.  <i>להכריז על הקמת הממלכה</i>: <a href="/he/The_Urantia_Book/137#p8_6">או 137:8.6</a>. </li>
  <li id="fn7"><a href="#cite7">↑</a> 4:11-12 <i>ישוע מסביר מדוע משלים</i>: <a href="/he/The_Urantia_Book/151#p1_4">או 151:1.4</a>. </li>
  <li id="fn8"><a href="#cite8">↑</a> 4:14-20 <i>הפרשנות של פיטר</i>: <a href="/he/The_Urantia_Book/151#p2_2">או 151:2.2</a>.  <i>פרשנותו של נתנאל</i>: <a href="/he/The_Urantia_Book/151#p2_3">או 151:2.3</a>. </li>
  <li id="fn9"><a href="#cite9">↑</a> 4:16 <i>בא להביא שמחה</i>: <a href="/he/The_Urantia_Book/139#p6_5">או 139:6.5</a>. </li>
  <li id="fn10"><a href="#cite10">↑</a> 4:21 <i>אתה האור של העולם</i>: <a href="/he/The_Urantia_Book/140#p3_13">או 140:3.13</a>.  <i>תן לאור לזרוח בשיקול דעת</i>: <a href="/he/The_Urantia_Book/151#p3_1">או 151:3.1</a>.  <i>אתה האור של העולם</i>: <a href="/he/The_Urantia_Book/140#p4_4">או 140:4.4</a>. </li>
  <li id="fn11"><a href="#cite11">↑</a> 4:22 <i>שום דבר לא הוסתר, הכל יתגלה</i>: <a href="/he/The_Urantia_Book/151#p3_1">או 151:3.1</a>.  <i>בקרוב שום דבר לא נסתר</i>: <a href="/he/The_Urantia_Book/165#p3_2">או 165:3.2</a>. </li>
  <li id="fn12"><a href="#cite12">↑</a> 4:25 <i>נאמן במעט / נאמן בהרבה</i>: <a href="/he/The_Urantia_Book/169#p2_6">או 169:2.6</a>.  <i>יותר נתון ליותר, פחות לפחות</i>: <a href="/he/The_Urantia_Book/151#p1_4">או 151:1.4</a>.  <i>לתת, מ לא לקחת</i>: <a href="/he/The_Urantia_Book/109#p4_5">או 109:4.5</a>.  <i>מי שיש לו ניתן יותר</i>: <a href="/he/The_Urantia_Book/151#p3_1">או 151:3.1</a>.  <i>למי יש ניתן; לא, לקח</i>: <a href="/he/The_Urantia_Book/176#p3_5">או 176:3.5</a>. </li>
  <li id="fn13"><a href="#cite13">↑</a> 4:26-29 <i>משל שני לזורע</i>: <a href="/he/The_Urantia_Book/151#p3_15">או 151:3.15</a>. </li>
  <li id="fn14"><a href="#cite14">↑</a> 4:30 <i>מלכות אלוהים</i>: <a href="/he/The_Urantia_Book/153#p2_4">או 153:2.4</a>. </li>
  <li id="fn15"><a href="#cite15">↑</a> 4:30-32 <i>משל לזרעי חרדל</i>: <a href="/he/The_Urantia_Book/151#p4_2">או 151:4.2</a>. </li>
  <li id="fn16"><a href="#cite16">↑</a> 4:31 <i>זרעי חרדל</i>: <a href="/he/The_Urantia_Book/178#p1_15">או 178:1.15</a>.  <i>זרעי חרדל</i>: <a href="/he/The_Urantia_Book/170#p2_14">או 170:2.14</a>. </li>
  <li id="fn17"><a href="#cite17">↑</a> 4:31-32 <i>צמיחת אופי</i>: <a href="/he/The_Urantia_Book/140#p8_27">או 140:8.27</a>. </li>
  <li id="fn18"><a href="#cite18">↑</a> 4:33-34 <i>משלים רבים אחרים</i>: <a href="/he/The_Urantia_Book/151#p4_7">או 151:4.7</a>. </li>
  <li id="fn19"><a href="#cite19">↑</a> 4:35-36 <i>חוצה לצד השני</i>: <a href="/he/The_Urantia_Book/151#p5_1">או 151:5.1</a>. </li>
  <li id="fn20"><a href="#cite20">↑</a> 4:37 <i>סערה אלימה</i>: <a href="/he/The_Urantia_Book/151#p5_2">או 151:5.2</a>. </li>
  <li id="fn21"><a href="#cite21">↑</a> 4:38 <i>ה"מאסטר"</i>: <a href="/he/The_Urantia_Book/129#p1_11">או 129:1.11</a>.  <i>ישו ישן, התעורר</i>: <a href="/he/The_Urantia_Book/151#p5_4">או 151:5.4</a>.  <i>גברים קראו לו מאסטר</i>: <a href="/he/The_Urantia_Book/149#p2_12">או 149:2.12</a>. </li>
  <li id="fn22"><a href="#cite22">↑</a> 4:39-41 <i>גוער בצוות, הסערה שוככת</i>: <a href="/he/The_Urantia_Book/151#p5_5">או 151:5.5</a>. </li>
</ol>
</div>
