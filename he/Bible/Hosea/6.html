<!--
title: הושע - פֶּרֶק 6
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Hosea/5">הושע - פֶּרֶק 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Hosea/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Hosea/7">הושע - פֶּרֶק 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  לכו ונשׁובה אל־יהוה כי הוא טרף וירפאנו יך ויחבשׁנו׃ </p>
<p id="v2"><sup><small>2</small></sup>  יחינו מימים ביום השׁלישׁי יקמנו ונחיה לפניו׃ </p>
<p id="v3"><sup><small>3</small></sup>  ונדעה נרדפה לדעת את־יהוה כשׁחר נכון מוצאו ויבוא כגשׁם לנו כמלקושׁ יורה ארץ׃ </p>
<p id="v4"><sup><small>4</small></sup>  מה אעשׂה־לך אפרים מה אעשׂה־לך יהודה וחסדכם כענן־בקר וכטל משׁכים הלך׃ </p>
<p id="v5"><sup><small>5</small></sup>  על־כן חצבתי בנביאים הרגתים באמרי־פי ומשׁפטיך אור יצא׃ </p>
<p id="v6"><sup><small>6</small></sup>  כי חסד חפצתי ולא־זבח ודעת אלהים מעלות׃ </p>
<p id="v7"><sup><small>7</small></sup>  והמה כאדם עברו ברית שׁם בגדו בי׃ </p>
<p id="v8"><sup><small>8</small></sup>  גלעד קרית פעלי און עקבה מדם׃ </p>
<p id="v9"><sup><small>9</small></sup>  וכחכי אישׁ גדודים חבר כהנים דרך ירצחו־שׁכמה כי זמה עשׂו׃ </p>
<p id="v10"><sup><small>10</small></sup>  בבית ישׂראל ראיתי שׁעריריה שׁם זנות לאפרים נטמא ישׂראל׃ </p>
<p id="v11"><sup><small>11</small></sup>  גם־יהודה שׁת קציר לך בשׁובי שׁבות עמי׃ </p>
