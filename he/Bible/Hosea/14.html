<!--
title: הושע - פֶּרֶק 14
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Hosea/13">הושע - פֶּרֶק 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Hosea/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  תאשׁם שׁמרון כי מרתה באלהיה בחרב יפלו עלליהם ירטשׁו והריותיו יבקעו׃ </p>
<p id="v2"><sup><small>2</small></sup>  שׁובה ישׂראל עד יהוה אלהיך כי כשׁלת בעונך׃ </p>
<p id="v3"><sup><small>3</small></sup>  קחו עמכם דברים ושׁובו אל־יהוה אמרו אליו כל־תשׂא עון וקח־טוב ונשׁלמה פרים שׂפתינו׃ </p>
<p id="v4"><sup><small>4</small></sup>  אשׁור לא יושׁיענו על־סוס לא נרכב ולא־נאמר עוד אלהינו למעשׂה ידינו אשׁר־בך ירחם יתום׃ </p>
<p id="v5"><sup><small>5</small></sup>  ארפא משׁובתם אהבם נדבה כי שׁב אפי ממנו׃ </p>
<p id="v6"><sup><small>6</small></sup>  אהיה כטל לישׂראל יפרח כשׁושׁנה ויך שׁרשׁיו כלבנון׃ </p>
<p id="v7"><sup><small>7</small></sup>  ילכו ינקותיו ויהי כזית הודו וריח לו כלבנון׃ </p>
<p id="v8"><sup><small>8</small></sup>  ישׁבו ישׁבי בצלו יחיו דגן ויפרחו כגפן זכרו כיין לבנון׃ </p>
<p id="v9"><sup><small>9</small></sup>  אפרים מה־לי עוד לעצבים אני עניתי ואשׁורנו אני כברושׁ רענן ממני פריך נמצא׃ </p>
<p id="v10"><sup><small>10</small></sup>  מי חכם ויבן אלה נבון וידעם כי־ישׁרים דרכי יהוה וצדקים ילכו בם ופשׁעים יכשׁלו בם׃ </p>
