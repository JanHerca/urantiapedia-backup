<!--
title: הושע - פֶּרֶק 4
description: 
published: true
date: 2023-11-8T20:31:8Z
tags: bible, bible—hosea
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Hosea/3">
          <span class="mdi mdi-arrow-left-drop-circle"></span><span class="pl-2">הושע - פֶּרֶק 3</span>
        </a>
        </td>
        <td>
        <a href="/he/Bible/Hosea/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Hosea/5">
          <span class="pr-2">הושע - פֶּרֶק 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  שׁמעו דבר־יהוה בני ישׂראל כי ריב ליהוה עם־יושׁבי הארץ כי אין־אמת ואין־חסד ואין־דעת אלהים בארץ׃ </p>
<p id="v2"><sup><small>2</small></sup>  אלה וכחשׁ ורצח וגנב ונאף פרצו ודמים בדמים נגעו׃ </p>
<p id="v3"><sup><small>3</small></sup>  על־כן תאבל הארץ ואמלל כל־יושׁב בה בחית השׂדה ובעוף השׁמים וגם־דגי הים יאספו׃ </p>
<p id="v4"><sup><small>4</small></sup>  אך אישׁ אל־ירב ואל־יוכח אישׁ ועמך כמריבי כהן׃ </p>
<p id="v5"><sup><small>5</small></sup>  וכשׁלת היום וכשׁל גם־נביא עמך לילה ודמיתי אמך׃ </p>
<p id="v6"><sup><small>6</small></sup>  נדמו עמי מבלי הדעת כי־אתה הדעת מאסת ואמאסאך מכהן לי ותשׁכח תורת אלהיך אשׁכח בניך גם־אני׃ </p>
<p id="v7"><sup><small>7</small></sup>  כרבם כן חטאו־לי כבודם בקלון אמיר׃ </p>
<p id="v8"><sup><small>8</small></sup>  חטאת עמי יאכלו ואל־עונם ישׂאו נפשׁו׃ </p>
<p id="v9"><sup><small>9</small></sup>  והיה כעם ככהן ופקדתי עליו דרכיו ומעלליו אשׁיב לו׃ </p>
<p id="v10"><sup><small>10</small></sup>  ואכלו ולא ישׂבעו הזנו ולא יפרצו כי־את־יהוה עזבו לשׁמר׃ </p>
<p id="v11"><sup><small>11</small></sup>  זנות ויין ותירושׁ יקח־לב׃ </p>
<p id="v12"><sup><small>12</small></sup>  עמי בעצו ישׁאל ומקלו יגיד לו כי רוח זנונים התעה ויזנו מתחת אלהיהם׃ </p>
<p id="v13"><sup><small>13</small></sup>  על־ראשׁי ההרים יזבחו ועל־הגבעות יקטרו תחת אלון ולבנה ואלה כי טוב צלה על־כן תזנינה בנותיכם וכלותיכם תנאפנה׃ </p>
<p id="v14"><sup><small>14</small></sup>  לא־אפקוד על־בנותיכם כי תזנינה ועל־כלותיכם כי תנאפנה כי־הם עם־הזנות יפרדו ועם־הקדשׁות יזבחו ועם לא־יבין ילבט׃ </p>
<p id="v15"><sup><small>15</small></sup>  אם־זנה אתה ישׂראל אל־יאשׁם יהודה ואל־תבאו הגלגל ואל־תעלו בית און ואל־תשׁבעו חי־יהוה׃ </p>
<p id="v16"><sup><small>16</small></sup>  כי כפרה סררה סרר ישׂראל עתה ירעם יהוה ככבשׂ במרחב׃ </p>
<p id="v17"><sup><small>17</small></sup>  חבור עצבים אפרים הנח־לו׃ </p>
<p id="v18"><sup><small>18</small></sup>  סר סבאם הזנה הזנו אהבו הבו קלון מגניה׃ </p>
<p id="v19"><sup><small>19</small></sup>  צרר רוח אותה בכנפיה ויבשׁו מזבחותם׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Hosea/3">
          <span class="mdi mdi-arrow-left-drop-circle"></span><span class="pl-2">הושע - פֶּרֶק 3</span>
        </a>
        </td>
        <td>
        <a href="/he/Bible/Hosea/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Hosea/5">
          <span class="pr-2">הושע - פֶּרֶק 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
