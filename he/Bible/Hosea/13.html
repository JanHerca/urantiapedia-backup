<!--
title: הושע - פֶּרֶק 13
description: 
published: true
date: 2023-11-8T20:31:8Z
tags: bible, bible—hosea
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Hosea/12">
          <span class="mdi mdi-arrow-left-drop-circle"></span><span class="pl-2">הושע - פֶּרֶק 12</span>
        </a>
        </td>
        <td>
        <a href="/he/Bible/Hosea/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Hosea/14">
          <span class="pr-2">הושע - פֶּרֶק 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  כדבר אפרים רתת נשׂא הוא בישׂראל ויאשׁם בבעל וימת׃ </p>
<p id="v2"><sup><small>2</small></sup>  ועתה יוספו לחטא ויעשׂו להם מסכה מכספם כתבונם עצבים מעשׂה חרשׁים כלה להם הם אמרים זבחי אדם עגלים ישׁקון׃ </p>
<p id="v3"><sup><small>3</small></sup>  לכן יהיו כענן־בקר וכטל משׁכים הלך כמץ יסער מגרן וכעשׁן מארבה׃ </p>
<p id="v4"><sup><small>4</small></sup>  ואנכי יהוה אלהיך מארץ מצרים ואלהים זולתי לא תדע ומושׁיע אין בלתי׃ </p>
<p id="v5"><sup><small>5</small></sup>  אני ידעתיך במדבר בארץ תלאבות׃ </p>
<p id="v6"><sup><small>6</small></sup>  כמרעיתם וישׂבעו שׂבעו וירם לבם על־כן שׁכחוני׃ </p>
<p id="v7"><sup><small>7</small></sup>  ואהי להם כמו־שׁחל כנמר על־דרך אשׁור׃ </p>
<p id="v8"><sup><small>8</small></sup>  אפגשׁם כדב שׁכול ואקרע סגור לבם ואכלם שׁם כלביא חית השׂדה תבקעם׃ </p>
<p id="v9"><sup><small>9</small></sup>  שׁחתך ישׂראל כי־בי בעזרך׃ </p>
<p id="v10"><sup><small>10</small></sup>  אהי מלכך אפוא ויושׁיעך בכל־עריך ושׁפטיך אשׁר אמרת תנה־לי מלך ושׂרים׃ </p>
<p id="v11"><sup><small>11</small></sup>  אתן־לך מלך באפי ואקח בעברתי׃ </p>
<p id="v12"><sup><small>12</small></sup>  צרור עון אפרים צפונה חטאתו׃ </p>
<p id="v13"><sup><small>13</small></sup>  חבלי יולדה יבאו לו הוא־בן לא חכם כי־עת לא־יעמד במשׁבר בנים׃ </p>
<p id="v14"><sup><small>14</small></sup>  מיד שׁאול אפדם ממות אגאלם אהי דבריך מות אהי קטבך שׁאול נחם יסתר מעיני׃ </p>
<p id="v15"><sup><small>15</small></sup>  כי הוא בן אחים יפריא יבוא קדים רוח יהוה ממדבר עלה ויבושׁ מקורו ויחרב מעינו הוא ישׁסה אוצר כל־כלי חמדה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Hosea/12">
          <span class="mdi mdi-arrow-left-drop-circle"></span><span class="pl-2">הושע - פֶּרֶק 12</span>
        </a>
        </td>
        <td>
        <a href="/he/Bible/Hosea/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Hosea/14">
          <span class="pr-2">הושע - פֶּרֶק 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
