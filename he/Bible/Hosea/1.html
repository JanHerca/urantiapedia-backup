<!--
title: הושע - פֶּרֶק 1
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Hosea/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Hosea/2">הושע - פֶּרֶק 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  דבר־יהוה אשׁר היה אל־הושׁע בן־בארי בימי עזיה יותם אחז יחזקיה מלכי יהודה ובימי ירבעם בן־יואשׁ מלך ישׂראל׃ </p>
<p id="v2"><sup><small>2</small></sup>  תחלת דבר־יהוה בהושׁע ויאמר יהוה אל־הושׁע לך קח־לך אשׁת זנונים וילדי זנונים כי־זנה תזנה הארץ מאחרי יהוה׃ </p>
<p id="v3"><sup><small>3</small></sup>  וילך ויקח את־גמר בת־דבלים ותהר ותלד־לו בן׃ </p>
<p id="v4"><sup><small>4</small></sup>  ויאמר יהוה אליו קרא שׁמו יזרעאל כי־עוד מעט ופקדתי את־דמי יזרעאל על־בית יהוא והשׁבתי ממלכות בית ישׂראל׃ </p>
<p id="v5"><sup><small>5</small></sup>  והיה ביום ההוא ושׁברתי את־קשׁת ישׂראל בעמק יזרעאל׃ </p>
<p id="v6"><sup><small>6</small></sup>  ותהר עוד ותלד בת ויאמר לו קרא שׁמה לא רחמה כי לא אוסיף עוד ארחם את־בית ישׂראל כי־נשׂא אשׂא להם׃ </p>
<p id="v7"><sup><small>7</small></sup>  ואת־בית יהודה ארחם והושׁעתים ביהוה אלהיהם ולא אושׁיעם בקשׁת ובחרב ובמלחמה בסוסים ובפרשׁים׃ </p>
<p id="v8"><sup><small>8</small></sup>  ותגמל את־לא רחמה ותהר ותלד בן׃ </p>
<p id="v9"><sup><small>9</small></sup>  ויאמר קרא שׁמו לא עמי כי אתם לא עמי ואנכי לא־אהיה לכם׃ </p>
