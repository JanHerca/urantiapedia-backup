<!--
title: ויקרא - פֶּרֶק 19
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Leviticus/18">ויקרא - פֶּרֶק 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Leviticus/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Leviticus/20">ויקרא - פֶּרֶק 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וידבר יהוה אל־משׁה לאמר׃ </p>
<p id="v2"><sup><small>2</small></sup>  דבר אל־כל־עדת בני־ישׂראל ואמרת אלהם קדשׁים תהיו כי קדושׁ אני יהוה אלהיכם׃ <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  אישׁ אמו ואביו תיראו ואת־שׁבתתי תשׁמרו אני יהוה אלהיכם׃ </p>
<p id="v4"><sup><small>4</small></sup>  אל־תפנו אל־האלילם ואלהי מסכה לא תעשׂו לכם אני יהוה אלהיכם׃ </p>
<p id="v5"><sup><small>5</small></sup>  וכי תזבחו זבח שׁלמים ליהוה לרצנכם תזבחהו׃ </p>
<p id="v6"><sup><small>6</small></sup>  ביום זבחכם יאכל וממחרת והנותר עד־יום השׁלישׁי באשׁ ישׂרף׃ </p>
<p id="v7"><sup><small>7</small></sup>  ואם האכל יאכל ביום השׁלישׁי פגול הוא לא ירצה׃ </p>
<p id="v8"><sup><small>8</small></sup>  ואכליו עונו ישׂא כי־את־קדשׁ יהוה חלל ונכרתה הנפשׁ ההוא מעמיה׃ </p>
<p id="v9"><sup><small>9</small></sup>  ובקצרכם את־קציר ארצכם לא תכלה פאת שׂדך לקצר ולקט קצירך לא תלקט׃ </p>
<p id="v10"><sup><small>10</small></sup>  וכרמך לא תעולל ופרט כרמך לא תלקט לעני ולגר תעזב אתם אני יהוה אלהיכם׃ </p>
<p id="v11"><sup><small>11</small></sup>  לא תגנבו ולא־תכחשׁו ולא־תשׁקרו אישׁ בעמיתו׃ </p>
<p id="v12"><sup><small>12</small></sup>  ולא־תשׁבעו בשׁמי לשׁקר וחללת את־שׁם אלהיך אני יהוה׃ <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  לא־תעשׁק את־רעך ולא תגזל לא־תלין פעלת שׂכיר אתך עד־בקר׃ </p>
<p id="v14"><sup><small>14</small></sup>  לא־תקלל חרשׁ ולפני עור לא תתן מכשׁל ויראת מאלהיך אני יהוה׃ <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  לא־תעשׂו עול במשׁפט לא־תשׂא פני־דל ולא תהדר פני גדול בצדק תשׁפט עמיתך׃ </p>
<p id="v16"><sup><small>16</small></sup>  לא־תלך רכיל בעמיך לא תעמד על־דם רעך אני יהוה׃ </p>
<p id="v17"><sup><small>17</small></sup>  לא־תשׂנא את־אחיך בלבבך הוכח תוכיח את־עמיתך ולא־תשׂא עליו חטא׃ </p>
<p id="v18"><sup><small>18</small></sup>  לא־תקם ולא־תטר את־בני עמך ואהבת לרעך כמוך אני יהוה׃ <sup id="cite1"><a href="#fn1">[1]</a></sup> <sup id="cite4"><a href="#fn4">[4]</a></sup> <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  את־חקתי תשׁמרו בהמתך לא־תרביע כלאים שׂדך לא־תזרע כלאים ובגד כלאים שׁעטנז לא יעלה עליך׃ </p>
<p id="v20"><sup><small>20</small></sup>  ואישׁ כי־ישׁכב את־אשׁה שׁכבת־זרע והוא שׁפחה נחרפת לאישׁ והפדה לא נפדתה או חפשׁה לא נתן־לה בקרת תהיה לא יומתו כי־לא חפשׁה׃ </p>
<p id="v21"><sup><small>21</small></sup>  והביא את־אשׁמו ליהוה אל־פתח אהל מועד איל אשׁם׃ </p>
<p id="v22"><sup><small>22</small></sup>  וכפר עליו הכהן באיל האשׁם לפני יהוה על־חטאתו אשׁר חטא ונסלח לו מחטאתו אשׁר חטא׃ </p>
<p id="v23"><sup><small>23</small></sup>  וכי־תבאו אל־הארץ ונטעתם כל־עץ מאכל וערלתם ערלתו את־פריו שׁלשׁ שׁנים יהיה לכם ערלים לא יאכל׃ </p>
<p id="v24"><sup><small>24</small></sup>  ובשׁנה הרביעת יהיה כל־פריו קדשׁ הלולים ליהוה׃ </p>
<p id="v25"><sup><small>25</small></sup>  ובשׁנה החמישׁת תאכלו את־פריו להוסיף לכם תבואתו אני יהוה אלהיכם׃ </p>
<p id="v26"><sup><small>26</small></sup>  לא תאכלו על־הדם לא תנחשׁו ולא תעוננו׃ </p>
<p id="v27"><sup><small>27</small></sup>  לא תקפו פאת ראשׁכם ולא תשׁחית את פאת זקנך׃ </p>
<p id="v28"><sup><small>28</small></sup>  ושׂרט לנפשׁ לא תתנו בבשׂרכם וכתבת קעקע לא תתנו בכם אני יהוה׃ </p>
<p id="v29"><sup><small>29</small></sup>  אל־תחלל את־בתך להזנותה ולא־תזנה הארץ ומלאה הארץ זמה׃ </p>
<p id="v30"><sup><small>30</small></sup>  את־שׁבתתי תשׁמרו ומקדשׁי תיראו אני יהוה׃ </p>
<p id="v31"><sup><small>31</small></sup>  אל־תפנו אל־האבת ואל־הידענים אל־תבקשׁו לטמאה בהם אני יהוה אלהיכם׃ </p>
<p id="v32"><sup><small>32</small></sup>  מפני שׂיבה תקום והדרת פני זקן ויראת מאלהיך אני יהוה׃ </p>
<p id="v33"><sup><small>33</small></sup>  וכי־יגור אתך גר בארצכם לא תונו אתו׃ </p>
<p id="v34"><sup><small>34</small></sup>  כאזרח מכם יהיה לכם הגר הגר אתכם ואהבת לו כמוך כי־גרים הייתם בארץ מצרים אני יהוה אלהיכם׃ <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  לא־תעשׂו עול במשׁפט במדה במשׁקל ובמשׂורה׃ </p>
<p id="v36"><sup><small>36</small></sup>  מאזני צדק אבני־צדק איפת צדק והין צדק יהיה לכם אני יהוה אלהיכם אשׁר־הוצאתי אתכם מארץ מצרים׃ </p>
<p id="v37"><sup><small>37</small></sup>  ושׁמרתם את־כל־חקתי ואת־כל־משׁפטי ועשׂיתם אתם אני יהוה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 19:18,34 <i>אוהב שכנים כעצמי</i>: <a href="/he/The_Urantia_Book/103#p5_2">או 103:5.2</a>.  <i>אוהב את השכן כעצמי</i>: <a href="/he/The_Urantia_Book/159#p5_4">או 159:5.4</a>.  <i>אוהב את השכן כעצמי</i>: <a href="/he/The_Urantia_Book/159#p5_9">או 159:5.9</a>.  <i>אהבת לרעך</i>: <a href="/he/The_Urantia_Book/170#p3_6">או 170:3.6</a>.  <i>אהבת שכנים כמו עצמך</i>: <a href="/he/The_Urantia_Book/131#p2_13">או 131:2.13</a>.  <i>אוהב את השכן כעצמי</i>: <a href="/he/The_Urantia_Book/131#p10_2">או 131:10.2</a>.  <i>אוהב את השכן כעצמי</i>: <a href="/he/The_Urantia_Book/180#p5_7">או 180:5.7</a>.  <i>אוהב את השכן כעצמי</i>: <a href="/he/The_Urantia_Book/163#p4_8">או 163:4.8</a>.  <i>אוהב את השכן כעצמי</i>: <a href="/he/The_Urantia_Book/174#p4_2">או 174:4.2</a>.  <i>על ידי אהבת בן אדם</i>: <a href="/he/The_Urantia_Book/110#p3_9">או 110:3.9</a>.  <i>אהבת לרעך כמוך</i>: <a href="/he/The_Urantia_Book/131#p2_11">או 131:2.11</a>.  <i>אוהבים אחד את השני</i>: <a href="/he/The_Urantia_Book/181#p2_4">או 181:2.4</a>.  <i>אוהבים אחד את השני</i>: <a href="/he/The_Urantia_Book/178#p1_17">או 178:1.17</a>. </li>
  <li id="fn2"><a href="#cite2">↑</a> 19:2 <i>תהיה אתה מושלם</i>: <a href="/he/The_Urantia_Book/140#p10_1">או 140:10.1</a>.  <i>תהיה אתה מושלם</i>: <a href="/he/The_Urantia_Book/107#p0_3">או 107:0.3</a>.  <i>תהיה אתה מושלם</i>: <a href="/he/The_Urantia_Book/106#p2_6">או 106:2.6</a>.  <i>משכלל רוחנית</i>: <a href="/he/The_Urantia_Book/181#p2_25">או 181:2.25</a>.  <i>תהיה כמו אלוהים וחי</i>: <a href="/he/The_Urantia_Book/131#p2_13">או 131:2.13</a>.  <i>תהיה אתה מושלם</i>: <a href="/he/The_Urantia_Book/140#p3_16">או 140:3.16</a>.  <i>תהיה אתה מושלם</i>: <a href="/he/The_Urantia_Book/161#p1_10">או 161:1.10</a>.  <i>תהיה מושלם</i>: <a href="/he/The_Urantia_Book/99#p5_3">או 99:5.3</a>.  <i>תהיה אתה מושלם</i>: <a href="/he/The_Urantia_Book/137#p8_13">או 137:8.13</a>.  <i>תהיה אתה מושלם</i>: <a href="/he/The_Urantia_Book/140#p4_11">או 140:4.11</a>.  <i>תהיה אתה מושלם</i>: <a href="/he/The_Urantia_Book/131#p2_6">או 131:2.6</a>.  <i>תהיה אתה מושלם</i>: <a href="/he/The_Urantia_Book/140#p8_32">או 140:8.32</a>.  <i>להיות מושלם מבחינה רוחנית</i>: <a href="/he/The_Urantia_Book/181#p1_2">או 181:1.2</a>.  <i>תהיה אתה מושלם</i>: <a href="/he/The_Urantia_Book/142#p7_13">או 142:7.13</a>.  <i>תהיה מושלם</i>: <a href="/he/The_Urantia_Book/140#p5_15">או 140:5.15</a>.  <i>תהיה אתה מושלם</i>: <a href="/he/The_Urantia_Book/26#p4_5">או 26:4.5</a>.  <i>תהיה אתה מושלם</i>: <a href="/he/The_Urantia_Book/26#p9_3">או 26:9.3</a>.  <i>תהיה אתה מושלם</i>: <a href="/he/The_Urantia_Book/7#p5_1">או 7:5.1</a>.  <i>תהיה אתה מושלם</i>: <a href="/he/The_Urantia_Book/7#p4_7">או 7:4.7</a>.  <i>תהיה אתה מושלם</i>: <a href="/he/The_Urantia_Book/31#p3_6">או 31:3.6</a>.  <i>תהיה אתה מושלם</i>: <a href="/he/The_Urantia_Book/37#p5_3">או 37:5.3</a>.  <i>תהיה אתה מושלם</i>: <a href="/he/The_Urantia_Book/1#p0_3">או 1:0.3</a>.  <i>תהיה אתה מושלם</i>: <a href="/he/The_Urantia_Book/1#p0_6">או 1:0.6</a>.  <i>חפש שלמות</i>: <a href="/he/The_Urantia_Book/143#p2_6">או 143:2.6</a>.  <i>תהיה אתה מושלם</i>: <a href="/he/The_Urantia_Book/26#p11_4">או 26:11.4</a>.  <i>תהיה אתה מושלם</i>: <a href="/he/The_Urantia_Book/40#p7_4">או 40:7.4</a>.  <i>להיות מושלם</i>: <a href="/he/The_Urantia_Book/13#p2_8">או 13:2.8</a>.  <i>תהיה אתה מושלם, כמו שאני</i>: <a href="/he/The_Urantia_Book/56#p0_1">או 56:0.1</a>. </li>
  <li id="fn3"><a href="#cite3">↑</a> 19:14 <i>משמעויות של פחד</i>: <a href="/he/The_Urantia_Book/149#p6_3">או 149:6.3</a>. </li>
  <li id="fn4"><a href="#cite4">↑</a> 19:18 <i>לא לנקום</i>: <a href="/he/The_Urantia_Book/159#p5_9">או 159:5.9</a>. </li>
  <li id="fn5"><a href="#cite5">↑</a> 19:12 <i>פטיש שם</i>: <a href="/he/The_Urantia_Book/88#p5_5">או 88:5.5</a>. </li>
  <li id="fn6"><a href="#cite6">↑</a> 19:18.34 <i>אוהבים אחד את השני</i>: <a href="/he/The_Urantia_Book/191#p4_3">או 191:4.3</a>. </li>
  <li id="fn7"><a href="#cite7">↑</a> 19:34 <i>זר מטופל כאל מקומי</i>: <a href="/he/The_Urantia_Book/70#p3_8">או 70:3.8</a>. </li>
</ol>
</div>
