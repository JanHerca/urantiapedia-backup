<!--
title: ויקרא - פֶּרֶק 26
description: 
published: true
date: 2022-10-6T10:37:18Z
tags: bible, bible—leviticus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Leviticus/25">ויקרא - פֶּרֶק 25</a></td>
        <td><a href="/he/Bible/Leviticus/Index">אינדקס</a></td>
        <td><a href="/he/Bible/Leviticus/27">ויקרא - פֶּרֶק 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  לא־תעשׂו לכם אלילם ופסל ומצבה לא־תקימו לכם ואבן משׂכית לא תתנו בארצכם להשׁתחות עליה כי אני יהוה אלהיכם׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  את־שׁבתתי תשׁמרו ומקדשׁי תיראו אני יהוה׃ </p>
<p id="v3"><sup><small>3</small></sup>  אם־בחקתי תלכו ואת־מצותי תשׁמרו ועשׂיתם אתם׃ </p>
<p id="v4"><sup><small>4</small></sup>  ונתתי גשׁמיכם בעתם ונתנה הארץ יבולה ועץ השׂדה יתן פריו׃ </p>
<p id="v5"><sup><small>5</small></sup>  והשׂיג לכם דישׁ את־בציר ובציר ישׂיג את־זרע ואכלתם לחמכם לשׂבע וישׁבתם לבטח בארצכם׃ </p>
<p id="v6"><sup><small>6</small></sup>  ונתתי שׁלום בארץ ושׁכבתם ואין מחריד והשׁבתי חיה רעה מן־הארץ וחרב לא־תעבר בארצכם׃ </p>
<p id="v7"><sup><small>7</small></sup>  ורדפתם את־איביכם ונפלו לפניכם לחרב׃ </p>
<p id="v8"><sup><small>8</small></sup>  ורדפו מכם חמשׁה מאה ומאה מכם רבבה ירדפו ונפלו איביכם לפניכם לחרב׃ </p>
<p id="v9"><sup><small>9</small></sup>  ופניתי אליכם והפריתי אתכם והרביתי אתכם והקימתי את־בריתי אתכם׃ </p>
<p id="v10"><sup><small>10</small></sup>  ואכלתם ישׁן נושׁן וישׁן מפני חדשׁ תוציאו׃ </p>
<p id="v11"><sup><small>11</small></sup>  ונתתי משׁכני בתוככם ולא־תגעל נפשׁי אתכם׃ </p>
<p id="v12"><sup><small>12</small></sup>  והתהלכתי בתוככם והייתי לכם לאלהים ואתם תהיו־לי לעם׃ </p>
<p id="v13"><sup><small>13</small></sup>  אני יהוה אלהיכם אשׁר הוצאתי אתכם מארץ מצרים מהית להם עבדים ואשׁבר מטת עלכם ואולך אתכם קוממיות׃ <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  ואם־לא תשׁמעו לי ולא תעשׂו את כל־המצות האלה׃ <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  ואם־בחקתי תמאסו ואם את־משׁפטי תגעל נפשׁכם לבלתי עשׂות את־כל־מצותי להפרכם את־בריתי׃ </p>
<p id="v16"><sup><small>16</small></sup>  אף־אני אעשׂה־זאת לכם והפקדתי עליכם בהלה את־השׁחפת ואת־הקדחת מכלות עינים ומדיבת נפשׁ וזרעתם לריק זרעכם ואכלהו איביכם׃ </p>
<p id="v17"><sup><small>17</small></sup>  ונתתי פני בכם ונגפתם לפני איביכם ורדו בכם שׂנאיכם ונסתם ואין־רדף אתכם׃ </p>
<p id="v18"><sup><small>18</small></sup>  ואם־עד־אלה לא תשׁמעו לי ויספתי ליסרה אתכם שׁבע על־חטאתיכם׃ </p>
<p id="v19"><sup><small>19</small></sup>  ושׁברתי את־גאון עזכם ונתתי את־שׁמיכם כברזל ואת־ארצכם כנחשׁה׃ </p>
<p id="v20"><sup><small>20</small></sup>  ותם לריק כחכם ולא־תתן ארצכם את־יבולה ועץ הארץ לא יתן פריו׃ </p>
<p id="v21"><sup><small>21</small></sup>  ואם־תלכו עמי קרי ולא תאבו לשׁמע לי ויספתי עליכם מכה שׁבע כחטאתיכם׃ </p>
<p id="v22"><sup><small>22</small></sup>  והשׁלחתי בכם את־חית השׂדה ושׁכלה אתכם והכריתה את־בהמתכם והמעיטה אתכם ונשׁמו דרכיכם׃ </p>
<p id="v23"><sup><small>23</small></sup>  ואם־באלה לא תוסרו לי והלכתם עמי קרי׃ </p>
<p id="v24"><sup><small>24</small></sup>  והלכתי אף־אני עמכם בקרי והכיתי אתכם גם־אני שׁבע על־חטאתיכם׃ </p>
<p id="v25"><sup><small>25</small></sup>  והבאתי עליכם חרב נקמת נקם־ברית ונאספתם אל־עריכם ושׁלחתי דבר בתוככם ונתתם ביד־אויב׃ </p>
<p id="v26"><sup><small>26</small></sup>  בשׁברי לכם מטה־לחם ואפו עשׂר נשׁים לחמכם בתנור אחד והשׁיבו לחמכם במשׁקל ואכלתם ולא תשׂבעו׃ </p>
<p id="v27"><sup><small>27</small></sup>  ואם־בזאת לא תשׁמעו לי והלכתם עמי בקרי׃ </p>
<p id="v28"><sup><small>28</small></sup>  והלכתי עמכם בחמת־קרי ויסרתי אתכם אף־אני שׁבע על־חטאתיכם׃ </p>
<p id="v29"><sup><small>29</small></sup>  ואכלתם בשׂר בניכם ובשׂר בנתיכם תאכלו׃ </p>
<p id="v30"><sup><small>30</small></sup>  והשׁמדתי את־במתיכם והכרתי את־חמניכם ונתתי את־פגריכם על־פגרי גלוליכם וגעלה נפשׁי אתכם׃ <sup id="cite3"><a href="#fn3">[3]</a></sup></p>
<p id="v31"><sup><small>31</small></sup>  ונתתי את־עריכם חרבה והשׁמותי את־מקדשׁיכם ולא אריח בריח ניחחכם׃ </p>
<p id="v32"><sup><small>32</small></sup>  והשׁמתי אני את־הארץ ושׁממו עליה איביכם הישׁבים בה׃ </p>
<p id="v33"><sup><small>33</small></sup>  ואתכם אזרה בגוים והריקתי אחריכם חרב והיתה ארצכם שׁממה ועריכם יהיו חרבה׃ </p>
<p id="v34"><sup><small>34</small></sup>  אז תרצה הארץ את־שׁבתתיה כל ימי השׁמה ואתם בארץ איביכם אז תשׁבת הארץ והרצת את־שׁבתתיה׃ </p>
<p id="v35"><sup><small>35</small></sup>  כל־ימי השׁמה תשׁבת את אשׁר לא־שׁבתה בשׁבתתיכם בשׁבתכם עליה׃ </p>
<p id="v36"><sup><small>36</small></sup>  והנשׁארים בכם והבאתי מרך בלבבם בארצת איביהם ורדף אתם קול עלה נדף ונסו מנסת־חרב ונפלו ואין רדף׃ </p>
<p id="v37"><sup><small>37</small></sup>  וכשׁלו אישׁ־באחיו כמפני־חרב ורדף אין ולא־תהיה לכם תקומה לפני איביכם׃ </p>
<p id="v38"><sup><small>38</small></sup>  ואבדתם בגוים ואכלה אתכם ארץ איביכם׃ </p>
<p id="v39"><sup><small>39</small></sup>  והנשׁארים בכם ימקו בעונם בארצת איביכם ואף בעונת אבתם אתם ימקו׃ </p>
<p id="v40"><sup><small>40</small></sup>  והתודו את־עונם ואת־עון אבתם במעלם אשׁר מעלו־בי ואף אשׁר־הלכו עמי בקרי׃ </p>
<p id="v41"><sup><small>41</small></sup>  אף־אני אלך עמם בקרי והבאתי אתם בארץ איביהם או־אז יכנע לבבם הערל ואז ירצו את־עונם׃ </p>
<p id="v42"><sup><small>42</small></sup>  וזכרתי את־בריתי יעקוב ואף את־בריתי יצחק ואף את־בריתי אברהם אזכר והארץ אזכר׃ </p>
<p id="v43"><sup><small>43</small></sup>  והארץ תעזב מהם ותרץ את־שׁבתתיה בהשׁמה מהם והם ירצו את־עונם יען וביען במשׁפטי מאסו ואת־חקתי געלה נפשׁם׃ </p>
<p id="v44"><sup><small>44</small></sup>  ואף־גם־זאת בהיותם בארץ איביהם לא־מאסתים ולא־געלתים לכלתם להפר בריתי אתם כי אני יהוה אלהיהם׃ </p>
<p id="v45"><sup><small>45</small></sup>  וזכרתי להם ברית ראשׁנים אשׁר הוצאתי־אתם מארץ מצרים לעיני הגוים להיות להם לאלהים אני יהוה׃ </p>
<p id="v46"><sup><small>46</small></sup>  אלה החקים והמשׁפטים והתורת אשׁר נתן יהוה בינו ובין בני ישׂראל בהר סיני ביד־משׁה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Leviticus/25">ויקרא - פֶּרֶק 25</a></td>
        <td><a href="/he/Bible/Leviticus/Index">אינדקס</a></td>
        <td><a href="/he/Bible/Leviticus/27">ויקרא - פֶּרֶק 27</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 26:1 <i>אין תמונה חרוטה של ​​שום דבר</i>: <a href="/he/The_Urantia_Book/88#p2_5">או 88:2.5</a>. </li>
  <li id="fn2"><a href="#cite2">↑</a> 26:14-39 <i>אסון קהילתי</i>: <a href="/he/The_Urantia_Book/89#p2_4">או 89:2.4</a>. </li>
  <li id="fn3"><a href="#cite3">↑</a> 26:30 <i>מקומות גבוהים</i>: <a href="/he/The_Urantia_Book/85#p1_5">או 85:1.5</a>. </li>
  <li id="fn4"><a href="#cite4">↑</a> 26:13-39 <i>"צדק חמור"</i>: <a href="/he/The_Urantia_Book/20#p6_7">או 20:6.7</a>. </li>
</ol>
</div>
