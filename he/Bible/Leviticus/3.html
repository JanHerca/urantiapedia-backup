<!--
title: ויקרא - פֶּרֶק 3
description: 
published: true
date: 2023-11-8T20:31:8Z
tags: bible, bible—leviticus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Leviticus/2">
          <span class="mdi mdi-arrow-left-drop-circle"></span><span class="pl-2">ויקרא - פֶּרֶק 2</span>
        </a>
        </td>
        <td>
        <a href="/he/Bible/Leviticus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Leviticus/4">
          <span class="pr-2">ויקרא - פֶּרֶק 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ואם־זבח שׁלמים קרבנו אם מן־הבקר הוא מקריב אם־זכר אם־נקבה תמים יקריבנו לפני יהוה׃ </p>
<p id="v2"><sup><small>2</small></sup>  וסמך ידו על־ראשׁ קרבנו ושׁחטו פתח אהל מועד וזרקו בני אהרן הכהנים את־הדם על־המזבח סביב׃ </p>
<p id="v3"><sup><small>3</small></sup>  והקריב מזבח השׁלמים אשׁה ליהוה את־החלב המכסה את־הקרב ואת כל־החלב אשׁר על־הקרב׃ </p>
<p id="v4"><sup><small>4</small></sup>  ואת שׁתי הכלית ואת־החלב אשׁר עלהן אשׁר על־הכסלים ואת־היתרת על־הכבד על־הכליות יסירנה׃ </p>
<p id="v5"><sup><small>5</small></sup>  והקטירו אתו בני־אהרן המזבחה על־העלה אשׁר על־העצים אשׁר על־האשׁ אשׁה ריח ניחח ליהוה׃ </p>
<p id="v6"><sup><small>6</small></sup>  ואם־מן־הצאן קרבנו לזבח שׁלמים ליהוה זכר או נקבה תמים יקריבנו׃ </p>
<p id="v7"><sup><small>7</small></sup>  אם־כשׂב הוא־מקריב את־קרבנו והקריב אתו לפני יהוה׃ </p>
<p id="v8"><sup><small>8</small></sup>  וסמך את־ידו על־ראשׁ קרבנו ושׁחט אתו לפני אהל מועד וזרקו בני אהרן את־דמו על־המזבח סביב׃ </p>
<p id="v9"><sup><small>9</small></sup>  והקריב מזבח השׁלמים אשׁה ליהוה חלבו האליה תמימה לעמת העצה יסירנה ואת־החלב המכסה את־הקרב ואת כל־החלב אשׁר על־הקרב׃ </p>
<p id="v10"><sup><small>10</small></sup>  ואת שׁתי הכלית ואת־החלב אשׁר עלהן אשׁר על־הכסלים ואת־היתרת על־הכבד על־הכלית יסירנה׃ </p>
<p id="v11"><sup><small>11</small></sup>  והקטירו הכהן המזבחה לחם אשׁה ליהוה׃ </p>
<p id="v12"><sup><small>12</small></sup>  ואם עז קרבנו והקריבו לפני יהוה׃ </p>
<p id="v13"><sup><small>13</small></sup>  וסמך את־ידו על־ראשׁו ושׁחט אתו לפני אהל מועד וזרקו בני אהרן את־דמו על־המזבח סביב׃ </p>
<p id="v14"><sup><small>14</small></sup>  והקריב ממנו קרבנו אשׁה ליהוה את־החלב המכסה את־הקרב ואת כל־החלב אשׁר על־הקרב׃ </p>
<p id="v15"><sup><small>15</small></sup>  ואת שׁתי הכלית ואת־החלב אשׁר עלהן אשׁר על־הכסלים ואת־היתרת על־הכבד על־הכלית יסירנה׃ </p>
<p id="v16"><sup><small>16</small></sup>  והקטירם הכהן המזבחה לחם אשׁה לריח ניחח כל־חלב ליהוה׃ </p>
<p id="v17"><sup><small>17</small></sup>  חקת עולם לדרתיכם בכל מושׁבתיכם כל־חלב וכל־דם לא תאכלו׃ <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Leviticus/2">
          <span class="mdi mdi-arrow-left-drop-circle"></span><span class="pl-2">ויקרא - פֶּרֶק 2</span>
        </a>
        </td>
        <td>
        <a href="/he/Bible/Leviticus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Leviticus/4">
          <span class="pr-2">ויקרא - פֶּרֶק 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:17 <i>טאבו שומן מהחי</i>: <a href="/he/The_Urantia_Book/86#p5_11">או 86:5.11</a>. </li>
</ol>
</div>
