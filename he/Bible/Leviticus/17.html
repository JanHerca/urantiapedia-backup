<!--
title: ויקרא - פֶּרֶק 17
description: 
published: true
date: 2022-10-6T10:37:18Z
tags: bible, bible—leviticus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Leviticus/16">ויקרא - פֶּרֶק 16</a></td>
        <td><a href="/he/Bible/Leviticus/Index">אינדקס</a></td>
        <td><a href="/he/Bible/Leviticus/18">ויקרא - פֶּרֶק 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וידבר יהוה אל־משׁה לאמר׃ </p>
<p id="v2"><sup><small>2</small></sup>  דבר אל־אהרן ואל־בניו ואל כל־בני ישׂראל ואמרת אליהם זה הדבר אשׁר־צוה יהוה לאמר׃ </p>
<p id="v3"><sup><small>3</small></sup>  אישׁ אישׁ מבית ישׂראל אשׁר ישׁחט שׁור או־כשׂב או־עז במחנה או אשׁר ישׁחט מחוץ למחנה׃ </p>
<p id="v4"><sup><small>4</small></sup>  ואל־פתח אהל מועד לא הביאו להקריב קרבן ליהוה לפני משׁכן יהוה דם יחשׁב לאישׁ ההוא דם שׁפך ונכרת האישׁ ההוא מקרב עמו׃ </p>
<p id="v5"><sup><small>5</small></sup>  למען אשׁר יביאו בני ישׂראל את־זבחיהם אשׁר הם זבחים על־פני השׂדה והביאם ליהוה אל־פתח אהל מועד אל־הכהן וזבחו זבחי שׁלמים ליהוה אותם׃ </p>
<p id="v6"><sup><small>6</small></sup>  וזרק הכהן את־הדם על־מזבח יהוה פתח אהל מועד והקטיר החלב לריח ניחח ליהוה׃ </p>
<p id="v7"><sup><small>7</small></sup>  ולא־יזבחו עוד את־זבחיהם לשׂעירם אשׁר הם זנים אחריהם חקת עולם תהיה־זאת להם לדרתם׃ </p>
<p id="v8"><sup><small>8</small></sup>  ואלהם תאמר אישׁ אישׁ מבית ישׂראל ומן־הגר אשׁר־יגור בתוכם אשׁר־יעלה עלה או־זבח׃ </p>
<p id="v9"><sup><small>9</small></sup>  ואל־פתח אהל מועד לא יביאנו לעשׂות אתו ליהוה ונכרת האישׁ ההוא מעמיו׃ </p>
<p id="v10"><sup><small>10</small></sup>  ואישׁ אישׁ מבית ישׂראל ומן־הגר הגר בתוכם אשׁר יאכל כל־דם ונתתי פני בנפשׁ האכלת את־הדם והכרתי אתה מקרב עמה׃ </p>
<p id="v11"><sup><small>11</small></sup>  כי נפשׁ הבשׂר בדם הוא ואני נתתיו לכם על־המזבח לכפר על־נפשׁתיכם כי־הדם הוא בנפשׁ יכפר׃ <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  על־כן אמרתי לבני ישׂראל כל־נפשׁ מכם לא־תאכל דם והגר הגר בתוככם לא־יאכל דם׃ </p>
<p id="v13"><sup><small>13</small></sup>  ואישׁ אישׁ מבני ישׂראל ומן־הגר הגר בתוכם אשׁר יצוד ציד חיה או־עוף אשׁר יאכל ושׁפך את־דמו וכסהו בעפר׃ </p>
<p id="v14"><sup><small>14</small></sup>  כי־נפשׁ כל־בשׂר דמו בנפשׁו הוא ואמר לבני ישׂראל דם כל־בשׂר לא תאכלו כי נפשׁ כל־בשׂר דמו הוא כל־אכליו יכרת׃ </p>
<p id="v15"><sup><small>15</small></sup>  וכל־נפשׁ אשׁר תאכל נבלה וטרפה באזרח ובגר וכבס בגדיו ורחץ במים וטמא עד־הערב וטהר׃ </p>
<p id="v16"><sup><small>16</small></sup>  ואם לא יכבס ובשׂרו לא ירחץ ונשׂא עונו׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Leviticus/16">ויקרא - פֶּרֶק 16</a></td>
        <td><a href="/he/Bible/Leviticus/Index">אינדקס</a></td>
        <td><a href="/he/Bible/Leviticus/18">ויקרא - פֶּרֶק 18</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 17:11 <i>קורבן דם</i>: <a href="/he/The_Urantia_Book/63#p6_4">או 63:6.4</a>.  <i>דם החיים</i>: <a href="/he/The_Urantia_Book/84#p2_1">או 84:2.1</a>. </li>
</ol>
</div>
