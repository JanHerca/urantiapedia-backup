<!--
title: ויקרא - פֶּרֶק 5
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Leviticus/4">ויקרא - פֶּרֶק 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Leviticus/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Leviticus/6">ויקרא - פֶּרֶק 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ונפשׁ כי־תחטא ושׁמעה קול אלה והוא עד או ראה או ידע אם־לוא יגיד ונשׂא עונו׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  או נפשׁ אשׁר תגע בכל־דבר טמא או בנבלת חיה טמאה או בנבלת בהמה טמאה או בנבלת שׁרץ טמא ונעלם ממנו והוא טמא ואשׁם׃ </p>
<p id="v3"><sup><small>3</small></sup>  או כי יגע בטמאת אדם לכל טמאתו אשׁר יטמא בה ונעלם ממנו והוא ידע ואשׁם׃ </p>
<p id="v4"><sup><small>4</small></sup>  או נפשׁ כי תשׁבע לבטא בשׂפתים להרע או להיטיב לכל אשׁר יבטא האדם בשׁבעה ונעלם ממנו והוא־ידע ואשׁם לאחת מאלה׃ <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  והיה כי־יאשׁם לאחת מאלה והתודה אשׁר חטא עליה׃ </p>
<p id="v6"><sup><small>6</small></sup>  והביא את־אשׁמו ליהוה על חטאתו אשׁר חטא נקבה מן־הצאן כשׂבה או־שׂעירת עזים לחטאת וכפר עליו הכהן מחטאתו׃ </p>
<p id="v7"><sup><small>7</small></sup>  ואם־לא תגיע ידו די שׂה והביא את־אשׁמו אשׁר חטא שׁתי תרים או־שׁני בני־יונה ליהוה אחד לחטאת ואחד לעלה׃ </p>
<p id="v8"><sup><small>8</small></sup>  והביא אתם אל־הכהן והקריב את־אשׁר לחטאת ראשׁונה ומלק את־ראשׁו ממול ערפו ולא יבדיל׃ </p>
<p id="v9"><sup><small>9</small></sup>  והזה מדם החטאת על־קיר המזבח והנשׁאר בדם ימצה אל־יסוד המזבח חטאת הוא׃ </p>
<p id="v10"><sup><small>10</small></sup>  ואת־השׁני יעשׂה עלה כמשׁפט וכפר עליו הכהן מחטאתו אשׁר־חטא ונסלח לו׃ </p>
<p id="v11"><sup><small>11</small></sup>  ואם־לא תשׂיג ידו לשׁתי תרים או לשׁני בני־יונה והביא את־קרבנו אשׁר חטא עשׂירת האפה סלת לחטאת לא־ישׂים עליה שׁמן ולא־יתן עליה לבנה כי חטאת הוא׃ </p>
<p id="v12"><sup><small>12</small></sup>  והביאה אל־הכהן וקמץ הכהן ממנה מלוא קמצו את־אזכרתה והקטיר המזבחה על אשׁי יהוה חטאת הוא׃ </p>
<p id="v13"><sup><small>13</small></sup>  וכפר עליו הכהן על־חטאתו אשׁר־חטא מאחת מאלה ונסלח לו והיתה לכהן כמנחה׃ </p>
<p id="v14"><sup><small>14</small></sup>  וידבר יהוה אל־משׁה לאמר׃ </p>
<p id="v15"><sup><small>15</small></sup>  נפשׁ כי־תמעל מעל וחטאה בשׁגגה מקדשׁי יהוה והביא את־אשׁמו ליהוה איל תמים מן־הצאן בערכך כסף־שׁקלים בשׁקל־הקדשׁ לאשׁם׃ </p>
<p id="v16"><sup><small>16</small></sup>  ואת אשׁר חטא מן־הקדשׁ ישׁלם ואת־חמישׁתו יוסף עליו ונתן אתו לכהן והכהן יכפר עליו באיל האשׁם ונסלח לו׃ </p>
<p id="v17"><sup><small>17</small></sup>  ואם־נפשׁ כי תחטא ועשׂתה אחת מכל־מצות יהוה אשׁר לא תעשׂינה ולא־ידע ואשׁם ונשׂא עונו׃ </p>
<p id="v18"><sup><small>18</small></sup>  והביא איל תמים מן־הצאן בערכך לאשׁם אל־הכהן וכפר עליו הכהן על שׁגגתו אשׁר־שׁגג והוא לא־ידע ונסלח לו׃ </p>
<p id="v19"><sup><small>19</small></sup>  אשׁם הוא אשׁם אשׁם ליהוה׃ </p>
<p id="v20"><sup><small>20</small></sup>  וידבר יהוה אל־משׁה לאמר׃ </p>
<p id="v21"><sup><small>21</small></sup>  נפשׁ כי תחטא ומעלה מעל ביהוה וכחשׁ בעמיתו בפקדון או־בתשׂומת יד או בגזל או עשׁק את־עמיתו׃ </p>
<p id="v22"><sup><small>22</small></sup>  או־מצא אבדה וכחשׁ בה ונשׁבע על־שׁקר על־אחת מכל אשׁר־יעשׂה האדם לחטא בהנה׃ </p>
<p id="v23"><sup><small>23</small></sup>  והיה כי־יחטא ואשׁם והשׁיב את־הגזלה אשׁר גזל או את־העשׁק אשׁר עשׁק או את־הפקדון אשׁר הפקד אתו או את־האבדה אשׁר מצא׃ </p>
<p id="v24"><sup><small>24</small></sup>  או מכל אשׁר־ישׁבע עליו לשׁקר ושׁלם אתו בראשׁו וחמשׁתיו יסף עליו לאשׁר הוא לו יתננו ביום אשׁמתו׃ </p>
<p id="v25"><sup><small>25</small></sup>  ואת־אשׁמו יביא ליהוה איל תמים מן־הצאן בערכך לאשׁם אל־הכהן׃ </p>
<p id="v26"><sup><small>26</small></sup>  וכפר עליו הכהן לפני יהוה ונסלח לו על־אחת מכל אשׁר־יעשׂה לאשׁמה בה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:1-13 <i>נקה חטאים בודדים</i>: <a href="/he/The_Urantia_Book/90#p5_3">או 90:5.3</a>. </li>
  <li id="fn2"><a href="#cite2">↑</a> 5:4 <i>נדרים ושבועות קדושים</i>: <a href="/he/The_Urantia_Book/87#p6_9">או 87:6.9</a>. </li>
</ol>
</div>
