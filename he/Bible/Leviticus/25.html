<!--
title: ויקרא - פֶּרֶק 25
description: 
published: true
date: 2023-11-8T20:31:8Z
tags: bible, bible—leviticus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Leviticus/24">
          <span class="mdi mdi-arrow-left-drop-circle"></span><span class="pl-2">ויקרא - פֶּרֶק 24</span>
        </a>
        </td>
        <td>
        <a href="/he/Bible/Leviticus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Leviticus/26">
          <span class="pr-2">ויקרא - פֶּרֶק 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וידבר יהוה אל־משׁה בהר סיני לאמר׃ </p>
<p id="v2"><sup><small>2</small></sup>  דבר אל־בני ישׂראל ואמרת אלהם כי תבאו אל־הארץ אשׁר אני נתן לכם ושׁבתה הארץ שׁבת ליהוה׃ </p>
<p id="v3"><sup><small>3</small></sup>  שׁשׁ שׁנים תזרע שׂדך ושׁשׁ שׁנים תזמר כרמך ואספת את־תבואתה׃ </p>
<p id="v4"><sup><small>4</small></sup>  ובשׁנה השׁביעת שׁבת שׁבתון יהיה לארץ שׁבת ליהוה שׂדך לא תזרע וכרמך לא תזמר׃ <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  את ספיח קצירך לא תקצור ואת־ענבי נזירך לא תבצר שׁנת שׁבתון יהיה לארץ׃ </p>
<p id="v6"><sup><small>6</small></sup>  והיתה שׁבת הארץ לכם לאכלה לך ולעבדך ולאמתך ולשׂכירך ולתושׁבך הגרים עמך׃ </p>
<p id="v7"><sup><small>7</small></sup>  ולבהמתך ולחיה אשׁר בארצך תהיה כל־תבואתה לאכל׃ </p>
<p id="v8"><sup><small>8</small></sup>  וספרת לך שׁבע שׁבתת שׁנים שׁבע שׁנים שׁבע פעמים והיו לך ימי שׁבע שׁבתת השׁנים תשׁע וארבעים שׁנה׃ </p>
<p id="v9"><sup><small>9</small></sup>  והעברת שׁופר תרועה בחדשׁ השׁבעי בעשׂור לחדשׁ ביום הכפרים תעבירו שׁופר בכל־ארצכם׃ </p>
<p id="v10"><sup><small>10</small></sup>  וקדשׁתם את שׁנת החמשׁים שׁנה וקראתם דרור בארץ לכל־ישׁביה יובל הוא תהיה לכם ושׁבתם אישׁ אל־אחזתו ואישׁ אל־משׁפחתו תשׁבו׃ </p>
<p id="v11"><sup><small>11</small></sup>  יובל הוא שׁנת החמשׁים שׁנה תהיה לכם לא תזרעו ולא תקצרו את־ספיחיה ולא תבצרו את־נזריה׃ </p>
<p id="v12"><sup><small>12</small></sup>  כי יובל הוא קדשׁ תהיה לכם מן־השׂדה תאכלו את־תבואתה׃ </p>
<p id="v13"><sup><small>13</small></sup>  בשׁנת היובל הזאת תשׁבו אישׁ אל־אחזתו׃ </p>
<p id="v14"><sup><small>14</small></sup>  וכי־תמכרו ממכר לעמיתך או קנה מיד עמיתך אל־תונו אישׁ את־אחיו׃ </p>
<p id="v15"><sup><small>15</small></sup>  במספר שׁנים אחר היובל תקנה מאת עמיתך במספר שׁני־תבואת ימכר־לך׃ </p>
<p id="v16"><sup><small>16</small></sup>  לפי רב השׁנים תרבה מקנתו ולפי מעט השׁנים תמעיט מקנתו כי מספר תבואת הוא מכר לך׃ </p>
<p id="v17"><sup><small>17</small></sup>  ולא תונו אישׁ את־עמיתו ויראת מאלהיך כי אני יהוה אלהיכם׃ </p>
<p id="v18"><sup><small>18</small></sup>  ועשׂיתם את־חקתי ואת־משׁפטי תשׁמרו ועשׂיתם אתם וישׁבתם על־הארץ לבטח׃ </p>
<p id="v19"><sup><small>19</small></sup>  ונתנה הארץ פריה ואכלתם לשׂבע וישׁבתם לבטח עליה׃ </p>
<p id="v20"><sup><small>20</small></sup>  וכי תאמרו מה־נאכל בשׁנה השׁביעת הן לא נזרע ולא נאסף את־תבואתנו׃ </p>
<p id="v21"><sup><small>21</small></sup>  וצויתי את־ברכתי לכם בשׁנה השׁשׁית ועשׂת את־התבואה לשׁלשׁ השׁנים׃ </p>
<p id="v22"><sup><small>22</small></sup>  וזרעתם את השׁנה השׁמינת ואכלתם מן־התבואה ישׁן עד השׁנה התשׁיעת עד־בוא תבואתה תאכלו ישׁן׃ </p>
<p id="v23"><sup><small>23</small></sup>  והארץ לא תמכר לצמתת כי־לי הארץ כי־גרים ותושׁבים אתם עמדי׃ <sup id="cite1"><a href="#fn1">[1]</a></sup></p>
<p id="v24"><sup><small>24</small></sup>  ובכל ארץ אחזתכם גאלה תתנו לארץ׃ </p>
<p id="v25"><sup><small>25</small></sup>  כי־ימוך אחיך ומכר מאחזתו ובא גאלו הקרב אליו וגאל את ממכר אחיו׃ </p>
<p id="v26"><sup><small>26</small></sup>  ואישׁ כי לא יהיה־לו גאל והשׂיגה ידו ומצא כדי גאלתו׃ </p>
<p id="v27"><sup><small>27</small></sup>  וחשׁב את־שׁני ממכרו והשׁיב את־העדף לאישׁ אשׁר מכר־לו ושׁב לאחזתו׃ </p>
<p id="v28"><sup><small>28</small></sup>  ואם לא־מצאה ידו די השׁיב לו והיה ממכרו ביד הקנה אתו עד שׁנת היובל ויצא ביבל ושׁב לאחזתו׃ </p>
<p id="v29"><sup><small>29</small></sup>  ואישׁ כי־ימכר בית־מושׁב עיר חומה והיתה גאלתו עד־תם שׁנת ממכרו ימים תהיה גאלתו׃ </p>
<p id="v30"><sup><small>30</small></sup>  ואם לא־יגאל עד־מלאת לו שׁנה תמימה וקם הבית אשׁר־בעיר אשׁר־לא חמה לצמיתת לקנה אתו לדרתיו לא יצא ביבל׃ </p>
<p id="v31"><sup><small>31</small></sup>  ובתי החצרים אשׁר אין־להם חמה סביב על־שׂדה הארץ יחשׁב גאלה תהיה־לו וביבל יצא׃ </p>
<p id="v32"><sup><small>32</small></sup>  וערי הלוים בתי ערי אחזתם גאלת עולם תהיה ללוים׃ </p>
<p id="v33"><sup><small>33</small></sup>  ואשׁר יגאל מן־הלוים ויצא ממכר־בית ועיר אחזתו ביבל כי בתי ערי הלוים הוא אחזתם בתוך בני ישׂראל׃ </p>
<p id="v34"><sup><small>34</small></sup>  ושׂדה מגרשׁ עריהם לא ימכר כי־אחזת עולם הוא להם׃ </p>
<p id="v35"><sup><small>35</small></sup>  וכי־ימוך אחיך ומטה ידו עמך והחזקת בו גר ותושׁב וחי עמך׃ </p>
<p id="v36"><sup><small>36</small></sup>  אל־תקח מאתו נשׁך ותרבית ויראת מאלהיך וחי אחיך עמך׃ </p>
<p id="v37"><sup><small>37</small></sup>  את־כספך לא־תתן לו בנשׁך ובמרבית לא־תתן אכלך׃ </p>
<p id="v38"><sup><small>38</small></sup>  אני יהוה אלהיכם אשׁר־הוצאתי אתכם מארץ מצרים לתת לכם את־ארץ כנען להיות לכם לאלהים׃ </p>
<p id="v39"><sup><small>39</small></sup>  וכי־ימוך אחיך עמך ונמכר־לך לא־תעבד בו עבדת עבד׃ </p>
<p id="v40"><sup><small>40</small></sup>  כשׂכיר כתושׁב יהיה עמך עד־שׁנת היבל יעבד עמך׃ </p>
<p id="v41"><sup><small>41</small></sup>  ויצא מעמך הוא ובניו עמו ושׁב אל־משׁפחתו ואל־אחזת אבתיו ישׁוב׃ </p>
<p id="v42"><sup><small>42</small></sup>  כי־עבדי הם אשׁר־הוצאתי אתם מארץ מצרים לא ימכרו ממכרת עבד׃ </p>
<p id="v43"><sup><small>43</small></sup>  לא־תרדה בו בפרך ויראת מאלהיך׃ </p>
<p id="v44"><sup><small>44</small></sup>  ועבדך ואמתך אשׁר יהיו־לך מאת הגוים אשׁר סביבתיכם מהם תקנו עבד ואמה׃ </p>
<p id="v45"><sup><small>45</small></sup>  וגם מבני התושׁבים הגרים עמכם מהם תקנו וממשׁפחתם אשׁר עמכם אשׁר הולידו בארצכם והיו לכם לאחזה׃ </p>
<p id="v46"><sup><small>46</small></sup>  והתנחלתם אתם לבניכם אחריכם לרשׁת אחזה לעלם בהם תעבדו ובאחיכם בני־ישׂראל אישׁ באחיו לא־תרדה בו בפרך׃ </p>
<p id="v47"><sup><small>47</small></sup>  וכי תשׂיג יד גר ותושׁב עמך ומך אחיך עמו ונמכר לגר תושׁב עמך או לעקר משׁפחת גר׃ </p>
<p id="v48"><sup><small>48</small></sup>  אחרי נמכר גאלה תהיה־לו אחד מאחיו יגאלנו׃ </p>
<p id="v49"><sup><small>49</small></sup>  או־דדו או בן־דדו יגאלנו או־משׁאר בשׂרו ממשׁפחתו יגאלנו או־השׂיגה ידו ונגאל׃ </p>
<p id="v50"><sup><small>50</small></sup>  וחשׁב עם־קנהו משׁנת המכרו לו עד שׁנת היבל והיה כסף ממכרו במספר שׁנים כימי שׂכיר יהיה עמו׃ </p>
<p id="v51"><sup><small>51</small></sup>  אם־עוד רבות בשׁנים לפיהן ישׁיב גאלתו מכסף מקנתו׃ </p>
<p id="v52"><sup><small>52</small></sup>  ואם־מעט נשׁאר בשׁנים עד־שׁנת היבל וחשׁב־לו כפי שׁניו ישׁיב את־גאלתו׃ </p>
<p id="v53"><sup><small>53</small></sup>  כשׂכיר שׁנה בשׁנה יהיה עמו לא־ירדנו בפרך לעיניך׃ </p>
<p id="v54"><sup><small>54</small></sup>  ואם־לא יגאל באלה ויצא בשׁנת היבל הוא ובניו עמו׃ </p>
<p id="v55"><sup><small>55</small></sup>  כי־לי בני־ישׂראל עבדים עבדי הם אשׁר־הוצאתי אותם מארץ מצרים אני יהוה אלהיכם׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Leviticus/24">
          <span class="mdi mdi-arrow-left-drop-circle"></span><span class="pl-2">ויקרא - פֶּרֶק 24</span>
        </a>
        </td>
        <td>
        <a href="/he/Bible/Leviticus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Leviticus/26">
          <span class="pr-2">ויקרא - פֶּרֶק 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 25:23 <i>יהוה אומר שמור אדמה</i>: <a href="/he/The_Urantia_Book/97#p3_2">או 97:3.2</a>. </li>
  <li id="fn2"><a href="#cite2">↑</a> 25:4-5 <i>מנוחה אלוהית / פיזית</i>: <a href="/he/The_Urantia_Book/44#p5_8">או 44:5.8</a>. </li>
</ol>
</div>
