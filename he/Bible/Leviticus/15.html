<!--
title: ויקרא - פֶּרֶק 15
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Leviticus/14">ויקרא - פֶּרֶק 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Leviticus/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Leviticus/16">ויקרא - פֶּרֶק 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וידבר יהוה אל־משׁה ואל־אהרן לאמר׃ </p>
<p id="v2"><sup><small>2</small></sup>  דברו אל־בני ישׂראל ואמרתם אלהם אישׁ אישׁ כי יהיה זב מבשׂרו זובו טמא הוא׃ </p>
<p id="v3"><sup><small>3</small></sup>  וזאת תהיה טמאתו בזובו רר בשׂרו את־זובו או־החתים בשׂרו מזובו טמאתו הוא׃ </p>
<p id="v4"><sup><small>4</small></sup>  כל־המשׁכב אשׁר ישׁכב עליו הזב יטמא וכל־הכלי אשׁר־ישׁב עליו יטמא׃ </p>
<p id="v5"><sup><small>5</small></sup>  ואישׁ אשׁר יגע במשׁכבו יכבס בגדיו ורחץ במים וטמא עד־הערב׃ </p>
<p id="v6"><sup><small>6</small></sup>  והישׁב על־הכלי אשׁר־ישׁב עליו הזב יכבס בגדיו ורחץ במים וטמא עד־הערב׃ </p>
<p id="v7"><sup><small>7</small></sup>  והנגע בבשׂר הזב יכבס בגדיו ורחץ במים וטמא עד־הערב׃ </p>
<p id="v8"><sup><small>8</small></sup>  וכי־ירק הזב בטהור וכבס בגדיו ורחץ במים וטמא עד־הערב׃ </p>
<p id="v9"><sup><small>9</small></sup>  וכל־המרכב אשׁר ירכב עליו הזב יטמא׃ </p>
<p id="v10"><sup><small>10</small></sup>  וכל־הנגע בכל אשׁר יהיה תחתיו יטמא עד־הערב והנושׂא אותם יכבס בגדיו ורחץ במים וטמא עד־הערב׃ </p>
<p id="v11"><sup><small>11</small></sup>  וכל אשׁר יגע־בו הזב וידיו לא־שׁטף במים וכבס בגדיו ורחץ במים וטמא עד־הערב׃ </p>
<p id="v12"><sup><small>12</small></sup>  וכלי־חרשׂ אשׁר־יגע־בו הזב ישׁבר וכל־כלי־עץ ישׁטף במים׃ </p>
<p id="v13"><sup><small>13</small></sup>  וכי־יטהר הזב מזובו וספר לו שׁבעת ימים לטהרתו וכבס בגדיו ורחץ בשׂרו במים חיים וטהר׃ </p>
<p id="v14"><sup><small>14</small></sup>  וביום השׁמיני יקח־לו שׁתי תרים או שׁני בני יונה ובא לפני יהוה אל־פתח אהל מועד ונתנם אל־הכהן׃ </p>
<p id="v15"><sup><small>15</small></sup>  ועשׂה אתם הכהן אחד חטאת והאחד עלה וכפר עליו הכהן לפני יהוה מזובו׃ </p>
<p id="v16"><sup><small>16</small></sup>  ואישׁ כי־תצא ממנו שׁכבת־זרע ורחץ במים את־כל־בשׂרו וטמא עד־הערב׃ </p>
<p id="v17"><sup><small>17</small></sup>  וכל־בגד וכל־עור אשׁר־יהיה עליו שׁכבת־זרע וכבס במים וטמא עד־הערב׃ </p>
<p id="v18"><sup><small>18</small></sup>  ואשׁה אשׁר ישׁכב אישׁ אתה שׁכבת־זרע ורחצו במים וטמאו עד־הערב׃ </p>
<p id="v19"><sup><small>19</small></sup>  ואשׁה כי־תהיה זבה דם יהיה זבה בבשׂרה שׁבעת ימים תהיה בנדתה וכל־הנגע בה יטמא עד־הערב׃ <sup id="cite1"><a href="#fn1">[1]</a></sup> <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  וכל אשׁר תשׁכב עליו בנדתה יטמא וכל אשׁר־תשׁב עליו יטמא׃ </p>
<p id="v21"><sup><small>21</small></sup>  וכל־הנגע במשׁכבה יכבס בגדיו ורחץ במים וטמא עד־הערב׃ <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  וכל־הנגע בכל־כלי אשׁר־תשׁב עליו יכבס בגדיו ורחץ במים וטמא עד־הערב׃ </p>
<p id="v23"><sup><small>23</small></sup>  ואם על־המשׁכב הוא או על־הכלי אשׁר־הוא ישׁבת־עליו בנגעו־בו יטמא עד־הערב׃ </p>
<p id="v24"><sup><small>24</small></sup>  ואם שׁכב ישׁכב אישׁ אתה ותהי נדתה עליו וטמא שׁבעת ימים וכל־המשׁכב אשׁר־ישׁכב עליו יטמא׃ </p>
<p id="v25"><sup><small>25</small></sup>  ואשׁה כי־יזוב זוב דמה ימים רבים בלא עת־נדתה או כי־תזוב על־נדתה כל־ימי זוב טמאתה כימי נדתה תהיה טמאה הוא׃ </p>
<p id="v26"><sup><small>26</small></sup>  כל־המשׁכב אשׁר־תשׁכב עליו כל־ימי זובה כמשׁכב נדתה יהיה־לה וכל־הכלי אשׁר תשׁב עליו טמא יהיה כטמאת נדתה׃ </p>
<p id="v27"><sup><small>27</small></sup>  וכל־הנוגע בם יטמא וכבס בגדיו ורחץ במים וטמא עד־הערב׃ </p>
<p id="v28"><sup><small>28</small></sup>  ואם־טהרה מזובה וספרה לה שׁבעת ימים ואחר תטהר׃ </p>
<p id="v29"><sup><small>29</small></sup>  וביום השׁמיני תקח־לה שׁתי תרים או שׁני בני יונה והביאה אותם אל־הכהן אל־פתח אהל מועד׃ </p>
<p id="v30"><sup><small>30</small></sup>  ועשׂה הכהן את־האחד חטאת ואת־האחד עלה וכפר עליה הכהן לפני יהוה מזוב טמאתה׃ </p>
<p id="v31"><sup><small>31</small></sup>  והזרתם את־בני־ישׂראל מטמאתם ולא ימתו בטמאתם בטמאם את־משׁכני אשׁר בתוכם׃ </p>
<p id="v32"><sup><small>32</small></sup>  זאת תורת הזב ואשׁר תצא ממנו שׁכבת־זרע לטמאה־בה׃ </p>
<p id="v33"><sup><small>33</small></sup>  והדוה בנדתה והזב את־זובו לזכר ולנקבה ולאישׁ אשׁר ישׁכב עם־טמאה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 15:19-20 <i>הסגר</i>: <a href="/he/The_Urantia_Book/84#p4_8">או 84:4.8</a>. </li>
  <li id="fn2"><a href="#cite2">↑</a> 15:21-22 <i>נטמא בנגיעה</i>: <a href="/he/The_Urantia_Book/84#p4_8">או 84:4.8</a>. </li>
  <li id="fn3"><a href="#cite3">↑</a> 15:19 <i>דם החיים</i>: <a href="/he/The_Urantia_Book/84#p2_1">או 84:2.1</a>. </li>
</ol>
</div>
