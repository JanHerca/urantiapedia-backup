<!--
title: ויקרא - פֶּרֶק 2
description: 
published: true
date: 2022-10-6T10:37:18Z
tags: bible, bible—leviticus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Leviticus/1">ויקרא - פֶּרֶק 1</a></td>
        <td><a href="/he/Bible/Leviticus/Index">אינדקס</a></td>
        <td><a href="/he/Bible/Leviticus/3">ויקרא - פֶּרֶק 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ונפשׁ כי־תקריב קרבן מנחה ליהוה סלת יהיה קרבנו ויצק עליה שׁמן ונתן עליה לבנה׃ </p>
<p id="v2"><sup><small>2</small></sup>  והביאה אל־בני אהרן הכהנים וקמץ משׁם מלא קמצו מסלתה ומשׁמנה על כל־לבנתה והקטיר הכהן את־אזכרתה המזבחה אשׁה ריח ניחח ליהוה׃ <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  והנותרת מן־המנחה לאהרן ולבניו קדשׁ קדשׁים מאשׁי יהוה׃ <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  וכי תקרב קרבן מנחה מאפה תנור סלת חלות מצת בלולת בשׁמן ורקיקי מצות משׁחים בשׁמן׃ </p>
<p id="v5"><sup><small>5</small></sup>  ואם־מנחה על־המחבת קרבנך סלת בלולה בשׁמן מצה תהיה׃ </p>
<p id="v6"><sup><small>6</small></sup>  פתות אתה פתים ויצקת עליה שׁמן מנחה הוא׃ </p>
<p id="v7"><sup><small>7</small></sup>  ואם־מנחת מרחשׁת קרבנך סלת בשׁמן תעשׂה׃ </p>
<p id="v8"><sup><small>8</small></sup>  והבאת את־המנחה אשׁר יעשׂה מאלה ליהוה והקריבה אל־הכהן והגישׁה אל־המזבח׃ </p>
<p id="v9"><sup><small>9</small></sup>  והרים הכהן מן־המנחה את־אזכרתה והקטיר המזבחה אשׁה ריח ניחח ליהוה׃ </p>
<p id="v10"><sup><small>10</small></sup>  והנותרת מן־המנחה לאהרן ולבניו קדשׁ קדשׁים מאשׁי יהוה׃ </p>
<p id="v11"><sup><small>11</small></sup>  כל־המנחה אשׁר תקריבו ליהוה לא תעשׂה חמץ כי כל־שׂאר וכל־דבשׁ לא־תקטירו ממנו אשׁה ליהוה׃ </p>
<p id="v12"><sup><small>12</small></sup>  קרבן ראשׁית תקריבו אתם ליהוה ואל־המזבח לא־יעלו לריח ניחח׃ </p>
<p id="v13"><sup><small>13</small></sup>  וכל־קרבן מנחתך במלח תמלח ולא תשׁבית מלח ברית אלהיך מעל מנחתך על כל־קרבנך תקריב מלח׃ </p>
<p id="v14"><sup><small>14</small></sup>  ואם־תקריב מנחת בכורים ליהוה אביב קלוי באשׁ גרשׂ כרמל תקריב את מנחת בכוריך׃ </p>
<p id="v15"><sup><small>15</small></sup>  ונתת עליה שׁמן ושׂמת עליה לבנה מנחה הוא׃ </p>
<p id="v16"><sup><small>16</small></sup>  והקטיר הכהן את־אזכרתה מגרשׂה ומשׁמנה על כל־לבנתה אשׁה ליהוה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Leviticus/1">ויקרא - פֶּרֶק 1</a></td>
        <td><a href="/he/Bible/Leviticus/Index">אינדקס</a></td>
        <td><a href="/he/Bible/Leviticus/3">ויקרא - פֶּרֶק 3</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:3,10 <i>אכילת קורבנות</i>: <a href="/he/The_Urantia_Book/89#p4_10">או 89:4.10</a>. </li>
  <li id="fn2"><a href="#cite2">↑</a> 2:2-3,6,8 <i>טָהֳרָה</i>: <a href="/he/The_Urantia_Book/122#p9_1">או 122:9.1</a>. </li>
</ol>
</div>
