<!--
title: ויקרא - פֶּרֶק 21
description: 
published: true
date: 2023-11-8T20:31:8Z
tags: bible, bible—leviticus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Leviticus/20">
          <span class="mdi mdi-arrow-left-drop-circle"></span><span class="pl-2">ויקרא - פֶּרֶק 20</span>
        </a>
        </td>
        <td>
        <a href="/he/Bible/Leviticus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Leviticus/22">
          <span class="pr-2">ויקרא - פֶּרֶק 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר יהוה אל־משׁה אמר אל־הכהנים בני אהרן ואמרת אלהם לנפשׁ לא־יטמא בעמיו׃ </p>
<p id="v2"><sup><small>2</small></sup>  כי אם־לשׁארו הקרב אליו לאמו ולאביו ולבנו ולבתו ולאחיו׃ </p>
<p id="v3"><sup><small>3</small></sup>  ולאחתו הבתולה הקרובה אליו אשׁר לא־היתה לאישׁ לה יטמא׃ </p>
<p id="v4"><sup><small>4</small></sup>  לא יטמא בעל בעמיו להחלו׃ </p>
<p id="v5"><sup><small>5</small></sup>  לא־יקרחה קרחה בראשׁם ופאת זקנם לא יגלחו ובבשׂרם לא ישׂרטו שׂרטת׃ </p>
<p id="v6"><sup><small>6</small></sup>  קדשׁים יהיו לאלהיהם ולא יחללו שׁם אלהיהם כי את־אשׁי יהוה לחם אלהיהם הם מקריבם והיו קדשׁ׃ </p>
<p id="v7"><sup><small>7</small></sup>  אשׁה זנה וחללה לא יקחו ואשׁה גרושׁה מאישׁה לא יקחו כי־קדשׁ הוא לאלהיו׃ </p>
<p id="v8"><sup><small>8</small></sup>  וקדשׁתו כי־את־לחם אלהיך הוא מקריב קדשׁ יהיה־לך כי קדושׁ אני יהוה מקדשׁכם׃ </p>
<p id="v9"><sup><small>9</small></sup>  ובת אישׁ כהן כי תחל לזנות את־אביה היא מחללת באשׁ תשׂרף׃ <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  והכהן הגדול מאחיו אשׁר־יוצק על־ראשׁו שׁמן המשׁחה ומלא את־ידו ללבשׁ את־הבגדים את־ראשׁו לא יפרע ובגדיו לא יפרם׃ </p>
<p id="v11"><sup><small>11</small></sup>  ועל כל־נפשׁת מת לא יבא לאביו ולאמו לא יטמא׃ </p>
<p id="v12"><sup><small>12</small></sup>  ומן־המקדשׁ לא יצא ולא יחלל את מקדשׁ אלהיו כי נזר שׁמן משׁחת אלהיו עליו אני יהוה׃ </p>
<p id="v13"><sup><small>13</small></sup>  והוא אשׁה בבתוליה יקח׃ </p>
<p id="v14"><sup><small>14</small></sup>  אלמנה וגרושׁה וחללה זנה את־אלה לא יקח כי אם־בתולה מעמיו יקח אשׁה׃ </p>
<p id="v15"><sup><small>15</small></sup>  ולא־יחלל זרעו בעמיו כי אני יהוה מקדשׁו׃ </p>
<p id="v16"><sup><small>16</small></sup>  וידבר יהוה אל־משׁה לאמר׃ </p>
<p id="v17"><sup><small>17</small></sup>  דבר אל־אהרן לאמר אישׁ מזרעך לדרתם אשׁר יהיה בו מום לא יקרב להקריב לחם אלהיו׃ </p>
<p id="v18"><sup><small>18</small></sup>  כי כל־אישׁ אשׁר־בו מום לא יקרב אישׁ עור או פסח או חרם או שׂרוע׃ </p>
<p id="v19"><sup><small>19</small></sup>  או אישׁ אשׁר־יהיה בו שׁבר רגל או שׁבר יד׃ </p>
<p id="v20"><sup><small>20</small></sup>  או־גבן או־דק או תבלל בעינו או גרב או ילפת או מרוח אשׁך׃ </p>
<p id="v21"><sup><small>21</small></sup>  כל־אישׁ אשׁר־בו מום מזרע אהרן הכהן לא יגשׁ להקריב את־אשׁי יהוה מום בו את לחם אלהיו לא יגשׁ להקריב׃ </p>
<p id="v22"><sup><small>22</small></sup>  לחם אלהיו מקדשׁי הקדשׁים ומן־הקדשׁים יאכל׃ </p>
<p id="v23"><sup><small>23</small></sup>  אך אל־הפרכת לא יבא ואל־המזבח לא יגשׁ כי־מום בו ולא יחלל את־מקדשׁי כי אני יהוה מקדשׁם׃ </p>
<p id="v24"><sup><small>24</small></sup>  וידבר משׁה אל־אהרן ואל־בניו ואל־כל־בני ישׂראל׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Leviticus/20">
          <span class="mdi mdi-arrow-left-drop-circle"></span><span class="pl-2">ויקרא - פֶּרֶק 20</span>
        </a>
        </td>
        <td>
        <a href="/he/Bible/Leviticus/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Leviticus/22">
          <span class="pr-2">ויקרא - פֶּרֶק 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 21:9 <i>לשרוף נואפת באש</i>: <a href="/he/The_Urantia_Book/70#p10_14">או 70:10.14</a>. </li>
</ol>
</div>
