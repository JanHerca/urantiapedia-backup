<!--
title: ויקרא - פֶּרֶק 27
description: 
published: true
date: 2022-10-6T10:37:18Z
tags: bible, bible—leviticus
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Leviticus/26">ויקרא - פֶּרֶק 26</a></td>
        <td><a href="/he/Bible/Leviticus/Index">אינדקס</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  וידבר יהוה אל־משׁה לאמר׃ <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  דבר אל־בני ישׂראל ואמרת אלהם אישׁ כי יפלא נדר בערכך נפשׁת ליהוה׃ </p>
<p id="v3"><sup><small>3</small></sup>  והיה ערכך הזכר מבן עשׂרים שׁנה ועד בן־שׁשׁים שׁנה והיה ערכך חמשׁים שׁקל כסף בשׁקל הקדשׁ׃ </p>
<p id="v4"><sup><small>4</small></sup>  ואם־נקבה הוא והיה ערכך שׁלשׁים שׁקל׃ </p>
<p id="v5"><sup><small>5</small></sup>  ואם מבן־חמשׁ שׁנים ועד בן־עשׂרים שׁנה והיה ערכך הזכר עשׂרים שׁקלים ולנקבה עשׂרת שׁקלים׃ </p>
<p id="v6"><sup><small>6</small></sup>  ואם מבן־חדשׁ ועד בן־חמשׁ שׁנים והיה ערכך הזכר חמשׁה שׁקלים כסף ולנקבה ערכך שׁלשׁת שׁקלים כסף׃ </p>
<p id="v7"><sup><small>7</small></sup>  ואם מבן־שׁשׁים שׁנה ומעלה אם־זכר והיה ערכך חמשׁה עשׂר שׁקל ולנקבה עשׂרה שׁקלים׃ </p>
<p id="v8"><sup><small>8</small></sup>  ואם־מך הוא מערכך והעמידו לפני הכהן והעריך אתו הכהן על־פי אשׁר תשׂיג יד הנדר יעריכנו הכהן׃ </p>
<p id="v9"><sup><small>9</small></sup>  ואם־בהמה אשׁר יקריבו ממנה קרבן ליהוה כל אשׁר יתן ממנו ליהוה יהיה־קדשׁ׃ </p>
<p id="v10"><sup><small>10</small></sup>  לא יחליפנו ולא־ימיר אתו טוב ברע או־רע בטוב ואם־המר ימיר בהמה בבהמה והיה־הוא ותמורתו יהיה־קדשׁ׃ </p>
<p id="v11"><sup><small>11</small></sup>  ואם כל־בהמה טמאה אשׁר לא־יקריבו ממנה קרבן ליהוה והעמיד את־הבהמה לפני הכהן׃ </p>
<p id="v12"><sup><small>12</small></sup>  והעריך הכהן אתה בין טוב ובין רע כערכך הכהן כן יהיה׃ </p>
<p id="v13"><sup><small>13</small></sup>  ואם־גאל יגאלנה ויסף חמישׁתו על־ערכך׃ </p>
<p id="v14"><sup><small>14</small></sup>  ואישׁ כי־יקדשׁ את־ביתו קדשׁ ליהוה והעריכו הכהן בין טוב ובין רע כאשׁר יעריך אתו הכהן כן יקום׃ </p>
<p id="v15"><sup><small>15</small></sup>  ואם־המקדישׁ יגאל את־ביתו ויסף חמישׁית כסף־ערכך עליו והיה לו׃ </p>
<p id="v16"><sup><small>16</small></sup>  ואם משׂדה אחזתו יקדישׁ אישׁ ליהוה והיה ערכך לפי זרעו זרע חמר שׂערים בחמשׁים שׁקל כסף׃ </p>
<p id="v17"><sup><small>17</small></sup>  אם־משׁנת היבל יקדישׁ שׂדהו כערכך יקום׃ </p>
<p id="v18"><sup><small>18</small></sup>  ואם־אחר היבל יקדישׁ שׂדהו וחשׁב־לו הכהן את־הכסף על־פי השׁנים הנותרת עד שׁנת היבל ונגרע מערכך׃ </p>
<p id="v19"><sup><small>19</small></sup>  ואם־גאל יגאל את־השׂדה המקדישׁ אתו ויסף חמשׁית כסף־ערכך עליו וקם לו׃ </p>
<p id="v20"><sup><small>20</small></sup>  ואם־לא יגאל את־השׂדה ואם־מכר את־השׂדה לאישׁ אחר לא יגאל עוד׃ </p>
<p id="v21"><sup><small>21</small></sup>  והיה השׂדה בצאתו ביבל קדשׁ ליהוה כשׂדה החרם לכהן תהיה אחזתו׃ </p>
<p id="v22"><sup><small>22</small></sup>  ואם את־שׂדה מקנתו אשׁר לא משׂדה אחזתו יקדישׁ ליהוה׃ </p>
<p id="v23"><sup><small>23</small></sup>  וחשׁב־לו הכהן את מכסת הערכך עד שׁנת היבל ונתן את־הערכך ביום ההוא קדשׁ ליהוה׃ </p>
<p id="v24"><sup><small>24</small></sup>  בשׁנת היובל ישׁוב השׂדה לאשׁר קנהו מאתו לאשׁר־לו אחזת הארץ׃ </p>
<p id="v25"><sup><small>25</small></sup>  וכל־ערכך יהיה בשׁקל הקדשׁ עשׂרים גרה יהיה השׁקל׃ </p>
<p id="v26"><sup><small>26</small></sup>  אך־בכור אשׁר־יבכר ליהוה בבהמה לא־יקדישׁ אישׁ אתו אם־שׁור אם־שׂה ליהוה הוא׃ </p>
<p id="v27"><sup><small>27</small></sup>  ואם בבהמה הטמאה ופדה בערכך ויסף חמשׁתו עליו ואם־לא יגאל ונמכר בערכך׃ </p>
<p id="v28"><sup><small>28</small></sup>  אך־כל־חרם אשׁר יחרם אישׁ ליהוה מכל־אשׁר־לו מאדם ובהמה ומשׂדה אחזתו לא ימכר ולא יגאל כל־חרם קדשׁ־קדשׁים הוא ליהוה׃ </p>
<p id="v29"><sup><small>29</small></sup>  כל־חרם אשׁר יחרם מן־האדם לא יפדה מות יומת׃ </p>
<p id="v30"><sup><small>30</small></sup>  וכל־מעשׂר הארץ מזרע הארץ מפרי העץ ליהוה הוא קדשׁ ליהוה׃ <sup id="cite1"><a href="#fn1">[1]</a></sup></p>
<p id="v31"><sup><small>31</small></sup>  ואם־גאל יגאל אישׁ ממעשׂרו חמשׁיתו יסף עליו׃ </p>
<p id="v32"><sup><small>32</small></sup>  וכל־מעשׂר בקר וצאן כל אשׁר־יעבר תחת השׁבט העשׂירי יהיה־קדשׁ ליהוה׃ </p>
<p id="v33"><sup><small>33</small></sup>  לא יבקר בין־טוב לרע ולא ימירנו ואם־המר ימירנו והיה־הוא ותמורתו יהיה־קדשׁ לא יגאל׃ </p>
<p id="v34"><sup><small>34</small></sup>  אלה המצות אשׁר צוה יהוה את־משׁה אל־בני ישׂראל בהר סיני׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Leviticus/26">ויקרא - פֶּרֶק 26</a></td>
        <td><a href="/he/Bible/Leviticus/Index">אינדקס</a></td>
        <td> </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 27:30-32 <i>מערכת מעשר</i>: <a href="/he/The_Urantia_Book/93#p3_1">או 93:3.1</a>. </li>
  <li id="fn2"><a href="#cite2">↑</a> 27:1-34 <i>מערכת הקרבה</i>: <a href="/he/The_Urantia_Book/89#p7_1">או 89:7.1</a>. </li>
</ol>
</div>
