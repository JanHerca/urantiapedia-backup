<!--
title: נחמיה - פֶּרֶק 4
description: 
published: true
date: 2022-10-6T10:37:18Z
tags: bible, bible—nehemiah
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Nehemiah/3">נחמיה - פֶּרֶק 3</a></td>
        <td><a href="/he/Bible/Nehemiah/Index">אינדקס</a></td>
        <td><a href="/he/Bible/Nehemiah/5">נחמיה - פֶּרֶק 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי כאשׁר שׁמע סנבלט וטוביה והערבים והעמנים והאשׁדודים כי־עלתה ארוכה לחמות ירושׁלם כי־החלו הפרצים להסתם ויחר להם מאד׃ </p>
<p id="v2"><sup><small>2</small></sup>  ויקשׁרו כלם יחדו לבוא להלחם בירושׁלם ולעשׂות לו תועה׃ </p>
<p id="v3"><sup><small>3</small></sup>  ונתפלל אל־אלהינו ונעמיד משׁמר עליהם יומם ולילה מפניהם׃ </p>
<p id="v4"><sup><small>4</small></sup>  ויאמר יהודה כשׁל כח הסבל והעפר הרבה ואנחנו לא נוכל לבנות בחומה׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  ויאמרו צרינו לא ידעו ולא יראו עד אשׁר־נבוא אל־תוכם והרגנום והשׁבתנו את־המלאכה׃ </p>
<p id="v6"><sup><small>6</small></sup>  ויהי כאשׁר־באו היהודים הישׁבים אצלם ויאמרו לנו עשׂר פעמים מכל־המקמות אשׁר־תשׁובו עלינו׃ </p>
<p id="v7"><sup><small>7</small></sup>  ואעמיד מתחתיות למקום מאחרי לחומה בצחחיים ואעמיד את־העם למשׁפחות עם־חרבתיהם רמחיהם וקשׁתתיהם׃ </p>
<p id="v8"><sup><small>8</small></sup>  וארא ואקום ואמר אל־החרים ואל־הסגנים ואל־יתר העם אל־תיראו מפניהם את־אדני הגדול והנורא זכרו והלחמו על־אחיכם בניכם ובנתיכם נשׁיכם ובתיכם׃ </p>
<p id="v9"><sup><small>9</small></sup>  ויהי כאשׁר־שׁמעו אויבינו כי־נודע לנו ויפר האלהים את־עצתם ונשׁוב כלנו אל־החומה אישׁ אל־מלאכתו׃ </p>
<p id="v10"><sup><small>10</small></sup>  ויהי מן־היום ההוא חצי נערי עשׂים במלאכה וחצים מחזיקים והרמחים המגנים והקשׁתות והשׁרינים והשׂרים אחרי כל־בית יהודה׃ </p>
<p id="v11"><sup><small>11</small></sup>  הבונים בחומה והנשׂאים בסבל עמשׂים באחת ידו עשׂה במלאכה ואחת מחזקת השׁלח׃ </p>
<p id="v12"><sup><small>12</small></sup>  והבונים אישׁ חרבו אסורים על־מתניו ובונים והתוקע בשׁופר אצלי׃ </p>
<p id="v13"><sup><small>13</small></sup>  ואמר אל־החרים ואל־הסגנים ואל־יתר העם המלאכה הרבה ורחבה ואנחנו נפרדים על־החומה רחוקים אישׁ מאחיו׃ </p>
<p id="v14"><sup><small>14</small></sup>  במקום אשׁר תשׁמעו את־קול השׁופר שׁמה תקבצו אלינו אלהינו ילחם לנו׃ </p>
<p id="v15"><sup><small>15</small></sup>  ואנחנו עשׂים במלאכה וחצים מחזיקים ברמחים מעלות השׁחר עד צאת הכוכבים׃ </p>
<p id="v16"><sup><small>16</small></sup>  גם בעת ההיא אמרתי לעם אישׁ ונערו ילינו בתוך ירושׁלם והיו־לנו הלילה משׁמר והיום מלאכה׃ </p>
<p id="v17"><sup><small>17</small></sup>  ואין אני ואחי ונערי ואנשׁי המשׁמר אשׁר אחרי אין־אנחנו פשׁטים בגדינו אישׁ שׁלחו המים׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Nehemiah/3">נחמיה - פֶּרֶק 3</a></td>
        <td><a href="/he/Bible/Nehemiah/Index">אינדקס</a></td>
        <td><a href="/he/Bible/Nehemiah/5">נחמיה - פֶּרֶק 5</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 4:4 <i>אלוהים אמר לכעוס</i>: <a href="/he/The_Urantia_Book/4#p3_2">או 4:3.2</a>. </li>
</ol>
</div>
