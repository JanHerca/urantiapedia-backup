<!--
title: נחמיה - פֶּרֶק 9
description: 
published: true
date: 2022-10-6T10:37:18Z
tags: bible, bible—nehemiah
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Nehemiah/8">נחמיה - פֶּרֶק 8</a></td>
        <td><a href="/he/Bible/Nehemiah/Index">אינדקס</a></td>
        <td><a href="/he/Bible/Nehemiah/10">נחמיה - פֶּרֶק 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וביום עשׂרים וארבעה לחדשׁ הזה נאספו בני־ישׂראל בצום ובשׂקים ואדמה עליהם׃ </p>
<p id="v2"><sup><small>2</small></sup>  ויבדלו זרע ישׂראל מכל בני נכר ויעמדו ויתודו על־חטאתיהם ועונות אבתיהם׃ </p>
<p id="v3"><sup><small>3</small></sup>  ויקומו על־עמדם ויקראו בספר תורת יהוה אלהיהם רבעית היום ורבעית מתודים ומשׁתחוים ליהוה אלהיהם׃ </p>
<p id="v4"><sup><small>4</small></sup>  ויקם על־מעלה הלוים ישׁוע ובני קדמיאל שׁבניה בני שׁרביה בני כנני ויזעקו בקול גדול אל־יהוה אלהיהם׃ </p>
<p id="v5"><sup><small>5</small></sup>  ויאמרו הלוים ישׁוע וקדמיאל בני חשׁבניה שׁרביה הודיה שׁבניה פתחיה קומו ברכו את־יהוה אלהיכם מן־העולם עד־העולם ויברכו שׁם כבודך ומרומם על־כל־ברכה ותהלה׃ </p>
<p id="v6"><sup><small>6</small></sup>  אתה־הוא יהוה לבדך את עשׂית את־השׁמים שׁמי השׁמים וכל־צבאם הארץ וכל־אשׁר עליה הימים וכל־אשׁר בהם ואתה מחיה את־כלם וצבא השׁמים לך משׁתחוים׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  אתה־הוא יהוה האלהים אשׁר בחרת באברם והוצאתו מאור כשׂדים ושׂמת שׁמו אברהם׃ </p>
<p id="v8"><sup><small>8</small></sup>  ומצאת את־לבבו נאמן לפניך וכרות עמו הברית לתת את־ארץ הכנעני החתי האמרי והפרזי והיבוסי והגרגשׁי לתת לזרעו ותקם את־דבריך כי צדיק אתה׃ </p>
<p id="v9"><sup><small>9</small></sup>  ותרא את־עני אבתינו במצרים ואת־זעקתם שׁמעת על־ים־סוף׃ </p>
<p id="v10"><sup><small>10</small></sup>  ותתן אתת ומפתים בפרעה ובכל־עבדיו ובכל־עם ארצו כי ידעת כי הזידו עליהם ותעשׂ־לך שׁם כהיום הזה׃ </p>
<p id="v11"><sup><small>11</small></sup>  והים בקעת לפניהם ויעברו בתוך־הים ביבשׁה ואת־רדפיהם השׁלכת במצולת כמו־אבן במים עזים׃ </p>
<p id="v12"><sup><small>12</small></sup>  ובעמוד ענן הנחיתם יומם ובעמוד אשׁ לילה להאיר להם את־הדרך אשׁר ילכו־בה׃ </p>
<p id="v13"><sup><small>13</small></sup>  ועל הר־סיני ירדת ודבר עמהם משׁמים ותתן להם משׁפטים ישׁרים ותורות אמת חקים ומצות טובים׃ </p>
<p id="v14"><sup><small>14</small></sup>  ואת־שׁבת קדשׁך הודעת להם ומצוות וחקים ותורה צוית להם ביד משׁה עבדך׃ </p>
<p id="v15"><sup><small>15</small></sup>  ולחם משׁמים נתתה להם לרעבם ומים מסלע הוצאת להם לצמאם ותאמר להם לבוא לרשׁת את־הארץ אשׁר־נשׂאת את־ידך לתת להם׃ </p>
<p id="v16"><sup><small>16</small></sup>  והם ואבתינו הזידו ויקשׁו את־ערפם ולא שׁמעו אל־מצותיך׃ </p>
<p id="v17"><sup><small>17</small></sup>  וימאנו לשׁמע ולא־זכרו נפלאתיך אשׁר עשׂית עמהם ויקשׁו את־ערפם ויתנו־ראשׁ לשׁוב לעבדתם במרים ואתה אלוה סליחות חנון ורחום ארך־אפים ורב־וחסד ולא עזבתם׃ </p>
<p id="v18"><sup><small>18</small></sup>  אף כי־עשׂו להם עגל מסכה ויאמרו זה אלהיך אשׁר העלך ממצרים ויעשׂו נאצות גדלות׃ </p>
<p id="v19"><sup><small>19</small></sup>  ואתה ברחמיך הרבים לא עזבתם במדבר את־עמוד הענן לא־סר מעליהם ביומם להנחתם בהדרך ואת־עמוד האשׁ בלילה להאיר להם ואת־הדרך אשׁר ילכו־בה׃ </p>
<p id="v20"><sup><small>20</small></sup>  ורוחך הטובה נתת להשׂכילם ומנך לא־מנעת מפיהם ומים נתתה להם לצמאם׃ </p>
<p id="v21"><sup><small>21</small></sup>  וארבעים שׁנה כלכלתם במדבר לא חסרו שׂלמתיהם לא בלו ורגליהם לא בצקו׃ </p>
<p id="v22"><sup><small>22</small></sup>  ותתן להם ממלכות ועממים ותחלקם לפאה ויירשׁו את־ארץ סיחון ואת־ארץ מלך חשׁבון ואת־ארץ עוג מלך־הבשׁן׃ </p>
<p id="v23"><sup><small>23</small></sup>  ובניהם הרבית כככבי השׁמים ותביאם אל־הארץ אשׁר־אמרת לאבתיהם לבוא לרשׁת׃ </p>
<p id="v24"><sup><small>24</small></sup>  ויבאו הבנים ויירשׁו את־הארץ ותכנע לפניהם את־ישׁבי הארץ הכנענים ותתנם בידם ואת־מלכיהם ואת־עממי הארץ לעשׂות בהם כרצונם׃ </p>
<p id="v25"><sup><small>25</small></sup>  וילכדו ערים בצרות ואדמה שׁמנה ויירשׁו בתים מלאים־כל־טוב ברות חצובים כרמים וזיתים ועץ מאכל לרב ויאכלו וישׂבעו וישׁמינו ויתעדנו בטובך הגדול׃ </p>
<p id="v26"><sup><small>26</small></sup>  וימרו וימרדו בך וישׁלכו את־תורתך אחרי גום ואת־נביאיך הרגו אשׁר־העידו בם להשׁיבם אליך ויעשׂו נאצות גדולת׃ </p>
<p id="v27"><sup><small>27</small></sup>  ותתנם ביד צריהם ויצרו להם ובעת צרתם יצעקו אליך ואתה משׁמים תשׁמע וכרחמיך הרבים תתן להם מושׁיעים ויושׁיעום מיד צריהם׃ </p>
<p id="v28"><sup><small>28</small></sup>  וכנוח להם ישׁובו לעשׂות רע לפניך ותעזבם ביד איביהם וירדו בהם וישׁובו ויזעקוך ואתה משׁמים תשׁמע ותצילם כרחמיך רבות עתים׃ </p>
<p id="v29"><sup><small>29</small></sup>  ותעד בהם להשׁיבם אל־תורתך והמה הזידו ולא־שׁמעו למצותיך ובמשׁפטיך חטאו־בם אשׁר־יעשׂה אדם וחיה בהם ויתנו כתף סוררת וערפם הקשׁו ולא שׁמעו׃ </p>
<p id="v30"><sup><small>30</small></sup>  ותמשׁך עליהם שׁנים רבות ותעד בם ברוחך ביד־נביאיך ולא האזינו ותתנם ביד עמי הארצת׃ </p>
<p id="v31"><sup><small>31</small></sup>  וברחמיך הרבים לא־עשׂיתם כלה ולא עזבתם כי אל־חנון ורחום אתה׃ </p>
<p id="v32"><sup><small>32</small></sup>  ועתה אלהינו האל הגדול הגבור והנורא שׁומר הברית והחסד אל־ימעט לפניך את כל־התלאה אשׁר־מצאתנו למלכינו לשׂרינו ולכהנינו ולנביאנו ולאבתינו ולכל־עמך מימי מלכי אשׁור עד היום הזה׃ <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  ואתה צדיק על כל־הבא עלינו כי־אמת עשׂית ואנחנו הרשׁענו׃ </p>
<p id="v34"><sup><small>34</small></sup>  ואת־מלכינו שׂרינו כהנינו ואבתינו לא עשׂו תורתך ולא הקשׁיבו אל־מצותיך ולעדותיך אשׁר העידת בהם׃ </p>
<p id="v35"><sup><small>35</small></sup>  והם במלכותם ובטובך הרב אשׁר־נתת להם ובארץ הרחבה והשׁמנה אשׁר־נתת לפניהם לא עבדוך ולא־שׁבו ממעלליהם הרעים׃ </p>
<p id="v36"><sup><small>36</small></sup>  הנה אנחנו היום עבדים והארץ אשׁר־נתתה לאבתינו לאכל את־פריה ואת־טובה הנה אנחנו עבדים עליה׃ </p>
<p id="v37"><sup><small>37</small></sup>  ותבואתה מרבה למלכים אשׁר־נתתה עלינו בחטאותינו ועל גויתינו משׁלים ובבהמתנו כרצונם ובצרה גדולה אנחנו׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Nehemiah/8">נחמיה - פֶּרֶק 8</a></td>
        <td><a href="/he/Bible/Nehemiah/Index">אינדקס</a></td>
        <td><a href="/he/Bible/Nehemiah/10">נחמיה - פֶּרֶק 10</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 9:6 <i>בורא שמים וארץ</i>: <a href="/he/The_Urantia_Book/128#p1_10">או 128:1.10</a>.  <i>אלוהים ברא את השמים והארץ</i>: <a href="/he/The_Urantia_Book/92#p6_6">או 92:6.6</a>.  <i>אלוהים ברא את כל הדברים והישויות</i>: <a href="/he/The_Urantia_Book/131#p10_2">או 131:10.2</a>.  <i>אלוהים שומר על כולם</i>: <a href="/he/The_Urantia_Book/4#p1_5">או 4:1.5</a>.  <i>אלוהים אחד</i>: <a href="/he/The_Urantia_Book/45#p4_8">או 45:4.8</a>.  <i>גן עדן, גן עדן</i>: <a href="/he/The_Urantia_Book/48#p6_12">או 48:6.12</a>.  <i>אלוהים ברא את השמים והארץ</i>: <a href="/he/The_Urantia_Book/1#p0_1">או 1:0.1</a>.  <i>אלוהים הוא אחד</i>: <a href="/he/The_Urantia_Book/56#p4_4">או 56:4.4</a>.  <i>גן עדן של שמים</i>: <a href="/he/The_Urantia_Book/181#p1_2">או 181:1.2</a>.  <i>אלוהים אחד</i>: <a href="/he/The_Urantia_Book/92#p6_6">או 92:6.6</a>.  <i>אלוהים אחד</i>: <a href="/he/The_Urantia_Book/92#p5_8">או 92:5.8</a>.  <i>גן עדן, גן עדן</i>: <a href="/he/The_Urantia_Book/48#p6_12">או 48:6.12</a>.  <i>אלוהים: יוצר, משמר</i>: <a href="/he/The_Urantia_Book/131#p2_7">או 131:2.7</a>.  <i>אלוהים אחד</i>: <a href="/he/The_Urantia_Book/131#p10_2">או 131:10.2</a>.  <i>גן עדן של שמים</i>: <a href="/he/The_Urantia_Book/3#p1_2">או 3:1.2</a>.  <i>בורא נאמן ואלוהי</i>: <a href="/he/The_Urantia_Book/2#p1_2">או 2:1.2</a>.  <i>אלוהים כבורא הכל</i>: <a href="/he/The_Urantia_Book/0#p2_9">או 0:2.9</a>.  <i>ה' אלוהים הוא אחד</i>: <a href="/he/The_Urantia_Book/1#p7_6">או 1:7.6</a>.  <i>אין אלוהים לצידך</i>: <a href="/he/The_Urantia_Book/1#p0_1">או 1:0.1</a>.  <i>גן עדן של שמים</i>: <a href="/he/The_Urantia_Book/2#p1_1">או 2:1.1</a>.  <i>יוצר אוניברסלי</i>: <a href="/he/The_Urantia_Book/142#p3_7">או 142:3.7</a>.  <i>אלוהים ברא הכל</i>: <a href="/he/The_Urantia_Book/131#p2_2">או 131:2.2</a>.  <i>ה' אלוהינו הוא אל אחד</i>: <a href="/he/The_Urantia_Book/10#p7_1">או 10:7.1</a>.  <i>אלוהים יצר</i>: <a href="/he/The_Urantia_Book/95#p5_9">או 95:5.9</a>.  <i>אלוהים ברא הכל</i>: <a href="/he/The_Urantia_Book/6#p1_3">או 6:1.3</a>.  <i>הבורא</i>: <a href="/he/The_Urantia_Book/131#p10_6">או 131:10.6</a>.  <i>ה' הוא אל אחד</i>: <a href="/he/The_Urantia_Book/96#p5_5">או 96:5.5</a>.  <i>חלק 1: אתה אלוהים לבד</i>: <a href="/he/The_Urantia_Book/1#p0_1">או 1:0.1</a>. </li>
  <li id="fn2"><a href="#cite2">↑</a> 9:32 <i>אדיר, נורא</i>: <a href="/he/The_Urantia_Book/96#p4_5">או 96:4.5</a>. </li>
</ol>
</div>
