<!--
title: נחמיה - פֶּרֶק 11
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Nehemiah/10">נחמיה - פֶּרֶק 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Nehemiah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Nehemiah/12">נחמיה - פֶּרֶק 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וישׁבו שׂרי־העם בירושׁלם ושׁאר העם הפילו גורלות להביא אחד מן־העשׂרה לשׁבת בירושׁלם עיר הקדשׁ ותשׁע הידות בערים׃ </p>
<p id="v2"><sup><small>2</small></sup>  ויברכו העם לכל האנשׁים המתנדבים לשׁבת בירושׁלם׃ </p>
<p id="v3"><sup><small>3</small></sup>  ואלה ראשׁי המדינה אשׁר ישׁבו בירושׁלם ובערי יהודה ישׁבו אישׁ באחזתו בעריהם ישׂראל הכהנים והלוים והנתינים ובני עבדי שׁלמה׃ </p>
<p id="v4"><sup><small>4</small></sup>  ובירושׁלם ישׁבו מבני יהודה ומבני בנימן מבני יהודה עתיה בן־עזיה בן־זכריה בן־אמריה בן־שׁפטיה בן־מהללאל מבני־פרץ׃ </p>
<p id="v5"><sup><small>5</small></sup>  ומעשׂיה בן־ברוך בן־כל־חזה בן־חזיה בן־עדיה בן־יויריב בן־זכריה בן־השׁלני׃ </p>
<p id="v6"><sup><small>6</small></sup>  כל־בני־פרץ הישׁבים בירושׁלם ארבע מאות שׁשׁים ושׁמנה אנשׁי־חיל׃ </p>
<p id="v7"><sup><small>7</small></sup>  ואלה בני בנימן סלא בן־משׁלם בן־יועד בן־פדיה בן־קוליה בן־מעשׂיה בן־איתיאל בן־ישׁעיה׃ </p>
<p id="v8"><sup><small>8</small></sup>  ואחריו גבי סלי תשׁע מאות עשׂרים ושׁמנה׃ </p>
<p id="v9"><sup><small>9</small></sup>  ויואל בן־זכרי פקיד עליהם ויהודה בן־הסנואה על־העיר משׁנה׃ </p>
<p id="v10"><sup><small>10</small></sup>  מן־הכהנים ידעיה בן־יויריב יכין׃ </p>
<p id="v11"><sup><small>11</small></sup>  שׂריה בן־חלקיה בן־משׁלם בן־צדוק בן־מריות בן־אחיטוב נגד בית האלהים׃ </p>
<p id="v12"><sup><small>12</small></sup>  ואחיהם עשׂי המלאכה לבית שׁמנה מאות עשׂרים ושׁנים ועדיה בן־ירחם בן־פלליה בן־אמצי בן־זכריה בן־פשׁחור בן־מלכיה׃ </p>
<p id="v13"><sup><small>13</small></sup>  ואחיו ראשׁים לאבות מאתים ארבעים ושׁנים ועמשׁסי בן־עזראל בן־אחזי בן־משׁלמות בן־אמר׃ </p>
<p id="v14"><sup><small>14</small></sup>  ואחיהם גבורי חיל מאה עשׂרים ושׁמנה ופקיד עליהם זבדיאל בן־הגדולים׃ </p>
<p id="v15"><sup><small>15</small></sup>  ומן־הלוים שׁמעיה בן־חשׁוב בן־עזריקם בן־חשׁביה בן־בוני׃ </p>
<p id="v16"><sup><small>16</small></sup>  ושׁבתי ויוזבד על־המלאכה החיצנה לבית האלהים מראשׁי הלוים׃ </p>
<p id="v17"><sup><small>17</small></sup>  ומתניה בן־מיכה בן־זבדי בן־אסף ראשׁ התחלה יהודה לתפלה ובקבקיה משׁנה מאחיו ועבדא בן־שׁמוע בן־גלל בן־ידיתון׃ </p>
<p id="v18"><sup><small>18</small></sup>  כל־הלוים בעיר הקדשׁ מאתים שׁמנים וארבעה׃ </p>
<p id="v19"><sup><small>19</small></sup>  והשׁוערים עקוב טלמון ואחיהם השׁמרים בשׁערים מאה שׁבעים ושׁנים׃ </p>
<p id="v20"><sup><small>20</small></sup>  ושׁאר ישׂראל הכהנים הלוים בכל־ערי יהודה אישׁ בנחלתו׃ </p>
<p id="v21"><sup><small>21</small></sup>  והנתינים ישׁבים בעפל וציחא וגשׁפא על־הנתינים׃ </p>
<p id="v22"><sup><small>22</small></sup>  ופקיד הלוים בירושׁלם עזי בן־בני בן־חשׁביה בן־מתניה בן־מיכא מבני אסף המשׁררים לנגד מלאכת בית־האלהים׃ </p>
<p id="v23"><sup><small>23</small></sup>  כי־מצות המלך עליהם ואמנה על־המשׁררים דבר־יום ביומו׃ </p>
<p id="v24"><sup><small>24</small></sup>  ופתחיה בן־משׁיזבאל מבני־זרח בן־יהודה ליד המלך לכל־דבר לעם׃ </p>
<p id="v25"><sup><small>25</small></sup>  ואל־החצרים בשׂדתם מבני יהודה ישׁבו בקרית הארבע ובנתיה ובדיבן ובנתיה וביקבצאל וחצריה׃ </p>
<p id="v26"><sup><small>26</small></sup>  ובישׁוע ובמולדה ובבית פלט׃ </p>
<p id="v27"><sup><small>27</small></sup>  ובחצר שׁועל ובבאר שׁבע ובנתיה׃ </p>
<p id="v28"><sup><small>28</small></sup>  ובצקלג ובמכנה ובבנתיה׃ </p>
<p id="v29"><sup><small>29</small></sup>  ובעין רמון ובצרעה ובירמות׃ </p>
<p id="v30"><sup><small>30</small></sup>  זנח עדלם וחצריהם לכישׁ ושׂדתיה עזקה ובנתיה ויחנו מבאר־שׁבע עד־גיא־הנם׃ </p>
<p id="v31"><sup><small>31</small></sup>  ובני בנימן מגבע מכמשׂ ועיה ובית־אל ובנתיה׃ </p>
<p id="v32"><sup><small>32</small></sup>  ענתות נב ענניה׃ </p>
<p id="v33"><sup><small>33</small></sup>  חצור רמה גתים׃ </p>
<p id="v34"><sup><small>34</small></sup>  חדיד צבעים נבלט׃ </p>
<p id="v35"><sup><small>35</small></sup>  לד ואונו גי החרשׁים׃ </p>
<p id="v36"><sup><small>36</small></sup>  ומן־הלוים מחלקות יהודה לבנימין׃ </p>
