<!--
title: נחמיה - פֶּרֶק 10
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Nehemiah/9">נחמיה - פֶּרֶק 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Nehemiah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Nehemiah/11">נחמיה - פֶּרֶק 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ובכל־זאת אנחנו כרתים אמנה וכתבים ועל החתום שׂרינו לוינו כהנינו׃ </p>
<p id="v2"><sup><small>2</small></sup>  ועל החתומים נחמיה התרשׁתא בן־חכליה וצדקיה׃ </p>
<p id="v3"><sup><small>3</small></sup>  שׂריה עזריה ירמיה׃ </p>
<p id="v4"><sup><small>4</small></sup>  פשׁחור אמריה מלכיה׃ </p>
<p id="v5"><sup><small>5</small></sup>  חטושׁ שׁבניה מלוך׃ </p>
<p id="v6"><sup><small>6</small></sup>  חרם מרמות עבדיה׃ </p>
<p id="v7"><sup><small>7</small></sup>  דניאל גנתון ברוך׃ </p>
<p id="v8"><sup><small>8</small></sup>  משׁלם אביה מימן׃ </p>
<p id="v9"><sup><small>9</small></sup>  מעזיה בלגי שׁמעיה אלה הכהנים׃ </p>
<p id="v10"><sup><small>10</small></sup>  והלוים וישׁוע בן־אזניה בנוי מבני חנדד קדמיאל׃ </p>
<p id="v11"><sup><small>11</small></sup>  ואחיהם שׁבניה הודיה קליטא פלאיה חנן׃ </p>
<p id="v12"><sup><small>12</small></sup>  מיכא רחוב חשׁביה׃ </p>
<p id="v13"><sup><small>13</small></sup>  זכור שׁרביה שׁבניה׃ </p>
<p id="v14"><sup><small>14</small></sup>  הודיה בני בנינו׃ </p>
<p id="v15"><sup><small>15</small></sup>  ראשׁי העם פרעשׁ פחת מואב עילם זתוא בני׃ </p>
<p id="v16"><sup><small>16</small></sup>  בני עזגד בבי׃ </p>
<p id="v17"><sup><small>17</small></sup>  אדניה בגוי עדין׃ </p>
<p id="v18"><sup><small>18</small></sup>  אטר חזקיה עזור׃ </p>
<p id="v19"><sup><small>19</small></sup>  הודיה חשׁם בצי׃ </p>
<p id="v20"><sup><small>20</small></sup>  חריף ענתות נובי׃ </p>
<p id="v21"><sup><small>21</small></sup>  מגפיעשׁ משׁלם חזיר׃ </p>
<p id="v22"><sup><small>22</small></sup>  משׁיזבאל צדוק ידוע׃ </p>
<p id="v23"><sup><small>23</small></sup>  פלטיה חנן עניה׃ </p>
<p id="v24"><sup><small>24</small></sup>  הושׁע חנניה חשׁוב׃ </p>
<p id="v25"><sup><small>25</small></sup>  הלוחשׁ פלחא שׁובק׃ </p>
<p id="v26"><sup><small>26</small></sup>  רחום חשׁבנה מעשׂיה׃ </p>
<p id="v27"><sup><small>27</small></sup>  ואחיה חנן ענן׃ </p>
<p id="v28"><sup><small>28</small></sup>  מלוך חרם בענה׃ </p>
<p id="v29"><sup><small>29</small></sup>  ושׁאר העם הכהנים הלוים השׁוערים המשׁררים הנתינים וכל־הנבדל מעמי הארצות אל־תורת האלהים נשׁיהם בניהם ובנתיהם כל יודע מבין׃ </p>
<p id="v30"><sup><small>30</small></sup>  מחזיקים על־אחיהם אדיריהם ובאים באלה ובשׁבועה ללכת בתורת האלהים אשׁר נתנה ביד משׁה עבד־האלהים ולשׁמור ולעשׂות את־כל־מצות יהוה אדנינו ומשׁפטיו וחקיו׃ </p>
<p id="v31"><sup><small>31</small></sup>  ואשׁר לא־נתן בנתינו לעמי הארץ ואת־בנתיהם לא נקח לבנינו׃ </p>
<p id="v32"><sup><small>32</small></sup>  ועמי הארץ המביאים את־המקחות וכל־שׁבר ביום השׁבת למכור לא־נקח מהם בשׁבת וביום קדשׁ ונטשׁ את־השׁנה השׁביעית ומשׁא כל־יד׃ </p>
<p id="v33"><sup><small>33</small></sup>  והעמדנו עלינו מצות לתת עלינו שׁלשׁית השׁקל בשׁנה לעבדת בית אלהינו׃ </p>
<p id="v34"><sup><small>34</small></sup>  ללחם המערכת ומנחת התמיד ולעולת התמיד השׁבתות החדשׁים למועדים ולקדשׁים ולחטאות לכפר על־ישׂראל וכל מלאכת בית־אלהינו׃ </p>
<p id="v35"><sup><small>35</small></sup>  והגורלות הפלנו על־קרבן העצים הכהנים הלוים והעם להביא לבית אלהינו לבית־אבתינו לעתים מזמנים שׁנה בשׁנה לבער על־מזבח יהוה אלהינו ככתוב בתורה׃ </p>
<p id="v36"><sup><small>36</small></sup>  ולהביא את־בכורי אדמתנו ובכורי כל־פרי כל־עץ שׁנה בשׁנה לבית יהוה׃ </p>
<p id="v37"><sup><small>37</small></sup>  ואת־בכרות בנינו ובהמתינו ככתוב בתורה ואת־בכורי בקרינו וצאנינו להביא לבית אלהינו לכהנים המשׁרתים בבית אלהינו׃ </p>
<p id="v38"><sup><small>38</small></sup>  ואת־ראשׁית עריסתינו ותרומתינו ופרי כל־עץ תירושׁ ויצהר נביא לכהנים אל־לשׁכות בית־אלהינו ומעשׂר אדמתנו ללוים והם הלוים המעשׂרים בכל ערי עבדתנו׃ </p>
<p id="v39"><sup><small>39</small></sup>  והיה הכהן בן־אהרן עם־הלוים בעשׂר הלוים והלוים יעלו את־מעשׂר המעשׂר לבית אלהינו אל־הלשׁכות לבית האוצר׃ </p>
<p id="v40"><sup><small>40</small></sup>  כי אל־הלשׁכות יביאו בני־ישׂראל ובני הלוי את־תרומת הדגן התירושׁ והיצהר ושׁם כלי המקדשׁ והכהנים המשׁרתים והשׁוערים והמשׁררים ולא נעזב את־בית אלהינו׃ </p>
