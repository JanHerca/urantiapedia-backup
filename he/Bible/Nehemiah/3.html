<!--
title: נחמיה - פֶּרֶק 3
description: 
published: true
date: 2022-10-6T10:37:18Z
tags: bible, bible—nehemiah
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Nehemiah/2">נחמיה - פֶּרֶק 2</a></td>
        <td><a href="/he/Bible/Nehemiah/Index">אינדקס</a></td>
        <td><a href="/he/Bible/Nehemiah/4">נחמיה - פֶּרֶק 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויקם אלישׁיב הכהן הגדול ואחיו הכהנים ויבנו את־שׁער הצאן המה קדשׁוהו ויעמידו דלתתיו ועד־מגדל המאה קדשׁוהו עד מגדל חננאל׃ </p>
<p id="v2"><sup><small>2</small></sup>  ועל־ידו בנו אנשׁי ירחו ועל־ידו בנה זכור בן־אמרי׃ </p>
<p id="v3"><sup><small>3</small></sup>  ואת שׁער הדגים בנו בני הסנאה המה קרוהו ויעמידו דלתתיו מנעוליו ובריחיו׃ </p>
<p id="v4"><sup><small>4</small></sup>  ועל־ידם החזיק מרמות בן־אוריה בן־הקוץ ועל־ידם החזיק משׁלם בן־ברכיה בן־משׁיזבאל ועל־ידם החזיק צדוק בן־בענא׃ </p>
<p id="v5"><sup><small>5</small></sup>  ועל־ידם החזיקו התקועים ואדיריהם לא־הביאו צורם בעבדת אדניהם׃ </p>
<p id="v6"><sup><small>6</small></sup>  ואת שׁער הישׁנה החזיקו יוידע בן־פסח ומשׁלם בן־בסודיה המה קרוהו ויעמידו דלתתיו ומנעליו ובריחיו׃ </p>
<p id="v7"><sup><small>7</small></sup>  ועל־ידם החזיק מלטיה הגבעני וידון המרנתי אנשׁי גבעון והמצפה לכסא פחת עבר הנהר׃ </p>
<p id="v8"><sup><small>8</small></sup>  על־ידו החזיק עזיאל בן־חרהיה צורפים ועל־ידו החזיק חנניה בן־הרקחים ויעזבו ירושׁלם עד החומה הרחבה׃ </p>
<p id="v9"><sup><small>9</small></sup>  ועל־ידם החזיק רפיה בן־חור שׂר חצי פלך ירושׁלם׃ </p>
<p id="v10"><sup><small>10</small></sup>  ועל־ידם החזיק ידיה בן־חרומף ונגד ביתו ועל־ידו החזיק חטושׁ בן־חשׁבניה׃ </p>
<p id="v11"><sup><small>11</small></sup>  מדה שׁנית החזיק מלכיה בן־חרם וחשׁוב בן־פחת מואב ואת מגדל התנורים׃ </p>
<p id="v12"><sup><small>12</small></sup>  ועל־ידו החזיק שׁלום בן־הלוחשׁ שׂר חצי פלך ירושׁלם הוא ובנותיו׃ </p>
<p id="v13"><sup><small>13</small></sup>  את שׁער הגיא החזיק חנון וישׁבי זנוח המה בנוהו ויעמידו דלתתיו מנעליו ובריחיו ואלף אמה בחומה עד שׁער השׁפות׃ </p>
<p id="v14"><sup><small>14</small></sup>  ואת שׁער האשׁפות החזיק מלכיה בן־רכב שׂר פלך בית־הכרם הוא יבננו ויעמיד דלתתיו מנעליו ובריחיו׃ </p>
<p id="v15"><sup><small>15</small></sup>  ואת שׁער העין החזיק שׁלון בן־כל־חזה שׂר פלך המצפה הוא יבננו ויטללנו ויעמידו דלתתיו מנעליו ובריחיו ואת חומת ברכת השׁלח לגן־המלך ועד־המעלות היורדות מעיר דויד׃ </p>
<p id="v16"><sup><small>16</small></sup>  אחריו החזיק נחמיה בן־עזבוק שׂר חצי פלך בית־צור עד־נגד קברי דויד ועד־הברכה העשׂויה ועד בית הגברים׃ </p>
<p id="v17"><sup><small>17</small></sup>  אחריו החזיקו הלוים רחום בן־בני על־ידו החזיק חשׁביה שׂר־חצי־פלך קעילה לפלכו׃ </p>
<p id="v18"><sup><small>18</small></sup>  אחריו החזיקו אחיהם בוי בן־חנדד שׂר חצי פלך קעילה׃ </p>
<p id="v19"><sup><small>19</small></sup>  ויחזק על־ידו עזר בן־ישׁוע שׂר המצפה מדה שׁנית מנגד עלת הנשׁק המקצע׃ </p>
<p id="v20"><sup><small>20</small></sup>  אחריו החרה החזיק ברוך בן־זבי מדה שׁנית מן־המקצוע עד־פתח בית אלישׁיב הכהן הגדול׃ </p>
<p id="v21"><sup><small>21</small></sup>  אחריו החזיק מרמות בן־אוריה בן־הקוץ מדה שׁנית מפתח בית אלישׁיב ועד־תכלית בית אלישׁיב׃ </p>
<p id="v22"><sup><small>22</small></sup>  ואחריו החזיקו הכהנים אנשׁי הככר׃ </p>
<p id="v23"><sup><small>23</small></sup>  אחריו החזיק בנימן וחשׁוב נגד ביתם אחריו החזיק עזריה בן־מעשׂיה בן־ענניה אצל ביתו׃ </p>
<p id="v24"><sup><small>24</small></sup>  אחריו החזיק בנוי בן־חנדד מדה שׁנית מבית עזריה עד־המקצוע ועד־הפנה׃ </p>
<p id="v25"><sup><small>25</small></sup>  פלל בן־אוזי מנגד המקצוע והמגדל היוצא מבית המלך העליון אשׁר לחצר המטרה אחריו פדיה בן־פרעשׁ׃ </p>
<p id="v26"><sup><small>26</small></sup>  והנתינים היו ישׁבים בעפל עד נגד שׁער המים למזרח והמגדל היוצא׃ </p>
<p id="v27"><sup><small>27</small></sup>  אחריו החזיקו התקעים מדה שׁנית מנגד המגדל הגדול היוצא ועד חומת העפל׃ </p>
<p id="v28"><sup><small>28</small></sup>  מעל שׁער הסוסים החזיקו הכהנים אישׁ לנגד ביתו׃ </p>
<p id="v29"><sup><small>29</small></sup>  אחריו החזיק צדוק בן־אמר נגד ביתו ואחריו החזיק שׁמעיה בן־שׁכניה שׁמר שׁער המזרח׃ </p>
<p id="v30"><sup><small>30</small></sup>  אחרי החזיק חנניה בן־שׁלמיה וחנון בן־צלף השׁשׁי מדה שׁני אחריו החזיק משׁלם בן־ברכיה נגד נשׁכתו׃ </p>
<p id="v31"><sup><small>31</small></sup>  אחרי החזיק מלכיה בן־הצרפי עד־בית הנתינים והרכלים נגד שׁער המפקד ועד עלית הפנה׃ </p>
<p id="v32"><sup><small>32</small></sup>  ובין עלית הפנה לשׁער הצאן החזיקו הצרפים והרכלים׃ </p>
<p id="v33"><sup><small>33</small></sup>  ויהי כאשׁר שׁמע סנבלט כי־אנחנו בונים את־החומה ויחר לו ויכעס הרבה וילעג על־היהודים׃ </p>
<p id="v34"><sup><small>34</small></sup>  ויאמר לפני אחיו וחיל שׁמרון ויאמר מה היהודים האמללים עשׂים היעזבו להם היזבחו היכלו ביום היחיו את־האבנים מערמות העפר והמה שׂרופות׃ </p>
<p id="v35"><sup><small>35</small></sup>  וטוביה העמני אצלו ויאמר גם אשׁר־הם בונים אם־יעלה שׁועל ופרץ חומת אבניהם׃ </p>
<p id="v36"><sup><small>36</small></sup>  שׁמע אלהינו כי־היינו בוזה והשׁב חרפתם אל־ראשׁם ותנם לבזה בארץ שׁביה׃ </p>
<p id="v37"><sup><small>37</small></sup>  ואל־תכס על־עונם וחטאתם מלפניך אל־תמחה כי הכעיסו לנגד הבונים׃ </p>
<p id="v38"><sup><small>38</small></sup>  ונבנה את־החומה ותקשׁר כל־החומה עד־חציה ויהי לב לעם לעשׂות׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Nehemiah/2">נחמיה - פֶּרֶק 2</a></td>
        <td><a href="/he/Bible/Nehemiah/Index">אינדקס</a></td>
        <td><a href="/he/Bible/Nehemiah/4">נחמיה - פֶּרֶק 4</a></td>
      </tr>
    </tbody>
  </table>
</figure>
