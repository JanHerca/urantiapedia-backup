<!--
title: נחמיה - פֶּרֶק 2
description: 
published: true
date: 2023-11-8T20:31:8Z
tags: bible, bible—nehemiah
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Nehemiah/1">
          <span class="mdi mdi-arrow-left-drop-circle"></span><span class="pl-2">נחמיה - פֶּרֶק 1</span>
        </a>
        </td>
        <td>
        <a href="/he/Bible/Nehemiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Nehemiah/3">
          <span class="pr-2">נחמיה - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי בחדשׁ ניסן שׁנת עשׂרים לארתחשׁסתא המלך יין לפניו ואשׂא את־היין ואתנה למלך ולא־הייתי רע לפניו׃ </p>
<p id="v2"><sup><small>2</small></sup>  ויאמר לי המלך מדוע פניך רעים ואתה אינך חולה אין זה כי־אם רע לב ואירא הרבה מאד׃ </p>
<p id="v3"><sup><small>3</small></sup>  ואמר למלך המלך לעולם יחיה מדוע לא־ירעו פני אשׁר העיר בית־קברות אבתי חרבה ושׁעריה אכלו באשׁ׃ </p>
<p id="v4"><sup><small>4</small></sup>  ויאמר לי המלך על־מה־זה אתה מבקשׁ ואתפלל אל־אלהי השׁמים׃ </p>
<p id="v5"><sup><small>5</small></sup>  ואמר למלך אם־על־המלך טוב ואם־ייטב עבדך לפניך אשׁר תשׁלחני אל־יהודה אל־עיר קברות אבתי ואבננה׃ </p>
<p id="v6"><sup><small>6</small></sup>  ויאמר לי המלך והשׁגל יושׁבת אצלו עד־מתי יהיה מהלכך ומתי תשׁוב וייטב לפני־המלך וישׁלחני ואתנה לו זמן׃ </p>
<p id="v7"><sup><small>7</small></sup>  ואומר למלך אם־על־המלך טוב אגרות יתנו־לי על־פחוות עבר הנהר אשׁר יעבירוני עד אשׁר־אבוא אל־יהודה׃ </p>
<p id="v8"><sup><small>8</small></sup>  ואגרת אל־אסף שׁמר הפרדס אשׁר למלך אשׁר יתן־לי עצים לקרות את־שׁערי הבירה אשׁר־לבית ולחומת העיר ולבית אשׁר־אבוא אליו ויתן־לי המלך כיד־אלהי הטובה עלי׃ </p>
<p id="v9"><sup><small>9</small></sup>  ואבוא אל־פחוות עבר הנהר ואתנה להם את אגרות המלך וישׁלח עמי המלך שׂרי חיל ופרשׁים׃ </p>
<p id="v10"><sup><small>10</small></sup>  וישׁמע סנבלט החרני וטוביה העבד העמני וירע להם רעה גדלה אשׁר־בא אדם לבקשׁ טובה לבני ישׂראל׃ </p>
<p id="v11"><sup><small>11</small></sup>  ואבוא אל־ירושׁלם ואהי־שׁם ימים שׁלשׁה׃ </p>
<p id="v12"><sup><small>12</small></sup>  ואקום לילה אני ואנשׁים מעט עמי ולא־הגדתי לאדם מה אלהי נתן אל־לבי לעשׂות לירושׁלם ובהמה אין עמי כי אם־הבהמה אשׁר אני רכב בה׃ </p>
<p id="v13"><sup><small>13</small></sup>  ואצאה בשׁער־הגיא לילה ואל־פני עין התנין ואל־שׁער האשׁפת ואהי שׂבר בחומת ירושׁלם אשׁר־המפרוצים ושׁעריה אכלו באשׁ׃ </p>
<p id="v14"><sup><small>14</small></sup>  ואעבר אל־שׁער העין ואל־ברכת המלך ואין־מקום לבהמה לעבר תחתי׃ </p>
<p id="v15"><sup><small>15</small></sup>  ואהי עלה בנחל לילה ואהי שׂבר בחומה ואשׁוב ואבוא בשׁער הגיא ואשׁוב׃ </p>
<p id="v16"><sup><small>16</small></sup>  והסגנים לא ידעו אנה הלכתי ומה אני עשׂה וליהודים ולכהנים ולחרים ולסגנים וליתר עשׂה המלאכה עד־כן לא הגדתי׃ </p>
<p id="v17"><sup><small>17</small></sup>  ואומר אלהם אתם ראים הרעה אשׁר אנחנו בה אשׁר ירושׁלם חרבה ושׁעריה נצתו באשׁ לכו ונבנה את־חומת ירושׁלם ולא־נהיה עוד חרפה׃ </p>
<p id="v18"><sup><small>18</small></sup>  ואגיד להם את־יד אלהי אשׁר־היא טובה עלי ואף־דברי המלך אשׁר אמר־לי ויאמרו נקום ובנינו ויחזקו ידיהם לטובה׃ </p>
<p id="v19"><sup><small>19</small></sup>  וישׁמע סנבלט החרני וטביה העבד העמוני וגשׁם הערבי וילעגו לנו ויבזו עלינו ויאמרו מה־הדבר הזה אשׁר אתם עשׂים העל המלך אתם מרדים׃ </p>
<p id="v20"><sup><small>20</small></sup>  ואשׁיב אותם דבר ואומר להם אלהי השׁמים הוא יצליח לנו ואנחנו עבדיו נקום ובנינו ולכם אין־חלק וצדקה וזכרון בירושׁלם׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Nehemiah/1">
          <span class="mdi mdi-arrow-left-drop-circle"></span><span class="pl-2">נחמיה - פֶּרֶק 1</span>
        </a>
        </td>
        <td>
        <a href="/he/Bible/Nehemiah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Nehemiah/3">
          <span class="pr-2">נחמיה - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
