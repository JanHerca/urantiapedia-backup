<!--
title: נחמיה - פֶּרֶק 1
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Nehemiah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Nehemiah/2">נחמיה - פֶּרֶק 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  דברי נחמיה בן־חכליה ויהי בחדשׁ־כסלו שׁנת עשׂרים ואני הייתי בשׁושׁן הבירה׃ </p>
<p id="v2"><sup><small>2</small></sup>  ויבא חנני אחד מאחי הוא ואנשׁים מיהודה ואשׁאלם על־היהודים הפליטה אשׁר־נשׁארו מן־השׁבי ועל־ירושׁלם׃ </p>
<p id="v3"><sup><small>3</small></sup>  ויאמרו לי הנשׁארים אשׁר־נשׁארו מן־השׁבי שׁם במדינה ברעה גדלה ובחרפה וחומת ירושׁלם מפרצת ושׁעריה נצתו באשׁ׃ </p>
<p id="v4"><sup><small>4</small></sup>  ויהי כשׁמעי את־הדברים האלה ישׁבתי ואבכה ואתאבלה ימים ואהי צם ומתפלל לפני אלהי השׁמים׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  ואמר אנא יהוה אלהי השׁמים האל הגדול והנורא שׁמר הברית וחסד לאהביו ולשׁמרי מצותיו׃ </p>
<p id="v6"><sup><small>6</small></sup>  תהי נא אזנך־קשׁבת ועיניך פתוחות לשׁמע אל־תפלת עבדך אשׁר אנכי מתפלל לפניך היום יומם ולילה על־בני ישׂראל עבדיך ומתודה על־חטאות בני־ישׂראל אשׁר חטאנו לך ואני ובית־אבי חטאנו׃ </p>
<p id="v7"><sup><small>7</small></sup>  חבל חבלנו לך ולא־שׁמרנו את־המצות ואת־החקים ואת־המשׁפטים אשׁר צוית את־משׁה עבדך׃ </p>
<p id="v8"><sup><small>8</small></sup>  זכר־נא את־הדבר אשׁר צוית את־משׁה עבדך לאמר אתם תמעלו אני אפיץ אתכם בעמים׃ </p>
<p id="v9"><sup><small>9</small></sup>  ושׁבתם אלי ושׁמרתם מצותי ועשׂיתם אתם אם־יהיה נדחכם בקצה השׁמים משׁם אקבצם והבואתים אל־המקום אשׁר בחרתי לשׁכן את־שׁמי שׁם׃ <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  והם עבדיך ועמך אשׁר פדית בכחך הגדול ובידך החזקה׃ <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  אנא אדני תהי נא אזנך־קשׁבת אל־תפלת עבדך ואל־תפלת עבדיך החפצים ליראה את־שׁמך והצליחה־נא לעבדך היום ותנהו לרחמים לפני האישׁ הזה ואני הייתי משׁקה למלך׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 1:4-5 <i>אלוהים אחד בשמיים</i>: <a href="/he/The_Urantia_Book/79#p1_9">או 79:1.9</a>. </li>
  <li id="fn2"><a href="#cite2">↑</a> 1:9 <i>לחזור בתשובה לסליחה (הברית הישנה)</i>: <a href="/he/The_Urantia_Book/159#p5_13">או 159:5.13</a>. </li>
  <li id="fn3"><a href="#cite3">↑</a> 1:10 <i>כל יכול</i>: <a href="/he/The_Urantia_Book/142#p3_7">או 142:3.7</a>.  <i>כוחו של אלוהים</i>: <a href="/he/The_Urantia_Book/1#p1_4">או 1:1.4</a>.  <i>אלוהים הוא כל כוח</i>: <a href="/he/The_Urantia_Book/131#p10_3">או 131:10.3</a>.  <i>הכוח</i>: <a href="/he/The_Urantia_Book/131#p10_6">או 131:10.6</a>. </li>
</ol>
</div>
