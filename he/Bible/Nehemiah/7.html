<!--
title: נחמיה - פֶּרֶק 7
description: 
published: true
date: 2022-10-6T10:37:18Z
tags: bible, bible—nehemiah
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Nehemiah/6">נחמיה - פֶּרֶק 6</a></td>
        <td><a href="/he/Bible/Nehemiah/Index">אינדקס</a></td>
        <td><a href="/he/Bible/Nehemiah/8">נחמיה - פֶּרֶק 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי כאשׁר נבנתה החומה ואעמיד הדלתות ויפקדו השׁוערים והמשׁררים והלוים׃ </p>
<p id="v2"><sup><small>2</small></sup>  ואצוה את־חנני אחי ואת־חנניה שׂר הבירה על־ירושׁלם כי־הוא כאישׁ אמת וירא את־האלהים מרבים׃ </p>
<p id="v3"><sup><small>3</small></sup>  ויאמר להם לא יפתחו שׁערי ירושׁלם עד־חם השׁמשׁ ועד הם עמדים יגיפו הדלתות ואחזו והעמיד משׁמרות ישׁבי ירושׁלם אישׁ במשׁמרו ואישׁ נגד ביתו׃ </p>
<p id="v4"><sup><small>4</small></sup>  והעיר רחבת ידים וגדולה והעם מעט בתוכה ואין בתים בנוים׃ </p>
<p id="v5"><sup><small>5</small></sup>  ויתן אלהי אל־לבי ואקבצה את־החרים ואת־הסגנים ואת־העם להתיחשׂ ואמצא ספר היחשׂ העולים בראשׁונה ואמצא כתוב בו׃ </p>
<p id="v6"><sup><small>6</small></sup>  אלה בני המדינה העלים משׁבי הגולה אשׁר הגלה נבוכדנצר מלך בבל וישׁובו לירושׁלם וליהודה אישׁ לעירו׃ </p>
<p id="v7"><sup><small>7</small></sup>  הבאים עם־זרבבל ישׁוע נחמיה עזריה רעמיה נחמני מרדכי בלשׁן מספרת בגוי נחום בענה מספר אנשׁי עם ישׂראל׃ </p>
<p id="v8"><sup><small>8</small></sup>  בני פרעשׁ אלפים מאה ושׁבעים ושׁנים׃ </p>
<p id="v9"><sup><small>9</small></sup>  בני שׁפטיה שׁלשׁ מאות שׁבעים ושׁנים׃ </p>
<p id="v10"><sup><small>10</small></sup>  בני ארח שׁשׁ מאות חמשׁים ושׁנים׃ </p>
<p id="v11"><sup><small>11</small></sup>  בני־פחת מואב לבני ישׁוע ויואב אלפים ושׁמנה מאות שׁמנה עשׂר׃ </p>
<p id="v12"><sup><small>12</small></sup>  בני עילם אלף מאתים חמשׁים וארבעה׃ </p>
<p id="v13"><sup><small>13</small></sup>  בני זתוא שׁמנה מאות ארבעים וחמשׁה׃ </p>
<p id="v14"><sup><small>14</small></sup>  בני זכי שׁבע מאות ושׁשׁים׃ </p>
<p id="v15"><sup><small>15</small></sup>  בני בנוי שׁשׁ מאות ארבעים ושׁמנה׃ </p>
<p id="v16"><sup><small>16</small></sup>  בני בבי שׁשׁ מאות עשׂרים ושׁמנה׃ </p>
<p id="v17"><sup><small>17</small></sup>  בני עזגד אלפים שׁלשׁ מאות עשׂרים ושׁנים׃ </p>
<p id="v18"><sup><small>18</small></sup>  בני אדניקם שׁשׁ מאות שׁשׁים ושׁבעה׃ </p>
<p id="v19"><sup><small>19</small></sup>  בני בגוי אלפים שׁשׁים ושׁבעה׃ </p>
<p id="v20"><sup><small>20</small></sup>  בני עדין שׁשׁ מאות חמשׁים וחמשׁה׃ </p>
<p id="v21"><sup><small>21</small></sup>  בני־אטר לחזקיה תשׁעים ושׁמנה׃ </p>
<p id="v22"><sup><small>22</small></sup>  בני חשׁם שׁלשׁ מאות עשׂרים ושׁמנה׃ </p>
<p id="v23"><sup><small>23</small></sup>  בני בצי שׁלשׁ מאות עשׂרים וארבעה׃ </p>
<p id="v24"><sup><small>24</small></sup>  בני חריף מאה שׁנים עשׂר׃ </p>
<p id="v25"><sup><small>25</small></sup>  בני גבעון תשׁעים וחמשׁה׃ </p>
<p id="v26"><sup><small>26</small></sup>  אנשׁי בית־לחם ונטפה מאה שׁמנים ושׁמנה׃ </p>
<p id="v27"><sup><small>27</small></sup>  אנשׁי ענתות מאה עשׂרים ושׁמנה׃ </p>
<p id="v28"><sup><small>28</small></sup>  אנשׁי בית־עזמות ארבעים ושׁנים׃ </p>
<p id="v29"><sup><small>29</small></sup>  אנשׁי קרית יערים כפירה ובארות שׁבע מאות ארבעים ושׁלשׁה׃ </p>
<p id="v30"><sup><small>30</small></sup>  אנשׁי הרמה וגבע שׁשׁ מאות עשׂרים ואחד׃ </p>
<p id="v31"><sup><small>31</small></sup>  אנשׁי מכמס מאה ועשׂרים ושׁנים׃ </p>
<p id="v32"><sup><small>32</small></sup>  אנשׁי בית־אל והעי מאה עשׂרים ושׁלשׁה׃ </p>
<p id="v33"><sup><small>33</small></sup>  אנשׁי נבו אחר חמשׁים ושׁנים׃ </p>
<p id="v34"><sup><small>34</small></sup>  בני עילם אחר אלף מאתים חמשׁים וארבעה׃ </p>
<p id="v35"><sup><small>35</small></sup>  בני חרם שׁלשׁ מאות ועשׂרים׃ </p>
<p id="v36"><sup><small>36</small></sup>  בני ירחו שׁלשׁ מאות ארבעים וחמשׁה׃ </p>
<p id="v37"><sup><small>37</small></sup>  בני־לד חדיד ואונו שׁבע מאות ועשׂרים ואחד׃ </p>
<p id="v38"><sup><small>38</small></sup>  בני סנאה שׁלשׁת אלפים תשׁע מאות ושׁלשׁים׃ </p>
<p id="v39"><sup><small>39</small></sup>  הכהנים בני ידעיה לבית ישׁוע תשׁע מאות שׁבעים ושׁלשׁה׃ </p>
<p id="v40"><sup><small>40</small></sup>  בני אמר אלף חמשׁים ושׁנים׃ </p>
<p id="v41"><sup><small>41</small></sup>  בני פשׁחור אלף מאתים ארבעים ושׁבעה׃ </p>
<p id="v42"><sup><small>42</small></sup>  בני חרם אלף שׁבעה עשׂר׃ </p>
<p id="v43"><sup><small>43</small></sup>  הלוים בני־ישׁוע לקדמיאל לבני להודוה שׁבעים וארבעה׃ </p>
<p id="v44"><sup><small>44</small></sup>  המשׁררים בני אסף מאה ארבעים ושׁמנה׃ </p>
<p id="v45"><sup><small>45</small></sup>  השׁערים בני־שׁלום בני־אטר בני־טלמן בני־עקוב בני חטיטא בני שׁבי מאה שׁלשׁים ושׁמנה׃ </p>
<p id="v46"><sup><small>46</small></sup>  הנתינים בני־צחא בני־חשׂפא בני טבעות׃ </p>
<p id="v47"><sup><small>47</small></sup>  בני־קירס בני־סיעא בני פדון׃ </p>
<p id="v48"><sup><small>48</small></sup>  בני־לבנה בני־חגבה בני שׁלמי׃ </p>
<p id="v49"><sup><small>49</small></sup>  בני־חנן בני־גדל בני־גחר׃ </p>
<p id="v50"><sup><small>50</small></sup>  בני־ראיה בני־רצין בני נקודא׃ </p>
<p id="v51"><sup><small>51</small></sup>  בני־גזם בני־עזא בני פסח׃ </p>
<p id="v52"><sup><small>52</small></sup>  בני־בסי בני־מעונים בני נפושׁסים׃ </p>
<p id="v53"><sup><small>53</small></sup>  בני־בקבוק בני־חקופא בני חרחור׃ </p>
<p id="v54"><sup><small>54</small></sup>  בני־בצלית בני־מחידא בני חרשׁא׃ </p>
<p id="v55"><sup><small>55</small></sup>  בני־ברקוס בני־סיסרא בני־תמח׃ </p>
<p id="v56"><sup><small>56</small></sup>  בני נציח בני חטיפא׃ </p>
<p id="v57"><sup><small>57</small></sup>  בני עבדי שׁלמה בני־סוטי בני־סופרת בני פרידא׃ </p>
<p id="v58"><sup><small>58</small></sup>  בני־יעלא בני־דרקון בני גדל׃ </p>
<p id="v59"><sup><small>59</small></sup>  בני שׁפטיה בני־חטיל בני פכרת הצביים בני אמון׃ </p>
<p id="v60"><sup><small>60</small></sup>  כל־הנתינים ובני עבדי שׁלמה שׁלשׁ מאות תשׁעים ושׁנים׃ </p>
<p id="v61"><sup><small>61</small></sup>  ואלה העולים מתל מלח תל חרשׁא כרוב אדון ואמר ולא יכלו להגיד בית־אבותם וזרעם אם מישׂראל הם׃ </p>
<p id="v62"><sup><small>62</small></sup>  בני־דליה בני־טוביה בני נקודא שׁשׁ מאות וארבעים ושׁנים׃ </p>
<p id="v63"><sup><small>63</small></sup>  ומן־הכהנים בני חביה בני הקוץ בני ברזלי אשׁר לקח מבנות ברזלי הגלעדי אשׁה ויקרא על־שׁמם׃ </p>
<p id="v64"><sup><small>64</small></sup>  אלה בקשׁו כתבם המתיחשׂים ולא נמצא ויגאלו מן־הכהנה׃ </p>
<p id="v65"><sup><small>65</small></sup>  ויאמר התרשׁתא להם אשׁר לא־יאכלו מקדשׁ הקדשׁים עד עמד הכהן לאורים ותומים׃ </p>
<p id="v66"><sup><small>66</small></sup>  כל־הקהל כאחד ארבע רבוא אלפים שׁלשׁ־מאות ושׁשׁים׃ </p>
<p id="v67"><sup><small>67</small></sup>  מלבד עבדיהם ואמהתיהם אלה שׁבעת אלפים שׁלשׁ מאות שׁלשׁים ושׁבעה ולהם משׁררים ומשׁררות מאתים וארבעים וחמשׁה׃ סוסיהם שׁבע מאות שׁלשׁים ושׁשׁה פרדיהם מאתים ארבעים וחמשׁה׃ </p>
<p id="v68"><sup><small>68</small></sup>  גמלים ארבע מאות שׁלשׁים וחמשׁה חמרים שׁשׁת אלפים שׁבע מאות ועשׂרים׃ </p>
<p id="v69"><sup><small>69</small></sup>  ומקצת ראשׁי האבות נתנו למלאכה התרשׁתא נתן לאוצר זהב דרכמנים אלף מזרקות חמשׁים כתנות כהנים שׁלשׁים וחמשׁ מאות׃ </p>
<p id="v70"><sup><small>70</small></sup>  ומראשׁי האבות נתנו לאוצר המלאכה זהב דרכמונים שׁתי רבות וכסף מנים אלפים ומאתים׃ </p>
<p id="v71"><sup><small>71</small></sup>  ואשׁר נתנו שׁארית העם זהב דרכמונים שׁתי רבוא וכסף מנים אלפים וכתנת כהנים שׁשׁים ושׁבעה׃ </p>
<p id="v72"><sup><small>72</small></sup>  וישׁבו הכהנים והלוים והשׁוערים והמשׁררים ומן־העם והנתינים וכל־ישׂראל בעריהם ויגע החדשׁ השׁביעי ובני ישׂראל בעריהם׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Nehemiah/6">נחמיה - פֶּרֶק 6</a></td>
        <td><a href="/he/Bible/Nehemiah/Index">אינדקס</a></td>
        <td><a href="/he/Bible/Nehemiah/8">נחמיה - פֶּרֶק 8</a></td>
      </tr>
    </tbody>
  </table>
</figure>
