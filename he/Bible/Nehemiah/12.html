<!--
title: נחמיה - פֶּרֶק 12
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Nehemiah/11">נחמיה - פֶּרֶק 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Nehemiah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Nehemiah/13">נחמיה - פֶּרֶק 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואלה הכהנים והלוים אשׁר עלו עם־זרבבל בן־שׁאלתיאל וישׁוע שׂריה ירמיה עזרא׃ </p>
<p id="v2"><sup><small>2</small></sup>  אמריה מלוך חטושׁ׃ </p>
<p id="v3"><sup><small>3</small></sup>  שׁכניה רחם מרמת׃ </p>
<p id="v4"><sup><small>4</small></sup>  עדוא גנתוי אביה׃ </p>
<p id="v5"><sup><small>5</small></sup>  מימין מעדיה בלגה׃ </p>
<p id="v6"><sup><small>6</small></sup>  שׁמעיה ויויריב ידעיה׃ </p>
<p id="v7"><sup><small>7</small></sup>  סלו עמוק חלקיה ידעיה אלה ראשׁי הכהנים ואחיהם בימי ישׁוע׃ </p>
<p id="v8"><sup><small>8</small></sup>  והלוים ישׁוע בנוי קדמיאל שׁרביה יהודה מתניה על־הידות הוא ואחיו׃ </p>
<p id="v9"><sup><small>9</small></sup>  ובקבקיה וענו אחיהם לנגדם למשׁמרות׃ </p>
<p id="v10"><sup><small>10</small></sup>  וישׁוע הוליד את־יויקים ויויקים הוליד את־אלישׁיב ואלישׁיב את־יוידע׃ </p>
<p id="v11"><sup><small>11</small></sup>  ויוידע הוליד את־יונתן ויונתן הוליד את־ידוע׃ </p>
<p id="v12"><sup><small>12</small></sup>  ובימי יויקים היו כהנים ראשׁי האבות לשׂריה מריה לירמיה חנניה׃ </p>
<p id="v13"><sup><small>13</small></sup>  לעזרא משׁלם לאמריה יהוחנן׃ </p>
<p id="v14"><sup><small>14</small></sup>  למלוכי יונתן לשׁבניה יוסף׃ </p>
<p id="v15"><sup><small>15</small></sup>  לחרם עדנא למריות חלקי׃ </p>
<p id="v16"><sup><small>16</small></sup>  לעדיא זכריה לגנתון משׁלם׃ </p>
<p id="v17"><sup><small>17</small></sup>  לאביה זכרי למנימין למועדיה פלטי׃ </p>
<p id="v18"><sup><small>18</small></sup>  לבלגה שׁמוע לשׁמעיה יהונתן׃ </p>
<p id="v19"><sup><small>19</small></sup>  וליויריב מתני לידעיה עזי׃ </p>
<p id="v20"><sup><small>20</small></sup>  לסלי קלי לעמוק עבר׃ </p>
<p id="v21"><sup><small>21</small></sup>  לחלקיה חשׁביה לידעיה נתנאל׃ </p>
<p id="v22"><sup><small>22</small></sup>  הלוים בימי אלישׁיב יוידע ויוחנן וידוע כתובים ראשׁי אבות והכהנים על־מלכות דריושׁ הפרסי׃ </p>
<p id="v23"><sup><small>23</small></sup>  בני לוי ראשׁי האבות כתובים על־ספר דברי הימים ועד־ימי יוחנן בן־אלישׁיב׃ </p>
<p id="v24"><sup><small>24</small></sup>  וראשׁי הלוים חשׁביה שׁרביה וישׁוע בן־קדמיאל ואחיהם לנגדם להלל להודות במצות דויד אישׁ־האלהים משׁמר לעמת משׁמר׃ </p>
<p id="v25"><sup><small>25</small></sup>  מתניה ובקבקיה עבדיה משׁלם טלמון עקוב שׁמרים שׁוערים משׁמר באספי השׁערים׃ </p>
<p id="v26"><sup><small>26</small></sup>  אלה בימי יויקים בן־ישׁוע בן־יוצדק ובימי נחמיה הפחה ועזרא הכהן הסופר׃ </p>
<p id="v27"><sup><small>27</small></sup>  ובחנכת חומת ירושׁלם בקשׁו את־הלוים מכל־מקומתם להביאם לירושׁלם לעשׂת חנכה ושׂמחה ובתודות ובשׁיר מצלתים נבלים ובכנרות׃ </p>
<p id="v28"><sup><small>28</small></sup>  ויאספו בני המשׁררים ומן־הככר סביבות ירושׁלם ומן־חצרי נטפתי׃ </p>
<p id="v29"><sup><small>29</small></sup>  ומבית הגלגל ומשׂדות גבע ועזמות כי חצרים בנו להם המשׁררים סביבות ירושׁלם׃ </p>
<p id="v30"><sup><small>30</small></sup>  ויטהרו הכהנים והלוים ויטהרו את־העם ואת־השׁערים ואת־החומה׃ </p>
<p id="v31"><sup><small>31</small></sup>  ואעלה את־שׂרי יהודה מעל לחומה ואעמידה שׁתי תודת גדולת ותהלכת לימין מעל לחומה לשׁער האשׁפת׃ </p>
<p id="v32"><sup><small>32</small></sup>  וילך אחריהם הושׁעיה וחצי שׂרי יהודה׃ </p>
<p id="v33"><sup><small>33</small></sup>  ועזריה עזרא ומשׁלם׃ </p>
<p id="v34"><sup><small>34</small></sup>  יהודה ובנימן ושׁמעיה וירמיה׃ </p>
<p id="v35"><sup><small>35</small></sup>  ומבני הכהנים בחצצרות זכריה בן־יונתן בן־שׁמעיה בן־מתניה בן־מיכיה בן־זכור בן־אסף׃ </p>
<p id="v36"><sup><small>36</small></sup>  ואחיו שׁמעיה ועזראל מללי גללי מעי נתנאל ויהודה חנני בכלי־שׁיר דויד אישׁ האלהים ועזרא הסופר לפניהם׃ </p>
<p id="v37"><sup><small>37</small></sup>  ועל שׁער העין ונגדם עלו על־מעלות עיר דויד במעלה לחומה מעל לבית דויד ועד שׁער המים מזרח׃ </p>
<p id="v38"><sup><small>38</small></sup>  והתודה השׁנית ההולכת למואל ואני אחריה וחצי העם מעל להחומה מעל למגדל התנורים ועד החומה הרחבה׃ </p>
<p id="v39"><sup><small>39</small></sup>  ומעל לשׁער־אפרים ועל־שׁער הישׁנה ועל־שׁער הדגים ומגדל חננאל ומגדל המאה ועד שׁער הצאן ועמדו בשׁער המטרה׃ </p>
<p id="v40"><sup><small>40</small></sup>  ותעמדנה שׁתי התודת בבית האלהים ואני וחצי הסגנים עמי׃ </p>
<p id="v41"><sup><small>41</small></sup>  והכהנים אליקים מעשׂיה מנימין מיכיה אליועיני זכריה חנניה בחצצרות׃ </p>
<p id="v42"><sup><small>42</small></sup>  ומעשׂיה ושׁמעיה ואלעזר ועזי ויהוחנן ומלכיה ועילם ועזר וישׁמיעו המשׁררים ויזרחיה הפקיד׃ </p>
<p id="v43"><sup><small>43</small></sup>  ויזבחו ביום־ההוא זבחים גדולים וישׂמחו כי האלהים שׂמחם שׂמחה גדולה וגם הנשׁים והילדים שׂמחו ותשׁמע שׂמחת ירושׁלם מרחוק׃ </p>
<p id="v44"><sup><small>44</small></sup>  ויפקדו ביום ההוא אנשׁים על־הנשׁכות לאוצרות לתרומות לראשׁית ולמעשׂרות לכנוס בהם לשׂדי הערים מנאות התורה לכהנים וללוים כי שׂמחת יהודה על־הכהנים ועל־הלוים העמדים׃ </p>
<p id="v45"><sup><small>45</small></sup>  וישׁמרו משׁמרת אלהיהם ומשׁמרת הטהרה והמשׁררים והשׁערים כמצות דויד שׁלמה בנו׃ </p>
<p id="v46"><sup><small>46</small></sup>  כי־בימי דויד ואסף מקדם ראשׁ המשׁררים ושׁיר־תהלה והדות לאלהים׃ </p>
<p id="v47"><sup><small>47</small></sup>  וכל־ישׂראל בימי זרבבל ובימי נחמיה נתנים מניות המשׁררים והשׁערים דבר־יום ביומו ומקדשׁים ללוים והלוים מקדשׁים לבני אהרן׃ </p>
