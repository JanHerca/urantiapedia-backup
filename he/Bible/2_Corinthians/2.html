<!--
title: האיגרת השנייה אל הקורינתים - פֶּרֶק 2
description: 
published: true
date: 2022-10-6T10:37:18Z
tags: bible, bible—2 corinthians
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/2_Corinthians/1">האיגרת השנייה אל הקורינתים - פֶּרֶק 1</a></td>
        <td><a href="/he/Bible/2_Corinthians/Index">אינדקס</a></td>
        <td><a href="/he/Bible/2_Corinthians/3">האיגרת השנייה אל הקורינתים - פֶּרֶק 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואני גמרתי בלבי לבלתי שוב־עוד אליכם בעצבת׃ </p>
<p id="v2"><sup><small>2</small></sup>  כי אם־אני אעציבכם מי אפוא ישמחני בלתי אם־הנעצב על־ידי׃ </p>
<p id="v3"><sup><small>3</small></sup>  וזאת כתבתי לכם פן־אבא והיה־לי עצב מאתם אשר היה־לי לשמח עליהם ובטח אני בכלכם ששמחתי היא שמחת כלכם׃ </p>
<p id="v4"><sup><small>4</small></sup>  כי מרב צרה ומצוקת לבי כתבתי לכם ובדמעות הרבה ולא להעציבכם רק למען תדעו האהבה היתרה אשר אהבתי אתכם׃ </p>
<p id="v5"><sup><small>5</small></sup>  ואם־העציב איש לא־אתי העציב אלא כלכם ושלא־אפריז על־המדה אמר מקצתכם׃ </p>
<p id="v6"><sup><small>6</small></sup>  ודיו לאתו האיש התוכחה ההיא מפי הרבים׃ </p>
<p id="v7"><sup><small>7</small></sup>  ובכן להפך תסלחו ותנחמו כדי שלא יבלע האיש בעצבונו כי רב הוא׃ </p>
<p id="v8"><sup><small>8</small></sup>  על־כן אבקשה מכם שתתיעצו להראותו אהבה׃ </p>
<p id="v9"><sup><small>9</small></sup>  כי לזאת כתבתי למען אדע את־תמתכם אם־בכל תשמעון׃ </p>
<p id="v10"><sup><small>10</small></sup>  ואיש אשר תסלחו לו אסלח־לו גם־אני כי גם אם־אנכי סלחתי לאיש סלחתי לו למענכם לפני המשיח׃ </p>
<p id="v11"><sup><small>11</small></sup>  פן־יונה אתנו השטן כי לא־נעלמו מאתנו מזמותיו׃ </p>
<p id="v12"><sup><small>12</small></sup>  ואני בבאי לטרואס לבשר בשורת המשיח אף כי־נפתח־לי פתח באדנינו׃ </p>
<p id="v13"><sup><small>13</small></sup>  לא־היתה רוחה לרוחי כי לא־מצאתי שם את־טיטוס אחי ונפטרתי מהם ויצאתי ללכת אל־מקדניא׃ <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  אבל תודות לאלהים הנתן לנו תשועה במשיח בכל־עת ומפיץ על־ידינו את־ריח דעתו בכל־מקום׃ <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  כי־ריח ניחח של־המשיח אנחנו לאלהים בתוך הנושעים ובתוך האבדים׃ <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  לאלה ריח מות למות ולאלה ריח חיים לחיים ומי־זה ראוי לכך׃ </p>
<p id="v17"><sup><small>17</small></sup>  כי אין מדתנו כמדת הרבים העשים דבר האלהים סחורה כי אם־מתוך ישר הלב ומאלהים לפני אלהים נדבר במשיח׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/2_Corinthians/1">האיגרת השנייה אל הקורינתים - פֶּרֶק 1</a></td>
        <td><a href="/he/Bible/2_Corinthians/Index">אינדקס</a></td>
        <td><a href="/he/Bible/2_Corinthians/3">האיגרת השנייה אל הקורינתים - פֶּרֶק 3</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:13 <i>נקרא "אח" ו"אחות"</i>: <a href="/he/The_Urantia_Book/194#p4_7">או 194:4.7</a>. </li>
  <li id="fn2"><a href="#cite2">↑</a> 2:15 <i>ריח מתוק בנחירי אלוהים</i>: <a href="/he/The_Urantia_Book/89#p4_3">או 89:4.3</a>. </li>
  <li id="fn3"><a href="#cite3">↑</a> 2:14 <i>אלוהים מנצח איתך</i>: <a href="/he/The_Urantia_Book/1#p5_16">או 1:5.16</a>. </li>
</ol>
</div>
