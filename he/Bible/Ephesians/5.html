<!--
title: האיגרת אל האפסים - פֶּרֶק 5
description: 
published: true
date: 2022-10-6T10:37:18Z
tags: bible, bible—ephesians
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Ephesians/4">האיגרת אל האפסים - פֶּרֶק 4</a></td>
        <td><a href="/he/Bible/Ephesians/Index">אינדקס</a></td>
        <td><a href="/he/Bible/Ephesians/6">האיגרת אל האפסים - פֶּרֶק 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ובכן לכו בדרכי האלהים כבנים חביבים׃ </p>
<p id="v2"><sup><small>2</small></sup>  והתהלכו באהבה כאשר גם־המשיח אהב אתנו והקריב את־נפשו בעדנו לקרבן וזבח לאלהים לריח ניחוח׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  אבל זנות וכל־טמאה ואהבת בצע בל־יזכר ביניכם כאשר נאוה לקדשים׃ </p>
<p id="v4"><sup><small>4</small></sup>  גם־לא נבול פה ודברי סכלות ליצנות מה־שלא כהגן כי אם־קול תודה׃ </p>
<p id="v5"><sup><small>5</small></sup>  כי־זאת ידע תדעו כי כל־זנה וטמא ואהב בצע אשר כעבד אלילים אין־לו חלק ונחלה במלכות המשיח והאלהים׃ </p>
<p id="v6"><sup><small>6</small></sup>  אל־ישיא איש אתכם בדברי ריק כי בגלל־אלה חרון אלהים יבא על־בני המרי׃ </p>
<p id="v7"><sup><small>7</small></sup>  על־כן אל־יהי חלקכם עמהם׃ </p>
<p id="v8"><sup><small>8</small></sup>  כי מלפנים הייתם חשך ועתה הנכם אור באדנינו התהלכו־נא כבני אור׃ <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  כי־פרי האור כל־מעשי חסד וצדק ואמת׃ <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  לבחן מה־הרצוי בעיני אדנינו׃ </p>
<p id="v11"><sup><small>11</small></sup>  ואל־תשתתפו במעשי החשך אשר לא־יעשו פרי כי אם־הוכח תוכיחו אותם׃ </p>
<p id="v12"><sup><small>12</small></sup>  כי מה־שהם עשים בסתר חרפה לספר׃ </p>
<p id="v13"><sup><small>13</small></sup>  אבל כל־זאת יגלה כשיוכח על־ידי האור כי כל־הנגלה אור הוא׃ </p>
<p id="v14"><sup><small>14</small></sup>  על־כן הוא אומר עורה הישן וקומה מן־המתים ויאר לך המשיח׃ </p>
<p id="v15"><sup><small>15</small></sup>  ועתה ראו והזהרו שלא תתהלכו ככסילים כי אם־כחכמים׃ </p>
<p id="v16"><sup><small>16</small></sup>  מוקירים השעה כי הימים רעים המה׃ </p>
<p id="v17"><sup><small>17</small></sup>  על־כן אל־תהיו חסרי דעת כי אם־מבינים לדעת מה רצון אדנינו׃ </p>
<p id="v18"><sup><small>18</small></sup>  ואל־תשתכרו מיין המביא לידי פריצות כי אם־המלאו רוח׃ </p>
<p id="v19"><sup><small>19</small></sup>  ותהי שיחתכם איש את־רעהו תהלות ותשבחות ושירות רוחניות שירו וזמרו לאדני בלבבכם׃ </p>
<p id="v20"><sup><small>20</small></sup>  והודו בכל־עת על־הכל לאלהים אבינו בשם אדנינו ישוע המשיח׃ </p>
<p id="v21"><sup><small>21</small></sup>  הכנעו איש לאחיו ביראת אלהים׃ <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  הנשים הכנענה לבעליכן כמו לאדנינו׃ </p>
<p id="v23"><sup><small>23</small></sup>  כי האיש הוא־ראש האשה כאשר המשיח הוא ראש העדה והוא מושיע של־הגוף׃ <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  אבל כאשר תכנע העדה למשיח אף כן־הנשים לבעליהן לכל־דבר׃ </p>
<p id="v25"><sup><small>25</small></sup>  האנשים אהבו את־נשיכם כאשר גם־המשיח אהב את־העדה ויתן את־נפשו בעדה׃ </p>
<p id="v26"><sup><small>26</small></sup>  למען קדשה בדברו אחרי אשר־טהרה ברחיצת המים׃ </p>
<p id="v27"><sup><small>27</small></sup>  להקימה בכבוד לו לעדה אשר אין־בה כתם וקמט וכדומה כי אם־למען תהיה קדושה ותמימה׃ </p>
<p id="v28"><sup><small>28</small></sup>  כן האנשים חיבים לאהב את־נשיהם כגופם כי האהב את־אשתו אהב את־עצמו׃ </p>
<p id="v29"><sup><small>29</small></sup>  כי מעולם לא־שנא איש את־בשרו כי אם־זן ומכלכל אתו כאשר גם־האדון את־עדתו׃ </p>
<p id="v30"><sup><small>30</small></sup>  כי־אברי גופו אנחנו מבשרו ומעצמיו׃ </p>
<p id="v31"><sup><small>31</small></sup>  על־כן יעזב־איש את־אביו ואת־אמו ודבק באשתו והיו שניהם לבשר אחד׃ <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  גדול הסוד הזה ואני פותר אתו במשיח והעדה׃ </p>
<p id="v33"><sup><small>33</small></sup>  ואולם גם־אתם כל־איש מכם יאהב את־אשתו כנפשו והאשה היא תזהר ותירא את־בעלה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Ephesians/4">האיגרת אל האפסים - פֶּרֶק 4</a></td>
        <td><a href="/he/Bible/Ephesians/Index">אינדקס</a></td>
        <td><a href="/he/Bible/Ephesians/6">האיגרת אל האפסים - פֶּרֶק 6</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:2 <i>ריח מתוק בנחירי אלוהים</i>: <a href="/he/The_Urantia_Book/89#p4_3">או 89:4.3</a>.  <i>ישוע נתפס כקורבן אדם</i>: <a href="/he/The_Urantia_Book/89#p9_3">או 89:9.3</a>. </li>
  <li id="fn2"><a href="#cite2">↑</a> 5:8 <i>ילדי האור</i>: <a href="/he/The_Urantia_Book/191#p4_3">או 191:4.3</a>.  <i>ילדי האור</i>: <a href="/he/The_Urantia_Book/147#p7_2">או 147:7.2</a>.  <i>ילדי האור</i>: <a href="/he/The_Urantia_Book/181#p1_2">או 181:1.2</a>.  <i>ילדי האור</i>: <a href="/he/The_Urantia_Book/180#p4_5">או 180:4.5</a>.  <i>"ילדי האור"</i>: <a href="/he/The_Urantia_Book/120#p2_2">או 120:2.2</a>.  <i>ילדי האור</i>: <a href="/he/The_Urantia_Book/178#p3_4">או 178:3.4</a>.  <i>ילדי האור</i>: <a href="/he/The_Urantia_Book/193#p0_3">או 193:0.3</a>. </li>
  <li id="fn3"><a href="#cite3">↑</a> 5:9 <i>פרי הרוח</i>: <a href="/he/The_Urantia_Book/140#p3_19">או 140:3.19</a>.  <i>פירות הרוח</i>: <a href="/he/The_Urantia_Book/99#p5_6">או 99:5.6</a>.  <i>פירות חברתיים של רוח</i>: <a href="/he/The_Urantia_Book/102#p7_5">או 102:7.5</a>.  <i>פירות הרוח</i>: <a href="/he/The_Urantia_Book/34#p6_13">או 34:6.13</a>.  <i>פירות הרוח</i>: <a href="/he/The_Urantia_Book/143#p2_8">או 143:2.8</a>.  <i>פירות הרוח</i>: <a href="/he/The_Urantia_Book/156#p5_2">או 156:5.2</a>.  <i>פירות הרוח</i>: <a href="/he/The_Urantia_Book/181#p2_26">או 181:2.26</a>.  <i>פרי הרוח</i>: <a href="/he/The_Urantia_Book/180#p2_5">או 180:2.5</a>.  <i>יצירות: פרי רוח, להמשך</i>: <a href="/he/The_Urantia_Book/140#p1_4">או 140:1.4</a>.  <i>פירות הרוח</i>: <a href="/he/The_Urantia_Book/142#p1_1">או 142:1.1</a>.  <i>פרי רוח</i>: <a href="/he/The_Urantia_Book/194#p3_1">או 194:3.1</a>.  <i>פירות הרוח</i>: <a href="/he/The_Urantia_Book/193#p2_2">או 193:2.2</a>.  <i>עץ ידוע בפרי טוב</i>: <a href="/he/The_Urantia_Book/153#p4_4">או 153:4.4</a>.  <i>לפי פירותיהם דע אותם</i>: <a href="/he/The_Urantia_Book/5#p2_4">או 5:2.4</a>.  <i>לשפוט לפי פירות הרוח</i>: <a href="/he/The_Urantia_Book/142#p5_2">או 142:5.2</a>.  <i>פירות הרוח</i>: <a href="/he/The_Urantia_Book/34#p7_1">או 34:7.1</a>.  <i>פירות הרוח</i>: <a href="/he/The_Urantia_Book/193#p1_2">או 193:1.2</a>.  <i>פרי הרוח</i>: <a href="/he/The_Urantia_Book/176#p3_5">או 176:3.5</a>.  <i>פרי הרוח</i>: <a href="/he/The_Urantia_Book/140#p4_7">או 140:4.7</a>. </li>
  <li id="fn4"><a href="#cite4">↑</a> 5:21-32 <i>הכנסייה הממוסדת של פול</i>: <a href="/he/The_Urantia_Book/170#p5_7">או 170:5.7</a>. </li>
  <li id="fn5"><a href="#cite5">↑</a> 5:23-24 <i>המשיח הפך ל"ראש הכנסייה"</i>: <a href="/he/The_Urantia_Book/170#p5_17">או 170:5.17</a>. </li>
  <li id="fn6"><a href="#cite6">↑</a> 5:31 <i>שניים הופכים לאחד</i>: <a href="/he/The_Urantia_Book/167#p5_7">או 167:5.7</a>. </li>
</ol>
</div>
