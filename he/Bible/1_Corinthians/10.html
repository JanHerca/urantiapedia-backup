<!--
title: האיגרת הראשונה אל הקורינתים - פֶּרֶק 10
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/1_Corinthians/9">האיגרת הראשונה אל הקורינתים - פֶּרֶק 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/1_Corinthians/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/1_Corinthians/11">האיגרת הראשונה אל הקורינתים - פֶּרֶק 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ולא אכחד מכם אחי שאבותינו היו כלם תחת הענן וכלם עברו בתוך הים׃ </p>
<p id="v2"><sup><small>2</small></sup>  וכלם נטבלו למשה בענן ובים׃ </p>
<p id="v3"><sup><small>3</small></sup>  וכלם אכלו מאכל אחד רוחני׃ </p>
<p id="v4"><sup><small>4</small></sup>  וכלם שתו משקה אחד רוחני כי שתו מן־הצור הרוחני ההלך עמהם והצור ההוא המשיח׃ </p>
<p id="v5"><sup><small>5</small></sup>  אבל רבם לא רצה בם האלהים ופגריהם נפלו במדבר׃ </p>
<p id="v6"><sup><small>6</small></sup>  וכל־זאת היתה־לנו למופת לבלתי התאות לרעה כאשר התאוו גם־המה׃ </p>
<p id="v7"><sup><small>7</small></sup>  ולא תהיו עבדי אלילים כאשר היו מקצתם כמו שכתוב וישב העם לאכל ושתו ויקמו לצחק׃ </p>
<p id="v8"><sup><small>8</small></sup>  ולא־נהיה זנים כאשר זנו מקצתם ויפלו ביום אחד שלשה ועשרים אלף איש׃ </p>
<p id="v9"><sup><small>9</small></sup>  ולא־ננסה את־יהוה כאשר נסוהו מקצתם ויאבדום הנחשים׃ </p>
<p id="v10"><sup><small>10</small></sup>  גם־לא תלינו כאשר הלינו מקצתם וימותו ביד המשחית׃ </p>
<p id="v11"><sup><small>11</small></sup>  כל־זאת מצאתם להיות למופת ותכתב למוסר לנו אשר־הגיעו אלינו קצי עולמים׃ </p>
<p id="v12"><sup><small>12</small></sup>  לכן האמר בנפשו אני עמד ירא פן־יפול׃ </p>
<p id="v13"><sup><small>13</small></sup>  עדין לא־בא עליכם נסיון בלתי כדרך בני־אדם כי־נאמן הוא האלהים אשר לא יניח לנסות אתכם יותר על כחכם כי אם־יתן עם־הנסיון גם־אחריתו כדי שתוכלו שאת׃ <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  על־כן חביבי רחקו מעבודת אלילים׃ </p>
<p id="v15"><sup><small>15</small></sup>  כדבר אל־נבונים אני מדבר ואתם בינו את אשר אמר׃ </p>
<p id="v16"><sup><small>16</small></sup>  כוס של־ברכה אשר אנחנו מברכים עליו הלא הוא מחבר אתנו לדמו של־המשיח והלחם אשר אנחנו בצעים הלא הוא מחבר אתנו לגופו של־המשיח׃ </p>
<p id="v17"><sup><small>17</small></sup>  כי־לחם אחד הוא לכן גוף אחד אנחנו הרבים מפני שחלק לכלנו בלחם האחד׃ <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  הביטו אל־ישראל שלפי הבשר הלא אכלי הזבחים חברי המזבח המה׃ </p>
<p id="v19"><sup><small>19</small></sup>  ועתה מה אמר היש ממש באליל אם־יש ממש בזבחי אלילים׃ </p>
<p id="v20"><sup><small>20</small></sup>  אלא מה־שיזבחו הגוים לשדים הם זבחים ולא לאלהים ואני אין רצוני שתהיו חברים לשדים׃ </p>
<p id="v21"><sup><small>21</small></sup>  לא תוכלו לשתות כוס אדנינו וכוס השדים יחד ולא יהיה חלק לכם בשלחן אדנינו ובשלחן השדים׃ </p>
<p id="v22"><sup><small>22</small></sup>  הנעז להקניא את־אדנינו הכי חזקים אנחנו ממנו׃ </p>
<p id="v23"><sup><small>23</small></sup>  הכל רשות לי אבל לא כל־דבר מועיל הכל רשות לי אבל לא כל־דבר בנה׃ </p>
<p id="v24"><sup><small>24</small></sup>  איש אל־יבקש דבר לעצמו כי אם־לרעהו׃ </p>
<p id="v25"><sup><small>25</small></sup>  כל־הנמכר בשוק אתו תאכלו ואל־תחקרו מפני מכשל הלב׃ </p>
<p id="v26"><sup><small>26</small></sup>  כי ליהוה הארץ ומלואה׃ <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  ואם־יקרא אתכם איש מאשר אינם מאמינים ורצונכם ללכת אליו אכול תאכלו מכל אשר־ישימו לפניכם ואל־תחקרו מפני מכשול הלב׃ </p>
<p id="v28"><sup><small>28</small></sup>  וכי־יאמר לכם איש זה הוא זבח אלילים אל־תאכלו מפני אתו המודיע ומפני מכשול הלב (כי ליהוה הארץ ומלואה)׃ </p>
<p id="v29"><sup><small>29</small></sup>  והלב שאני אמר לא לבך כי אם־לב רעך כי למה־זה תדון חרותי על־ידי לב האחר׃ </p>
<p id="v30"><sup><small>30</small></sup>  ואם־אכל אני בברכה למה יצא לי שם רע על־הדבר שאני מברך עליו׃ </p>
<p id="v31"><sup><small>31</small></sup>  לכן אם תאכלו ואם־תשתו או־תעשו דבר עשו הכל לכבוד אלהים׃ </p>
<p id="v32"><sup><small>32</small></sup>  ואל־תתנו מכשל לא ליהודים ולא ליונים ולא לקהלת אלהים׃ </p>
<p id="v33"><sup><small>33</small></sup>  כאשר גם־אנכי מבקש להיות רצוי לכל בכל ולא אבקש תועלת עצמי כי־אם תועלת הרבים למען יושעו׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 10:13 <i># 1 אלוהים נאמן</i>: <a href="/he/The_Urantia_Book/4#p1_3">או 4:1.3</a>. </li>
  <li id="fn2"><a href="#cite2">↑</a> 10:17 <i>אחדות, לא אחידות</i>: <a href="/he/The_Urantia_Book/134#p4_6">או 134:4.6</a>.  <i>השפעה חברתית של מעשים</i>: <a href="/he/The_Urantia_Book/54#p6_3">או 54:6.3</a>. </li>
  <li id="fn3"><a href="#cite3">↑</a> 10:26,28 <i>כדור הארץ הוא של האדון, ומלואו</i>: <a href="/he/The_Urantia_Book/3#p5_2">או 3:5.2</a>. </li>
</ol>
</div>
