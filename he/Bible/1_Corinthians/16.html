<!--
title: האיגרת הראשונה אל הקורינתים - פֶּרֶק 16
description: 
published: true
date: 2023-11-8T20:31:8Z
tags: bible, bible—1 corinthians
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Corinthians/15">
          <span class="mdi mdi-arrow-left-drop-circle"></span><span class="pl-2">האיגרת הראשונה אל הקורינתים - פֶּרֶק 15</span>
        </a>
        </td>
        <td>
        <a href="/he/Bible/1_Corinthians/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ועל־דבר גבוי הצדקה לעזרת הקדושים כאשר תקנתי לקהלות אשר בגלטיא כן תעשו גם־אתם׃ </p>
<p id="v2"><sup><small>2</small></sup>  בכל־אחד בשבת איש איש מכם כאשר תשיג ידו יניח אצלו ויאצר למען אשר אבא ולא יקבץ עוד׃ </p>
<p id="v3"><sup><small>3</small></sup>  ואני אבא ואשר תמצאו נאמנים אשלח אתם עם־אגרות להביא את־נדבתכם לירושלים׃ </p>
<p id="v4"><sup><small>4</small></sup>  ואם־חשוב הוא שאלך גם אני אתי ילכו׃ </p>
<p id="v5"><sup><small>5</small></sup>  ואני אבא אליכם אחרי עברי את־מקדוניא כי את־מקדוניא אעברה׃ </p>
<p id="v6"><sup><small>6</small></sup>  ואולי אשב עמכם ימים אחדים או כל־ימי הסתו למען תלוני אל־אשר אלך שמה׃ </p>
<p id="v7"><sup><small>7</small></sup>  כי כעת אין רצוני שאראה אתכם כעבר בתוככם כי־אקוה לשבת אצלכם ימים אם־יתן יהוה׃ </p>
<p id="v8"><sup><small>8</small></sup>  אבל אשב באפסוס עד־חג השבועות׃ </p>
<p id="v9"><sup><small>9</small></sup>  כי־נפתח לי פתח גדול ורב־פעלים והמתקוממים רבים׃ </p>
<p id="v10"><sup><small>10</small></sup>  וכי יבוא אליכם טימותיוס ראו־נא שיהיה עמכם בלי פחד כי־מלאכת יהוה הוא עשה כמוני׃ </p>
<p id="v11"><sup><small>11</small></sup>  על־כן איש אל־יבז אתו ושלחהו בשלום למען יבא אלי כי אחכה־לו אני והאחים׃ </p>
<p id="v12"><sup><small>12</small></sup>  ואפולוס אחינו הפצרתי־בו לבוא אליכם עם־האחים ולא־רצה לבוא עתה ויבוא כשיעלה בידו׃ <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  שקדו ועמדו באמונה התאששו והתחזקו׃ </p>
<p id="v14"><sup><small>14</small></sup>  וכל־דבריכם יעשו באהבה׃ </p>
<p id="v15"><sup><small>15</small></sup>  ואבקשה מכם אחי הלא ידעתם את־בית אסטפנס שהוא ראשית אכיא ויתנו נפשם לשרות הקדשים׃ </p>
<p id="v16"><sup><small>16</small></sup>  לכן הכנעו גם־אתם מפני האנשים ההם ומפני־כל־אשר יעבד ויעמל עמהם׃ </p>
<p id="v17"><sup><small>17</small></sup>  והנני שמח בביאת אסטפנס ופרטונטוס ואכיקוס כי המה מלאו את־חסרנכם׃ </p>
<p id="v18"><sup><small>18</small></sup>  ויניחו את־רוחי ואת־רוחכם על־כן הכירו האנשים ההם׃ </p>
<p id="v19"><sup><small>19</small></sup>  הקהלות אשר באסיא שאלות לשלומכם עקילס ופרסקלא וגם־הקהלה אשר בביתם מרבים לשאל לשלומכם באדון׃ <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  האחים כלם שאלים לשלומכם שאלו לשלום איש את־רעהו בנשיקה הקדושה׃ <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  שאל לשלומכם בכתב ידי אני פולוס׃ </p>
<p id="v22"><sup><small>22</small></sup>  מי שלא יאהב את־האדון ישוע המשיח יחרם מרן אתא׃ </p>
<p id="v23"><sup><small>23</small></sup>  חסד ישוע המשיח אדנינו יהי עמכם׃ </p>
<p id="v24"><sup><small>24</small></sup>  ואהבתי את־כלכם במשיח ישוע אמן׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Corinthians/15">
          <span class="mdi mdi-arrow-left-drop-circle"></span><span class="pl-2">האיגרת הראשונה אל הקורינתים - פֶּרֶק 15</span>
        </a>
        </td>
        <td>
        <a href="/he/Bible/1_Corinthians/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 16:12 <i>נקרא "אח" ו"אחות"</i>: <a href="/he/The_Urantia_Book/194#p4_7">או 194:4.7</a>. </li>
  <li id="fn2"><a href="#cite2">↑</a> 16:19 <i>אקילה ופריסילה</i>: <a href="/he/The_Urantia_Book/133#p3_12">או 133:3.12</a>. </li>
  <li id="fn3"><a href="#cite3">↑</a> 16:20 <i>בירך בנשיקה קדושה</i>: <a href="/he/The_Urantia_Book/194#p4_7">או 194:4.7</a>. </li>
</ol>
</div>
