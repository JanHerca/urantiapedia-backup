<!--
title: עמוס - פֶּרֶק 3
description: 
published: true
date: 2023-11-8T20:31:8Z
tags: bible, bible—amos
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Amos/2">
          <span class="mdi mdi-arrow-left-drop-circle"></span><span class="pl-2">עמוס - פֶּרֶק 2</span>
        </a>
        </td>
        <td>
        <a href="/he/Bible/Amos/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Amos/4">
          <span class="pr-2">עמוס - פֶּרֶק 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  שׁמעו את־הדבר הזה אשׁר דבר יהוה עליכם בני ישׂראל על כל־המשׁפחה אשׁר העליתי מארץ מצרים לאמר׃ </p>
<p id="v2"><sup><small>2</small></sup>  רק אתכם ידעתי מכל משׁפחות האדמה על־כן אפקד עליכם את כל־עונתיכם׃ </p>
<p id="v3"><sup><small>3</small></sup>  הילכו שׁנים יחדו בלתי אם־נועדו׃ </p>
<p id="v4"><sup><small>4</small></sup>  הישׁאג אריה ביער וטרף אין לו היתן כפיר קולו ממענתו בלתי אם־לכד׃ </p>
<p id="v5"><sup><small>5</small></sup>  התפל צפור על־פח הארץ ומוקשׁ אין לה היעלה־פח מן־האדמה ולכוד לא ילכוד׃ </p>
<p id="v6"><sup><small>6</small></sup>  אם־יתקע שׁופר בעיר ועם לא יחרדו אם־תהיה רעה בעיר ויהוה לא עשׂה׃ </p>
<p id="v7"><sup><small>7</small></sup>  כי לא יעשׂה אדני יהוה דבר כי אם־גלה סודו אל־עבדיו הנביאים׃ </p>
<p id="v8"><sup><small>8</small></sup>  אריה שׁאג מי לא יירא אדני יהוה דבר מי לא ינבא׃ </p>
<p id="v9"><sup><small>9</small></sup>  השׁמיעו על־ארמנות באשׁדוד ועל־ארמנות בארץ מצרים ואמרו האספו על־הרי שׁמרון וראו מהומת רבות בתוכה ועשׁוקים בקרבה׃ </p>
<p id="v10"><sup><small>10</small></sup>  ולא־ידעו עשׂות־נכחה נאם־יהוה האוצרים חמס ושׁד בארמנותיהם׃ </p>
<p id="v11"><sup><small>11</small></sup>  לכן כה אמר אדני יהוה צר וסביב הארץ והורד ממך עזך ונבזו ארמנותיך׃ </p>
<p id="v12"><sup><small>12</small></sup>  כה אמר יהוה כאשׁר יציל הרעה מפי הארי שׁתי כרעים או בדל־אזן כן ינצלו בני ישׂראל הישׁבים בשׁמרון בפאת מטה ובדמשׁק ערשׂ׃ </p>
<p id="v13"><sup><small>13</small></sup>  שׁמעו והעידו בבית יעקב נאם־אדני יהוה אלהי הצבאות׃ <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  כי ביום פקדי פשׁעי־ישׂראל עליו ופקדתי על־מזבחות בית־אל ונגדעו קרנות המזבח ונפלו לארץ׃ </p>
<p id="v15"><sup><small>15</small></sup>  והכיתי בית־החרף על־בית הקיץ ואבדו בתי השׁן וספו בתים רבים נאם־יהוה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Amos/2">
          <span class="mdi mdi-arrow-left-drop-circle"></span><span class="pl-2">עמוס - פֶּרֶק 2</span>
        </a>
        </td>
        <td>
        <a href="/he/Bible/Amos/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Amos/4">
          <span class="pr-2">עמוס - פֶּרֶק 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:13 <i>לא עוד אדון הצבאות</i>: <a href="/he/The_Urantia_Book/194#p3_11">או 194:3.11</a>. </li>
</ol>
</div>
