<!--
title: עמוס - פֶּרֶק 2
description: 
published: true
date: 2023-11-8T20:31:8Z
tags: bible, bible—amos
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Amos/1">
          <span class="mdi mdi-arrow-left-drop-circle"></span><span class="pl-2">עמוס - פֶּרֶק 1</span>
        </a>
        </td>
        <td>
        <a href="/he/Bible/Amos/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Amos/3">
          <span class="pr-2">עמוס - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  כה אמר יהוה על־שׁלשׁה פשׁעי מואב ועל־ארבעה לא אשׁיבנו על־שׂרפו עצמות מלך־אדום לשׂיד׃ </p>
<p id="v2"><sup><small>2</small></sup>  ושׁלחתי־אשׁ במואב ואכלה ארמנות הקריות ומת בשׁאון מואב בתרועה בקול שׁופר׃ </p>
<p id="v3"><sup><small>3</small></sup>  והכרתי שׁופט מקרבה וכל־שׂריה אהרוג עמו אמר יהוה׃ </p>
<p id="v4"><sup><small>4</small></sup>  כה אמר יהוה על־שׁלשׁה פשׁעי יהודה ועל־ארבעה לא אשׁיבנו על־מאסם את־תורת יהוה וחקיו לא שׁמרו ויתעום כזביהם אשׁר־הלכו אבותם אחריהם׃ </p>
<p id="v5"><sup><small>5</small></sup>  ושׁלחתי אשׁ ביהודה ואכלה ארמנות ירושׁלם׃ </p>
<p id="v6"><sup><small>6</small></sup>  כה אמר יהוה על־שׁלשׁה פשׁעי ישׂראל ועל־ארבעה לא אשׁיבנו על־מכרם בכסף צדיק ואביון בעבור נעלים׃ </p>
<p id="v7"><sup><small>7</small></sup>  השׁאפים על־עפר־ארץ בראשׁ דלים ודרך ענוים יטו ואישׁ ואביו ילכו אל־הנערה למען חלל את־שׁם קדשׁי׃ </p>
<p id="v8"><sup><small>8</small></sup>  ועל־בגדים חבלים יטו אצל כל־מזבח ויין ענושׁים ישׁתו בית אלהיהם׃ </p>
<p id="v9"><sup><small>9</small></sup>  ואנכי השׁמדתי את־האמרי מפניהם אשׁר כגבה ארזים גבהו וחסן הוא כאלונים ואשׁמיד פריו ממעל ושׁרשׁיו מתחת׃ </p>
<p id="v10"><sup><small>10</small></sup>  ואנכי העליתי אתכם מארץ מצרים ואולך אתכם במדבר ארבעים שׁנה לרשׁת את־ארץ האמרי׃ </p>
<p id="v11"><sup><small>11</small></sup>  ואקים מבניכם לנביאים ומבחוריכם לנזרים האף אין־זאת בני ישׂראל נאם־יהוה׃ </p>
<p id="v12"><sup><small>12</small></sup>  ותשׁקו את־הנזרים יין ועל־הנביאים צויתם לאמר לא תנבאו׃ </p>
<p id="v13"><sup><small>13</small></sup>  הנה אנכי מעיק תחתיכם כאשׁר תעיק העגלה המלאה לה עמיר׃ </p>
<p id="v14"><sup><small>14</small></sup>  ואבד מנוס מקל וחזק לא־יאמץ כחו וגבור לא־ימלט נפשׁו׃ </p>
<p id="v15"><sup><small>15</small></sup>  ותפשׂ הקשׁת לא יעמד וקל ברגליו לא ימלט ורכב הסוס לא ימלט נפשׁו׃ </p>
<p id="v16"><sup><small>16</small></sup>  ואמיץ לבו בגבורים ערום ינוס ביום־ההוא נאם־יהוה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Amos/1">
          <span class="mdi mdi-arrow-left-drop-circle"></span><span class="pl-2">עמוס - פֶּרֶק 1</span>
        </a>
        </td>
        <td>
        <a href="/he/Bible/Amos/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Amos/3">
          <span class="pr-2">עמוס - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
