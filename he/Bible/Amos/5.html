<!--
title: עמוס - פֶּרֶק 5
description: 
published: true
date: 2023-11-8T20:31:8Z
tags: bible, bible—amos
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Amos/4">
          <span class="mdi mdi-arrow-left-drop-circle"></span><span class="pl-2">עמוס - פֶּרֶק 4</span>
        </a>
        </td>
        <td>
        <a href="/he/Bible/Amos/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Amos/6">
          <span class="pr-2">עמוס - פֶּרֶק 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  שׁמעו את־הדבר הזה אשׁר אנכי נשׂא עליכם קינה בית ישׂראל׃ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  נפלה לא־תוסיף קום בתולת ישׂראל נטשׁה על־אדמתה אין מקימה׃ </p>
<p id="v3"><sup><small>3</small></sup>  כי כה אמר אדני יהוה העיר היצאת אלף תשׁאיר מאה והיוצאת מאה תשׁאיר עשׂרה לבית ישׂראל׃ </p>
<p id="v4"><sup><small>4</small></sup>  כי כה אמר יהוה לבית ישׂראל דרשׁוני וחיו׃ </p>
<p id="v5"><sup><small>5</small></sup>  ואל־תדרשׁו בית־אל והגלגל לא תבאו ובאר שׁבע לא תעברו כי הגלגל גלה יגלה ובית־אל יהיה לאון׃ </p>
<p id="v6"><sup><small>6</small></sup>  דרשׁו את־יהוה וחיו פן־יצלח כאשׁ בית יוסף ואכלה ואין־מכבה לבית־אל׃ </p>
<p id="v7"><sup><small>7</small></sup>  ההפכים ללענה משׁפט וצדקה לארץ הניחו׃ </p>
<p id="v8"><sup><small>8</small></sup>  עשׂה כימה וכסיל והפך לבקר צלמות ויום לילה החשׁיך הקורא למי־הים וישׁפכם על־פני הארץ יהוה שׁמו׃ <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  המבליג שׁד על־עז ושׁד על־מבצר יבוא׃ </p>
<p id="v10"><sup><small>10</small></sup>  שׂנאו בשׁער מוכיח ודבר תמים יתעבו׃ </p>
<p id="v11"><sup><small>11</small></sup>  לכן יען בושׁסכם על־דל ומשׂאת־בר תקחו ממנו בתי גזית בניתם ולא־תשׁבו בם כרמי־חמד נטעתם ולא תשׁתו את־יינם׃ </p>
<p id="v12"><sup><small>12</small></sup>  כי ידעתי רבים פשׁעיכם ועצמים חטאתיכם צררי צדיק לקחי כפר ואביונים בשׁער הטו׃ </p>
<p id="v13"><sup><small>13</small></sup>  לכן המשׂכיל בעת ההיא ידם כי עת רעה היא׃ </p>
<p id="v14"><sup><small>14</small></sup>  דרשׁו־טוב ואל־רע למען תחיו ויהי־כן יהוה אלהי־צבאות אתכם כאשׁר אמרתם׃ <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  שׂנאו־רע ואהבו טוב והציגו בשׁער משׁפט אולי יחנן יהוה אלהי־צבאות שׁארית יוסף׃ </p>
<p id="v16"><sup><small>16</small></sup>  לכן כה־אמר יהוה אלהי צבאות אדני בכל־רחבות מספד ובכל־חוצות יאמרו הו־הו וקראו אכר אל־אבל ומספד אל־יודעי נהי׃ </p>
<p id="v17"><sup><small>17</small></sup>  ובכל־כרמים מספד כי־אעבר בקרבך אמר יהוה׃ </p>
<p id="v18"><sup><small>18</small></sup>  הוי המתאוים את־יום יהוה למה־זה לכם יום יהוה הוא־חשׁך ולא־אור׃ </p>
<p id="v19"><sup><small>19</small></sup>  כאשׁר ינוס אישׁ מפני הארי ופגעו הדב ובא הבית וסמך ידו על־הקיר ונשׁכו הנחשׁ׃ </p>
<p id="v20"><sup><small>20</small></sup>  הלא־חשׁך יום יהוה ולא־אור ואפל ולא־נגה לו׃ </p>
<p id="v21"><sup><small>21</small></sup>  שׂנאתי מאסתי חגיכם ולא אריח בעצרתיכם׃ <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  כי אם־תעלו־לי עלות ומנחתיכם לא ארצה ושׁלם מריאיכם לא אביט׃ </p>
<p id="v23"><sup><small>23</small></sup>  הסר מעלי המון שׁריך וזמרת נבליך לא אשׁמע׃ </p>
<p id="v24"><sup><small>24</small></sup>  ויגל כמים משׁפט וצדקה כנחל איתן׃ </p>
<p id="v25"><sup><small>25</small></sup>  הזבחים ומנחה הגשׁתם־לי במדבר ארבעים שׁנה בית ישׂראל׃ </p>
<p id="v26"><sup><small>26</small></sup>  ונשׂאתם את סכות מלככם ואת כיון צלמיכם כוכב אלהיכם אשׁר עשׂיתם לכם׃ <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  והגליתי אתכם מהלאה לדמשׂק אמר יהוה אלהי־צבאות שׁמו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Amos/4">
          <span class="mdi mdi-arrow-left-drop-circle"></span><span class="pl-2">עמוס - פֶּרֶק 4</span>
        </a>
        </td>
        <td>
        <a href="/he/Bible/Amos/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Amos/6">
          <span class="pr-2">עמוס - פֶּרֶק 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:1-27 <i>האיום והאזהרה של עמוס</i>: <a href="/he/The_Urantia_Book/97#p8_3">או 97:8.3</a>. </li>
  <li id="fn2"><a href="#cite2">↑</a> 5:8 <i>חלק 2: חפש את בורא שמים</i>: <a href="/he/The_Urantia_Book/97#p4_3">או 97:4.3</a>.  <i>מקורבינו זרועי הכוכבים</i>: <a href="/he/The_Urantia_Book/41#p3_1">או 41:3.1</a>. </li>
  <li id="fn3"><a href="#cite3">↑</a> 5:14-15 <i>קראו הכתוב: חפשו את הטוב, ולא את הרע</i>: <a href="/he/The_Urantia_Book/126#p4_3">או 126:4.3</a>. </li>
  <li id="fn4"><a href="#cite4">↑</a> 5:21-24 <i>טקס מול צדקה</i>: <a href="/he/The_Urantia_Book/97#p4_4">או 97:4.4</a>. </li>
  <li id="fn5"><a href="#cite5">↑</a> 5:26 <i>אסטרולוגיה</i>: <a href="/he/The_Urantia_Book/90#p2_5">או 90:2.5</a>. </li>
</ol>
</div>
