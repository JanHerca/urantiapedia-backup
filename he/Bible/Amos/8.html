<!--
title: עמוס - פֶּרֶק 8
description: 
published: true
date: 2023-11-8T20:31:8Z
tags: bible, bible—amos
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Amos/7">
          <span class="mdi mdi-arrow-left-drop-circle"></span><span class="pl-2">עמוס - פֶּרֶק 7</span>
        </a>
        </td>
        <td>
        <a href="/he/Bible/Amos/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Amos/9">
          <span class="pr-2">עמוס - פֶּרֶק 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  כה הראני אדני יהוה והנה כלוב קיץ׃ </p>
<p id="v2"><sup><small>2</small></sup>  ויאמר מה־אתה ראה עמוס ואמר כלוב קיץ ויאמר יהוה אלי בא הקץ אל־עמי ישׂראל לא־אוסיף עוד עבור לו׃ </p>
<p id="v3"><sup><small>3</small></sup>  והילילו שׁירות היכל ביום ההוא נאם אדני יהוה רב הפגר בכל־מקום השׁליך הס׃ </p>
<p id="v4"><sup><small>4</small></sup>  שׁמעו־זאת השׁאפים אביון ולשׁבית ענוי־ארץ׃ </p>
<p id="v5"><sup><small>5</small></sup>  לאמר מתי יעבר החדשׁ ונשׁבירה שׁבר והשׁבת ונפתחה־בר להקטין איפה ולהגדיל שׁקל ולעות מאזני מרמה׃ </p>
<p id="v6"><sup><small>6</small></sup>  לקנות בכסף דלים ואביון בעבור נעלים ומפל בר נשׁביר׃ </p>
<p id="v7"><sup><small>7</small></sup>  נשׁבע יהוה בגאון יעקב אם־אשׁכח לנצח כל־מעשׂיהם׃ <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  העל זאת לא־תרגז הארץ ואבל כל־יושׁב בה ועלתה כאר כלה ונגרשׁה ונשׁקה כיאור מצרים׃ </p>
<p id="v9"><sup><small>9</small></sup>  והיה ביום ההוא נאם אדני יהוה והבאתי השׁמשׁ בצהרים והחשׁכתי לארץ ביום אור׃ </p>
<p id="v10"><sup><small>10</small></sup>  והפכתי חגיכם לאבל וכל־שׁיריכם לקינה והעליתי על־כל־מתנים שׂק ועל־כל־ראשׁ קרחה ושׂמתיה כאבל יחיד ואחריתה כיום מר׃ </p>
<p id="v11"><sup><small>11</small></sup>  הנה ימים באים נאם אדני יהוה והשׁלחתי רעב בארץ לא־רעב ללחם ולא־צמא למים כי אם־לשׁמע את דברי יהוה׃ </p>
<p id="v12"><sup><small>12</small></sup>  ונעו מים עד־ים ומצפון ועד־מזרח ישׁוטטו לבקשׁ את־דבר־יהוה ולא ימצאו׃ </p>
<p id="v13"><sup><small>13</small></sup>  ביום ההוא תתעלפנה הבתולת היפות והבחורים בצמא׃ </p>
<p id="v14"><sup><small>14</small></sup>  הנשׁבעים באשׁמת שׁמרון ואמרו חי אלהיך דן וחי דרך באר־שׁבע ונפלו ולא־יקומו עוד׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Amos/7">
          <span class="mdi mdi-arrow-left-drop-circle"></span><span class="pl-2">עמוס - פֶּרֶק 7</span>
        </a>
        </td>
        <td>
        <a href="/he/Bible/Amos/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Amos/9">
          <span class="pr-2">עמוס - פֶּרֶק 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 8:7 <i>לא אשכח את יצירותיך</i>: <a href="/he/The_Urantia_Book/97#p4_3">או 97:4.3</a>. </li>
</ol>
</div>
