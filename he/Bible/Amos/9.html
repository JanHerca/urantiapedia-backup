<!--
title: עמוס - פֶּרֶק 9
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Amos/8">עמוס - פֶּרֶק 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Amos/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  ראיתי את־אדני נצב על־המזבח ויאמר הך הכפתור וירעשׁו הספים ובצעם בראשׁ כלם ואחריתם בחרב אהרג לא־ינוס להם נס ולא־ימלט להם פליט׃ </p>
<p id="v2"><sup><small>2</small></sup>  אם־יחתרו בשׁאול משׁם ידי תקחם ואם־יעלו השׁמים משׁם אורידם׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  ואם־יחבאו בראשׁ הכרמל משׁם אחפשׂ ולקחתים ואם־יסתרו מנגד עיני בקרקע הים משׁם אצוה את־הנחשׁ ונשׁכם׃ </p>
<p id="v4"><sup><small>4</small></sup>  ואם־ילכו בשׁבי לפני איביהם משׁם אצוה את־החרב והרגתם ושׂמתי עיני עליהם לרעה ולא לטובה׃ <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  ואדני יהוה הצבאות הנוגע בארץ ותמוג ואבלו כל־יושׁבי בה ועלתה כיאר כלה ושׁקעה כיאר מצרים׃ </p>
<p id="v6"><sup><small>6</small></sup>  הבונה בשׁמים מעלותו ואגדתו על־ארץ יסדה הקרא למי־הים וישׁפכם על־פני הארץ יהוה שׁמו׃ </p>
<p id="v7"><sup><small>7</small></sup>  הלוא כבני כשׁיים אתם לי בני ישׂראל נאם־יהוה הלוא את־ישׂראל העליתי מארץ מצרים ופלשׁתיים מכפתור וארם מקיר׃ </p>
<p id="v8"><sup><small>8</small></sup>  הנה עיני אדני יהוה בממלכה החטאה והשׁמדתי אתה מעל פני האדמה אפס כי לא השׁמיד אשׁמיד את־בית יעקב נאם־יהוה׃ </p>
<p id="v9"><sup><small>9</small></sup>  כי־הנה אנכי מצוה והנעותי בכל־הגוים את־בית ישׂראל כאשׁר ינוע בכברה ולא־יפול צרור ארץ׃ <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  בחרב ימותו כל חטאי עמי האמרים לא־תגישׁ ותקדים בעדינו הרעה׃ </p>
<p id="v11"><sup><small>11</small></sup>  ביום ההוא אקים את־סכת דויד הנפלת וגדרתי את־פרציהן והרסתיו אקים ובניתיה כימי עולם׃ </p>
<p id="v12"><sup><small>12</small></sup>  למען יירשׁו את־שׁארית אדום וכל־הגוים אשׁר־נקרא שׁמי עליהם נאם־יהוה עשׂה זאת׃ </p>
<p id="v13"><sup><small>13</small></sup>  הנה ימים באים נאם־יהוה ונגשׁ חורשׁ בקצר ודרך ענבים במשׁך הזרע והטיפו ההרים עסיס וכל־הגבעות תתמוגגנה׃ </p>
<p id="v14"><sup><small>14</small></sup>  ושׁבתי את־שׁבות עמי ישׂראל ובנו ערים נשׁמות וישׁבו ונטעו כרמים ושׁתו את־יינם ועשׂו גנות ואכלו את־פריהם׃ </p>
<p id="v15"><sup><small>15</small></sup>  ונטעתים על־אדמתם ולא ינתשׁו עוד מעל אדמתם אשׁר נתתי להם אמר יהוה אלהיך׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 9:2 <i>למרות שהם חופרים בגיהנום</i>: <a href="/he/The_Urantia_Book/97#p4_3">או 97:4.3</a>. </li>
  <li id="fn2"><a href="#cite2">↑</a> 9:4 <i>למרות שהם הולכים בשבי</i>: <a href="/he/The_Urantia_Book/97#p4_3">או 97:4.3</a>. </li>
  <li id="fn3"><a href="#cite3">↑</a> 9:9 <i>אנפה בית ישראל</i>: <a href="/he/The_Urantia_Book/97#p4_3">או 97:4.3</a>. </li>
</ol>
</div>
