<!--
title: איגרת יוחנן השנייה - פֶּרֶק 1
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/2_John/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  הזקן אל־הגבירה הבחירה ואל־בניה אשר אני אהב אתם באמת ולא־אני לבדי כי אם־גם כל־ידעי האמת׃ </p>
<p id="v2"><sup><small>2</small></sup>  למען האמת העמדת בקרבנו וגם־תהיה עמנו לעולם׃ </p>
<p id="v3"><sup><small>3</small></sup>  יהי עמנו חסד ורחמים ושלום מאת האלהים אבינו ומאת אדנינו ישוע המשיח בן־האב באמת ובאהבה׃ </p>
<p id="v4"><sup><small>4</small></sup>  שמחתי מאד כי־מצאתי מבניך מתהלכים באמת כמצוה אשר קבלנו מאת האב׃ </p>
<p id="v5"><sup><small>5</small></sup>  ועתה מבקש אני ממך הגבירה ולא ככתב אליך מצוה חדשה כי אם־את אשר היתה־לנו מראש לאהבה איש את־רעהו׃ </p>
<p id="v6"><sup><small>6</small></sup>  וזאת היא האהבה אשר נתהלך במצותיו זאת היא המצוה אשר שמעתם מראש להתהלך בה׃ </p>
<p id="v7"><sup><small>7</small></sup>  כי מתעים רבים באו לעולם אשר אינם מודים בישוע המשיח הבא בבשר זה הוא המתעה ושוטן המשיח׃ </p>
<p id="v8"><sup><small>8</small></sup>  הזהרו פן־תאבד ממנו פעלתנו כי אם־נקח משכרתנו שלמה׃ </p>
<p id="v9"><sup><small>9</small></sup>  כל־העבר על־תורת המשיח ואיננו עמד בה אין לו אלהים והעמד בתורת המשיח יש־לו גם־האב גם־הבן׃ </p>
<p id="v10"><sup><small>10</small></sup>  כל־הבא אליכם ולא יביא את־התורה הזאת לא־תאספו אתו הביתה ולא תשאלו־לו לשלום׃ </p>
<p id="v11"><sup><small>11</small></sup>  כי השאל בשלומו חבר הוא למעשיו הרעים׃ </p>
<p id="v12"><sup><small>12</small></sup>  הרבה יש־לי לכתב אליכם ולא חפצתי בניר ובדיו כי אם־אקוה לבוא אליכם ולדבר פה אל־פה למען תהיה שמחתנו שלמה׃ </p>
<p id="v13"><sup><small>13</small></sup>  בני אחותך הבחירה שאלים לשלומך אמן׃ </p>
