<!--
title: קהלת - פֶּרֶק 11
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Ecclesiastes/10">קהלת - פֶּרֶק 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Ecclesiastes/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Ecclesiastes/12">קהלת - פֶּרֶק 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  שׁלח לחמך על־פני המים כי־ברב הימים תמצאנו׃ </p>
<p id="v2"><sup><small>2</small></sup>  תן־חלק לשׁבעה וגם לשׁמונה כי לא תדע מה־יהיה רעה על־הארץ׃ </p>
<p id="v3"><sup><small>3</small></sup>  אם־ימלאו העבים גשׁם על־הארץ יריקו ואם־יפול עץ בדרום ואם בצפון מקום שׁיפול העץ שׁם יהוא׃ </p>
<p id="v4"><sup><small>4</small></sup>  שׁמר רוח לא יזרע וראה בעבים לא יקצור׃ </p>
<p id="v5"><sup><small>5</small></sup>  כאשׁר אינך יודע מה־דרך הרוח כעצמים בבטן המלאה ככה לא תדע את־מעשׂה האלהים אשׁר יעשׂה את־הכל׃ </p>
<p id="v6"><sup><small>6</small></sup>  בבקר זרע את־זרעך ולערב אל־תנח ידך כי אינך יודע אי זה יכשׁר הזה או־זה ואם־שׁניהם כאחד טובים׃ </p>
<p id="v7"><sup><small>7</small></sup>  ומתוק האור וטוב לעינים לראות את־השׁמשׁ׃ </p>
<p id="v8"><sup><small>8</small></sup>  כי אם־שׁנים הרבה יחיה האדם בכלם ישׂמח ויזכר את־ימי החשׁך כי־הרבה יהיו כל־שׁבא הבל׃ </p>
<p id="v9"><sup><small>9</small></sup>  שׂמח בחור בילדותיך ויטיבך לבך בימי בחורותך והלך בדרכי לבך ובמראי עיניך ודע כי על־כל־אלה יביאך האלהים במשׁפט׃ </p>
<p id="v10"><sup><small>10</small></sup>  והסר כעס מלבך והעבר רעה מבשׂרך כי־הילדות והשׁחרות הבל׃ </p>
