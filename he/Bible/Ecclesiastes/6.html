<!--
title: קהלת - פֶּרֶק 6
description: 
published: true
date: 2023-11-8T20:31:8Z
tags: bible, bible—ecclesiastes
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ecclesiastes/5">
          <span class="mdi mdi-arrow-left-drop-circle"></span><span class="pl-2">קהלת - פֶּרֶק 5</span>
        </a>
        </td>
        <td>
        <a href="/he/Bible/Ecclesiastes/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ecclesiastes/7">
          <span class="pr-2">קהלת - פֶּרֶק 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ישׁ רעה אשׁר ראיתי תחת השׁמשׁ ורבה היא על־האדם׃ </p>
<p id="v2"><sup><small>2</small></sup>  אישׁ אשׁר יתן־לו האלהים עשׁר ונכסים וכבוד ואיננו חסר לנפשׁו מכל אשׁר־יתאוה ולא־ישׁליטנו האלהים לאכל ממנו כי אישׁ נכרי יאכלנו זה הבל וחלי רע הוא׃ </p>
<p id="v3"><sup><small>3</small></sup>  אם־יוליד אישׁ מאה ושׁנים רבות יחיה ורב שׁיהיו ימי־שׁניו ונפשׁו לא־תשׂבע מן־הטובה וגם־קבורה לא־היתה לו אמרתי טוב ממנו הנפל׃ </p>
<p id="v4"><sup><small>4</small></sup>  כי־בהבל בא ובחשׁך ילך ובחשׁך שׁמו יכסה׃ </p>
<p id="v5"><sup><small>5</small></sup>  גם־שׁמשׁ לא־ראה ולא ידע נחת לזה מזה׃ </p>
<p id="v6"><sup><small>6</small></sup>  ואלו חיה אלף שׁנים פעמים וטובה לא ראה הלא אל־מקום אחד הכל הולך׃ </p>
<p id="v7"><sup><small>7</small></sup>  כל־עמל האדם לפיהו וגם־הנפשׁ לא תמלא׃ </p>
<p id="v8"><sup><small>8</small></sup>  כי מה־יותר לחכם מן־הכסיל מה־לעני יודע להלך נגד החיים׃ </p>
<p id="v9"><sup><small>9</small></sup>  טוב מראה עינים מהלך־נפשׁ גם־זה הבל ורעות רוח׃ </p>
<p id="v10"><sup><small>10</small></sup>  מה־שׁהיה כבר נקרא שׁמו ונודע אשׁר־הוא אדם ולא־יוכל לדין עם שׁהתקיף ממנו׃ </p>
<p id="v11"><sup><small>11</small></sup>  כי ישׁ־דברים הרבה מרבים הבל מה־יתר לאדם׃ </p>
<p id="v12"><sup><small>12</small></sup>  כי מי־יודע מה־טוב לאדם בחיים מספר ימי־חיי הבלו ויעשׂם כצל אשׁר מי־יגיד לאדם מה־יהיה אחריו תחת השׁמשׁ׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ecclesiastes/5">
          <span class="mdi mdi-arrow-left-drop-circle"></span><span class="pl-2">קהלת - פֶּרֶק 5</span>
        </a>
        </td>
        <td>
        <a href="/he/Bible/Ecclesiastes/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ecclesiastes/7">
          <span class="pr-2">קהלת - פֶּרֶק 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
