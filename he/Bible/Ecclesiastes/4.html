<!--
title: קהלת - פֶּרֶק 4
description: 
published: true
date: 2023-11-8T20:31:8Z
tags: bible, bible—ecclesiastes
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ecclesiastes/3">
          <span class="mdi mdi-arrow-left-drop-circle"></span><span class="pl-2">קהלת - פֶּרֶק 3</span>
        </a>
        </td>
        <td>
        <a href="/he/Bible/Ecclesiastes/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ecclesiastes/5">
          <span class="pr-2">קהלת - פֶּרֶק 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ושׁבתי אני ואראה את־כל־העשׁקים אשׁר נעשׂים תחת השׁמשׁ והנה דמעת העשׁקים ואין להם מנחם ומיד עשׁקיהם כח ואין להם מנחם׃ </p>
<p id="v2"><sup><small>2</small></sup>  ושׁבח אני את־המתים שׁכבר מתו מן־החיים אשׁר המה חיים עדנה׃ </p>
<p id="v3"><sup><small>3</small></sup>  וטוב משׁניהם את אשׁר־עדן לא היה אשׁר לא־ראה את־המעשׂה הרע אשׁר נעשׂה תחת השׁמשׁ׃ </p>
<p id="v4"><sup><small>4</small></sup>  וראיתי אני את־כל־עמל ואת כל־כשׁרון המעשׂה כי היא קנאת־אישׁ מרעהו גם־זה הבל ורעות רוח׃ </p>
<p id="v5"><sup><small>5</small></sup>  הכסיל חבק את־ידיו ואכל את־בשׂרו׃ </p>
<p id="v6"><sup><small>6</small></sup>  טוב מלא כף נחת ממלא חפנים עמל ורעות רוח׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  ושׁבתי אני ואראה הבל תחת השׁמשׁ׃ </p>
<p id="v8"><sup><small>8</small></sup>  ישׁ אחד ואין שׁני גם בן ואח אין־לו ואין קץ לכל־עמלו גם־עיניו לא־תשׂבע עשׁר ולמי אני עמל ומחסר את־נפשׁי מטובה גם־זה הבל וענין רע הוא׃ </p>
<p id="v9"><sup><small>9</small></sup>  טובים השׁנים מן־האחד אשׁר ישׁ־להם שׂכר טוב בעמלם׃ </p>
<p id="v10"><sup><small>10</small></sup>  כי אם־יפלו האחד יקים את־חברו ואילו האחד שׁיפול ואין שׁני להקימו׃ </p>
<p id="v11"><sup><small>11</small></sup>  גם אם־ישׁכבו שׁנים וחם להם ולאחד איך יחם׃ </p>
<p id="v12"><sup><small>12</small></sup>  ואם־יתקפו האחד השׁנים יעמדו נגדו והחוט המשׁלשׁ לא במהרה ינתק׃ </p>
<p id="v13"><sup><small>13</small></sup>  טוב ילד מסכן וחכם ממלך זקן וכסיל אשׁר לא־ידע להזהר עוד׃ </p>
<p id="v14"><sup><small>14</small></sup>  כי־מבית הסורים יצא למלך כי גם במלכותו נולד רשׁ׃ </p>
<p id="v15"><sup><small>15</small></sup>  ראיתי את־כל־החיים המהלכים תחת השׁמשׁ עם הילד השׁני אשׁר יעמד תחתיו׃ </p>
<p id="v16"><sup><small>16</small></sup>  אין־קץ לכל־העם לכל אשׁר־היה לפניהם גם האחרונים לא ישׂמחו־בו כי־גם־זה הבל ורעיון רוח׃ </p>
<p id="v17"><sup><small>17</small></sup>  שׁמר רגליך כאשׁר תלך אל־בית האלהים וקרוב לשׁמע מתת הכסילים זבח כי־אינם יודעים לעשׂות רע׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ecclesiastes/3">
          <span class="mdi mdi-arrow-left-drop-circle"></span><span class="pl-2">קהלת - פֶּרֶק 3</span>
        </a>
        </td>
        <td>
        <a href="/he/Bible/Ecclesiastes/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ecclesiastes/5">
          <span class="pr-2">קהלת - פֶּרֶק 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 4:6 <i>עדיף כמה עם קור רוח</i>: <a href="/he/The_Urantia_Book/149#p5_2">או 149:5.2</a>. </li>
</ol>
</div>
