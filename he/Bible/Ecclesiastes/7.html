<!--
title: קהלת - פֶּרֶק 7
description: 
published: true
date: 2023-11-8T20:31:8Z
tags: bible, bible—ecclesiastes
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ecclesiastes/6">
          <span class="mdi mdi-arrow-left-drop-circle"></span><span class="pl-2">קהלת - פֶּרֶק 6</span>
        </a>
        </td>
        <td>
        <a href="/he/Bible/Ecclesiastes/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ecclesiastes/8">
          <span class="pr-2">קהלת - פֶּרֶק 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  טוב שׁם משׁמן טוב ויום המות מיום הולדו׃ </p>
<p id="v2"><sup><small>2</small></sup>  טוב ללכת אל־בית־אבל מלכת אל־בית משׁתה באשׁר הוא סוף כל־האדם והחי יתן אל־לבו׃ </p>
<p id="v3"><sup><small>3</small></sup>  טוב כעס משׂחק כי־ברע פנים ייטב לב׃ </p>
<p id="v4"><sup><small>4</small></sup>  לב חכמים בבית אבל ולב כסילים בבית שׂמחה׃ </p>
<p id="v5"><sup><small>5</small></sup>  טוב לשׁמע גערת חכם מאישׁ שׁמע שׁיר כסילים׃ </p>
<p id="v6"><sup><small>6</small></sup>  כי כקול הסירים תחת הסיר כן שׂחק הכסיל וגם־זה הבל׃ </p>
<p id="v7"><sup><small>7</small></sup>  כי העשׁק יהולל חכם ויאבד את־לב מתנה׃ </p>
<p id="v8"><sup><small>8</small></sup>  טוב אחרית דבר מראשׁיתו טוב ארך־רוח מגבה־רוח׃ </p>
<p id="v9"><sup><small>9</small></sup>  אל־תבהל ברוחך לכעוס כי כעס בחיק כסילים ינוח׃ <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  אל־תאמר מה היה שׁהימים הראשׁנים היו טובים מאלה כי לא מחכמה שׁאלת על־זה׃ </p>
<p id="v11"><sup><small>11</small></sup>  טובה חכמה עם־נחלה ויתר לראי השׁמשׁ׃ </p>
<p id="v12"><sup><small>12</small></sup>  כי בצל החכמה בצל הכסף ויתרון דעת החכמה תחיה בעליה׃ </p>
<p id="v13"><sup><small>13</small></sup>  ראה את־מעשׂה האלהים כי מי יוכל לתקן את אשׁר עותו׃ </p>
<p id="v14"><sup><small>14</small></sup>  ביום טובה היה בטוב וביום רעה ראה גם את־זה לעמת־זה עשׂה האלהים על־דברת שׁלא ימצא האדם אחריו מאומה׃ </p>
<p id="v15"><sup><small>15</small></sup>  את־הכל ראיתי בימי הבלי ישׁ צדיק אבד בצדקו וישׁ רשׁע מאריך ברעתו׃ </p>
<p id="v16"><sup><small>16</small></sup>  אל־תהי צדיק הרבה ואל־תתחכם יותר למה תשׁומם׃ </p>
<p id="v17"><sup><small>17</small></sup>  אל־תרשׁע הרבה ואל־תהי סכל למה תמות בלא עתך׃ </p>
<p id="v18"><sup><small>18</small></sup>  טוב אשׁר תאחז בזה וגם־מזה אל־תנח את־ידך כי־ירא אלהים יצא את־כלם׃ </p>
<p id="v19"><sup><small>19</small></sup>  החכמה תעז לחכם מעשׂרה שׁליטים אשׁר היו בעיר׃ </p>
<p id="v20"><sup><small>20</small></sup>  כי אדם אין צדיק בארץ אשׁר יעשׂה־טוב ולא יחטא׃ <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  גם לכל־הדברים אשׁר ידברו אל־תתן לבך אשׁר לא־תשׁמע את־עבדך מקללך׃ </p>
<p id="v22"><sup><small>22</small></sup>  כי גם־פעמים רבות ידע לבך אשׁר גם־את קללת אחרים׃ </p>
<p id="v23"><sup><small>23</small></sup>  כל־זה נסיתי בחכמה אמרתי אחכמה והיא רחוקה ממני׃ </p>
<p id="v24"><sup><small>24</small></sup>  רחוק מה־שׁהיה ועמק עמק מי ימצאנו׃ </p>
<p id="v25"><sup><small>25</small></sup>  סבותי אני ולבי לדעת ולתור ובקשׁ חכמה וחשׁבון ולדעת רשׁע כסל והסכלות הוללות׃ </p>
<p id="v26"><sup><small>26</small></sup>  ומוצא אני מר ממות את־האשׁה אשׁר־היא מצודים וחרמים לבה אסורים ידיה טוב לפני האלהים ימלט ממנה וחוטא ילכד בה׃ </p>
<p id="v27"><sup><small>27</small></sup>  ראה זה מצאתי אמרה קהלת אחת לאחת למצא חשׁבון׃ </p>
<p id="v28"><sup><small>28</small></sup>  אשׁר עוד־בקשׁה נפשׁי ולא מצאתי אדם אחד מאלף מצאתי ואשׁה בכל־אלה לא מצאתי׃ </p>
<p id="v29"><sup><small>29</small></sup>  לבד ראה־זה מצאתי אשׁר עשׂה האלהים את־האדם ישׁר והמה בקשׁו חשׁבנות רבים׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ecclesiastes/6">
          <span class="mdi mdi-arrow-left-drop-circle"></span><span class="pl-2">קהלת - פֶּרֶק 6</span>
        </a>
        </td>
        <td>
        <a href="/he/Bible/Ecclesiastes/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ecclesiastes/8">
          <span class="pr-2">קהלת - פֶּרֶק 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 7:9 <i>הכעס נח בחיק השוטים</i>: <a href="/he/The_Urantia_Book/149#p4_2">או 149:4.2</a>. </li>
  <li id="fn2"><a href="#cite2">↑</a> 7:20 <i>רשע מטבעו, לא חוטא</i>: <a href="/he/The_Urantia_Book/148#p4_8">או 148:4.8</a>. </li>
</ol>
</div>
