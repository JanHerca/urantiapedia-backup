<!--
title: קהלת - פֶּרֶק 1
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Ecclesiastes/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Ecclesiastes/2">קהלת - פֶּרֶק 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  דברי קהלת בן־דוד מלך בירושׁלם׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  הבל הבלים אמר קהלת הבל הבלים הכל הבל׃ </p>
<p id="v3"><sup><small>3</small></sup>  מה־יתרון לאדם בכל־עמלו שׁיעמל תחת השׁמשׁ׃ </p>
<p id="v4"><sup><small>4</small></sup>  דור הלך ודור בא והארץ לעולם עמדת׃ </p>
<p id="v5"><sup><small>5</small></sup>  וזרח השׁמשׁ ובא השׁמשׁ ואל־מקומו שׁואף זורח הוא שׁם׃ </p>
<p id="v6"><sup><small>6</small></sup>  הולך אל־דרום וסובב אל־צפון סובב סבב הולך הרוח ועל־סביבתיו שׁב הרוח׃ </p>
<p id="v7"><sup><small>7</small></sup>  כל־הנחלים הלכים אל־הים והים איננו מלא אל־מקום שׁהנחלים הלכים שׁם הם שׁבים ללכת׃ </p>
<p id="v8"><sup><small>8</small></sup>  כל־הדברים יגעים לא־יוכל אישׁ לדבר לא־תשׂבע עין לראות ולא־תמלא אזן משׁמע׃ </p>
<p id="v9"><sup><small>9</small></sup>  מה־שׁהיה הוא שׁיהיה ומה־שׁנעשׂה הוא שׁיעשׂה ואין כל־חדשׁ תחת השׁמשׁ׃ </p>
<p id="v10"><sup><small>10</small></sup>  ישׁ דבר שׁיאמר ראה־זה חדשׁ הוא כבר היה לעלמים אשׁר היה מלפננו׃ </p>
<p id="v11"><sup><small>11</small></sup>  אין זכרון לראשׁנים וגם לאחרנים שׁיהיו לא־יהיה להם זכרון עם שׁיהיו לאחרנה׃ </p>
<p id="v12"><sup><small>12</small></sup>  אני קהלת הייתי מלך על־ישׂראל בירושׁלם׃ </p>
<p id="v13"><sup><small>13</small></sup>  ונתתי את־לבי לדרושׁ ולתור בחכמה על כל־אשׁר נעשׂה תחת השׁמים הוא ענין רע נתן אלהים לבני האדם לענות בו׃ </p>
<p id="v14"><sup><small>14</small></sup>  ראיתי את־כל־המעשׂים שׁנעשׂו תחת השׁמשׁ והנה הכל הבל ורעות רוח׃ </p>
<p id="v15"><sup><small>15</small></sup>  מעות לא־יוכל לתקן וחסרון לא־יוכל להמנות׃ </p>
<p id="v16"><sup><small>16</small></sup>  דברתי אני עם־לבי לאמר אני הנה הגדלתי והוספתי חכמה על כל־אשׁר־היה לפני על־ירושׁלם ולבי ראה הרבה חכמה ודעת׃ </p>
<p id="v17"><sup><small>17</small></sup>  ואתנה לבי לדעת חכמה ודעת הוללות ושׂכלות ידעתי שׁגם־זה הוא רעיון רוח׃ </p>
<p id="v18"><sup><small>18</small></sup>  כי ברב חכמה רב־כעס ויוסיף דעת יוסיף מכאוב׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 1:1-8 <i>מוות בלתי נמנע, אל ייאוש</i>: <a href="/he/The_Urantia_Book/102#p0_1">או 102:0.1</a>. </li>
  <li id="fn2"><a href="#cite2">↑</a> 1:1-18 <i>קהלת פסימי</i>: <a href="/he/The_Urantia_Book/97#p8_2">או 97:8.2</a>. </li>
</ol>
</div>
