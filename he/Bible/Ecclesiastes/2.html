<!--
title: קהלת - פֶּרֶק 2
description: 
published: true
date: 2023-11-8T20:31:8Z
tags: bible, bible—ecclesiastes
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ecclesiastes/1">
          <span class="mdi mdi-arrow-left-drop-circle"></span><span class="pl-2">קהלת - פֶּרֶק 1</span>
        </a>
        </td>
        <td>
        <a href="/he/Bible/Ecclesiastes/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ecclesiastes/3">
          <span class="pr-2">קהלת - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  אמרתי אני בלבי לכה־נא אנסכה בשׂמחה וראה בטוב והנה גם־הוא הבל׃ </p>
<p id="v2"><sup><small>2</small></sup>  לשׂחוק אמרתי מהולל ולשׂמחה מה־זה עשׂה׃ </p>
<p id="v3"><sup><small>3</small></sup>  תרתי בלבי למשׁוך ביין את־בשׂרי ולבי נהג בחכמה ולאחז בסכלות עד אשׁר־אראה אי־זה טוב לבני האדם אשׁר יעשׂו תחת השׁמים מספר ימי חייהם׃ </p>
<p id="v4"><sup><small>4</small></sup>  הגדלתי מעשׂי בניתי לי בתים נטעתי לי כרמים׃ </p>
<p id="v5"><sup><small>5</small></sup>  עשׂיתי לי גנות ופרדסים ונטעתי בהם עץ כל־פרי׃ </p>
<p id="v6"><sup><small>6</small></sup>  עשׂיתי לי ברכות מים להשׁקות מהם יער צומח עצים׃ </p>
<p id="v7"><sup><small>7</small></sup>  קניתי עבדים ושׁפחות ובני־בית היה לי גם מקנה בקר וצאן הרבה היה לי מכל שׁהיו לפני בירושׁלם׃ </p>
<p id="v8"><sup><small>8</small></sup>  כנסתי לי גם־כסף וזהב וסגלת מלכים והמדינות עשׂיתי לי שׁרים ושׁרות ותענוגת בני האדם שׁדה ושׁדות׃ </p>
<p id="v9"><sup><small>9</small></sup>  וגדלתי והוספתי מכל שׁהיה לפני בירושׁלם אף חכמתי עמדה לי׃ </p>
<p id="v10"><sup><small>10</small></sup>  וכל אשׁר שׁאלו עיני לא אצלתי מהם לא־מנעתי את־לבי מכל־שׂמחה כי־לבי שׂמח מכל־עמלי וזה־היה חלקי מכל־עמלי׃ </p>
<p id="v11"><sup><small>11</small></sup>  ופניתי אני בכל־מעשׂי שׁעשׂו ידי ובעמל שׁעמלתי לעשׂות והנה הכל הבל ורעות רוח ואין יתרון תחת השׁמשׁ׃ <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  ופניתי אני לראות חכמה והוללות וסכלות כי מה האדם שׁיבוא אחרי המלך את אשׁר־כבר עשׂוהו׃ <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  וראיתי אני שׁישׁ יתרון לחכמה מן־הסכלות כיתרון האור מן־החשׁך׃ </p>
<p id="v14"><sup><small>14</small></sup>  החכם עיניו בראשׁו והכסיל בחשׁך הולך וידעתי גם־אני שׁמקרה אחד יקרה את־כלם׃ </p>
<p id="v15"><sup><small>15</small></sup>  ואמרתי אני בלבי כמקרה הכסיל גם־אני יקרני ולמה חכמתי אני אז יותר ודברתי בלבי שׁגם־זה הבל׃ </p>
<p id="v16"><sup><small>16</small></sup>  כי אין זכרון לחכם עם־הכסיל לעולם בשׁכבר הימים הבאים הכל נשׁכח ואיך ימות החכם עם־הכסיל׃ </p>
<p id="v17"><sup><small>17</small></sup>  ושׂנאתי את־החיים כי רע עלי המעשׂה שׁנעשׂה תחת השׁמשׁ כי־הכל הבל ורעות רוח׃ </p>
<p id="v18"><sup><small>18</small></sup>  ושׂנאתי אני את־כל־עמלי שׁאני עמל תחת השׁמשׁ שׁאניחנו לאדם שׁיהיה אחרי׃ </p>
<p id="v19"><sup><small>19</small></sup>  ומי יודע החכם יהיה או סכל וישׁלט בכל־עמלי שׁעמלתי ושׁחכמתי תחת השׁמשׁ גם־זה הבל׃ </p>
<p id="v20"><sup><small>20</small></sup>  וסבותי אני ליאשׁ את־לבי על כל־העמל שׁעמלתי תחת השׁמשׁ׃ </p>
<p id="v21"><sup><small>21</small></sup>  כי־ישׁ אדם שׁעמלו בחכמה ובדעת ובכשׁרון ולאדם שׁלא עמל־בו יתננו חלקו גם־זה הבל ורעה רבה׃ </p>
<p id="v22"><sup><small>22</small></sup>  כי מה־הוה לאדם בכל־עמלו וברעיון לבו שׁהוא עמל תחת השׁמשׁ׃ </p>
<p id="v23"><sup><small>23</small></sup>  כי כל־ימיו מכאבים וכעס ענינו גם־בלילה לא־שׁכב לבו גם־זה הבל הוא׃ </p>
<p id="v24"><sup><small>24</small></sup>  אין־טוב באדם שׁיאכל ושׁתה והראה את־נפשׁו טוב בעמלו גם־זה ראיתי אני כי מיד האלהים היא׃ </p>
<p id="v25"><sup><small>25</small></sup>  כי מי יאכל ומי יחושׁ חוץ ממני׃ </p>
<p id="v26"><sup><small>26</small></sup>  כי לאדם שׁטוב לפניו נתן חכמה ודעת ושׂמחה ולחוטא נתן ענין לאסוף ולכנוס לתת לטוב לפני האלהים גם־זה הבל ורעות רוח׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ecclesiastes/1">
          <span class="mdi mdi-arrow-left-drop-circle"></span><span class="pl-2">קהלת - פֶּרֶק 1</span>
        </a>
        </td>
        <td>
        <a href="/he/Bible/Ecclesiastes/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ecclesiastes/3">
          <span class="pr-2">קהלת - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:11-23 <i>מוות בלתי נמנע, אל ייאוש</i>: <a href="/he/The_Urantia_Book/102#p0_1">או 102:0.1</a>. </li>
  <li id="fn2"><a href="#cite2">↑</a> 2:12-17 <i>קהלת פסימי</i>: <a href="/he/The_Urantia_Book/97#p8_2">או 97:8.2</a>. </li>
</ol>
</div>
