<!--
title: קהלת - פֶּרֶק 9
description: 
published: true
date: 2022-10-6T10:37:18Z
tags: bible, bible—ecclesiastes
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Ecclesiastes/8">קהלת - פֶּרֶק 8</a></td>
        <td><a href="/he/Bible/Ecclesiastes/Index">אינדקס</a></td>
        <td><a href="/he/Bible/Ecclesiastes/10">קהלת - פֶּרֶק 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  כי את־כל־זה נתתי אל־לבי ולבור את־כל־זה אשׁר הצדיקים והחכמים ועבדיהם ביד האלהים גם־אהבה גם־שׂנאה אין יודע האדם הכל לפניהם׃ </p>
<p id="v2"><sup><small>2</small></sup>  הכל כאשׁר לכל מקרה אחד לצדיק ולרשׁע לטוב ולטהור ולטמא ולזבח ולאשׁר איננו זבח כטוב כחטא הנשׁבע כאשׁר שׁבועה ירא׃ </p>
<p id="v3"><sup><small>3</small></sup>  זה רע בכל אשׁר־נעשׂה תחת השׁמשׁ כי־מקרה אחד לכל וגם לב בני־האדם מלא־רע והוללות בלבבם בחייהם ואחריו אל־המתים׃ </p>
<p id="v4"><sup><small>4</small></sup>  כי־מי אשׁר יבחר אל כל־החיים ישׁ בטחון כי־לכלב חי הוא טוב מן־האריה המת׃ </p>
<p id="v5"><sup><small>5</small></sup>  כי החיים יודעים שׁימתו והמתים אינם יודעים מאומה ואין־עוד להם שׂכר כי נשׁכח זכרם׃ </p>
<p id="v6"><sup><small>6</small></sup>  גם אהבתם גם־שׂנאתם גם־קנאתם כבר אבדה וחלק אין־להם עוד לעולם בכל אשׁר־נעשׂה תחת השׁמשׁ׃ </p>
<p id="v7"><sup><small>7</small></sup>  לך אכל בשׂמחה לחמך ושׁתה בלב־טוב יינך כי כבר רצה האלהים את־מעשׂיך׃ </p>
<p id="v8"><sup><small>8</small></sup>  בכל־עת יהיו בגדיך לבנים ושׁמן על־ראשׁך אל־יחסר׃ </p>
<p id="v9"><sup><small>9</small></sup>  ראה חיים עם־אשׁה אשׁר־אהבת כל־ימי חיי הבלך אשׁר נתן־לך תחת השׁמשׁ כל ימי הבלך כי הוא חלקך בחיים ובעמלך אשׁר־אתה עמל תחת השׁמשׁ׃ </p>
<p id="v10"><sup><small>10</small></sup>  כל אשׁר תמצא ידך לעשׂות בכחך עשׂה כי אין מעשׂה וחשׁבון ודעת וחכמה בשׁאול אשׁר אתה הלך שׁמה׃ <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  שׁבתי וראה תחת־השׁמשׁ כי לא לקלים המרוץ ולא לגבורים המלחמה וגם לא לחכמים לחם וגם לא לנבנים עשׁר וגם לא לידעים חן כי־עת ופגע יקרה את־כלם׃ <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  כי גם לא־ידע האדם את־עתו כדגים שׁנאחזים במצודה רעה וכצפרים האחזות בפח כהם יוקשׁים בני האדם לעת רעה כשׁתפול עליהם פתאם׃ </p>
<p id="v13"><sup><small>13</small></sup>  גם־זה ראיתי חכמה תחת השׁמשׁ וגדולה היא אלי׃ </p>
<p id="v14"><sup><small>14</small></sup>  עיר קטנה ואנשׁים בה מעט ובא־אליה מלך גדול וסבב אתה ובנה עליה מצודים גדלים׃ </p>
<p id="v15"><sup><small>15</small></sup>  ומצא בה אישׁ מסכן חכם ומלט־הוא את־העיר בחכמתו ואדם לא זכר את־האישׁ המסכן ההוא׃ </p>
<p id="v16"><sup><small>16</small></sup>  ואמרתי אני טובה חכמה מגבורה וחכמת המסכן בזויה ודבריו אינם נשׁמעים׃ </p>
<p id="v17"><sup><small>17</small></sup>  דברי חכמים בנחת נשׁמעים מזעקת מושׁל בכסילים׃ </p>
<p id="v18"><sup><small>18</small></sup>  טובה חכמה מכלי קרב וחוטא אחד יאבד טובה הרבה׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Ecclesiastes/8">קהלת - פֶּרֶק 8</a></td>
        <td><a href="/he/Bible/Ecclesiastes/Index">אינדקס</a></td>
        <td><a href="/he/Bible/Ecclesiastes/10">קהלת - פֶּרֶק 10</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 9:10 <i>תעשה בכל הכוח</i>: <a href="/he/The_Urantia_Book/133#p8_3">או 133:8.3</a>. </li>
  <li id="fn2"><a href="#cite2">↑</a> 9:11-12 <i>מירוץ לא אל המהיר</i>: <a href="/he/The_Urantia_Book/86#p1_6">או 86:1.6</a>. </li>
</ol>
</div>
