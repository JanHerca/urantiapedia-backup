<!--
title: קהלת - פֶּרֶק 5
description: 
published: true
date: 2022-10-6T10:37:18Z
tags: bible, bible—ecclesiastes
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Ecclesiastes/4">קהלת - פֶּרֶק 4</a></td>
        <td><a href="/he/Bible/Ecclesiastes/Index">אינדקס</a></td>
        <td><a href="/he/Bible/Ecclesiastes/6">קהלת - פֶּרֶק 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  אל־תבהל על־פיך ולבך אל־ימהר להוציא דבר לפני האלהים כי האלהים בשׁמים ואתה על־הארץ על־כן יהיו דבריך מעטים׃ </p>
<p id="v2"><sup><small>2</small></sup>  כי בא החלום ברב ענין וקול כסיל ברב דברים׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  כאשׁר תדר נדר לאלהים אל־תאחר לשׁלמו כי אין חפץ בכסילים את אשׁר־תדר שׁלם׃ </p>
<p id="v4"><sup><small>4</small></sup>  טוב אשׁר לא־תדר משׁתדור ולא תשׁלם׃ </p>
<p id="v5"><sup><small>5</small></sup>  אל־תתן את־פיך לחטיא את־בשׂרך ואל־תאמר לפני המלאך כי שׁגגה היא למה יקצף האלהים על־קולך וחבל את־מעשׂה ידיך׃ </p>
<p id="v6"><sup><small>6</small></sup>  כי ברב חלמות והבלים ודברים הרבה כי את־האלהים ירא׃ </p>
<p id="v7"><sup><small>7</small></sup>  אם־עשׁק רשׁ וגזל משׁפט וצדק תראה במדינה אל־תתמה על־החפץ כי גבה מעל גבה שׁמר וגבהים עליהם׃ </p>
<p id="v8"><sup><small>8</small></sup>  ויתרון ארץ בכל היא מלך לשׂדה נעבד׃ </p>
<p id="v9"><sup><small>9</small></sup>  אהב כסף לא־ישׂבע כסף ומי־אהב בהמון לא תבואה גם־זה הבל׃ </p>
<p id="v10"><sup><small>10</small></sup>  ברבות הטובה רבו אוכליה ומה־כשׁרון לבעליה כי אם־ראית עיניו׃ </p>
<p id="v11"><sup><small>11</small></sup>  מתוקה שׁנת העבד אם־מעט ואם־הרבה יאכל והשׂבע לעשׁיר איננו מניח לו לישׁון׃ </p>
<p id="v12"><sup><small>12</small></sup>  ישׁ רעה חולה ראיתי תחת השׁמשׁ עשׁר שׁמור לבעליו לרעתו׃ </p>
<p id="v13"><sup><small>13</small></sup>  ואבד העשׁר ההוא בענין רע והוליד בן ואין בידו מאומה׃ </p>
<p id="v14"><sup><small>14</small></sup>  כאשׁר יצא מבטן אמו ערום ישׁוב ללכת כשׁבא ומאומה לא־ישׂא בעמלו שׁילך בידו׃ </p>
<p id="v15"><sup><small>15</small></sup>  וגם־זה רעה חולה כל־עמת שׁבא כן ילך ומה־יתרון לו שׁיעמל לרוח׃ </p>
<p id="v16"><sup><small>16</small></sup>  גם כל־ימיו בחשׁך יאכל וכעס הרבה וחליו וקצף׃ </p>
<p id="v17"><sup><small>17</small></sup>  הנה אשׁר־ראיתי אני טוב אשׁר־יפה לאכול־ולשׁתות ולראות טובה בכל־עמלו שׁיעמל תחת־השׁמשׁ מספר ימי־חיו אשׁר־נתן־לו האלהים כי־הוא חלקו׃ </p>
<p id="v18"><sup><small>18</small></sup>  גם כל־האדם אשׁר נתן־לו האלהים עשׁר ונכסים והשׁליטו לאכל ממנו ולשׂאת את־חלקו ולשׂמח בעמלו זה מתת אלהים היא׃ </p>
<p id="v19"><sup><small>19</small></sup>  כי לא הרבה יזכר את־ימי חייו כי האלהים מענה בשׂמחת לבו׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Ecclesiastes/4">קהלת - פֶּרֶק 4</a></td>
        <td><a href="/he/Bible/Ecclesiastes/Index">אינדקס</a></td>
        <td><a href="/he/Bible/Ecclesiastes/6">קהלת - פֶּרֶק 6</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 5:2 <i>אלוהים אחד בשמיים</i>: <a href="/he/The_Urantia_Book/79#p1_9">או 79:1.9</a>. </li>
</ol>
</div>
