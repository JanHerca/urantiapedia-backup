<!--
title: חבקוק - פֶּרֶק 2
description: 
published: true
date: 2022-10-6T10:37:18Z
tags: bible, bible—habakkuk
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Habakkuk/1">חבקוק - פֶּרֶק 1</a></td>
        <td><a href="/he/Bible/Habakkuk/Index">אינדקס</a></td>
        <td><a href="/he/Bible/Habakkuk/3">חבקוק - פֶּרֶק 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  על־משׁמרתי אעמדה ואתיצבה על־מצור ואצפה לראות מה־ידבר־בי ומה אשׁיב על־תוכחתי׃ </p>
<p id="v2"><sup><small>2</small></sup>  ויענני יהוה ויאמר כתוב חזון ובאר על־הלחות למען ירוץ קורא בו׃ </p>
<p id="v3"><sup><small>3</small></sup>  כי עוד חזון למועד ויפח לקץ ולא יכזב אם־יתמהמה חכה־לו כי־בא יבא לא יאחר׃ </p>
<p id="v4"><sup><small>4</small></sup>  הנה עפלה לא־ישׁרה נפשׁו בו וצדיק באמונתו יחיה׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  ואף כי־היין בוגד גבר יהיר ולא ינוה אשׁר הרחיב כשׁאול נפשׁו והוא כמות ולא ישׂבע ויאסף אליו כל־הגוים ויקבץ אליו כל־העמים׃ </p>
<p id="v6"><sup><small>6</small></sup>  הלוא־אלה כלם עליו משׁל ישׂאו ומליצה חידות לו ויאמר הוי המרבה לא־לו עד־מתי ומכביד עליו עבטיט׃ </p>
<p id="v7"><sup><small>7</small></sup>  הלוא פתע יקומו נשׁכיך ויקצו מזעזעיך והיית למשׁסות למו׃ </p>
<p id="v8"><sup><small>8</small></sup>  כי אתה שׁלות גוים רבים ישׁלוך כל־יתר עמים מדמי אדם וחמס־ארץ קריה וכל־ישׁבי בה׃ </p>
<p id="v9"><sup><small>9</small></sup>  הוי בצע בצע רע לביתו לשׂום במרום קנו להנצל מכף־רע׃ </p>
<p id="v10"><sup><small>10</small></sup>  יעצת בשׁת לביתך קצות־עמים רבים וחוטא נפשׁך׃ </p>
<p id="v11"><sup><small>11</small></sup>  כי־אבן מקיר תזעק וכפיס מעץ יעננה׃ </p>
<p id="v12"><sup><small>12</small></sup>  הוי בנה עיר בדמים וכונן קריה בעולה׃ </p>
<p id="v13"><sup><small>13</small></sup>  הלוא הנה מאת יהוה צבאות וייגעו עמים בדי־אשׁ ולאמים בדי־ריק יעפו׃ <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  כי תמלא הארץ לדעת את־כבוד יהוה כמים יכסו על־ים׃ <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  הוי משׁקה רעהו מספח חמתך ואף שׁכר למען הביט על־מעוריהם׃ </p>
<p id="v16"><sup><small>16</small></sup>  שׂבעת קלון מכבוד שׁתה גם־אתה והערל תסוב עליך כוס ימין יהוה וקיקלון על־כבודך׃ </p>
<p id="v17"><sup><small>17</small></sup>  כי חמס לבנון יכסך ושׁד בהמות יחיתן מדמי אדם וחמס־ארץ קריה וכל־ישׁבי בה׃ </p>
<p id="v18"><sup><small>18</small></sup>  מה־הועיל פסל כי פסלו יצרו מסכה ומורה שׁקר כי בטח יצר יצרו עליו לעשׂות אלילים אלמים׃ </p>
<p id="v19"><sup><small>19</small></sup>  הוי אמר לעץ הקיצה עורי לאבן דומם הוא יורה הנה־הוא תפושׂ זהב וכסף וכל־רוח אין בקרבו׃ </p>
<p id="v20"><sup><small>20</small></sup>  ויהוה בהיכל קדשׁו הס מפניו כל־הארץ׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Habakkuk/1">חבקוק - פֶּרֶק 1</a></td>
        <td><a href="/he/Bible/Habakkuk/Index">אינדקס</a></td>
        <td><a href="/he/Bible/Habakkuk/3">חבקוק - פֶּרֶק 3</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:4 <i>פשוט יחיה באמונה</i>: <a href="/he/The_Urantia_Book/131#p2_8">או 131:2.8</a>.  <i>פשוט יחיה באמונה</i>: <a href="/he/The_Urantia_Book/150#p5_2">או 150:5.2</a>.  <i>אמונה היא מחיר הכניסה</i>: <a href="/he/The_Urantia_Book/137#p8_17">או 137:8.17</a>. </li>
  <li id="fn2"><a href="#cite2">↑</a> 2:13 <i>לא עוד אדון הצבאות</i>: <a href="/he/The_Urantia_Book/194#p3_11">או 194:3.11</a>. </li>
  <li id="fn3"><a href="#cite3">↑</a> 2:14 <i>אדמה מלאה בידע אלוהים</i>: <a href="/he/The_Urantia_Book/131#p2_2">או 131:2.2</a>. </li>
</ol>
</div>
