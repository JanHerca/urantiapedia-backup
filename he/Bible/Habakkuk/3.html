<!--
title: חבקוק - פֶּרֶק 3
description: 
published: true
date: 2023-11-8T20:31:8Z
tags: bible, bible—habakkuk
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Habakkuk/2">
          <span class="mdi mdi-arrow-left-drop-circle"></span><span class="pl-2">חבקוק - פֶּרֶק 2</span>
        </a>
        </td>
        <td>
        <a href="/he/Bible/Habakkuk/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  תפלה לחבקוק הנביא על שׁגינות׃ </p>
<p id="v2"><sup><small>2</small></sup>  יהוה שׁמעתי שׁמעך יראתי יהוה פעלך בקרב שׁנים חייהו בקרב שׁנים תודיע ברגז רחם תזכור׃ </p>
<p id="v3"><sup><small>3</small></sup>  אלוה מתימן יבוא וקדושׁ מהר־פארן סלה כסה שׁמים הודו ותהלתו מלאה הארץ׃ </p>
<p id="v4"><sup><small>4</small></sup>  ונגה כאור תהיה קרנים מידו לו ושׁם חביון עזה׃ </p>
<p id="v5"><sup><small>5</small></sup>  לפניו ילך דבר ויצא רשׁף לרגליו׃ </p>
<p id="v6"><sup><small>6</small></sup>  עמד וימדד ארץ ראה ויתר גוים ויתפצצו הררי־עד שׁחו גבעות עולם הליכות עולם לו׃ </p>
<p id="v7"><sup><small>7</small></sup>  תחת און ראיתי אהלי כושׁן ירגזון יריעות ארץ מדין׃ </p>
<p id="v8"><sup><small>8</small></sup>  הבנהרים חרה יהוה אם בנהרים אפך אם־בים עברתך כי תרכב על־סוסיך מרכבתיך ישׁועה׃ </p>
<p id="v9"><sup><small>9</small></sup>  עריה תעור קשׁתך שׁבעות מטות אמר סלה נהרות תבקע־ארץ׃ </p>
<p id="v10"><sup><small>10</small></sup>  ראוך יחילו הרים זרם מים עבר נתן תהום קולו רום ידיהו נשׂא׃ </p>
<p id="v11"><sup><small>11</small></sup>  שׁמשׁ ירח עמד זבלה לאור חציך יהלכו לנגה ברק חניתך׃ </p>
<p id="v12"><sup><small>12</small></sup>  בזעם תצעד־ארץ באף תדושׁ גוים׃ </p>
<p id="v13"><sup><small>13</small></sup>  יצאת לישׁע עמך לישׁע את־משׁיחך מחצת ראשׁ מבית רשׁע ערות יסוד עד־צואר סלה׃ </p>
<p id="v14"><sup><small>14</small></sup>  נקבת במטיו ראשׁ פרזו יסערו להפיצני עליצתם כמו־לאכל עני במסתר׃ </p>
<p id="v15"><sup><small>15</small></sup>  דרכת בים סוסיך חמר מים רבים׃ </p>
<p id="v16"><sup><small>16</small></sup>  שׁמעתי ותרגז בטני לקול צללו שׂפתי יבוא רקב בעצמי ותחתי ארגז אשׁר אנוח ליום צרה לעלות לעם יגודנו׃ </p>
<p id="v17"><sup><small>17</small></sup>  כי־תאנה לא־תפרח ואין יבול בגפנים כחשׁ מעשׂה־זית ושׁדמות לא־עשׂה אכל גזר ממכלה צאן ואין בקר ברפתים׃ </p>
<p id="v18"><sup><small>18</small></sup>  ואני ביהוה אעלוזה אגילה באלהי ישׁעי׃ <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  יהוה אדני חילי וישׂם רגלי כאילות ועל במותי ידרכני למנצח בנגינותי׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Habakkuk/2">
          <span class="mdi mdi-arrow-left-drop-circle"></span><span class="pl-2">חבקוק - פֶּרֶק 2</span>
        </a>
        </td>
        <td>
        <a href="/he/Bible/Habakkuk/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:18 <i>אלוהי הישועה</i>: <a href="/he/The_Urantia_Book/2#p6_3">או 2:6.3</a>.  <i>שמחת ישועה</i>: <a href="/he/The_Urantia_Book/190#p5_4">או 190:5.4</a>. </li>
</ol>
</div>
