<!--
title: רות - פֶּרֶק 3
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Ruth/2">רות - פֶּרֶק 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Ruth/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Ruth/4">רות - פֶּרֶק 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואלה הגוים אשׁר הניח יהוה לנסות בם את־ישׂראל את כל־אשׁר לא־ידעו את כל־מלחמות כנען׃ </p>
<p id="v2"><sup><small>2</small></sup>  רק למען דעת דרות בני־ישׂראל ללמדם מלחמה רק אשׁר־לפנים לא ידעום׃ </p>
<p id="v3"><sup><small>3</small></sup>  חמשׁת סרני פלשׁתים וכל־הכנעני והצידני והחוי ישׁב הר הלבנון מהר בעל חרמון עד לבוא חמת׃ </p>
<p id="v4"><sup><small>4</small></sup>  ויהיו לנסות בם את־ישׂראל לדעת הישׁמעו את־מצות יהוה אשׁר־צוה את־אבותם ביד־משׁה׃ </p>
<p id="v5"><sup><small>5</small></sup>  ובני ישׂראל ישׁבו בקרב הכנעני החתי והאמרי והפרזי והחוי והיבוסי׃ </p>
<p id="v6"><sup><small>6</small></sup>  ויקחו את־בנותיהם להם לנשׁים ואת־בנותיהם נתנו לבניהם ויעבדו את־אלהיהם׃ </p>
<p id="v7"><sup><small>7</small></sup>  ויעשׂו בני־ישׂראל את־הרע בעיני יהוה וישׁכחו את־יהוה אלהיהם ויעבדו את־הבעלים ואת־האשׁרות׃ </p>
<p id="v8"><sup><small>8</small></sup>  ויחר־אף יהוה בישׂראל וימכרם ביד כושׁן רשׁעתים מלך ארם נהרים ויעבדו בני־ישׂראל את־כושׁן רשׁעתים שׁמנה שׁנים׃ </p>
<p id="v9"><sup><small>9</small></sup>  ויזעקו בני־ישׂראל אל־יהוה ויקם יהוה מושׁיע לבני ישׂראל ויושׁיעם את עתניאל בן־קנז אחי כלב הקטן ממנו׃ </p>
<p id="v10"><sup><small>10</small></sup>  ותהי עליו רוח־יהוה וישׁפט את־ישׂראל ויצא למלחמה ויתן יהוה בידו את־כושׁן רשׁעתים מלך ארם ותעז ידו על כושׁן רשׁעתים׃ </p>
<p id="v11"><sup><small>11</small></sup>  ותשׁקט הארץ ארבעים שׁנה וימת עתניאל בן־קנז׃ </p>
<p id="v12"><sup><small>12</small></sup>  ויספו בני ישׂראל לעשׂות הרע בעיני יהוה ויחזק יהוה את־עגלון מלך־מואב על־ישׂראל על כי־עשׂו את־הרע בעיני יהוה׃ </p>
<p id="v13"><sup><small>13</small></sup>  ויאסף אליו את־בני עמון ועמלק וילך ויך את־ישׂראל ויירשׁו את־עיר התמרים׃ </p>
<p id="v14"><sup><small>14</small></sup>  ויעבדו בני־ישׂראל את־עגלון מלך־מואב שׁמונה עשׂרה שׁנה׃ </p>
<p id="v15"><sup><small>15</small></sup>  ויזעקו בני־ישׂראל אל־יהוה ויקם יהוה להם מושׁיע את־אהוד בן־גרא בן־הימיני אישׁ אטר יד־ימינו וישׁלחו בני־ישׂראל בידו מנחה לעגלון מלך מואב׃ </p>
<p id="v16"><sup><small>16</small></sup>  ויעשׂ לו אהוד חרב ולה שׁני פיות גמד ארכה ויחגר אותה מתחת למדיו על ירך ימינו׃ </p>
<p id="v17"><sup><small>17</small></sup>  ויקרב את־המנחה לעגלון מלך מואב ועגלון אישׁ בריא מאד׃ </p>
<p id="v18"><sup><small>18</small></sup>  ויהי כאשׁר כלה להקריב את־המנחה וישׁלח את־העם נשׂאי המנחה׃ </p>
<p id="v19"><sup><small>19</small></sup>  והוא שׁב מן־הפסילים אשׁר את־הגלגל ויאמר דבר־סתר לי אליך המלך ויאמר הס ויצאו מעליו כל־העמדים עליו׃ </p>
<p id="v20"><sup><small>20</small></sup>  ואהוד בא אליו והוא־ישׁב בעלית המקרה אשׁר־לו לבדו ויאמר אהוד דבר־אלהים לי אליך ויקם מעל הכסא׃ </p>
<p id="v21"><sup><small>21</small></sup>  וישׁלח אהוד את־יד שׂמאלו ויקח את־החרב מעל ירך ימינו ויתקעה בבטנו׃ </p>
<p id="v22"><sup><small>22</small></sup>  ויבא גם־הנצב אחר הלהב ויסגר החלב בעד הלהב כי לא שׁלף החרב מבטנו ויצא הפרשׁדנה׃ </p>
<p id="v23"><sup><small>23</small></sup>  ויצא אהוד המסדרונה ויסגר דלתות העליה בעדו ונעל׃ </p>
<p id="v24"><sup><small>24</small></sup>  והוא יצא ועבדיו באו ויראו והנה דלתות העליה נעלות ויאמרו אך מסיך הוא את־רגליו בחדר המקרה׃ </p>
<p id="v25"><sup><small>25</small></sup>  ויחילו עד־בושׁ והנה איננו פתח דלתות העליה ויקחו את־המפתח ויפתחו והנה אדניהם נפל ארצה מת׃ </p>
<p id="v26"><sup><small>26</small></sup>  ואהוד נמלט עד התמהמהם והוא עבר את־הפסילים וימלט השׂעירתה׃ </p>
<p id="v27"><sup><small>27</small></sup>  ויהי בבואו ויתקע בשׁופר בהר אפרים וירדו עמו בני־ישׂראל מן־ההר והוא לפניהם׃ </p>
<p id="v28"><sup><small>28</small></sup>  ויאמר אלהם רדפו אחרי כי־נתן יהוה את־איביכם את־מואב בידכם וירדו אחריו וילכדו את־מעברות הירדן למואב ולא־נתנו אישׁ לעבר׃ </p>
<p id="v29"><sup><small>29</small></sup>  ויכו את־מואב בעת ההיא כעשׂרת אלפים אישׁ כל־שׁמן וכל־אישׁ חיל ולא נמלט אישׁ׃ </p>
<p id="v30"><sup><small>30</small></sup>  ותכנע מואב ביום ההוא תחת יד ישׂראל ותשׁקט הארץ שׁמונים שׁנה׃ </p>
<p id="v31"><sup><small>31</small></sup>  ואחריו היה שׁמגר בן־ענת ויך את־פלשׁתים שׁשׁ־מאות אישׁ במלמד הבקר וישׁע גם־הוא את־ישׂראל׃ </p>
