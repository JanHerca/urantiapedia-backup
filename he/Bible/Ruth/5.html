<!--
title: רות - פֶּרֶק 5
description: 
published: true
date: 2023-11-8T20:31:8Z
tags: bible, bible—ruth
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ruth/4">
          <span class="mdi mdi-arrow-left-drop-circle"></span><span class="pl-2">רות - פֶּרֶק 4</span>
        </a>
        </td>
        <td>
        <a href="/he/Bible/Ruth/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ruth/6">
          <span class="pr-2">רות - פֶּרֶק 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ותשׁר דבורה וברק בן־אבינעם ביום ההוא לאמר׃ </p>
<p id="v2"><sup><small>2</small></sup>  בפרע פרעות בישׂראל בהתנדב עם ברכו יהוה׃ </p>
<p id="v3"><sup><small>3</small></sup>  שׁמעו מלכים האזינו רזנים אנכי ליהוה אנכי אשׁירה אזמר ליהוה אלהי ישׂראל׃ </p>
<p id="v4"><sup><small>4</small></sup>  יהוה בצאתך משׂעיר בצעדך משׂדה אדום ארץ רעשׁה גם־שׁמים נטפו גם־עבים נטפו מים׃ </p>
<p id="v5"><sup><small>5</small></sup>  הרים נזלו מפני יהוה זה סיני מפני יהוה אלהי ישׂראל׃ </p>
<p id="v6"><sup><small>6</small></sup>  בימי שׁמגר בן־ענת בימי יעל חדלו ארחות והלכי נתיבות ילכו ארחות עקלקלות׃ </p>
<p id="v7"><sup><small>7</small></sup>  חדלו פרזון בישׂראל חדלו עד שׁקמתי דבורה שׁקמתי אם בישׂראל׃ </p>
<p id="v8"><sup><small>8</small></sup>  יבחר אלהים חדשׁים אז לחם שׁערים מגן אם־יראה ורמח בארבעים אלף בישׂראל׃ </p>
<p id="v9"><sup><small>9</small></sup>  לבי לחוקקי ישׂראל המתנדבים בעם ברכו יהוה׃ </p>
<p id="v10"><sup><small>10</small></sup>  רכבי אתנות צחרות ישׁבי על־מדין והלכי על־דרך שׂיחו׃ </p>
<p id="v11"><sup><small>11</small></sup>  מקול מחצצים בין משׁאבים שׁם יתנו צדקות יהוה צדקת פרזנו בישׂראל אז ירדו לשׁערים עם־יהוה׃ </p>
<p id="v12"><sup><small>12</small></sup>  עורי עורי דבורה עורי עורי דברי־שׁיר קום ברק ושׁבה שׁביך בן־אבינעם׃ </p>
<p id="v13"><sup><small>13</small></sup>  אז ירד שׂריד לאדירים עם יהוה ירד־לי בגבורים׃ </p>
<p id="v14"><sup><small>14</small></sup>  מני אפרים שׁרשׁם בעמלק אחריך בנימין בעממיך מני מכיר ירדו מחקקים ומזבולן משׁכים בשׁבט ספר׃ </p>
<p id="v15"><sup><small>15</small></sup>  ושׂרי בישׂשכר עם־דברה וישׂשכר כן ברק בעמק שׁלח ברגליו בפלגות ראובן גדלים חקקי־לב׃ </p>
<p id="v16"><sup><small>16</small></sup>  למה ישׁבת בין המשׁפתים לשׁמע שׁרקות עדרים לפלגות ראובן גדולים חקרי־לב׃ </p>
<p id="v17"><sup><small>17</small></sup>  גלעד בעבר הירדן שׁכן ודן למה יגור אניות אשׁר ישׁב לחוף ימים ועל מפרציו ישׁכון׃ </p>
<p id="v18"><sup><small>18</small></sup>  זבלון עם חרף נפשׁו למות ונפתלי על מרומי שׂדה׃ </p>
<p id="v19"><sup><small>19</small></sup>  באו מלכים נלחמו אז נלחמו מלכי כנען בתענך על־מי מגדו בצע כסף לא לקחו׃ </p>
<p id="v20"><sup><small>20</small></sup>  מן־שׁמים נלחמו הכוכבים ממסלותם נלחמו עם־סיסרא׃ </p>
<p id="v21"><sup><small>21</small></sup>  נחל קישׁון גרפם נחל קדומים נחל קישׁון תדרכי נפשׁי עז׃ </p>
<p id="v22"><sup><small>22</small></sup>  אז הלמו עקבי־סוס מדהרות דהרות אביריו׃ </p>
<p id="v23"><sup><small>23</small></sup>  אורו מרוז אמר מלאך יהוה ארו ארור ישׁביה כי לא־באו לעזרת יהוה לעזרת יהוה בגבורים׃ </p>
<p id="v24"><sup><small>24</small></sup>  תברך מנשׁים יעל אשׁת חבר הקיני מנשׁים באהל תברך׃ </p>
<p id="v25"><sup><small>25</small></sup>  מים שׁאל חלב נתנה בספל אדירים הקריבה חמאה׃ </p>
<p id="v26"><sup><small>26</small></sup>  ידה ליתד תשׁלחנה וימינה להלמות עמלים והלמה סיסרא מחקה ראשׁו ומחצה וחלפה רקתו׃ </p>
<p id="v27"><sup><small>27</small></sup>  בין רגליה כרע נפל שׁכב בין רגליה כרע נפל באשׁר כרע שׁם נפל שׁדוד׃ </p>
<p id="v28"><sup><small>28</small></sup>  בעד החלון נשׁקפה ותיבב אם סיסרא בעד האשׁנב מדוע בשׁשׁ רכבו לבוא מדוע אחרו פעמי מרכבותיו׃ </p>
<p id="v29"><sup><small>29</small></sup>  חכמות שׂרותיה תענינה אף־היא תשׁיב אמריה לה׃ </p>
<p id="v30"><sup><small>30</small></sup>  הלא ימצאו יחלקו שׁלל רחם רחמתים לראשׁ גבר שׁלל צבעים לסיסרא שׁלל צבעים רקמה צבע רקמתים לצוארי שׁלל׃ </p>
<p id="v31"><sup><small>31</small></sup>  כן יאבדו כל־אויביך יהוה ואהביו כצאת השׁמשׁ בגברתו ותשׁקט הארץ ארבעים שׁנה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ruth/4">
          <span class="mdi mdi-arrow-left-drop-circle"></span><span class="pl-2">רות - פֶּרֶק 4</span>
        </a>
        </td>
        <td>
        <a href="/he/Bible/Ruth/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ruth/6">
          <span class="pr-2">רות - פֶּרֶק 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
