<!--
title: רות - פֶּרֶק 4
description: 
published: true
date: 2023-11-8T20:31:8Z
tags: bible, bible—ruth
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ruth/3">
          <span class="mdi mdi-arrow-left-drop-circle"></span><span class="pl-2">רות - פֶּרֶק 3</span>
        </a>
        </td>
        <td>
        <a href="/he/Bible/Ruth/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ruth/5">
          <span class="pr-2">רות - פֶּרֶק 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויספו בני ישׂראל לעשׂות הרע בעיני יהוה ואהוד מת׃ </p>
<p id="v2"><sup><small>2</small></sup>  וימכרם יהוה ביד יבין מלך־כנען אשׁר מלך בחצור ושׂר־צבאו סיסרא והוא יושׁב בחרשׁת הגוים׃ </p>
<p id="v3"><sup><small>3</small></sup>  ויצעקו בני־ישׂראל אל־יהוה כי תשׁע מאות רכב־ברזל לו והוא לחץ את־בני ישׂראל בחזקה עשׂרים שׁנה׃ </p>
<p id="v4"><sup><small>4</small></sup>  ודבורה אשׁה נביאה אשׁת לפידות היא שׁפטה את־ישׂראל בעת ההיא׃ </p>
<p id="v5"><sup><small>5</small></sup>  והיא יושׁבת תחת־תמר דבורה בין הרמה ובין בית־אל בהר אפרים ויעלו אליה בני ישׂראל למשׁפט׃ </p>
<p id="v6"><sup><small>6</small></sup>  ותשׁלח ותקרא לברק בן־אבינעם מקדשׁ נפתלי ותאמר אליו הלא צוה יהוה אלהי־ישׂראל לך ומשׁכת בהר תבור ולקחת עמך עשׂרת אלפים אישׁ מבני נפתלי ומבני זבלון׃ </p>
<p id="v7"><sup><small>7</small></sup>  ומשׁכתי אליך אל־נחל קישׁון את־סיסרא שׂר־צבא יבין ואת־רכבו ואת־המונו ונתתיהו בידך׃ </p>
<p id="v8"><sup><small>8</small></sup>  ויאמר אליה ברק אם־תלכי עמי והלכתי ואם־לא תלכי עמי לא אלך׃ </p>
<p id="v9"><sup><small>9</small></sup>  ותאמר הלך אלך עמך אפס כי לא תהיה תפארתך על־הדרך אשׁר אתה הולך כי ביד־אשׁה ימכר יהוה את־סיסרא ותקם דבורה ותלך עם־ברק קדשׁה׃ </p>
<p id="v10"><sup><small>10</small></sup>  ויזעק ברק את־זבולן ואת־נפתלי קדשׁה ויעל ברגליו עשׂרת אלפי אישׁ ותעל עמו דבורה׃ <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  וחבר הקיני נפרד מקין מבני חבב חתן משׁה ויט אהלו עד־אלון בצענים אשׁר את־קדשׁ׃ </p>
<p id="v12"><sup><small>12</small></sup>  ויגדו לסיסרא כי עלה ברק בן־אבינעם הר־תבור׃ </p>
<p id="v13"><sup><small>13</small></sup>  ויזעק סיסרא את־כל־רכבו תשׁע מאות רכב ברזל ואת־כל־העם אשׁר אתו מחרשׁת הגוים אל־נחל קישׁון׃ </p>
<p id="v14"><sup><small>14</small></sup>  ותאמר דברה אל־ברק קום כי זה היום אשׁר נתן יהוה את־סיסרא בידך הלא יהוה יצא לפניך וירד ברק מהר תבור ועשׂרת אלפים אישׁ אחריו׃ </p>
<p id="v15"><sup><small>15</small></sup>  ויהם יהוה את־סיסרא ואת־כל־הרכב ואת־כל־המחנה לפי־חרב לפני ברק וירד סיסרא מעל המרכבה וינס ברגליו׃ </p>
<p id="v16"><sup><small>16</small></sup>  וברק רדף אחרי הרכב ואחרי המחנה עד חרשׁת הגוים ויפל כל־מחנה סיסרא לפי־חרב לא נשׁאר עד־אחד׃ </p>
<p id="v17"><sup><small>17</small></sup>  וסיסרא נס ברגליו אל־אהל יעל אשׁת חבר הקיני כי שׁלום בין יבין מלך־חצור ובין בית חבר הקיני׃ </p>
<p id="v18"><sup><small>18</small></sup>  ותצא יעל לקראת סיסרא ותאמר אליו סורה אדני סורה אלי אל־תירא ויסר אליה האהלה ותכסהו בשׂמיכה׃ </p>
<p id="v19"><sup><small>19</small></sup>  ויאמר אליה השׁקיני־נא מעט־מים כי צמאתי ותפתח את־נאוד החלב ותשׁקהו ותכסהו׃ </p>
<p id="v20"><sup><small>20</small></sup>  ויאמר אליה עמד פתח האהל והיה אם־אישׁ יבוא ושׁאלך ואמר הישׁ־פה אישׁ ואמרת אין׃ </p>
<p id="v21"><sup><small>21</small></sup>  ותקח יעל אשׁת־חבר את־יתד האהל ותשׂם את־המקבת בידה ותבוא אליו בלאט ותתקע את־היתד ברקתו ותצנח בארץ והוא־נרדם ויעף וימת׃ </p>
<p id="v22"><sup><small>22</small></sup>  והנה ברק רדף את־סיסרא ותצא יעל לקראתו ותאמר לו לך ואראך את־האישׁ אשׁר־אתה מבקשׁ ויבא אליה והנה סיסרא נפל מת והיתד ברקתו׃ </p>
<p id="v23"><sup><small>23</small></sup>  ויכנע אלהים ביום ההוא את יבין מלך־כנען לפני בני ישׂראל׃ </p>
<p id="v24"><sup><small>24</small></sup>  ותלך יד בני־ישׂראל הלוך וקשׁה על יבין מלך־כנען עד אשׁר הכריתו את יבין מלך־כנען׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ruth/3">
          <span class="mdi mdi-arrow-left-drop-circle"></span><span class="pl-2">רות - פֶּרֶק 3</span>
        </a>
        </td>
        <td>
        <a href="/he/Bible/Ruth/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ruth/5">
          <span class="pr-2">רות - פֶּרֶק 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 4:10 <i>נשים כרכוש</i>: <a href="/he/The_Urantia_Book/82#p3_4">או 82:3.4</a>. </li>
</ol>
</div>
