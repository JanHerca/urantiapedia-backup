<!--
title: רות - פֶּרֶק 17
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Ruth/16">רות - פֶּרֶק 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Ruth/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Ruth/18">רות - פֶּרֶק 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי־אישׁ מהר־אפרים ושׁמו מיכיהו׃ </p>
<p id="v2"><sup><small>2</small></sup>  ויאמר לאמו אלף ומאה הכסף אשׁר לקח־לך ואתי אלית וגם אמרת באזני הנה־הכסף אתי אני לקחתיו ותאמר אמו ברוך בני ליהוה׃ </p>
<p id="v3"><sup><small>3</small></sup>  וישׁב את־אלף־ומאה הכסף לאמו ותאמר אמו הקדשׁ הקדשׁתי את־הכסף ליהוה מידי לבני לעשׂות פסל ומסכה ועתה אשׁיבנו לך׃ </p>
<p id="v4"><sup><small>4</small></sup>  וישׁב את־הכסף לאמו ותקח אמו מאתים כסף ותתנהו לצורף ויעשׂהו פסל ומסכה ויהי בבית מיכיהו׃ </p>
<p id="v5"><sup><small>5</small></sup>  והאישׁ מיכה לו בית אלהים ויעשׂ אפוד ותרפים וימלא את־יד אחד מבניו ויהי־לו לכהן׃ </p>
<p id="v6"><sup><small>6</small></sup>  בימים ההם אין מלך בישׂראל אישׁ הישׁר בעיניו יעשׂה׃ </p>
<p id="v7"><sup><small>7</small></sup>  ויהי־נער מבית לחם יהודה ממשׁפחת יהודה והוא לוי והוא גר־שׁם׃ </p>
<p id="v8"><sup><small>8</small></sup>  וילך האישׁ מהעיר מבית לחם יהודה לגור באשׁר ימצא ויבא הר־אפרים עד־בית מיכה לעשׂות דרכו׃ </p>
<p id="v9"><sup><small>9</small></sup>  ויאמר־לו מיכה מאין תבוא ויאמר אליו לוי אנכי מבית לחם יהודה ואנכי הלך לגור באשׁר אמצא׃ </p>
<p id="v10"><sup><small>10</small></sup>  ויאמר לו מיכה שׁבה עמדי והיה־לי לאב ולכהן ואנכי אתן־לך עשׂרת כסף לימים וערך בגדים ומחיתך וילך הלוי׃ </p>
<p id="v11"><sup><small>11</small></sup>  ויואל הלוי לשׁבת את־האישׁ ויהי הנער לו כאחד מבניו׃ </p>
<p id="v12"><sup><small>12</small></sup>  וימלא מיכה את־יד הלוי ויהי־לו הנער לכהן ויהי בבית מיכה׃ </p>
<p id="v13"><sup><small>13</small></sup>  ויאמר מיכה עתה ידעתי כי־ייטיב יהוה לי כי היה־לי הלוי לכהן׃ </p>
