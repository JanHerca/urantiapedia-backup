<!--
title: רות - פֶּרֶק 14
description: 
published: true
date: 2022-10-6T10:37:18Z
tags: bible, bible—ruth
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Ruth/13">רות - פֶּרֶק 13</a></td>
        <td><a href="/he/Bible/Ruth/Index">אינדקס</a></td>
        <td><a href="/he/Bible/Ruth/15">רות - פֶּרֶק 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וירד שׁמשׁון תמנתה וירא אשׁה בתמנתה מבנות פלשׁתים׃ </p>
<p id="v2"><sup><small>2</small></sup>  ויעל ויגד לאביו ולאמו ויאמר אשׁה ראיתי בתמנתה מבנות פלשׁתים ועתה קחו־אותה לי לאשׁה׃ </p>
<p id="v3"><sup><small>3</small></sup>  ויאמר לו אביו ואמו האין בבנות אחיך ובכל־עמי אשׁה כי־אתה הולך לקחת אשׁה מפלשׁתים הערלים ויאמר שׁמשׁון אל־אביו אותה קח־לי כי־היא ישׁרה בעיני׃ </p>
<p id="v4"><sup><small>4</small></sup>  ואביו ואמו לא ידעו כי מיהוה היא כי־תאנה הוא־מבקשׁ מפלשׁתים ובעת ההיא פלשׁתים משׁלים בישׂראל׃ </p>
<p id="v5"><sup><small>5</small></sup>  וירד שׁמשׁון ואביו ואמו תמנתה ויבאו עד־כרמי תמנתה והנה כפיר אריות שׁאג לקראתו׃ </p>
<p id="v6"><sup><small>6</small></sup>  ותצלח עליו רוח יהוה וישׁסעהו כשׁסע הגדי ומאומה אין בידו ולא הגיד לאביו ולאמו את אשׁר עשׂה׃ </p>
<p id="v7"><sup><small>7</small></sup>  וירד וידבר לאשׁה ותישׁר בעיני שׁמשׁון׃ </p>
<p id="v8"><sup><small>8</small></sup>  וישׁב מימים לקחתה ויסר לראות את מפלת האריה והנה עדת דבורים בגוית האריה ודבשׁ׃ </p>
<p id="v9"><sup><small>9</small></sup>  וירדהו אל־כפיו וילך הלוך ואכל וילך אל־אביו ואל־אמו ויתן להם ויאכלו ולא־הגיד להם כי מגוית האריה רדה הדבשׁ׃ </p>
<p id="v10"><sup><small>10</small></sup>  וירד אביהו אל־האשׁה ויעשׂ שׁם שׁמשׁון משׁתה כי כן יעשׂו הבחורים׃ </p>
<p id="v11"><sup><small>11</small></sup>  ויהי כראותם אותו ויקחו שׁלשׁים מרעים ויהיו אתו׃ </p>
<p id="v12"><sup><small>12</small></sup>  ויאמר להם שׁמשׁון אחודה־נא לכם חידה אם־הגד תגידו אותה לי שׁבעת ימי המשׁתה ומצאתם ונתתי לכם שׁלשׁים סדינים ושׁלשׁים חלפת בגדים׃ </p>
<p id="v13"><sup><small>13</small></sup>  ואם־לא תוכלו להגיד לי ונתתם אתם לי שׁלשׁים סדינים ושׁלשׁים חליפות בגדים ויאמרו לו חודה חידתך ונשׁמענה׃ </p>
<p id="v14"><sup><small>14</small></sup>  ויאמר להם מהאכל יצא מאכל ומעז יצא מתוק ולא יכלו להגיד החידה שׁלשׁת ימים׃ </p>
<p id="v15"><sup><small>15</small></sup>  ויהי ביום השׁביעי ויאמרו לאשׁת־שׁמשׁון פתי את־אישׁך ויגד־לנו את־החידה פן־נשׂרף אותך ואת־בית אביך באשׁ הלירשׁנו קראתם לנו הלא׃ </p>
<p id="v16"><sup><small>16</small></sup>  ותבך אשׁת שׁמשׁון עליו ותאמר רק־שׂנאתני ולא אהבתני החידה חדת לבני עמי ולי לא הגדתה ויאמר לה הנה לאבי ולאמי לא הגדתי ולך אגיד׃ </p>
<p id="v17"><sup><small>17</small></sup>  ותבך עליו שׁבעת הימים אשׁר־היה להם המשׁתה ויהי ביום השׁביעי ויגד־לה כי הציקתהו ותגד החידה לבני עמה׃ </p>
<p id="v18"><sup><small>18</small></sup>  ויאמרו לו אנשׁי העיר ביום השׁביעי בטרם יבא החרסה מה־מתוק מדבשׁ ומה עז מארי ויאמר להם לולא חרשׁתם בעגלתי לא מצאתם חידתי׃ </p>
<p id="v19"><sup><small>19</small></sup>  ותצלח עליו רוח יהוה וירד אשׁקלון ויך מהם שׁלשׁים אישׁ ויקח את־חליצותם ויתן החליפות למגידי החידה ויחר אפו ויעל בית אביהו׃ </p>
<p id="v20"><sup><small>20</small></sup>  ותהי אשׁת שׁמשׁון למרעהו אשׁר רעה לו׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Ruth/13">רות - פֶּרֶק 13</a></td>
        <td><a href="/he/Bible/Ruth/Index">אינדקס</a></td>
        <td><a href="/he/Bible/Ruth/15">רות - פֶּרֶק 15</a></td>
      </tr>
    </tbody>
  </table>
</figure>
