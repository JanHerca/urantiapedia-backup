<!--
title: רות - פֶּרֶק 8
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Ruth/7">רות - פֶּרֶק 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Ruth/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Ruth/9">רות - פֶּרֶק 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמרו אליו אישׁ אפרים מה־הדבר הזה עשׂית לנו לבלתי קראות לנו כי הלכת להלחם במדין ויריבון אתו בחזקה׃ </p>
<p id="v2"><sup><small>2</small></sup>  ויאמר אליהם מה־עשׂיתי עתה ככם הלוא טוב עללות אפרים מבציר אביעזר׃ </p>
<p id="v3"><sup><small>3</small></sup>  בידכם נתן אלהים את־שׂרי מדין את־ערב ואת־זאב ומה־יכלתי עשׂות ככם אז רפתה רוחם מעליו בדברו הדבר הזה׃ </p>
<p id="v4"><sup><small>4</small></sup>  ויבא גדעון הירדנה עבר הוא ושׁלשׁ־מאות האישׁ אשׁר אתו עיפים ורדפים׃ </p>
<p id="v5"><sup><small>5</small></sup>  ויאמר לאנשׁי סכות תנו־נא ככרות לחם לעם אשׁר ברגלי כי־עיפים הם ואנכי רדף אחרי זבח וצלמנע מלכי מדין׃ </p>
<p id="v6"><sup><small>6</small></sup>  ויאמר שׂרי סכות הכף זבח וצלמנע עתה בידך כי־נתן לצבאך לחם׃ </p>
<p id="v7"><sup><small>7</small></sup>  ויאמר גדעון לכן בתת יהוה את־זבח ואת־צלמנע בידי ודשׁתי את־בשׂרכם את־קוצי המדבר ואת־הברקנים׃ </p>
<p id="v8"><sup><small>8</small></sup>  ויעל משׁם פנואל וידבר אליהם כזאת ויענו אותו אנשׁי פנואל כאשׁר ענו אנשׁי סכות׃ </p>
<p id="v9"><sup><small>9</small></sup>  ויאמר גם־לאנשׁי פנואל לאמר בשׁובי בשׁלום אתץ את־המגדל הזה׃ </p>
<p id="v10"><sup><small>10</small></sup>  וזבח וצלמנע בקרקר ומחניהם עמם כחמשׁת עשׂר אלף כל הנותרים מכל מחנה בני־קדם והנפלים מאה ועשׂרים אלף אישׁ שׁלף חרב׃ </p>
<p id="v11"><sup><small>11</small></sup>  ויעל גדעון דרך השׁכוני באהלים מקדם לנבח ויגבהה ויך את־המחנה והמחנה היה בטח׃ </p>
<p id="v12"><sup><small>12</small></sup>  וינוסו זבח וצלמנע וירדף אחריהם וילכד את־שׁני מלכי מדין את־זבח ואת־צלמנע וכל־המחנה החריד׃ </p>
<p id="v13"><sup><small>13</small></sup>  וישׁב גדעון בן־יואשׁ מן־המלחמה מלמעלה החרס׃ </p>
<p id="v14"><sup><small>14</small></sup>  וילכד־נער מאנשׁי סכות וישׁאלהו ויכתב אליו את־שׂרי סכות ואת־זקניה שׁבעים ושׁבעה אישׁ׃ </p>
<p id="v15"><sup><small>15</small></sup>  ויבא אל־אנשׁי סכות ויאמר הנה זבח וצלמנע אשׁר חרפתם אותי לאמר הכף זבח וצלמנע עתה בידך כי נתן לאנשׁיך היעפים לחם׃ </p>
<p id="v16"><sup><small>16</small></sup>  ויקח את־זקני העיר ואת־קוצי המדבר ואת־הברקנים וידע בהם את אנשׁי סכות׃ </p>
<p id="v17"><sup><small>17</small></sup>  ואת־מגדל פנואל נתץ ויהרג את־אנשׁי העיר׃ </p>
<p id="v18"><sup><small>18</small></sup>  ויאמר אל־זבח ואל־צלמנע איפה האנשׁים אשׁר הרגתם בתבור ויאמרו כמוך כמוהם אחד כתאר בני המלך׃ </p>
<p id="v19"><sup><small>19</small></sup>  ויאמר אחי בני־אמי הם חי־יהוה לו החיתם אותם לא הרגתי אתכם׃ </p>
<p id="v20"><sup><small>20</small></sup>  ויאמר ליתר בכורו קום הרג אותם ולא־שׁלף הנער חרבו כי ירא כי עודנו נער׃ </p>
<p id="v21"><sup><small>21</small></sup>  ויאמר זבח וצלמנע קום אתה ופגע־בנו כי כאישׁ גבורתו ויקם גדעון ויהרג את־זבח ואת־צלמנע ויקח את־השׂהרנים אשׁר בצוארי גמליהם׃ </p>
<p id="v22"><sup><small>22</small></sup>  ויאמרו אישׁ־ישׂראל אל־גדעון משׁל־בנו גם־אתה גם־בנך גם בן־בנך כי הושׁעתנו מיד מדין׃ </p>
<p id="v23"><sup><small>23</small></sup>  ויאמר אלהם גדעון לא־אמשׁל אני בכם ולא־ימשׁל בני בכם יהוה ימשׁל בכם׃ </p>
<p id="v24"><sup><small>24</small></sup>  ויאמר אלהם גדעון אשׁאלה מכם שׁאלה ותנו־לי אישׁ נזם שׁללו כי־נזמי זהב להם כי ישׁמעאלים הם׃ </p>
<p id="v25"><sup><small>25</small></sup>  ויאמרו נתון נתן ויפרשׂו את־השׂמלה וישׁליכו שׁמה אישׁ נזם שׁללו׃ </p>
<p id="v26"><sup><small>26</small></sup>  ויהי משׁקל נזמי הזהב אשׁר שׁאל אלף ושׁבע־מאות זהב לבד מן־השׂהרנים והנטפות ובגדי הארגמן שׁעל מלכי מדין ולבד מן־הענקות אשׁר בצוארי גמליהם׃ </p>
<p id="v27"><sup><small>27</small></sup>  ויעשׂ אותו גדעון לאפוד ויצג אותו בעירו בעפרה ויזנו כל־ישׂראל אחריו שׁם ויהי לגדעון ולביתו למוקשׁ׃ </p>
<p id="v28"><sup><small>28</small></sup>  ויכנע מדין לפני בני ישׂראל ולא יספו לשׂאת ראשׁם ותשׁקט הארץ ארבעים שׁנה בימי גדעון׃ </p>
<p id="v29"><sup><small>29</small></sup>  וילך ירבעל בן־יואשׁ וישׁב בביתו׃ </p>
<p id="v30"><sup><small>30</small></sup>  ולגדעון היו שׁבעים בנים יצאי ירכו כי־נשׁים רבות היו לו׃ </p>
<p id="v31"><sup><small>31</small></sup>  ופילגשׁו אשׁר בשׁכם ילדה־לו גם־היא בן וישׂם את־שׁמו אבימלך׃ </p>
<p id="v32"><sup><small>32</small></sup>  וימת גדעון בן־יואשׁ בשׂיבה טובה ויקבר בקבר יואשׁ אביו בעפרה אבי העזרי׃ </p>
<p id="v33"><sup><small>33</small></sup>  ויהי כאשׁר מת גדעון וישׁובו בני ישׂראל ויזנו אחרי הבעלים וישׂימו להם בעל ברית לאלהים׃ </p>
<p id="v34"><sup><small>34</small></sup>  ולא זכרו בני ישׂראל את־יהוה אלהיהם המציל אותם מיד כל־איביהם מסביב׃ </p>
<p id="v35"><sup><small>35</small></sup>  ולא־עשׂו חסד עם־בית ירבעל גדעון ככל־הטובה אשׁר עשׂה עם־ישׂראל׃ </p>
