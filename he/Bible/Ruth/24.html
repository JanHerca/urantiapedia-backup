<!--
title: רות - פֶּרֶק 3
description: 
published: true
date: 2022-10-6T10:37:18Z
tags: bible, bible—ruth
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/Ruth/2">רות - פֶּרֶק 2</a></td>
        <td><a href="/he/Bible/Ruth/Index">אינדקס</a></td>
        <td><a href="/he/Bible/Ruth/4">רות - פֶּרֶק 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ותאמר לה נעמי חמותה בתי הלא אבקשׁ־לך מנוח אשׁר ייטב־לך׃ </p>
<p id="v2"><sup><small>2</small></sup>  ועתה הלא בעז מדעתנו אשׁר היית את־נערותיו הנה־הוא זרה את־גרן השׂערים הלילה׃ </p>
<p id="v3"><sup><small>3</small></sup>  ורחצת וסכת ושׂמת שׂמלתך עליך וירדתי הגרן אל־תודעי לאישׁ עד כלתו לאכל ולשׁתות׃ </p>
<p id="v4"><sup><small>4</small></sup>  ויהי בשׁכבו וידעת את־המקום אשׁר ישׁכב־שׁם ובאת וגלית מרגלתיו ושׁכבתי והוא יגיד לך את אשׁר תעשׂין׃ </p>
<p id="v5"><sup><small>5</small></sup>  ותאמר אליה כל אשׁר־תאמרי אעשׂה׃ </p>
<p id="v6"><sup><small>6</small></sup>  ותרד הגרן ותעשׂ ככל אשׁר־צותה חמותה׃ </p>
<p id="v7"><sup><small>7</small></sup>  ויאכל בעז וישׁת וייטב לבו ויבא לשׁכב בקצה הערמה ותבא בלט ותגל מרגלתיו ותשׁכב׃ </p>
<p id="v8"><sup><small>8</small></sup>  ויהי בחצי הלילה ויחרד האישׁ וילפת והנה אשׁה שׁכבת מרגלתיו׃ </p>
<p id="v9"><sup><small>9</small></sup>  ויאמר מי־את ותאמר אנכי רות אמתך ופרשׂת כנפך על־אמתך כי גאל אתה׃ </p>
<p id="v10"><sup><small>10</small></sup>  ויאמר ברוכה את ליהוה בתי היטבת חסדך האחרון מן־הראשׁון לבלתי־לכת אחרי הבחורים אם־דל ואם־עשׁיר׃ </p>
<p id="v11"><sup><small>11</small></sup>  ועתה בתי אל־תיראי כל אשׁר־תאמרי אעשׂה־לך כי יודע כל־שׁער עמי כי אשׁת חיל את׃ </p>
<p id="v12"><sup><small>12</small></sup>  ועתה כי אמנם כי אם גאל אנכי וגם ישׁ גאל קרוב ממני׃ </p>
<p id="v13"><sup><small>13</small></sup>  ליני הלילה והיה בבקר אם־יגאלך טוב יגאל ואם־לא יחפץ לגאלך וגאלתיך אנכי חי־יהוה שׁכבי עד־הבקר׃ </p>
<p id="v14"><sup><small>14</small></sup>  ותשׁכב מרגלתו עד־הבקר ותקם בטרום יכיר אישׁ את־רעהו ויאמר אל־יודע כי־באה האשׁה הגרן׃ </p>
<p id="v15"><sup><small>15</small></sup>  ויאמר הבי המטפחת אשׁר־עליך ואחזי־בה ותאחז בה וימד שׁשׁ־שׂערים וישׁת עליה ויבא העיר׃ </p>
<p id="v16"><sup><small>16</small></sup>  ותבוא אל־חמותה ותאמר מי־את בתי ותגד־לה את כל־אשׁר עשׂה־לה האישׁ׃ </p>
<p id="v17"><sup><small>17</small></sup>  ותאמר שׁשׁ־השׂערים האלה נתן לי כי אמר אל־תבואי ריקם אל־חמותך׃ </p>
<p id="v18"><sup><small>18</small></sup>  ותאמר שׁבי בתי עד אשׁר תדעין איך יפל דבר כי לא ישׁקט האישׁ כי־אם־כלה הדבר היום׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/Ruth/2">רות - פֶּרֶק 2</a></td>
        <td><a href="/he/Bible/Ruth/Index">אינדקס</a></td>
        <td><a href="/he/Bible/Ruth/4">רות - פֶּרֶק 4</a></td>
      </tr>
    </tbody>
  </table>
</figure>
