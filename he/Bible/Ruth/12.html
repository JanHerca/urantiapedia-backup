<!--
title: רות - פֶּרֶק 12
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Ruth/11">רות - פֶּרֶק 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Ruth/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Ruth/13">רות - פֶּרֶק 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויצעק אישׁ אפרים ויעבר צפונה ויאמרו ליפתח מדוע עברת להלחם בבני־עמון ולנו לא קראת ללכת עמך ביתך נשׂרף עליך באשׁ׃ </p>
<p id="v2"><sup><small>2</small></sup>  ויאמר יפתח אליהם אישׁ ריב הייתי אני ועמי ובני־עמון מאד ואזעק אתכם ולא־הושׁעתם אותי מידם׃ </p>
<p id="v3"><sup><small>3</small></sup>  ואראה כי־אינך מושׁיע ואשׂימה נפשׁי בכפי ואעברה אל־בני עמון ויתנם יהוה בידי ולמה עליתם אלי היום הזה להלחם בי׃ </p>
<p id="v4"><sup><small>4</small></sup>  ויקבץ יפתח את־כל־אנשׁי גלעד וילחם את־אפרים ויכו אנשׁי גלעד את־אפרים כי אמרו פליטי אפרים אתם גלעד בתוך אפרים בתוך מנשׁה׃ </p>
<p id="v5"><sup><small>5</small></sup>  וילכד גלעד את־מעברות הירדן לאפרים והיה כי יאמרו פליטי אפרים אעברה ויאמרו לו אנשׁי־גלעד האפרתי אתה ויאמר לא׃ </p>
<p id="v6"><sup><small>6</small></sup>  ויאמרו לו אמר־נא שׁבלת ויאמר סבלת ולא יכין לדבר כן ויאחזו אותו וישׁחטוהו אל־מעברות הירדן ויפל בעת ההיא מאפרים ארבעים ושׁנים אלף׃ </p>
<p id="v7"><sup><small>7</small></sup>  וישׁפט יפתח את־ישׂראל שׁשׁ שׁנים וימת יפתח הגלעדי ויקבר בערי גלעד׃ </p>
<p id="v8"><sup><small>8</small></sup>  וישׁפט אחריו את־ישׂראל אבצן מבית לחם׃ </p>
<p id="v9"><sup><small>9</small></sup>  ויהי־לו שׁלשׁים בנים ושׁלשׁים בנות שׁלח החוצה ושׁלשׁים בנות הביא לבניו מן־החוץ וישׁפט את־ישׂראל שׁבע שׁנים׃ </p>
<p id="v10"><sup><small>10</small></sup>  וימת אבצן ויקבר בבית לחם׃ </p>
<p id="v11"><sup><small>11</small></sup>  וישׁפט אחריו את־ישׂראל אילון הזבולני וישׁפט את־ישׂראל עשׂר שׁנים׃ </p>
<p id="v12"><sup><small>12</small></sup>  וימת אלון הזבולני ויקבר באילון בארץ זבולן׃ </p>
<p id="v13"><sup><small>13</small></sup>  וישׁפט אחריו את־ישׂראל עבדון בן־הלל הפרעתוני׃ </p>
<p id="v14"><sup><small>14</small></sup>  ויהי־לו ארבעים בנים ושׁלשׁים בני בנים רכבים על־שׁבעים עירם וישׁפט את־ישׂראל שׁמנה שׁנים׃ </p>
<p id="v15"><sup><small>15</small></sup>  וימת עבדון בן־הלל הפרעתוני ויקבר בפרעתון בארץ אפרים בהר העמלקי׃ </p>
