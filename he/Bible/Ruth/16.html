<!--
title: רות - פֶּרֶק 16
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/Ruth/15">רות - פֶּרֶק 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Ruth/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Ruth/17">רות - פֶּרֶק 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  וילך שׁמשׁון עזתה וירא־שׁם אשׁה זונה ויבא אליה׃ </p>
<p id="v2"><sup><small>2</small></sup>  לעזתים לאמר בא שׁמשׁון הנה ויסבו ויארבו־לו כל־הלילה בשׁער העיר ויתחרשׁו כל־הלילה לאמר עד־אור הבקר והרגנהו׃ </p>
<p id="v3"><sup><small>3</small></sup>  וישׁכב שׁמשׁון עד־חצי הלילה ויקם בחצי הלילה ויאחז בדלתות שׁער־העיר ובשׁתי המזוזות ויסעם עם־הבריח וישׂם על־כתפיו ויעלם אל־ראשׁ ההר אשׁר על־פני חברון׃ </p>
<p id="v4"><sup><small>4</small></sup>  ויהי אחרי־כן ויאהב אשׁה בנחל שׂרק ושׁמה דלילה׃ </p>
<p id="v5"><sup><small>5</small></sup>  ויעלו אליה סרני פלשׁתים ויאמרו לה פתי אותו וראי במה כחו גדול ובמה נוכל לו ואסרנהו לענתו ואנחנו נתן־לך אישׁ אלף ומאה כסף׃ </p>
<p id="v6"><sup><small>6</small></sup>  ותאמר דלילה אל־שׁמשׁון הגידה־נא לי במה כחך גדול ובמה תאסר לענותך׃ </p>
<p id="v7"><sup><small>7</small></sup>  ויאמר אליה שׁמשׁון אם־יאסרני בשׁבעה יתרים לחים אשׁר לא־חרבו וחליתי והייתי כאחד האדם׃ </p>
<p id="v8"><sup><small>8</small></sup>  ויעלו־לה סרני פלשׁתים שׁבעה יתרים לחים אשׁר לא־חרבו ותאסרהו בהם׃ </p>
<p id="v9"><sup><small>9</small></sup>  והארב ישׁב לה בחדר ותאמר אליו פלשׁתים עליך שׁמשׁון וינתק את־היתרים כאשׁר ינתק פתיל־הנערת בהריחו אשׁ ולא נודע כחו׃ </p>
<p id="v10"><sup><small>10</small></sup>  ותאמר דלילה אל־שׁמשׁון הנה התלת בי ותדבר אלי כזבים עתה הגידה־נא לי במה תאסר׃ </p>
<p id="v11"><sup><small>11</small></sup>  ויאמר אליה אם־אסור יאסרוני בעבתים חדשׁים אשׁר לא־נעשׂה בהם מלאכה וחליתי והייתי כאחד האדם׃ </p>
<p id="v12"><sup><small>12</small></sup>  ותקח דלילה עבתים חדשׁים ותאסרהו בהם ותאמר אליו פלשׁתים עליך שׁמשׁון והארב ישׁב בחדר וינתקם מעל זרעתיו כחוט׃ </p>
<p id="v13"><sup><small>13</small></sup>  ותאמר דלילה אל־שׁמשׁון עד־הנה התלת בי ותדבר אלי כזבים הגידה לי במה תאסר ויאמר אליה אם־תארגי את־שׁבע מחלפות ראשׁי עם־המסכת׃ </p>
<p id="v14"><sup><small>14</small></sup>  ותתקע ביתד ותאמר אליו פלשׁתים עליך שׁמשׁון וייקץ משׁנתו ויסע את־היתד הארג ואת־המסכת׃ </p>
<p id="v15"><sup><small>15</small></sup>  ותאמר אליו איך תאמר אהבתיך ולבך אין אתי זה שׁלשׁ פעמים התלת בי ולא־הגדת לי במה כחך גדול׃ </p>
<p id="v16"><sup><small>16</small></sup>  ויהי כי־הציקה לו בדבריה כל־הימים ותאלצהו ותקצר נפשׁו למות׃ </p>
<p id="v17"><sup><small>17</small></sup>  ויגד־לה את־כל־לבו ויאמר לה מורה לא־עלה על־ראשׁי כי־נזיר אלהים אני מבטן אמי אם־גלחתי וסר ממני כחי וחליתי והייתי ככל־האדם׃ </p>
<p id="v18"><sup><small>18</small></sup>  ותרא דלילה כי־הגיד לה את־כל־לבו ותשׁלח ותקרא לסרני פלשׁתים לאמר עלו הפעם כי־הגיד לה את־כל־לבו ועלו אליה סרני פלשׁתים ויעלו הכסף בידם׃ </p>
<p id="v19"><sup><small>19</small></sup>  ותישׁנהו על־ברכיה ותקרא לאישׁ ותגלח את־שׁבע מחלפות ראשׁו ותחל לענותו ויסר כחו מעליו׃ </p>
<p id="v20"><sup><small>20</small></sup>  ותאמר פלשׁתים עליך שׁמשׁון ויקץ משׁנתו ויאמר אצא כפעם בפעם ואנער והוא לא ידע כי יהוה סר מעליו׃ </p>
<p id="v21"><sup><small>21</small></sup>  ויאחזוהו פלשׁתים וינקרו את־עיניו ויורידו אותו עזתה ויאסרוהו בנחשׁתים ויהי טוחן בבית האסירים׃ </p>
<p id="v22"><sup><small>22</small></sup>  ויחל שׂער־ראשׁו לצמח כאשׁר גלח׃ </p>
<p id="v23"><sup><small>23</small></sup>  וסרני פלשׁתים נאספו לזבח זבח־גדול לדגון אלהיהם ולשׂמחה ויאמרו נתן אלהינו בידנו את שׁמשׁון אויבינו׃ </p>
<p id="v24"><sup><small>24</small></sup>  ויראו אתו העם ויהללו את־אלהיהם כי אמרו נתן אלהינו בידנו את־אויבנו ואת מחריב ארצנו ואשׁר הרבה את־חללינו׃ </p>
<p id="v25"><sup><small>25</small></sup>  ויהי כי טוב לבם ויאמרו קראו לשׁמשׁון וישׂחק־לנו ויקראו לשׁמשׁון מבית האסירים ויצחק לפניהם ויעמידו אותו בין העמודים׃ </p>
<p id="v26"><sup><small>26</small></sup>  ויאמר שׁמשׁון אל־הנער המחזיק בידו הניחה אותי והימשׁני את־העמדים אשׁר הבית נכון עליהם ואשׁען עליהם׃ </p>
<p id="v27"><sup><small>27</small></sup>  והבית מלא האנשׁים והנשׁים ושׁמה כל סרני פלשׁתים ועל־הגג כשׁלשׁת אלפים אישׁ ואשׁה הראים בשׂחוק שׁמשׁון׃ </p>
<p id="v28"><sup><small>28</small></sup>  ויקרא שׁמשׁון אל־יהוה ויאמר אדני יהוה זכרני נא וחזקני נא אך הפעם הזה האלהים ואנקמה נקם־אחת משׁתי עיני מפלשׁתים׃ </p>
<p id="v29"><sup><small>29</small></sup>  וילפת שׁמשׁון את־שׁני עמודי התוך אשׁר הבית נכון עליהם ויסמך עליהם אחד בימינו ואחד בשׂמאלו׃ </p>
<p id="v30"><sup><small>30</small></sup>  ויאמר שׁמשׁון תמות נפשׁי עם־פלשׁתים ויט בכח ויפל הבית על־הסרנים ועל־כל־העם אשׁר־בו ויהיו המתים אשׁר המית במותו רבים מאשׁר המית בחייו׃ </p>
<p id="v31"><sup><small>31</small></sup>  וירדו אחיו וכל־בית אביהו וישׂאו אתו ויעלו ויקברו אותו בין צרעה ובין אשׁתאל בקבר מנוח אביו והוא שׁפט את־ישׂראל עשׂרים שׁנה׃ </p>
