<!--
title: רות - פֶּרֶק 1
description: 
published: true
date: 2023-11-8T20:31:8Z
tags: bible, bible—ruth
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/he/Bible/Ruth/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ruth/2">
          <span class="pr-2">רות - פֶּרֶק 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי אחרי מות יהושׁע וישׁאלו בני ישׂראל ביהוה לאמר מי יעלה־לנו אל־הכנעני בתחלה להלחם בו׃ </p>
<p id="v2"><sup><small>2</small></sup>  ויאמר יהוה יהודה יעלה הנה נתתי את־הארץ בידו׃ </p>
<p id="v3"><sup><small>3</small></sup>  ויאמר יהודה לשׁמעון אחיו עלה אתי בגורלי ונלחמה בכנעני והלכתי גם־אני אתך בגורלך וילך אתו שׁמעון׃ </p>
<p id="v4"><sup><small>4</small></sup>  ויעל יהודה ויתן יהוה את־הכנעני והפרזי בידם ויכום בבזק עשׂרת אלפים אישׁ׃ </p>
<p id="v5"><sup><small>5</small></sup>  וימצאו את־אדני בזק בבזק וילחמו בו ויכו את־הכנעני ואת־הפרזי׃ </p>
<p id="v6"><sup><small>6</small></sup>  וינס אדני בזק וירדפו אחריו ויאחזו אתו ויקצצו את־בהנות ידיו ורגליו׃ </p>
<p id="v7"><sup><small>7</small></sup>  ויאמר אדני־בזק שׁבעים מלכים בהנות ידיהם ורגליהם מקצצים היו מלקטים תחת שׁלחני כאשׁר עשׂיתי כן שׁלם־לי אלהים ויביאהו ירושׁלם וימת שׁם׃ </p>
<p id="v8"><sup><small>8</small></sup>  וילחמו בני־יהודה בירושׁלם וילכדו אותה ויכוה לפי־חרב ואת־העיר שׁלחו באשׁ׃ </p>
<p id="v9"><sup><small>9</small></sup>  ואחר ירדו בני יהודה להלחם בכנעני יושׁב ההר והנגב והשׁפלה׃ </p>
<p id="v10"><sup><small>10</small></sup>  וילך יהודה אל־הכנעני היושׁב בחברון ושׁם־חברון לפנים קרית ארבע ויכו את־שׁשׁי ואת־אחימן ואת־תלמי׃ </p>
<p id="v11"><sup><small>11</small></sup>  וילך משׁם אל־יושׁבי דביר ושׁם־דביר לפנים קרית־ספר׃ </p>
<p id="v12"><sup><small>12</small></sup>  ויאמר כלב אשׁר־יכה את־קרית־ספר ולכדה ונתתי לו את־עכסה בתי לאשׁה׃ </p>
<p id="v13"><sup><small>13</small></sup>  וילכדה עתניאל בן־קנז אחי כלב הקטן ממנו ויתן־לו את־עכסה בתו לאשׁה׃ </p>
<p id="v14"><sup><small>14</small></sup>  ויהי בבואה ותסיתהו לשׁאול מאת־אביה השׂדה ותצנח מעל החמור ויאמר־לה כלב מה־לך׃ </p>
<p id="v15"><sup><small>15</small></sup>  ותאמר לו הבה־לי ברכה כי ארץ הנגב נתתני ונתתה לי גלת מים ויתן־לה כלב את גלת עלית ואת גלת תחתית׃ </p>
<p id="v16"><sup><small>16</small></sup>  ובני קיני חתן משׁה עלו מעיר התמרים את־בני יהודה מדבר יהודה אשׁר בנגב ערד וילך וישׁב את־העם׃ </p>
<p id="v17"><sup><small>17</small></sup>  וילך יהודה את־שׁמעון אחיו ויכו את־הכנעני יושׁב צפת ויחרימו אותה ויקרא את־שׁם־העיר חרמה׃ </p>
<p id="v18"><sup><small>18</small></sup>  וילכד יהודה את־עזה ואת־גבולה ואת־אשׁקלון ואת־גבולה ואת־עקרון ואת־גבולה׃ </p>
<p id="v19"><sup><small>19</small></sup>  ויהי יהוה את־יהודה וירשׁ את־ההר כי לא להורישׁ את־ישׁבי העמק כי־רכב ברזל להם׃ </p>
<p id="v20"><sup><small>20</small></sup>  ויתנו לכלב את־חברון כאשׁר דבר משׁה ויורשׁ משׁם את־שׁלשׁה בני הענק׃ </p>
<p id="v21"><sup><small>21</small></sup>  ואת־היבוסי ישׁב ירושׁלם לא הורישׁו בני בנימן וישׁב היבוסי את־בני בנימן בירושׁלם עד היום הזה׃ </p>
<p id="v22"><sup><small>22</small></sup>  ויעלו בית־יוסף גם־הם בית־אל ויהוה עמם׃ </p>
<p id="v23"><sup><small>23</small></sup>  ויתירו בית־יוסף בבית־אל ושׁם־העיר לפנים לוז׃ </p>
<p id="v24"><sup><small>24</small></sup>  ויראו השׁמרים אישׁ יוצא מן־העיר ויאמרו לו הראנו נא את־מבוא העיר ועשׂינו עמך חסד׃ </p>
<p id="v25"><sup><small>25</small></sup>  ויראם את־מבוא העיר ויכו את־העיר לפי־חרב ואת־האישׁ ואת־כל־משׁפחתו שׁלחו׃ </p>
<p id="v26"><sup><small>26</small></sup>  וילך האישׁ ארץ החתים ויבן עיר ויקרא שׁמה לוז הוא שׁמה עד היום הזה׃ </p>
<p id="v27"><sup><small>27</small></sup>  ולא־הורישׁ מנשׁה את־בית־שׁאן ואת־בנותיה ואת־תענך ואת־בנתיה ואת־ישׁב דור ואת־בנותיה ואת־יושׁבי יבלעם ואת־בנתיה ואת־יושׁבי מגדו ואת־בנותיה ויואל הכנעני לשׁבת בארץ הזאת׃ </p>
<p id="v28"><sup><small>28</small></sup>  ויהי כי־חזק ישׂראל וישׂם את־הכנעני למס והורישׁ לא הורישׁו׃ </p>
<p id="v29"><sup><small>29</small></sup>  ואפרים לא הורישׁ את־הכנעני היושׁב בגזר וישׁב הכנעני בקרבו בגזר׃ </p>
<p id="v30"><sup><small>30</small></sup>  זבולן לא הורישׁ את־יושׁבי קטרון ואת־יושׁבי נהלל וישׁב הכנעני בקרבו ויהיו למס׃ </p>
<p id="v31"><sup><small>31</small></sup>  אשׁר לא הורישׁ את־ישׁבי עכו ואת־יושׁבי צידון ואת־אחלב ואת־אכזיב ואת־חלבה ואת־אפיק ואת־רחב׃ </p>
<p id="v32"><sup><small>32</small></sup>  וישׁב האשׁרי בקרב הכנעני ישׁבי הארץ כי לא הורישׁו׃ </p>
<p id="v33"><sup><small>33</small></sup>  נפתלי לא־הורישׁ את־ישׁבי בית־שׁמשׁ ואת־ישׁבי בית־ענת וישׁב בקרב הכנעני ישׁבי הארץ וישׁבי בית־שׁמשׁ ובית ענת היו להם למס׃ </p>
<p id="v34"><sup><small>34</small></sup>  וילחצו האמרי את־בני־דן ההרה כי־לא נתנו לרדת לעמק׃ </p>
<p id="v35"><sup><small>35</small></sup>  ויואל האמרי לשׁבת בהר־חרס באילון ובשׁעלבים ותכבד יד בית־יוסף ויהיו למס׃ </p>
<p id="v36"><sup><small>36</small></sup>  וגבול האמרי ממעלה עקרבים מהסלע ומעלה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/he/Bible/Ruth/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ruth/2">
          <span class="pr-2">רות - פֶּרֶק 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
