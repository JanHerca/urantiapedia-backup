<!--
title: רות - פֶּרֶק 19
description: 
published: true
date: 2023-11-8T20:31:8Z
tags: bible, bible—ruth
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ruth/18">
          <span class="mdi mdi-arrow-left-drop-circle"></span><span class="pl-2">רות - פֶּרֶק 18</span>
        </a>
        </td>
        <td>
        <a href="/he/Bible/Ruth/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ruth/20">
          <span class="pr-2">רות - פֶּרֶק 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי בימים ההם ומלך אין בישׂראל ויהי אישׁ לוי גר בירכתי הר־אפרים ויקח־לו אשׁה פילגשׁ מבית לחם יהודה׃ </p>
<p id="v2"><sup><small>2</small></sup>  ותזנה עליו פילגשׁו ותלך מאתו אל־בית אביה אל־בית לחם יהודה ותהי־שׁם ימים ארבעה חדשׁים׃ </p>
<p id="v3"><sup><small>3</small></sup>  ויקם אישׁה וילך אחריה לדבר על־לבה להשׁיבו ונערו עמו וצמד חמרים ותביאהו בית אביה ויראהו אבי הנערה וישׂמח לקראתו׃ </p>
<p id="v4"><sup><small>4</small></sup>  ויחזק־בו חתנו אבי הנערה וישׁב אתו שׁלשׁת ימים ויאכלו וישׁתו וילינו שׁם׃ </p>
<p id="v5"><sup><small>5</small></sup>  ויהי ביום הרביעי וישׁכימו בבקר ויקם ללכת ויאמר אבי הנערה אל־חתנו סעד לבך פת־לחם ואחר תלכו׃ </p>
<p id="v6"><sup><small>6</small></sup>  וישׁבו ויאכלו שׁניהם יחדו וישׁתו ויאמר אבי הנערה אל־האישׁ הואל־נא ולין ויטב לבך׃ </p>
<p id="v7"><sup><small>7</small></sup>  ויקם האישׁ ללכת ויפצר־בו חתנו וישׁב וילן שׁם׃ </p>
<p id="v8"><sup><small>8</small></sup>  וישׁכם בבקר ביום החמישׁי ללכת ויאמר אבי הנערה סעד־נא לבבך והתמהמהו עד־נטות היום ויאכלו שׁניהם׃ </p>
<p id="v9"><sup><small>9</small></sup>  ויקם האישׁ ללכת הוא ופילגשׁו ונערו ויאמר לו חתנו אבי הנערה הנה נא רפה היום לערב לינו־נא הנה חנות היום לין פה וייטב לבבך והשׁכמתם מחר לדרככם והלכת לאהלך׃ </p>
<p id="v10"><sup><small>10</small></sup>  ולא־אבה האישׁ ללון ויקם וילך ויבא עד־נכח יבוס היא ירושׁלם ועמו צמד חמורים חבושׁים ופילגשׁו עמו׃ </p>
<p id="v11"><sup><small>11</small></sup>  הם עם־יבוס והיום רד מאד ויאמר הנער אל־אדניו לכה־נא ונסורה אל־עיר־היבוסי הזאת ונלין בה׃ </p>
<p id="v12"><sup><small>12</small></sup>  ויאמר אליו אדניו לא נסור אל־עיר נכרי אשׁר לא־מבני ישׂראל הנה ועברנו עד־גבעה׃ </p>
<p id="v13"><sup><small>13</small></sup>  ויאמר לנערו לך ונקרבה באחד המקמות ולנו בגבעה או ברמה׃ </p>
<p id="v14"><sup><small>14</small></sup>  ויעברו וילכו ותבא להם השׁמשׁ אצל הגבעה אשׁר לבנימן׃ </p>
<p id="v15"><sup><small>15</small></sup>  ויסרו שׁם לבוא ללון בגבעה ויבא וישׁב ברחוב העיר ואין אישׁ מאסף־אותם הביתה ללון׃ </p>
<p id="v16"><sup><small>16</small></sup>  והנה אישׁ זקן בא מן־מעשׂהו מן־השׂדה בערב והאישׁ מהר אפרים והוא־גר בגבעה ואנשׁי המקום בני ימיני׃ </p>
<p id="v17"><sup><small>17</small></sup>  וישׂא עיניו וירא את־האישׁ הארח ברחב העיר ויאמר האישׁ הזקן אנה תלך ומאין תבוא׃ </p>
<p id="v18"><sup><small>18</small></sup>  ויאמר אליו עברים אנחנו מבית־לחם יהודה עד־ירכתי הר־אפרים משׁם אנכי ואלך עד־בית לחם יהודה ואת־בית יהוה אני הלך ואין אישׁ מאסף אותי הביתה׃ </p>
<p id="v19"><sup><small>19</small></sup>  וגם־תבן גם־מספוא ישׁ לחמורינו וגם לחם ויין ישׁ־לי ולאמתך ולנער עם־עבדיך אין מחסור כל־דבר׃ </p>
<p id="v20"><sup><small>20</small></sup>  ויאמר האישׁ הזקן שׁלום לך רק כל־מחסורך עלי רק ברחוב אל־תלן׃ </p>
<p id="v21"><sup><small>21</small></sup>  ויביאהו לביתו ויבול לחמורים וירחצו רגליהם ויאכלו וישׁתו׃ </p>
<p id="v22"><sup><small>22</small></sup>  המה מיטיבים את־לבם והנה אנשׁי העיר אנשׁי בני־בליעל נסבו את־הבית מתדפקים על־הדלת ויאמרו אל־האישׁ בעל הבית הזקן לאמר הוצא את־האישׁ אשׁר־בא אל־ביתך ונדענו׃ </p>
<p id="v23"><sup><small>23</small></sup>  ויצא אליהם האישׁ בעל הבית ויאמר אלהם אל־אחי אל־תרעו נא אחרי אשׁר־בא האישׁ הזה אל־ביתי אל־תעשׂו את־הנבלה הזאת׃ </p>
<p id="v24"><sup><small>24</small></sup>  הנה בתי הבתולה ופילגשׁהו אוציאה־נא אותם וענו אותם ועשׂו להם הטוב בעיניכם ולאישׁ הזה לא תעשׂו דבר הנבלה הזאת׃ </p>
<p id="v25"><sup><small>25</small></sup>  ולא־אבו האנשׁים לשׁמע לו ויחזק האישׁ בפילגשׁו ויצא אליהם החוץ וידעו אותה ויתעללו־בה כל־הלילה עד־הבקר וישׁלחוה בעלות השׁחר׃ </p>
<p id="v26"><sup><small>26</small></sup>  ותבא האשׁה לפנות הבקר ותפל פתח בית־האישׁ אשׁר־אדוניה שׁם עד־האור׃ </p>
<p id="v27"><sup><small>27</small></sup>  ויקם אדניה בבקר ויפתח דלתות הבית ויצא ללכת לדרכו והנה האשׁה פילגשׁו נפלת פתח הבית וידיה על־הסף׃ </p>
<p id="v28"><sup><small>28</small></sup>  ויאמר אליה קומי ונלכה ואין ענה ויקחה על־החמור ויקם האישׁ וילך למקמו׃ </p>
<p id="v29"><sup><small>29</small></sup>  ויבא אל־ביתו ויקח את־המאכלת ויחזק בפילגשׁו וינתחה לעצמיה לשׁנים עשׂר נתחים וישׁלחה בכל גבול ישׂראל׃ </p>
<p id="v30"><sup><small>30</small></sup>  והיה כל־הראה ואמר לא־נהיתה ולא־נראתה כזאת למיום עלות בני־ישׂראל מארץ מצרים עד היום הזה שׂימו־לכם עליה עצו ודברו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ruth/18">
          <span class="mdi mdi-arrow-left-drop-circle"></span><span class="pl-2">רות - פֶּרֶק 18</span>
        </a>
        </td>
        <td>
        <a href="/he/Bible/Ruth/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ruth/20">
          <span class="pr-2">רות - פֶּרֶק 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
