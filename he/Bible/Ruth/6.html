<!--
title: רות - פֶּרֶק 6
description: 
published: true
date: 2023-11-8T20:31:8Z
tags: bible, bible—ruth
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ruth/5">
          <span class="mdi mdi-arrow-left-drop-circle"></span><span class="pl-2">רות - פֶּרֶק 5</span>
        </a>
        </td>
        <td>
        <a href="/he/Bible/Ruth/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ruth/7">
          <span class="pr-2">רות - פֶּרֶק 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויעשׂו בני־ישׂראל הרע בעיני יהוה ויתנם יהוה ביד־מדין שׁבע שׁנים׃ </p>
<p id="v2"><sup><small>2</small></sup>  ותעז יד־מדין על־ישׂראל מפני מדין עשׂו להם בני ישׂראל את־המנהרות אשׁר בהרים ואת־המערות ואת־המצדות׃ </p>
<p id="v3"><sup><small>3</small></sup>  והיה אם־זרע ישׂראל ועלה מדין ועמלק ובני־קדם ועלו עליו׃ </p>
<p id="v4"><sup><small>4</small></sup>  ויחנו עליהם וישׁחיתו את־יבול הארץ עד־בואך עזה ולא־ישׁאירו מחיה בישׂראל ושׂה ושׁור וחמור׃ </p>
<p id="v5"><sup><small>5</small></sup>  כי הם ומקניהם יעלו ואהליהם יבאו כדי־ארבה לרב ולהם ולגמליהם אין מספר ויבאו בארץ לשׁחתה׃ </p>
<p id="v6"><sup><small>6</small></sup>  וידל ישׂראל מאד מפני מדין ויזעקו בני־ישׂראל אל־יהוה׃ </p>
<p id="v7"><sup><small>7</small></sup>  ויהי כי־זעקו בני־ישׂראל אל־יהוה על אדות מדין׃ </p>
<p id="v8"><sup><small>8</small></sup>  וישׁלח יהוה אישׁ נביא אל־בני ישׂראל ויאמר להם כה־אמר יהוה אלהי ישׂראל אנכי העליתי אתכם ממצרים ואציא אתכם מבית עבדים׃ </p>
<p id="v9"><sup><small>9</small></sup>  ואצל אתכם מיד מצרים ומיד כל־לחציכם ואגרשׁ אותם מפניכם ואתנה לכם את־ארצם׃ </p>
<p id="v10"><sup><small>10</small></sup>  ואמרה לכם אני יהוה אלהיכם לא תיראו את־אלהי האמרי אשׁר אתם יושׁבים בארצם ולא שׁמעתם בקולי׃ </p>
<p id="v11"><sup><small>11</small></sup>  ויבא מלאך יהוה וישׁב תחת האלה אשׁר בעפרה אשׁר ליואשׁ אבי העזרי וגדעון בנו חבט חטים בגת להניס מפני מדין׃ </p>
<p id="v12"><sup><small>12</small></sup>  וירא אליו מלאך יהוה ויאמר אליו יהוה עמך גבור החיל׃ </p>
<p id="v13"><sup><small>13</small></sup>  ויאמר אליו גדעון בי אדני וישׁ יהוה עמנו ולמה מצאתנו כל־זאת ואיה כל־נפלאתיו אשׁר ספרו־לנו אבותינו לאמר הלא ממצרים העלנו יהוה ועתה נטשׁנו יהוה ויתננו בכף־מדין׃ </p>
<p id="v14"><sup><small>14</small></sup>  ויפן אליו יהוה ויאמר לך בכחך זה והושׁעת את־ישׂראל מכף מדין הלא שׁלחתיך׃ </p>
<p id="v15"><sup><small>15</small></sup>  ויאמר אליו בי אדני במה אושׁיע את־ישׂראל הנה אלפי הדל במנשׁה ואנכי הצעיר בבית אבי׃ </p>
<p id="v16"><sup><small>16</small></sup>  ויאמר אליו יהוה כי אהיה עמך והכית את־מדין כאישׁ אחד׃ </p>
<p id="v17"><sup><small>17</small></sup>  ויאמר אליו אם־נא מצאתי חן בעיניך ועשׂית לי אות שׁאתה מדבר עמי׃ </p>
<p id="v18"><sup><small>18</small></sup>  אל־נא תמשׁ מזה עד־באי אליך והצאתי את־מנחתי והנחתי לפניך ויאמר אנכי אשׁב עד שׁובך׃ </p>
<p id="v19"><sup><small>19</small></sup>  וגדעון בא ויעשׂ גדי־עזים ואיפת־קמח מצות הבשׂר שׂם בסל והמרק שׂם בפרור ויוצא אליו אל־תחת האלה ויגשׁ׃ </p>
<p id="v20"><sup><small>20</small></sup>  ויאמר אליו מלאך האלהים קח את־הבשׂר ואת־המצות והנח אל־הסלע הלז ואת־המרק שׁפוך ויעשׂ כן׃ </p>
<p id="v21"><sup><small>21</small></sup>  וישׁלח מלאך יהוה את־קצה המשׁענת אשׁר בידו ויגע בבשׂר ובמצות ותעל האשׁ מן־הצור ותאכל את־הבשׂר ואת־המצות ומלאך יהוה הלך מעיניו׃ </p>
<p id="v22"><sup><small>22</small></sup>  וירא גדעון כי־מלאך יהוה הוא ויאמר גדעון אהה אדני יהוה כי־על־כן ראיתי מלאך יהוה פנים אל־פנים׃ </p>
<p id="v23"><sup><small>23</small></sup>  ויאמר לו יהוה שׁלום לך אל־תירא לא תמות׃ </p>
<p id="v24"><sup><small>24</small></sup>  ויבן שׁם גדעון מזבח ליהוה ויקרא־לו יהוה שׁלום עד היום הזה עודנו בעפרת אבי העזרי׃ </p>
<p id="v25"><sup><small>25</small></sup>  ויהי בלילה ההוא ויאמר לו יהוה קח את־פר־השׁור אשׁר לאביך ופר השׁני שׁבע שׁנים והרסת את־מזבח הבעל אשׁר לאביך ואת־האשׁרה אשׁר־עליו תכרת׃ </p>
<p id="v26"><sup><small>26</small></sup>  ובנית מזבח ליהוה אלהיך על ראשׁ המעוז הזה במערכה ולקחת את־הפר השׁני והעלית עולה בעצי האשׁרה אשׁר תכרת׃ </p>
<p id="v27"><sup><small>27</small></sup>  ויקח גדעון עשׂרה אנשׁים מעבדיו ויעשׂ כאשׁר דבר אליו יהוה ויהי כאשׁר ירא את־בית אביו ואת־אנשׁי העיר מעשׂות יומם ויעשׂ לילה׃ </p>
<p id="v28"><sup><small>28</small></sup>  וישׁכימו אנשׁי העיר בבקר והנה נתץ מזבח הבעל והאשׁרה אשׁר־עליו כרתה ואת הפר השׁני העלה על־המזבח הבנוי׃ </p>
<p id="v29"><sup><small>29</small></sup>  ויאמרו אישׁ אל־רעהו מי עשׂה הדבר הזה וידרשׁו ויבקשׁו ויאמרו גדעון בן־יואשׁ עשׂה הדבר הזה׃ </p>
<p id="v30"><sup><small>30</small></sup>  ויאמרו אנשׁי העיר אל־יואשׁ הוצא את־בנך וימת כי נתץ את־מזבח הבעל וכי כרת האשׁרה אשׁר־עליו׃ </p>
<p id="v31"><sup><small>31</small></sup>  ויאמר יואשׁ לכל אשׁר־עמדו עליו האתם תריבון לבעל אם־אתם תושׁיעון אותו אשׁר יריב לו יומת עד־הבקר אם־אלהים הוא ירב לו כי נתץ את־מזבחו׃ </p>
<p id="v32"><sup><small>32</small></sup>  ויקרא־לו ביום־ההוא ירבעל לאמר ירב בו הבעל כי נתץ את־מזבחו׃ </p>
<p id="v33"><sup><small>33</small></sup>  וכל־מדין ועמלק ובני־קדם נאספו יחדו ויעברו ויחנו בעמק יזרעאל׃ </p>
<p id="v34"><sup><small>34</small></sup>  ורוח יהוה לבשׁה את־גדעון ויתקע בשׁופר ויזעק אביעזר אחריו׃ </p>
<p id="v35"><sup><small>35</small></sup>  ומלאכים שׁלח בכל־מנשׁה ויזעק גם־הוא אחריו ומלאכים שׁלח באשׁר ובזבלון ובנפתלי ויעלו לקראתם׃ </p>
<p id="v36"><sup><small>36</small></sup>  ויאמר גדעון אל־האלהים אם־ישׁך מושׁיע בידי את־ישׂראל כאשׁר דברת׃ </p>
<p id="v37"><sup><small>37</small></sup>  הנה אנכי מציג את־גזת הצמר בגרן אם טל יהיה על־הגזה לבדה ועל־כל־הארץ חרב וידעתי כי־תושׁיע בידי את־ישׂראל כאשׁר דברת׃ </p>
<p id="v38"><sup><small>38</small></sup>  ויהי־כן וישׁכם ממחרת ויזר את־הגזה וימץ טל מן־הגזה מלוא הספל מים׃ </p>
<p id="v39"><sup><small>39</small></sup>  ויאמר גדעון אל־האלהים אל־יחר אפך בי ואדברה אך הפעם אנסה נא־רק־הפעם בגזה יהי־נא חרב אל־הגזה לבדה ועל־כל־הארץ יהיה־טל׃ </p>
<p id="v40"><sup><small>40</small></sup>  ויעשׂ אלהים כן בלילה ההוא ויהי־חרב אל־הגזה לבדה ועל־כל־הארץ היה טל׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Ruth/5">
          <span class="mdi mdi-arrow-left-drop-circle"></span><span class="pl-2">רות - פֶּרֶק 5</span>
        </a>
        </td>
        <td>
        <a href="/he/Bible/Ruth/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Ruth/7">
          <span class="pr-2">רות - פֶּרֶק 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
