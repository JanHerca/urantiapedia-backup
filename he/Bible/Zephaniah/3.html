<!--
title: צפניה - פֶּרֶק 3
description: 
published: true
date: 2023-11-8T20:31:8Z
tags: bible, bible—zephaniah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Zephaniah/2">
          <span class="mdi mdi-arrow-left-drop-circle"></span><span class="pl-2">צפניה - פֶּרֶק 2</span>
        </a>
        </td>
        <td>
        <a href="/he/Bible/Zephaniah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  הוי מראה ונגאלה העיר היונה׃ </p>
<p id="v2"><sup><small>2</small></sup>  לא שׁמעה בקול לא לקחה מוסר ביהוה לא בטחה אל־אלהיה לא קרבה׃ </p>
<p id="v3"><sup><small>3</small></sup>  שׂריה בקרבה אריות שׁאגים שׁפטיה זאבי ערב לא גרמו לבקר׃ </p>
<p id="v4"><sup><small>4</small></sup>  נביאיה פחזים אנשׁי בגדות כהניה חללו־קדשׁ חמסו תורה׃ </p>
<p id="v5"><sup><small>5</small></sup>  יהוה צדיק בקרבה לא יעשׂה עולה בבקר בבקר משׁפטו יתן לאור לא נעדר ולא־יודע עול בשׁת׃ </p>
<p id="v6"><sup><small>6</small></sup>  הכרתי גוים נשׁמו פנותם החרבתי חוצותם מבלי עובר נצדו עריהם מבלי־אישׁ מאין יושׁב׃ </p>
<p id="v7"><sup><small>7</small></sup>  אמרתי אך־תיראי אותי תקחי מוסר ולא־יכרת מעונה כל אשׁר־פקדתי עליה אכן השׁכימו השׁחיתו כל עלילותם׃ </p>
<p id="v8"><sup><small>8</small></sup>  לכן חכו־לי נאם־יהוה ליום קומי לעד כי משׁפטי לאסף גוים לקבצי ממלכות לשׁפך עליהם זעמי כל חרון אפי כי באשׁ קנאתי תאכל כל־הארץ׃ </p>
<p id="v9"><sup><small>9</small></sup>  כי־אז אהפך אל־עמים שׂפה ברורה לקרא כלם בשׁם יהוה לעבדו שׁכם אחד׃ </p>
<p id="v10"><sup><small>10</small></sup>  מעבר לנהרי־כושׁ עתרי בת־פוצי יובלון מנחתי׃ </p>
<p id="v11"><sup><small>11</small></sup>  ביום ההוא לא תבושׁי מכל עלילתיך אשׁר פשׁעת בי כי־אז אסיר מקרבך עליזי גאותך ולא־תוספי לגבהה עוד בהר קדשׁי׃ </p>
<p id="v12"><sup><small>12</small></sup>  והשׁארתי בקרבך עם עני ודל וחסו בשׁם יהוה׃ </p>
<p id="v13"><sup><small>13</small></sup>  שׁארית ישׂראל לא־יעשׂו עולה ולא־ידברו כזב ולא־ימצא בפיהם לשׁון תרמית כי־המה ירעו ורבצו ואין מחריד׃ <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  רני בת־ציון הריעו ישׂראל שׂמחי ועלזי בכל־לב בת ירושׁלם׃ </p>
<p id="v15"><sup><small>15</small></sup>  הסיר יהוה משׁפטיך פנה איבך מלך ישׂראל יהוה בקרבך לא־תיראי רע עוד׃ </p>
<p id="v16"><sup><small>16</small></sup>  ביום ההוא יאמר לירושׁלם אל־תיראי ציון אל־ירפו ידיך׃ </p>
<p id="v17"><sup><small>17</small></sup>  יהוה אלהיך בקרבך גבור יושׁיע ישׂישׂ עליך בשׂמחה יחרישׁ באהבתו יגיל עליך ברנה׃ <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  נוגי ממועד אספתי ממך היו משׂאת עליה חרפה׃ </p>
<p id="v19"><sup><small>19</small></sup>  הנני עשׂה את־כל־מעניך בעת ההיא והושׁעתי את־הצלעה והנדחה אקבץ ושׂמתים לתהלה ולשׁם בכל־הארץ בשׁתם׃ </p>
<p id="v20"><sup><small>20</small></sup>  בעת ההיא אביא אתכם ובעת קבצי אתכם כי־אתן אתכם לשׁם ולתהלה בכל עמי הארץ בשׁובי את־שׁבותיכם לעיניכם אמר יהוה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Zephaniah/2">
          <span class="mdi mdi-arrow-left-drop-circle"></span><span class="pl-2">צפניה - פֶּרֶק 2</span>
        </a>
        </td>
        <td>
        <a href="/he/Bible/Zephaniah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 3:13 <i>שארית ישראל</i>: <a href="/he/The_Urantia_Book/97#p9_21">או 97:9.21</a>. </li>
  <li id="fn2"><a href="#cite2">↑</a> 3:17 <i>חלק 2: אלוהים הוא כל יכול</i>: <a href="/he/The_Urantia_Book/2#p6_3">או 2:6.3</a>. </li>
</ol>
</div>
