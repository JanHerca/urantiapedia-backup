<!--
title: צפניה - פֶּרֶק 2
description: 
published: true
date: 2023-11-8T20:31:8Z
tags: bible, bible—zephaniah
editor: ckeditor
dateCreated: 2022-8-20T20:17:7Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Zephaniah/1">
          <span class="mdi mdi-arrow-left-drop-circle"></span><span class="pl-2">צפניה - פֶּרֶק 1</span>
        </a>
        </td>
        <td>
        <a href="/he/Bible/Zephaniah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Zephaniah/3">
          <span class="pr-2">צפניה - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  התקושׁשׁו וקושׁו הגוי לא נכסף׃ </p>
<p id="v2"><sup><small>2</small></sup>  בטרם לדת חק כמץ עבר יום בטרם לא־יבוא עליכם חרון אף־יהוה בטרם לא־יבוא עליכם יום אף־יהוה׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  בקשׁו את־יהוה כל־ענוי הארץ אשׁר משׁפטו פעלו בקשׁו־צדק בקשׁו ענוה אולי תסתרו ביום אף־יהוה׃ </p>
<p id="v4"><sup><small>4</small></sup>  כי עזה עזובה תהיה ואשׁקלון לשׁממה אשׁדוד בצהרים יגרשׁוה ועקרון תעקר׃ </p>
<p id="v5"><sup><small>5</small></sup>  הוי ישׁבי חבל הים גוי כרתים דבר־יהוה עליכם כנען ארץ פלשׁתים והאבדתיך מאין יושׁב׃ </p>
<p id="v6"><sup><small>6</small></sup>  והיתה חבל הים נות כרת רעים וגדרות צאן׃ </p>
<p id="v7"><sup><small>7</small></sup>  והיה חבל לשׁארית בית יהודה עליהם ירעון בבתי אשׁקלון בערב ירבצון כי יפקדם יהוה אלהיהם ושׁב שׁבותם׃ </p>
<p id="v8"><sup><small>8</small></sup>  שׁמעתי חרפת מואב וגדופי בני עמון אשׁר חרפו את־עמי ויגדילו על־גבולם׃ </p>
<p id="v9"><sup><small>9</small></sup>  לכן חי־אני נאם יהוה צבאות אלהי ישׂראל כי־מואב כסדם תהיה ובני עמון כעמרה ממשׁק חרול ומכרה־מלח ושׁממה עד־עולם שׁארית עמי יבזום ויתר גוי ינחלום׃ <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  זאת להם תחת גאונם כי חרפו ויגדלו על־עם יהוה צבאות׃ </p>
<p id="v11"><sup><small>11</small></sup>  נורא יהוה עליהם כי רזה את כל־אלהי הארץ וישׁתחוו־לו אישׁ ממקומו כל איי הגוים׃ </p>
<p id="v12"><sup><small>12</small></sup>  גם־אתם כושׁים חללי חרבי המה׃ </p>
<p id="v13"><sup><small>13</small></sup>  ויט ידו על־צפון ויאבד את־אשׁור וישׂם את־נינוה לשׁממה ציה כמדבר׃ </p>
<p id="v14"><sup><small>14</small></sup>  ורבצו בתוכה עדרים כל־חיתו־גוי גם־קאת גם־קפד בכפתריה ילינו קול ישׁורר בחלון חרב בסף כי ארזה ערה׃ </p>
<p id="v15"><sup><small>15</small></sup>  זאת העיר העליזה היושׁבת לבטח האמרה בלבבה אני ואפסי עוד איך היתה לשׁמה מרבץ לחיה כל עובר עליה ישׁרק יניע ידו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/Zephaniah/1">
          <span class="mdi mdi-arrow-left-drop-circle"></span><span class="pl-2">צפניה - פֶּרֶק 1</span>
        </a>
        </td>
        <td>
        <a href="/he/Bible/Zephaniah/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/Zephaniah/3">
          <span class="pr-2">צפניה - פֶּרֶק 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 2:2 <i>אלוהים אמר לכעוס</i>: <a href="/he/The_Urantia_Book/4#p3_2">או 4:3.2</a>. </li>
  <li id="fn2"><a href="#cite2">↑</a> 2:9 <i>לא עוד אדון הצבאות</i>: <a href="/he/The_Urantia_Book/194#p3_11">או 194:3.11</a>. </li>
</ol>
</div>
