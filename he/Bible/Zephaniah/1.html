<!--
title: צפניה - פֶּרֶק 1
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/Zephaniah/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/Zephaniah/2">צפניה - פֶּרֶק 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  דבר־יהוה אשׁר היה אל־צפניה בן־כושׁי בן־גדליה בן־אמריה בן־חזקיה בימי יאשׁיהו בן־אמון מלך יהודה׃ </p>
<p id="v2"><sup><small>2</small></sup>  אסף אסף כל מעל פני האדמה נאם־יהוה׃ </p>
<p id="v3"><sup><small>3</small></sup>  אסף אדם ובהמה אסף עוף־השׁמים ודגי הים והמכשׁלות את־הרשׁעים והכרתי את־האדם מעל פני האדמה נאם־יהוה׃ </p>
<p id="v4"><sup><small>4</small></sup>  ונטיתי ידי על־יהודה ועל כל־יושׁבי ירושׁלם והכרתי מן־המקום הזה את־שׁאר הבעל את־שׁם הכמרים עם־הכהנים׃ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  ואת־המשׁתחוים על־הגגות לצבא השׁמים ואת־המשׁתחוים הנשׁבעים ליהוה והנשׁבעים במלכם׃ </p>
<p id="v6"><sup><small>6</small></sup>  ואת־הנסוגים מאחרי יהוה ואשׁר לא־בקשׁו את־יהוה ולא דרשׁהו׃ </p>
<p id="v7"><sup><small>7</small></sup>  הס מפני אדני יהוה כי קרוב יום יהוה כי־הכין יהוה זבח הקדישׁ קראיו׃ </p>
<p id="v8"><sup><small>8</small></sup>  והיה ביום זבח יהוה ופקדתי על־השׂרים ועל־בני המלך ועל כל־הלבשׁים מלבושׁ נכרי׃ </p>
<p id="v9"><sup><small>9</small></sup>  ופקדתי על כל־הדולג על־המפתן ביום ההוא הממלאים בית אדניהם חמס ומרמה׃ </p>
<p id="v10"><sup><small>10</small></sup>  והיה ביום ההוא נאם־יהוה קול צעקה משׁער הדגים ויללה מן־המשׁנה ושׁבר גדול מהגבעות׃ </p>
<p id="v11"><sup><small>11</small></sup>  הילילו ישׁבי המכתשׁ כי נדמה כל־עם כנען נכרתו כל־נטילי כסף׃ </p>
<p id="v12"><sup><small>12</small></sup>  והיה בעת ההיא אחפשׂ את־ירושׁלם בנרות ופקדתי על־האנשׁים הקפאים על־שׁמריהם האמרים בלבבם לא־ייטיב יהוה ולא ירע׃ <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  והיה חילם למשׁסה ובתיהם לשׁממה ובנו בתים ולא ישׁבו ונטעו כרמים ולא ישׁתו את־יינם׃ </p>
<p id="v14"><sup><small>14</small></sup>  קרוב יום־יהוה הגדול קרוב ומהר מאד קול יום יהוה מר צרח שׁם גבור׃ </p>
<p id="v15"><sup><small>15</small></sup>  יום עברה היום ההוא יום צרה ומצוקה יום שׁאה ומשׁואה יום חשׁך ואפלה יום ענן וערפל׃ </p>
<p id="v16"><sup><small>16</small></sup>  יום שׁופר ותרועה על הערים הבצרות ועל הפנות הגבהות׃ </p>
<p id="v17"><sup><small>17</small></sup>  והצרתי לאדם והלכו כעורים כי ליהוה חטאו ושׁפך דמם כעפר ולחמם כגללים׃ </p>
<p id="v18"><sup><small>18</small></sup>  גם־כספם גם־זהבם לא־יוכל להצילם ביום עברת יהוה ובאשׁ קנאתו תאכל כל־הארץ כי־כלה אך־נבהלה יעשׂה את כל־ישׁבי הארץ׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 1:4 <i>"אלים" מתחרים בעל</i>: <a href="/he/The_Urantia_Book/95#p1_3">או 95:1.3</a>. </li>
  <li id="fn2"><a href="#cite2">↑</a> 1:12 <i>חילוניות לוחמנית</i>: <a href="/he/The_Urantia_Book/195#p8_5">או 195:8.5</a>. </li>
</ol>
</div>
