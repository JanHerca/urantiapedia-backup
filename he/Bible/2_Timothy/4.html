<!--
title: האיגרת השנייה אל טימותיוס - פֶּרֶק 4
description: 
published: true
date: 2022-8-20T20:17:7Z
tags: 
editor: ckeditor
dateCreated: 2022-8-20T20:17:7Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/2_Timothy/3">האיגרת השנייה אל טימותיוס - פֶּרֶק 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/2_Timothy/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  ועתה הנני מעיד בך נגד האלהים ונגד אדנינו ישוע המשיח הבא לשפט את־החיים ואת־המתים בהופעתו ובמלכותו׃ </p>
<p id="v2"><sup><small>2</small></sup>  הכרז את־הדבר והתמד בעתו ושלא בעתו הוכח וגער והזהר בכל־ארך־רוח והוראה׃ </p>
<p id="v3"><sup><small>3</small></sup>  כי־בוא תבא העת אשר לא־יכילו את־הלקח הבריא כי אם־כאות נפשם יאספו להם מורים לשעשעי אזנים׃ </p>
<p id="v4"><sup><small>4</small></sup>  ויטו אזניהם מן־האמת ויפנו אל־ההגדות׃ </p>
<p id="v5"><sup><small>5</small></sup>  אבל אתה היה ער בכל סבל הרעות ועשה מלאכת המבשר ומלא את־שרותך׃ </p>
<p id="v6"><sup><small>6</small></sup>  כי עתה זה אסך נסך ועת פטירתי הגיעה׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  המלחמה הטובה נלחמתי את־המרוצה השלמתי את־האמונה נצרתי׃ <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  ומעתה שמור לי כתר הצדקה אשר ביום ההוא יתן לי האדון השפט הצדיק ולא־לי לבדי כי־לכל־אהבי הופעתו׃ </p>
<p id="v9"><sup><small>9</small></sup>  חושה לבוא אלי במהרה׃ </p>
<p id="v10"><sup><small>10</small></sup>  כי־דימס עזבני באהבתו את־העולם הזה וילך־לו לתסלוניקי וקריסקיס הלך לגלטיה וטיטוס לדלמטיה׃ </p>
<p id="v11"><sup><small>11</small></sup>  ולוקס הוא לבדו עמדי קח את־מרקוס והביאהו אתך כי יועיל־לי למאד לעבודה׃ </p>
<p id="v12"><sup><small>12</small></sup>  את־טוכיקוס שלחתי לאפסוס׃ </p>
<p id="v13"><sup><small>13</small></sup>  את־המטפחת שהנחתי בטרואס אצל קרפוס הביאהו אתך בבואך ואף את־הספרים ועל־כלם את־כתבי הקלף׃ </p>
<p id="v14"><sup><small>14</small></sup>  אלכסנדרוס חרש הנחשת עשה לי רעות רבות ישלם־לו יהוה כמעשיו׃ </p>
<p id="v15"><sup><small>15</small></sup>  וגם־אתה השמר־לך ממנו כי־מרה את־דברינו׃ </p>
<p id="v16"><sup><small>16</small></sup>  בהצטדקי בראשונה לא־היה איש לעזרני כי־כלם עזבוני אל־תחשב להם לעון׃ </p>
<p id="v17"><sup><small>17</small></sup>  ואדני הוא עזרני וחזקני למען תשלם על־ידי הבשורה וישמעוה כל־הגוים ואנצל מפי אריה׃ </p>
<p id="v18"><sup><small>18</small></sup>  ויצילני אדני מכל־מעשה רע ויושיעני למלכותו בשמים לו הכבוד לעולמי עולמים אמן׃ <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  שאל לשלום פריסקה ועקילס ובית אניסיפורוס׃ <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  ארסטוס נשאר בקורנתוס ואת־טרופימוס הנחתי במיליטוס כי חלה הוא׃ </p>
<p id="v21"><sup><small>21</small></sup>  חושה לבוא לפני הסתיו אובולוס ופודיס ולינוס וקלודיה והאחים כלם שאלים לשלומך׃ </p>
<p id="v22"><sup><small>22</small></sup>  אדנינו ישוע המשיח יהי עם־רוחך החסד עמכם אמן׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 4:6-8 <i>ניצחון ודאי</i>: <a href="/he/The_Urantia_Book/32#p5_8">או 32:5.8</a>. </li>
  <li id="fn2"><a href="#cite2">↑</a> 4:7 <i>כאשר הגזע הארצי הוא רום</i>: <a href="/he/The_Urantia_Book/112#p7_2">או 112:7.2</a>.  <i>להילחם במאבק הטוב של האמונה</i>: <a href="/he/The_Urantia_Book/166#p3_4">או 166:3.4</a>.  <i>להילחם במאבק הטוב של האמונה</i>: <a href="/he/The_Urantia_Book/159#p3_8">או 159:3.8</a>. </li>
  <li id="fn3"><a href="#cite3">↑</a> 4:18 <i>גאולה מהרע</i>: <a href="/he/The_Urantia_Book/121#p5_11">או 121:5.11</a>. </li>
  <li id="fn4"><a href="#cite4">↑</a> 4:19 <i>אקילה ופריסילה</i>: <a href="/he/The_Urantia_Book/133#p3_12">או 133:3.12</a>. </li>
</ol>
</div>
