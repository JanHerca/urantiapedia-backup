<!--
title: דברי הימים א׳ - פֶּרֶק 15
description: 
published: true
date: 2023-11-8T20:31:8Z
tags: bible, bible—1 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/14">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 14</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/16">
          <span class="pr-2">דברי הימים א׳ - פֶּרֶק 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויעשׂ־לו בתים בעיר דויד ויכן מקום לארון האלהים ויט־לו אהל׃ </p>
<p id="v2"><sup><small>2</small></sup>  אז אמר דויד לא לשׂאת את־ארון האלהים כי אם־הלוים כי־בם בחר יהוה לשׂאת את־ארון יהוה ולשׁרתו עד־עולם׃ </p>
<p id="v3"><sup><small>3</small></sup>  ויקהל דויד את־כל־ישׂראל אל־ירושׁלם להעלות את־ארון יהוה אל־מקומו אשׁר־הכין לו׃ </p>
<p id="v4"><sup><small>4</small></sup>  ויאסף דויד את־בני אהרן ואת־הלוים׃ </p>
<p id="v5"><sup><small>5</small></sup>  לבני קהת אוריאל השׂר ואחיו מאה ועשׂרים׃ </p>
<p id="v6"><sup><small>6</small></sup>  לבני מררי עשׂיה השׂר ואחיו מאתים ועשׂרים׃ </p>
<p id="v7"><sup><small>7</small></sup>  לבני גרשׁום יואל השׂר ואחיו מאה ושׁלשׁים׃ </p>
<p id="v8"><sup><small>8</small></sup>  לבני אליצפן שׁמעיה השׂר ואחיו מאתים׃ </p>
<p id="v9"><sup><small>9</small></sup>  לבני חברון אליאל השׂר ואחיו שׁמונים׃ </p>
<p id="v10"><sup><small>10</small></sup>  לבני עזיאל עמינדב השׂר ואחיו מאה ושׁנים עשׂר׃ </p>
<p id="v11"><sup><small>11</small></sup>  ויקרא דויד לצדוק ולאביתר הכהנים וללוים לאוריאל עשׂיה ויואל שׁמעיה ואליאל ועמינדב׃ </p>
<p id="v12"><sup><small>12</small></sup>  ויאמר להם אתם ראשׁי האבות ללוים התקדשׁו אתם ואחיכם והעליתם את ארון יהוה אלהי ישׂראל אל־הכינותי לו׃ </p>
<p id="v13"><sup><small>13</small></sup>  כי למבראשׁונה לא אתם פרץ יהוה אלהינו בנו כי־לא דרשׁנהו כמשׁפט׃ </p>
<p id="v14"><sup><small>14</small></sup>  ויתקדשׁו הכהנים והלוים להעלות את־ארון יהוה אלהי ישׂראל׃ </p>
<p id="v15"><sup><small>15</small></sup>  וישׂאו בני־הלוים את ארון האלהים כאשׁר צוה משׁה כדבר יהוה בכתפם במטות עליהם׃ </p>
<p id="v16"><sup><small>16</small></sup>  ויאמר דויד לשׂרי הלוים להעמיד את־אחיהם המשׁררים בכלי־שׁיר נבלים וכנרות ומצלתים משׁמיעים להרים־בקול לשׂמחה׃ </p>
<p id="v17"><sup><small>17</small></sup>  ויעמידו הלוים את הימן בן־יואל ומן־אחיו אסף בן־ברכיהו ומן־בני מררי אחיהם איתן בן־קושׁיהו׃ </p>
<p id="v18"><sup><small>18</small></sup>  ועמהם אחיהם המשׁנים זכריהו בן ויעזיאל ושׁמירמות ויחיאל ועני אליאב ובניהו ומעשׂיהו ומתתיהו ואליפלהו ומקניהו ועבד אדם ויעיאל השׁערים׃ </p>
<p id="v19"><sup><small>19</small></sup>  והמשׁררים הימן אסף ואיתן במצלתים נחשׁת להשׁמיע׃ </p>
<p id="v20"><sup><small>20</small></sup>  וזכריה ועזיאל ושׁמירמות ויחיאל ועני ואליאב ומעשׂיהו ובניהו בנבלים על־עלמות׃ </p>
<p id="v21"><sup><small>21</small></sup>  ומתתיהו ואליפלהו ומקניהו ועבד אדם ויעיאל ועזזיהו בכנרות על־השׁמינית לנצח׃ </p>
<p id="v22"><sup><small>22</small></sup>  וכנניהו שׂר־הלוים במשׂא יסר במשׂא כי מבין הוא׃ </p>
<p id="v23"><sup><small>23</small></sup>  וברכיה ואלקנה שׁערים לארון׃ </p>
<p id="v24"><sup><small>24</small></sup>  ושׁבניהו ויושׁפט ונתנאל ועמשׂי וזכריהו ובניהו ואליעזר הכהנים מחצצרים בחצצרות לפני ארון האלהים ועבד אדם ויחיה שׁערים לארון׃ </p>
<p id="v25"><sup><small>25</small></sup>  ויהי דויד וזקני ישׂראל ושׂרי האלפים ההלכים להעלות את־ארון ברית־יהוה מן־בית עבד־אדם בשׂמחה׃ <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  ויהי בעזר האלהים את־הלוים נשׂאי ארון ברית־יהוה ויזבחו שׁבעה־פרים ושׁבעה אילים׃ </p>
<p id="v27"><sup><small>27</small></sup>  ודויד מכרבל במעיל בוץ וכל־הלוים הנשׂאים את־הארון והמשׁררים וכנניה השׂר המשׂא המשׁררים ועל־דויד אפוד בד׃ </p>
<p id="v28"><sup><small>28</small></sup>  וכל־ישׂראל מעלים את־ארון ברית־יהוה בתרועה ובקול שׁופר ובחצצרות ובמצלתים משׁמעים בנבלים וכנרות׃ </p>
<p id="v29"><sup><small>29</small></sup>  ויהי ארון ברית יהוה בא עד־עיר דויד ומיכל בת־שׁאול נשׁקפה בעד החלון ותרא את־המלך דויד מרקד ומשׂחק ותבז לו בלבה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/14">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 14</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/16">
          <span class="pr-2">דברי הימים א׳ - פֶּרֶק 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 15:25-29 <i>ארון יהוה</i>: <a href="/he/The_Urantia_Book/97#p9_14">או 97:9.14</a>. </li>
</ol>
</div>
