<!--
title: דברי הימים א׳ - פֶּרֶק 10
description: 
published: true
date: 2023-11-8T20:31:8Z
tags: bible, bible—1 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/9">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 9</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/11">
          <span class="pr-2">דברי הימים א׳ - פֶּרֶק 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ופלשׁתים נלחמו בישׂראל וינס אישׁ־ישׂראל מפני פלשׁתים ויפלו חללים בהר גלבע׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  וידבקו פלשׁתים אחרי שׁאול ואחרי בניו ויכו פלשׁתים את־יונתן ואת־אבינדב ואת־מלכי־שׁוע בני שׁאול׃ </p>
<p id="v3"><sup><small>3</small></sup>  ותכבד המלחמה על־שׁאול וימצאהו המורים בקשׁת ויחל מן־היורים׃ </p>
<p id="v4"><sup><small>4</small></sup>  ויאמר שׁאול אל־נשׂא כליו שׁלף חרבך ודקרני בה פן־יבאו הערלים האלה והתעללו־בי ולא אבה נשׂא כליו כי ירא מאד ויקח שׁאול את־החרב ויפל עליה׃ </p>
<p id="v5"><sup><small>5</small></sup>  וירא נשׂא־כליו כי מת שׁאול ויפל גם־הוא על־החרב וימת׃ </p>
<p id="v6"><sup><small>6</small></sup>  וימת שׁאול ושׁלשׁת בניו וכל־ביתו יחדו מתו׃ </p>
<p id="v7"><sup><small>7</small></sup>  ויראו כל־אישׁ ישׂראל אשׁר־בעמק כי נסו וכי־מתו שׁאול ובניו ויעזבו עריהם וינסו ויבאו פלשׁתים וישׁבו בהם׃ </p>
<p id="v8"><sup><small>8</small></sup>  ויהי ממחרת ויבאו פלשׁתים לפשׁט את־החללים וימצאו את־שׁאול ואת־בניו נפלים בהר גלבע׃ </p>
<p id="v9"><sup><small>9</small></sup>  ויפשׁיטהו וישׂאו את־ראשׁו ואת־כליו וישׁלחו בארץ־פלשׁתים סביב לבשׂר את־עצביהם ואת־העם׃ </p>
<p id="v10"><sup><small>10</small></sup>  וישׂימו את־כליו בית אלהיהם ואת־גלגלתו תקעו בית דגון׃ </p>
<p id="v11"><sup><small>11</small></sup>  וישׁמעו כל יבישׁ גלעד את כל־אשׁר־עשׂו פלשׁתים לשׁאול׃ </p>
<p id="v12"><sup><small>12</small></sup>  ויקומו כל־אישׁ חיל וישׂאו את־גופת שׁאול ואת גופת בניו ויביאום יבישׁה ויקברו את־עצמותיהם תחת האלה ביבשׁ ויצומו שׁבעת ימים׃ </p>
<p id="v13"><sup><small>13</small></sup>  וימת שׁאול במעלו אשׁר מעל ביהוה על־דבר יהוה אשׁר לא־שׁמר וגם־לשׁאול באוב לדרושׁ׃ </p>
<p id="v14"><sup><small>14</small></sup>  ולא־דרשׁ ביהוה וימיתהו ויסב את־המלוכה לדויד בן־ישׁי׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/9">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 9</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/11">
          <span class="pr-2">דברי הימים א׳ - פֶּרֶק 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 10:1-5 <i>גלבוע שבו מת שאול</i>: <a href="/he/The_Urantia_Book/134#p9_5">או 134:9.5</a>. </li>
  <li id="fn2"><a href="#cite2">↑</a> 10:1-9 <i>התבוסה הטרגית של שאול</i>: <a href="/he/The_Urantia_Book/97#p9_5">או 97:9.5</a>. </li>
</ol>
</div>
