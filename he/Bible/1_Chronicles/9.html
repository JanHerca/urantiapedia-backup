<!--
title: דברי הימים א׳ - פֶּרֶק 9
description: 
published: true
date: 2023-11-8T20:31:8Z
tags: bible, bible—1 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/8">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 8</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/10">
          <span class="pr-2">דברי הימים א׳ - פֶּרֶק 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וכל־ישׂראל התיחשׂו והנם כתובים על־ספר מלכי ישׂראל ויהודה הגלו לבבל במעלם׃ </p>
<p id="v2"><sup><small>2</small></sup>  והיושׁבים הראשׁנים אשׁר באחזתם בעריהם ישׂראל הכהנים הלוים והנתינים׃ </p>
<p id="v3"><sup><small>3</small></sup>  ובירושׁלם ישׁבו מן־בני יהודה ומן־בני בנימן ומן־בני אפרים ומנשׁה׃ </p>
<p id="v4"><sup><small>4</small></sup>  עותי בן־עמיהוד בן־עמרי בן־אמרי בן־בנימן־בני פרץ בן־יהודה׃ </p>
<p id="v5"><sup><small>5</small></sup>  ומן־השׁילוני עשׂיה הבכור ובניו׃ </p>
<p id="v6"><sup><small>6</small></sup>  ומן־בני־זרח יעואל ואחיהם שׁשׁ־מאות ותשׁעים׃ </p>
<p id="v7"><sup><small>7</small></sup>  ומן־בני בנימן סלוא בן־משׁלם בן־הודויה בן־הסנאה׃ </p>
<p id="v8"><sup><small>8</small></sup>  ויבניה בן־ירחם ואלה בן־עזי בן־מכרי ומשׁלם בן־שׁפטיה בן־רעואל בן־יבניה׃ </p>
<p id="v9"><sup><small>9</small></sup>  ואחיהם לתלדותם תשׁע מאות וחמשׁים ושׁשׁה כל־אלה אנשׁים ראשׁי אבות לבית אבתיהם׃ </p>
<p id="v10"><sup><small>10</small></sup>  ומן־הכהנים ידעיה ויהויריב ויכין׃ </p>
<p id="v11"><sup><small>11</small></sup>  ועזריה בן־חלקיה בן־משׁלם בן־צדוק בן־מריות בן־אחיטוב נגיד בית האלהים׃ </p>
<p id="v12"><sup><small>12</small></sup>  ועדיה בן־ירחם בן־פשׁחור בן־מלכיה ומעשׂי בן־עדיאל בן־יחזרה בן־משׁלם בן־משׁלמית בן־אמר׃ </p>
<p id="v13"><sup><small>13</small></sup>  ואחיהם ראשׁים לבית אבותם אלף ושׁבע מאות ושׁשׁים גבורי חיל מלאכת עבודת בית־האלהים׃ </p>
<p id="v14"><sup><small>14</small></sup>  ומן־הלוים שׁמעיה בן־חשׁוב בן־עזריקם בן־חשׁביה מן־בני מררי׃ </p>
<p id="v15"><sup><small>15</small></sup>  ובקבקר חרשׁ וגלל ומתניה בן־מיכא בן־זכרי בן־אסף׃ </p>
<p id="v16"><sup><small>16</small></sup>  ועבדיה בן־שׁמעיה בן־גלל בן־ידותון וברכיה בן־אסא בן־אלקנה היושׁב בחצרי נטופתי׃ </p>
<p id="v17"><sup><small>17</small></sup>  והשׁערים שׁלום ועקוב וטלמן ואחימן ואחיהם שׁלום הראשׁ׃ </p>
<p id="v18"><sup><small>18</small></sup>  ועד־הנה בשׁער המלך מזרחה המה השׁערים למחנות בני לוי׃ </p>
<p id="v19"><sup><small>19</small></sup>  ושׁלום בן־קורא בן־אביסף בן־קרח ואחיו לבית־אביו הקרחים על מלאכת העבודה שׁמרי הספים לאהל ואבתיהם על־מחנה יהוה שׁמרי המבוא׃ </p>
<p id="v20"><sup><small>20</small></sup>  ופינחס בן־אלעזר נגיד היה עליהם לפנים יהוה עמו׃ </p>
<p id="v21"><sup><small>21</small></sup>  זכריה בן משׁלמיה שׁער פתח לאהל מועד׃ </p>
<p id="v22"><sup><small>22</small></sup>  כלם הברורים לשׁערים בספים מאתים ושׁנים עשׂר המה בחצריהם התיחשׂם המה יסד דויד ושׁמואל הראה באמונתם׃ </p>
<p id="v23"><sup><small>23</small></sup>  והם ובניהם על־השׁערים לבית־יהוה לבית־האהל למשׁמרות׃ </p>
<p id="v24"><sup><small>24</small></sup>  לארבע רוחות יהיו השׁערים מזרח ימה צפונה ונגבה׃ </p>
<p id="v25"><sup><small>25</small></sup>  ואחיהם בחצריהם לבוא לשׁבעת הימים מעת אל־עת עם־אלה׃ </p>
<p id="v26"><sup><small>26</small></sup>  כי באמונה המה ארבעת גברי השׁערים הם הלוים והיו על־הלשׁכות ועל האצרות בית האלהים׃ </p>
<p id="v27"><sup><small>27</small></sup>  וסביבות בית־האלהים ילינו כי־עליהם משׁמרת והם על־המפתח ולבקר לבקר׃ </p>
<p id="v28"><sup><small>28</small></sup>  ומהם על־כלי העבודה כי־במספר יביאום ובמספר יוציאום׃ </p>
<p id="v29"><sup><small>29</small></sup>  ומהם ממנים על־הכלים ועל כל־כלי הקדשׁ ועל־הסלת והיין והשׁמן והלבונה והבשׂמים׃ </p>
<p id="v30"><sup><small>30</small></sup>  ומן־בני הכהנים רקחי המרקחת לבשׂמים׃ </p>
<p id="v31"><sup><small>31</small></sup>  ומתתיה מן־הלוים הוא הבכור לשׁלם הקרחי באמונה על מעשׂה החבתים׃ </p>
<p id="v32"><sup><small>32</small></sup>  ומן־בני הקהתי מן־אחיהם על־לחם המערכת להכין שׁבת שׁבת׃ </p>
<p id="v33"><sup><small>33</small></sup>  ואלה המשׁררים ראשׁי אבות ללוים בלשׁכת פטירים כי־יומם ולילה עליהם במלאכה׃ </p>
<p id="v34"><sup><small>34</small></sup>  אלה ראשׁי האבות ללוים לתלדותם ראשׁים אלה ישׁבו בירושׁלם׃ </p>
<p id="v35"><sup><small>35</small></sup>  ובגבעון ישׁבו אבי־גבעון יעואל ושׁם אשׁתו מעכה׃ </p>
<p id="v36"><sup><small>36</small></sup>  ובנו הבכור עבדון וצור וקישׁ ובעל ונר ונדב׃ </p>
<p id="v37"><sup><small>37</small></sup>  וגדור ואחיו וזכריה ומקלות׃ </p>
<p id="v38"><sup><small>38</small></sup>  ומקלות הוליד את־שׁמאם ואף־הם נגד אחיהם ישׁבו בירושׁלם עם־אחיהם׃ </p>
<p id="v39"><sup><small>39</small></sup>  ונר הוליד את־קישׁ וקישׁ הוליד את־שׁאול ושׁאול הוליד את־יהונתן ואת־מלכי־שׁוע ואת־אבינדב ואת־אשׁבעל׃ </p>
<p id="v40"><sup><small>40</small></sup>  ובן־יהונתן מריב בעל ומרי־בעל הוליד את־מיכה׃ </p>
<p id="v41"><sup><small>41</small></sup>  ובני מיכה פיתון ומלך ותחרע׃ </p>
<p id="v42"><sup><small>42</small></sup>  ואחז הוליד את־יערה ויערה הוליד את־עלמת ואת־עזמות ואת־זמרי וזמרי הוליד את־מוצא׃ </p>
<p id="v43"><sup><small>43</small></sup>  ומוצא הוליד את־בנעא ורפיה בנו אלעשׂה בנו אצל בנו׃ </p>
<p id="v44"><sup><small>44</small></sup>  ולאצל שׁשׁה בנים ואלה שׁמותם עזריקם בכרו וישׁמעאל ושׁעריה ועבדיה וחנן אלה בני אצל׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/8">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 8</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/10">
          <span class="pr-2">דברי הימים א׳ - פֶּרֶק 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
