<!--
title: דברי הימים א׳ - פֶּרֶק 26
description: 
published: true
date: 2023-11-8T20:31:8Z
tags: bible, bible—1 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/25">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 25</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/27">
          <span class="pr-2">דברי הימים א׳ - פֶּרֶק 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  למחלקות לשׁערים לקרחים משׁלמיהו בן־קרא מן־בני אסף׃ </p>
<p id="v2"><sup><small>2</small></sup>  ולמשׁלמיהו בנים זכריהו הבכור ידיעאל השׁני זבדיהו השׁלישׁי יתניאל הרביעי׃ </p>
<p id="v3"><sup><small>3</small></sup>  עילם החמישׁי יהוחנן השׁשׁי אליהועיני השׁביעי׃ </p>
<p id="v4"><sup><small>4</small></sup>  ולעבד אדם בנים שׁמעיה הבכור יהוזבד השׁני יואח השׁלשׁי ושׂכר הרביעי ונתנאל החמישׁי׃ </p>
<p id="v5"><sup><small>5</small></sup>  עמיאל השׁשׁי ישׂשכר השׁביעי פעלתי השׁמיני כי ברכו אלהים׃ </p>
<p id="v6"><sup><small>6</small></sup>  ולשׁמעיה בנו נולד בנים הממשׁלים לבית אביהם כי־גבורי חיל המה׃ </p>
<p id="v7"><sup><small>7</small></sup>  בני שׁמעיה עתני ורפאל ועובד אלזבד אחיו בני־חיל אליהו וסמכיהו׃ </p>
<p id="v8"><sup><small>8</small></sup>  כל־אלה מבני עבד אדם המה ובניהם ואחיהם אישׁ־חיל בכח לעבדה שׁשׁים ושׁנים לעבד אדם׃ </p>
<p id="v9"><sup><small>9</small></sup>  ולמשׁלמיהו בנים ואחים בני־חיל שׁמונה עשׂר׃ </p>
<p id="v10"><sup><small>10</small></sup>  ולחסה מן־בני־מררי בנים שׁמרי הראשׁ כי לא־היה בכור וישׂימהו אביהו לראשׁ׃ </p>
<p id="v11"><sup><small>11</small></sup>  חלקיהו השׁני טבליהו השׁלשׁי זכריהו הרבעי כל־בנים ואחים לחסה שׁלשׁה עשׂר׃ </p>
<p id="v12"><sup><small>12</small></sup>  לאלה מחלקות השׁערים לראשׁי הגברים משׁמרות לעמת אחיהם לשׁרת בבית יהוה׃ </p>
<p id="v13"><sup><small>13</small></sup>  ויפילו גורלות כקטן כגדול לבית אבותם לשׁער ושׁער׃ </p>
<p id="v14"><sup><small>14</small></sup>  ויפל הגורל מזרחה לשׁלמיהו וזכריהו בנו יועץ בשׂכל הפילו גורלות ויצא גורלו צפונה׃ </p>
<p id="v15"><sup><small>15</small></sup>  לעבד אדם נגבה ולבניו בית האספים׃ </p>
<p id="v16"><sup><small>16</small></sup>  לשׁפים ולחסה למערב עם שׁער שׁלכת במסלה העולה משׁמר לעמת משׁמר׃ </p>
<p id="v17"><sup><small>17</small></sup>  למזרח הלוים שׁשׁה לצפונה ליום ארבעה לנגבה ליום ארבעה ולאספים שׁנים שׁנים׃ </p>
<p id="v18"><sup><small>18</small></sup>  לפרבר למערב ארבעה למסלה שׁנים לפרבר׃ </p>
<p id="v19"><sup><small>19</small></sup>  אלה מחלקות השׁערים לבני הקרחי ולבני מררי׃ </p>
<p id="v20"><sup><small>20</small></sup>  והלוים אחיה על־אוצרות בית האלהים ולאצרות הקדשׁים׃ </p>
<p id="v21"><sup><small>21</small></sup>  בני לעדן בני הגרשׁני ללעדן ראשׁי האבות ללעדן הגרשׁני יחיאלי׃ </p>
<p id="v22"><sup><small>22</small></sup>  בני יחיאלי זתם ויואל אחיו על־אצרות בית יהוה׃ </p>
<p id="v23"><sup><small>23</small></sup>  לעמרמי ליצהרי לחברוני לעזיאלי׃ </p>
<p id="v24"><sup><small>24</small></sup>  ושׁבאל בן־גרשׁום בן־משׁה נגיד על־האצרות׃ </p>
<p id="v25"><sup><small>25</small></sup>  ואחיו לאליעזר רחביהו בנו וישׁעיהו בנו וירם בנו וזכרי בנו ושׁלמות בנו׃ </p>
<p id="v26"><sup><small>26</small></sup>  הוא שׁלמות ואחיו על כל־אצרות הקדשׁים אשׁר הקדישׁ דויד המלך וראשׁי האבות לשׂרי־האלפים והמאות ושׂרי הצבא׃ </p>
<p id="v27"><sup><small>27</small></sup>  מן־המלחמות ומן־השׁלל הקדישׁו לחזק לבית יהוה׃ </p>
<p id="v28"><sup><small>28</small></sup>  וכל ההקדישׁ שׁמואל הראה ושׁאול בן־קישׁ ואבנר בן־נר ויואב בן־צרויה כל המקדישׁ על יד־שׁלמית ואחיו׃ </p>
<p id="v29"><sup><small>29</small></sup>  ליצהרי כנניהו ובניו למלאכה החיצונה על־ישׂראל לשׁטרים ולשׁפטים׃ </p>
<p id="v30"><sup><small>30</small></sup>  לחברוני חשׁביהו ואחיו בני־חיל אלף ושׁבע־מאות על פקדת ישׂראל מעבר לירדן מערבה לכל מלאכת יהוה ולעבדת המלך׃ </p>
<p id="v31"><sup><small>31</small></sup>  לחברוני יריה הראשׁ לחברוני לתלדתיו לאבות בשׁנת הארבעים למלכות דויד נדרשׁו וימצא בהם גבורי חיל ביעזיר גלעד׃ </p>
<p id="v32"><sup><small>32</small></sup>  ואחיו בני־חיל אלפים ושׁבע מאות ראשׁי האבות ויפקידם דויד המלך על־הראובני והגדי וחצי שׁבט המנשׁי לכל־דבר האלהים ודבר המלך׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/25">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 25</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/27">
          <span class="pr-2">דברי הימים א׳ - פֶּרֶק 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
