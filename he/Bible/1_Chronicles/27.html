<!--
title: דברי הימים א׳ - פֶּרֶק 27
description: 
published: true
date: 2022-10-6T10:37:18Z
tags: bible, bible—1 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Chronicles/26">דברי הימים א׳ - פֶּרֶק 26</a></td>
        <td><a href="/he/Bible/1_Chronicles/Index">אינדקס</a></td>
        <td><a href="/he/Bible/1_Chronicles/28">דברי הימים א׳ - פֶּרֶק 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ובני ישׂראל למספרם ראשׁי האבות ושׂרי האלפים והמאות ושׁטריהם המשׁרתים את־המלך לכל דבר המחלקות הבאה והיצאת חדשׁ בחדשׁ לכל חדשׁי השׁנה המחלקת האחת עשׂרים וארבעה אלף׃ </p>
<p id="v2"><sup><small>2</small></sup>  על המחלקת הראשׁונה לחדשׁ הראשׁון ישׁבעם בן־זבדיאל ועל מחלקתו עשׂרים וארבעה אלף׃ </p>
<p id="v3"><sup><small>3</small></sup>  מן־בני־פרץ הראשׁ לכל־שׂרי הצבאות לחדשׁ הראשׁון׃ </p>
<p id="v4"><sup><small>4</small></sup>  ועל מחלקת החדשׁ השׁני דודי האחוחי ומחלקתו ומקלות הנגיד ועל מחלקתו עשׂרים וארבעה אלף׃ </p>
<p id="v5"><sup><small>5</small></sup>  שׂר הצבא השׁלישׁי לחדשׁ השׁלישׁי בניהו בן־יהוידע הכהן ראשׁ ועל מחלקתו עשׂרים וארבעה אלף׃ </p>
<p id="v6"><sup><small>6</small></sup>  הוא בניהו גבור השׁלשׁים ועל־השׁלשׁים ומחלקתו עמיזבד בנו׃ </p>
<p id="v7"><sup><small>7</small></sup>  הרביעי לחדשׁ הרביעי עשׂה־אל אחי יואב וזבדיה בנו אחריו ועל מחלקתו עשׂרים וארבעה אלף׃ </p>
<p id="v8"><sup><small>8</small></sup>  החמישׁי לחדשׁ החמישׁי השׂר שׁמהות היזרח ועל מחלקתו עשׂרים וארבעה אלף׃ </p>
<p id="v9"><sup><small>9</small></sup>  השׁשׁי לחדשׁ השׁשׁי עירא בן־עקשׁ התקועי ועל מחלקתו עשׂרים וארבעה אלף׃ </p>
<p id="v10"><sup><small>10</small></sup>  השׁביעי לחדשׁ השׁביעי חלץ הפלוני מן־בני אפרים ועל מחלקתו עשׂרים וארבעה אלף׃ </p>
<p id="v11"><sup><small>11</small></sup>  השׁמיני לחדשׁ השׁמיני סבכי החשׁתי לזרחי ועל מחלקתו עשׂרים וארבעה אלף׃ </p>
<p id="v12"><sup><small>12</small></sup>  התשׁיעי לחדשׁ התשׁיעי אביעזר הענתתי לבנימיני ועל מחלקתו עשׂרים וארבעה אלף׃ </p>
<p id="v13"><sup><small>13</small></sup>  העשׂירי לחדשׁ העשׂירי מהרי הנטופתי לזרחי ועל מחלקתו עשׂרים וארבעה אלף׃ </p>
<p id="v14"><sup><small>14</small></sup>  עשׁתי־עשׂר לעשׁתי־עשׂר החדשׁ בניה הפרעתוני מן־בני אפרים ועל מחלקתו עשׂרים וארבעה אלף׃ </p>
<p id="v15"><sup><small>15</small></sup>  השׁנים עשׂר לשׁנים עשׂר החדשׁ חלדי הנטופתי לעתניאל ועל מחלקתו עשׂרים וארבעה אלף׃ </p>
<p id="v16"><sup><small>16</small></sup>  ועל שׁבטי ישׂראל לראובני נגיד אליעזר בן־זכרי לשׁמעוני שׁפטיהו בן־מעכה׃ </p>
<p id="v17"><sup><small>17</small></sup>  ללוי חשׁביה בן־קמואל לאהרן צדוק׃ </p>
<p id="v18"><sup><small>18</small></sup>  ליהודה אליהו מאחי דויד לישׂשכר עמרי בן־מיכאל׃ </p>
<p id="v19"><sup><small>19</small></sup>  לזבולן ישׁמעיהו בן־עבדיהו לנפתלי ירימות בן־עזריאל׃ </p>
<p id="v20"><sup><small>20</small></sup>  לבני אפרים הושׁע בן־עזזיהו לחצי שׁבט מנשׁה יואל בן־פדיהו׃ </p>
<p id="v21"><sup><small>21</small></sup>  לחצי המנשׁה גלעדה ידו בן־זכריהו לבנימן יעשׂיאל בן־אבנר׃ </p>
<p id="v22"><sup><small>22</small></sup>  לדן עזראל בן־ירחם אלה שׂרי שׁבטי ישׂראל׃ </p>
<p id="v23"><sup><small>23</small></sup>  ולא־נשׂא דויד מספרם למבן עשׂרים שׁנה ולמטה כי אמר יהוה להרבות את־ישׂראל ככוכבי השׁמים׃ <sup id="cite1"><a href="#fn1">[1]</a></sup></p>
<p id="v24"><sup><small>24</small></sup>  יואב בן־צרויה החל למנות ולא כלה ויהי בזאת קצף על־ישׂראל ולא עלה המספר במספר דברי־הימים למלך דויד׃ </p>
<p id="v25"><sup><small>25</small></sup>  ועל אצרות המלך עזמות בן־עדיאל ועל האצרות בשׂדה בערים ובכפרים ובמגדלות יהונתן בן־עזיהו׃ </p>
<p id="v26"><sup><small>26</small></sup>  ועל עשׂי מלאכת השׂדה לעבדת האדמה עזרי בן־כלוב׃ </p>
<p id="v27"><sup><small>27</small></sup>  ועל־הכרמים שׁמעי הרמתי ועל שׁבכרמים לאצרות היין זבדי השׁפמי׃ </p>
<p id="v28"><sup><small>28</small></sup>  ועל־הזיתים והשׁקמים אשׁר בשׁפלה בעל חנן הגדרי ועל־אצרות השׁמן יועשׁ׃ </p>
<p id="v29"><sup><small>29</small></sup>  ועל־הבקר הרעים בשׁרון שׁטרי השׁרוני ועל־הבקר בעמקים שׁפט בן־עדלי׃ </p>
<p id="v30"><sup><small>30</small></sup>  ועל־הגמלים אוביל הישׁמעלי ועל־האתנות יחדיהו המרנתי׃ </p>
<p id="v31"><sup><small>31</small></sup>  ועל־הצאן יזיז ההגרי כל־אלה שׂרי הרכושׁ אשׁר למלך דויד׃ </p>
<p id="v32"><sup><small>32</small></sup>  ויהונתן דוד־דויד יועץ אישׁ־מבין וסופר הוא ויחיאל בן־חכמוני עם־בני המלך׃ </p>
<p id="v33"><sup><small>33</small></sup>  ואחיתפל יועץ למלך וחושׁי הארכי רע המלך׃ </p>
<p id="v34"><sup><small>34</small></sup>  ואחרי אחיתפל יהוידע בן־בניהו ואביתר ושׂר־צבא למלך יואב׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Chronicles/26">דברי הימים א׳ - פֶּרֶק 26</a></td>
        <td><a href="/he/Bible/1_Chronicles/Index">אינדקס</a></td>
        <td><a href="/he/Bible/1_Chronicles/28">דברי הימים א׳ - פֶּרֶק 28</a></td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 27:23-24 <i>מספור האנשים</i>: <a href="/he/The_Urantia_Book/88#p1_6">או 88:1.6</a>. </li>
</ol>
</div>
