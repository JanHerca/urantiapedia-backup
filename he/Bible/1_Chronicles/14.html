<!--
title: דברי הימים א׳ - פֶּרֶק 14
description: 
published: true
date: 2023-11-8T20:31:8Z
tags: bible, bible—1 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/13">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 13</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/15">
          <span class="pr-2">דברי הימים א׳ - פֶּרֶק 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  וישׁלח חירם מלך־צר מלאכים אל־דויד ועצי ארזים וחרשׁי קיר וחרשׁי עצים לבנות לו בית׃ </p>
<p id="v2"><sup><small>2</small></sup>  וידע דויד כי־הכינו יהוה למלך על־ישׂראל כי־נשׂאת למעלה מלכותו בעבור עמו ישׂראל׃ </p>
<p id="v3"><sup><small>3</small></sup>  ויקח דויד עוד נשׁים בירושׁלם ויולד דויד עוד בנים ובנות׃ </p>
<p id="v4"><sup><small>4</small></sup>  ואלה שׁמות הילודים אשׁר היו־לו בירושׁלם שׁמוע ושׁובב נתן ושׁלמה׃ </p>
<p id="v5"><sup><small>5</small></sup>  ויבחר ואלישׁוע ואלפלט׃ </p>
<p id="v6"><sup><small>6</small></sup>  ונגה ונפג ויפיע׃ </p>
<p id="v7"><sup><small>7</small></sup>  ואלישׁמע ובעלידע ואליפלט׃ </p>
<p id="v8"><sup><small>8</small></sup>  וישׁמעו פלשׁתים כי־נמשׁח דויד למלך על־כל־ישׂראל ויעלו כל־פלשׁתים לבקשׁ את־דויד וישׁמע דויד ויצא לפניהם׃ </p>
<p id="v9"><sup><small>9</small></sup>  ופלשׁתים באו ויפשׁטו בעמק רפאים׃ </p>
<p id="v10"><sup><small>10</small></sup>  וישׁאל דויד באלהים לאמר האעלה על־פלשׁתיים ונתתם בידי ויאמר לו יהוה עלה ונתתים בידך׃ </p>
<p id="v11"><sup><small>11</small></sup>  ויעלו בבעל־פרצים ויכם שׁם דויד ויאמר דויד פרץ האלהים את־אויבי בידי כפרץ מים על־כן קראו שׁם־המקום ההוא בעל פרצים׃ </p>
<p id="v12"><sup><small>12</small></sup>  ויעזבו־שׁם את־אלהיהם ויאמר דויד וישׂרפו באשׁ׃ </p>
<p id="v13"><sup><small>13</small></sup>  ויסיפו עוד פלשׁתים ויפשׁטו בעמק׃ </p>
<p id="v14"><sup><small>14</small></sup>  וישׁאל עוד דויד באלהים ויאמר לו האלהים לא תעלה אחריהם הסב מעליהם ובאת להם ממול הבכאים׃ </p>
<p id="v15"><sup><small>15</small></sup>  ויהי כשׁמעך את־קול הצעדה בראשׁי הבכאים אז תצא במלחמה כי־יצא האלהים לפניך להכות את־מחנה פלשׁתים׃ <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  ויעשׂ דויד כאשׁר צוהו האלהים ויכו את־מחנה פלשׁתים מגבעון ועד־גזרה׃ </p>
<p id="v17"><sup><small>17</small></sup>  ויצא שׁם־דויד בכל־הארצות ויהוה נתן את־פחדו על־כל־הגוים׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/13">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 13</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/15">
          <span class="pr-2">דברי הימים א׳ - פֶּרֶק 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 14:15 <i>כאשר אתה שומע קול רוח</i>: <a href="/he/The_Urantia_Book/90#p2_5">או 90:2.5</a>.  <i>אלוהי הקרבות</i>: <a href="/he/The_Urantia_Book/89#p6_3">או 89:6.3</a>.  <i>אלוהי הקרבות</i>: <a href="/he/The_Urantia_Book/70#p1_15">או 70:1.15</a>. </li>
</ol>
</div>
