<!--
title: דברי הימים א׳ - פֶּרֶק 4
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/1_Chronicles/3">דברי הימים א׳ - פֶּרֶק 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/1_Chronicles/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/1_Chronicles/5">דברי הימים א׳ - פֶּרֶק 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  בני יהודה פרץ חצרון וכרמי וחור ושׁובל׃ </p>
<p id="v2"><sup><small>2</small></sup>  וראיה בן־שׁובל הוליד את־יחת ויחת הליד את־אחומי ואת־להד אלה משׁפחות הצרעתי׃ </p>
<p id="v3"><sup><small>3</small></sup>  ואלה אבי עיטם יזרעאל וישׁמא וידבשׁ ושׁם אחותם הצללפוני׃ </p>
<p id="v4"><sup><small>4</small></sup>  ופנואל אבי גדר ועזר אבי חושׁה אלה בני־חור בכור אפרתה אבי בית לחם׃ </p>
<p id="v5"><sup><small>5</small></sup>  ולאשׁחור אבי תקוע היו שׁתי נשׁים חלאה ונערה׃ </p>
<p id="v6"><sup><small>6</small></sup>  ותלד לו נערה את־אחזם ואת־חפר ואת־תימני ואת־האחשׁתרי אלה בני נערה׃ </p>
<p id="v7"><sup><small>7</small></sup>  ובני חלאה צרת יצחר ואתנן׃ </p>
<p id="v8"><sup><small>8</small></sup>  וקוץ הוליד את־ענוב ואת־הצבבה ומשׁפחות אחרחל בן־הרום׃ </p>
<p id="v9"><sup><small>9</small></sup>  ויהי יעבץ נכבד מאחיו ואמו קראה שׁמו יעבץ לאמר כי ילדתי בעצב׃ </p>
<p id="v10"><sup><small>10</small></sup>  ויקרא יעבץ לאלהי ישׂראל לאמר אם־ברך תברכני והרבית את־גבולי והיתה ידך עמי ועשׂית מרעה לבלתי עצבי ויבא אלהים את אשׁר־שׁאל׃ </p>
<p id="v11"><sup><small>11</small></sup>  וכלוב אחי־שׁוחה הוליד את־מחיר הוא אבי אשׁתון׃ </p>
<p id="v12"><sup><small>12</small></sup>  ואשׁתון הוליד את־בית רפא ואת־פסח ואת־תחנה אבי עיר נחשׁ אלה אנשׁי רכה׃ </p>
<p id="v13"><sup><small>13</small></sup>  ובני קנז עתניאל ושׂריה ובני עתניאל חתת׃ </p>
<p id="v14"><sup><small>14</small></sup>  ומעונתי הוליד את־עפרה ושׂריה הוליד את־יואב אבי גיא חרשׁים כי חרשׁים היו׃ </p>
<p id="v15"><sup><small>15</small></sup>  ובני כלב בן־יפנה עירו אלה ונעם ובני אלה וקנז׃ </p>
<p id="v16"><sup><small>16</small></sup>  ובני יהללאל זיף וזיפה תיריא ואשׂראל׃ </p>
<p id="v17"><sup><small>17</small></sup>  ובן־עזרה יתר ומרד ועפר וילון ותהר את־מרים ואת־שׁמי ואת־ישׁבח אבי אשׁתמע׃ </p>
<p id="v18"><sup><small>18</small></sup>  ואשׁתו היהדיה ילדה את־ירד אבי גדור ואת־חבר אבי שׂוכו ואת־יקותיאל אבי זנוח ואלה בני בתיה בת־פרעה אשׁר לקח מרד׃ </p>
<p id="v19"><sup><small>19</small></sup>  ובני אשׁת הודיה אחות נחם אבי קעילה הגרמי ואשׁתמע המעכתי׃ </p>
<p id="v20"><sup><small>20</small></sup>  ובני שׁימון אמנון ורנה בן־חנן ותולון ובני ישׁעי זוחת ובן־זוחת׃ </p>
<p id="v21"><sup><small>21</small></sup>  בני שׁלה בן־יהודה ער אבי לכה ולעדה אבי מרשׁה ומשׁפחות בית־עבדת הבץ לבית אשׁבע׃ </p>
<p id="v22"><sup><small>22</small></sup>  ויוקים ואנשׁי כזבא ויואשׁ ושׂרף אשׁר־בעלו למואב וישׁבי לחם והדברים עתיקים׃ </p>
<p id="v23"><sup><small>23</small></sup>  המה היוצרים וישׁבי נטעים וגדרה עם־המלך במלאכתו ישׁבו שׁם׃ </p>
<p id="v24"><sup><small>24</small></sup>  בני שׁמעון נמואל וימין יריב זרח שׁאול׃ </p>
<p id="v25"><sup><small>25</small></sup>  שׁלם בנו מבשׂם בנו משׁמע בנו׃ </p>
<p id="v26"><sup><small>26</small></sup>  ובני משׁמע חמואל בנו זכור בנו שׁמעי בנו׃ </p>
<p id="v27"><sup><small>27</small></sup>  ולשׁמעי בנים שׁשׁה עשׂר ובנות שׁשׁ ולאחיו אין בנים רבים וכל משׁפחתם לא הרבו עד־בני יהודה׃ </p>
<p id="v28"><sup><small>28</small></sup>  וישׁבו בבאר־שׁבע ומולדה וחצר שׁועל׃ </p>
<p id="v29"><sup><small>29</small></sup>  ובבלהה ובעצם ובתולד׃ </p>
<p id="v30"><sup><small>30</small></sup>  ובבתואל ובחרמה ובציקלג׃ </p>
<p id="v31"><sup><small>31</small></sup>  ובבית מרכבות ובחצר סוסים ובבית בראי ובשׁערים אלה עריהם עד־מלך דויד׃ </p>
<p id="v32"><sup><small>32</small></sup>  וחצריהם עיטם ועין רמון ותכן ועשׁן ערים חמשׁ׃ </p>
<p id="v33"><sup><small>33</small></sup>  וכל־חצריהם אשׁר סביבות הערים האלה עד־בעל זאת מושׁבתם והתיחשׂם להם׃ </p>
<p id="v34"><sup><small>34</small></sup>  ומשׁובב וימלך ויושׁה בן־אמציה׃ </p>
<p id="v35"><sup><small>35</small></sup>  ויואל ויהוא בן־יושׁביה בן־שׂריה בן־עשׂיאל׃ </p>
<p id="v36"><sup><small>36</small></sup>  ואליועיני ויעקבה וישׁוחיה ועשׂיה ועדיאל וישׂימאל ובניה׃ </p>
<p id="v37"><sup><small>37</small></sup>  וזיזא בן־שׁפעי בן־אלון בן־ידיה בן־שׁמרי בן־שׁמעיה׃ </p>
<p id="v38"><sup><small>38</small></sup>  אלה הבאים בשׁמות נשׂיאים במשׁפחותם ובית אבותיהם פרצו לרוב׃ </p>
<p id="v39"><sup><small>39</small></sup>  וילכו למבוא גדר עד למזרח הגיא לבקשׁ מרעה לצאנם׃ </p>
<p id="v40"><sup><small>40</small></sup>  וימצאו מרעה שׁמן וטוב והארץ רחבת ידים ושׁקטת ושׁלוה כי מן־חם הישׁבים שׁם לפנים׃ </p>
<p id="v41"><sup><small>41</small></sup>  ויבאו אלה הכתובים בשׁמות בימי יחזקיהו מלך־יהודה ויכו את־אהליהם ואת־המעינים אשׁר נמצאו־שׁמה ויחרימם עד־היום הזה וישׁבו תחתיהם כי־מרעה לצאנם שׁם׃ </p>
<p id="v42"><sup><small>42</small></sup>  ומהם מן־בני שׁמעון הלכו להר שׂעיר אנשׁים חמשׁ מאות ופלטיה ונעריה ורפיה ועזיאל בני ישׁעי בראשׁם׃ </p>
<p id="v43"><sup><small>43</small></sup>  ויכו את־שׁארית הפלטה לעמלק וישׁבו שׁם עד היום הזה׃ </p>
