<!--
title: דברי הימים א׳ - פֶּרֶק 3
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/1_Chronicles/2">דברי הימים א׳ - פֶּרֶק 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/1_Chronicles/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/1_Chronicles/4">דברי הימים א׳ - פֶּרֶק 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ואלה היו בני דויד אשׁר נולד־לו בחברון הבכור אמנן לאחינעם היזרעאלית שׁני דניאל לאביגיל הכרמלית׃ </p>
<p id="v2"><sup><small>2</small></sup>  השׁלשׁי לאבשׁלום בן־מעכה בת־תלמי מלך גשׁור הרביעי אדניה בן־חגית׃ </p>
<p id="v3"><sup><small>3</small></sup>  החמישׁי שׁפטיה לאביטל השׁשׁי יתרעם לעגלה אשׁתו׃ </p>
<p id="v4"><sup><small>4</small></sup>  שׁשׁה נולד־לו בחברון וימלך־שׁם שׁבע שׁנים ושׁשׁה חדשׁים ושׁלשׁים ושׁלושׁ שׁנה מלך בירושׁלם׃ </p>
<p id="v5"><sup><small>5</small></sup>  ואלה נולדו־לו בירושׁלים שׁמעא ושׁובב ונתן ושׁלמה ארבעה לבת־שׁוע בת־עמיאל׃ </p>
<p id="v6"><sup><small>6</small></sup>  ויבחר ואלישׁמע ואליפלט׃ </p>
<p id="v7"><sup><small>7</small></sup>  ונגה ונפג ויפיע׃ </p>
<p id="v8"><sup><small>8</small></sup>  ואלישׁמע ואלידע ואליפלט תשׁעה׃ </p>
<p id="v9"><sup><small>9</small></sup>  כל בני דויד מלבד בני־פילגשׁים ותמר אחותם׃ </p>
<p id="v10"><sup><small>10</small></sup>  ובן־שׁלמה רחבעם אביה בנו אסא בנו יהושׁפט בנו׃ </p>
<p id="v11"><sup><small>11</small></sup>  יורם בנו אחזיהו בנו יואשׁ בנו׃ </p>
<p id="v12"><sup><small>12</small></sup>  אמציהו בנו עזריה בנו יותם בנו׃ </p>
<p id="v13"><sup><small>13</small></sup>  אחז בנו חזקיהו בנו מנשׁה בנו׃ </p>
<p id="v14"><sup><small>14</small></sup>  אמון בנו יאשׁיהו בנו׃ </p>
<p id="v15"><sup><small>15</small></sup>  ובני יאשׁיהו הבכור יוחנן השׁני יהויקים השׁלשׁי צדקיהו הרביעי שׁלום׃ </p>
<p id="v16"><sup><small>16</small></sup>  ובני יהויקים יכניה בנו צדקיה בנו׃ </p>
<p id="v17"><sup><small>17</small></sup>  ובני יכניה אסר שׁאלתיאל בנו׃ </p>
<p id="v18"><sup><small>18</small></sup>  ומלכירם ופדיה ושׁנאצר יקמיה הושׁמע ונדביה׃ </p>
<p id="v19"><sup><small>19</small></sup>  ובני פדיה זרבבל ושׁמעי ובן־זרבבל משׁלם וחנניה ושׁלמית אחותם׃ </p>
<p id="v20"><sup><small>20</small></sup>  וחשׁבה ואהל וברכיה וחסדיה יושׁב חסד חמשׁ׃ </p>
<p id="v21"><sup><small>21</small></sup>  ובן־חנניה פלטיה וישׁעיה בני רפיה בני ארנן בני עבדיה בני שׁכניה׃ </p>
<p id="v22"><sup><small>22</small></sup>  ובני שׁכניה שׁמעיה ובני שׁמעיה חטושׁ ויגאל ובריח ונעריה ושׁפט שׁשׁה׃ </p>
<p id="v23"><sup><small>23</small></sup>  ובן־נעריה אליועיני וחזקיה ועזריקם שׁלשׁה׃ </p>
<p id="v24"><sup><small>24</small></sup>  ובני אליועיני הדיוהו ואלישׁיב ופליה ועקוב ויוחנן ודליה וענני שׁבעה׃ </p>
