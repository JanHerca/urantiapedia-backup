<!--
title: דברי הימים א׳ - פֶּרֶק 28
description: 
published: true
date: 2023-11-8T20:31:8Z
tags: bible, bible—1 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/27">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 27</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/29">
          <span class="pr-2">דברי הימים א׳ - פֶּרֶק 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויקהל דויד את־כל־שׂרי ישׂראל שׂרי השׁבטים ושׂרי המחלקות המשׁרתים את־המלך ושׂרי האלפים ושׂרי המאות ושׂרי כל־רכושׁ־ומקנה למלך ולבניו עם־הסריסים והגבורים ולכל־גבור חיל אל־ירושׁלם׃ </p>
<p id="v2"><sup><small>2</small></sup>  ויקם דויד המלך על־רגליו ויאמר שׁמעוני אחי ועמי אני עם־לבבי לבנות בית מנוחה לארון ברית־יהוה ולהדם רגלי אלהינו והכינותי לבנות׃ </p>
<p id="v3"><sup><small>3</small></sup>  והאלהים אמר לי לא־תבנה בית לשׁמי כי אישׁ מלחמות אתה ודמים שׁפכת׃ </p>
<p id="v4"><sup><small>4</small></sup>  ויבחר יהוה אלהי ישׂראל בי מכל בית־אבי להיות למלך על־ישׂראל לעולם כי ביהודה בחר לנגיד ובבית יהודה בית אבי ובבני אבי בי רצה להמליך על־כל־ישׂראל׃ </p>
<p id="v5"><sup><small>5</small></sup>  ומכל־בני כי רבים בנים נתן לי יהוה ויבחר בשׁלמה בני לשׁבת על־כסא מלכות יהוה על־ישׂראל׃ </p>
<p id="v6"><sup><small>6</small></sup>  ויאמר לי שׁלמה בנך הוא־יבנה ביתי וחצרותי כי־בחרתי בו לי לבן ואני אהיה־לו לאב׃ <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  והכינותי את־מלכותו עד־לעולם אם־יחזק לעשׂות מצותי ומשׁפטי כיום הזה׃ </p>
<p id="v8"><sup><small>8</small></sup>  ועתה לעיני כל־ישׂראל קהל־יהוה ובאזני אלהינו שׁמרו ודרשׁו כל־מצות יהוה אלהיכם למען תירשׁו את־הארץ הטובה והנחלתם לבניכם אחריכם עד־עולם׃ </p>
<p id="v9"><sup><small>9</small></sup>  ואתה שׁלמה־בני דע את־אלהי אביך ועבדהו בלב שׁלם ובנפשׁ חפצה כי כל־לבבות דורשׁ יהוה וכל־יצר מחשׁבות מבין אם־תדרשׁנו ימצא לך ואם־תעזבנו יזניחך לעד׃ <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  ראה עתה כי־יהוה בחר בך לבנות־בית למקדשׁ חזק ועשׂה׃ </p>
<p id="v11"><sup><small>11</small></sup>  ויתן דויד לשׁלמה בנו את־תבנית האולם ואת־בתיו וגנזכיו ועליתיו וחדריו הפנימים ובית הכפרת׃ </p>
<p id="v12"><sup><small>12</small></sup>  ותבנית כל אשׁר היה ברוח עמו לחצרות בית־יהוה ולכל־הלשׁכות סביב לאצרות בית האלהים ולאצרות הקדשׁים׃ </p>
<p id="v13"><sup><small>13</small></sup>  ולמחלקות הכהנים והלוים ולכל־מלאכת עבודת בית־יהוה ולכל־כלי עבודת בית־יהוה׃ </p>
<p id="v14"><sup><small>14</small></sup>  לזהב במשׁקל לזהב לכל־כלי עבודה ועבודה לכל כלי הכסף במשׁקל לכל־כלי עבודה ועבודה׃ </p>
<p id="v15"><sup><small>15</small></sup>  ומשׁקל למנרות הזהב ונרתיהם זהב במשׁקל־מנורה ומנורה ונרתיה ולמנרות הכסף במשׁקל למנורה ונרתיה כעבודת מנורה ומנורה׃ </p>
<p id="v16"><sup><small>16</small></sup>  ואת־הזהב משׁקל לשׁלחנות המערכת לשׁלחן ושׁלחן וכסף לשׁלחנות הכסף׃ </p>
<p id="v17"><sup><small>17</small></sup>  והמזלגות והמזרקות והקשׂות זהב טהור ולכפורי הזהב במשׁקל לכפור וכפור ולכפורי הכסף במשׁקל לכפור וכפור׃ </p>
<p id="v18"><sup><small>18</small></sup>  ולמזבח הקטרת זהב מזקק במשׁקל ולתבנית המרכבה הכרבים זהב לפרשׂים וסככים על־ארון ברית־יהוה׃ </p>
<p id="v19"><sup><small>19</small></sup>  הכל בכתב מיד יהוה עלי השׂכיל כל מלאכות התבנית׃ </p>
<p id="v20"><sup><small>20</small></sup>  ויאמר דויד לשׁלמה בנו חזק ואמץ ועשׂה אל־תירא ואל־תחת כי יהוה אלהים אלהי עמך לא ירפך ולא יעזבך עד־לכלות כל־מלאכת עבודת בית־יהוה׃ </p>
<p id="v21"><sup><small>21</small></sup>  והנה מחלקות הכהנים והלוים לכל־עבודת בית האלהים ועמך בכל־מלאכה לכל־נדיב בחכמה לכל־עבודה והשׂרים וכל־העם לכל־דבריך׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/27">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 27</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/29">
          <span class="pr-2">דברי הימים א׳ - פֶּרֶק 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 28:6 <i>בחרתי בו בני</i>: <a href="/he/The_Urantia_Book/148#p4_10">או 148:4.10</a>. </li>
  <li id="fn2"><a href="#cite2">↑</a> 28:9 <i>דע את אלוהיך</i>: <a href="/he/The_Urantia_Book/5#p4_8">או 5:4.8</a>.  <i>הרוח מחפשת את כל הדברים</i>: <a href="/he/The_Urantia_Book/8#p6_3">או 8:6.3</a>. </li>
</ol>
</div>
