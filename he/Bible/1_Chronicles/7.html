<!--
title: דברי הימים א׳ - פֶּרֶק 7
description: 
published: true
date: 2023-11-8T20:31:8Z
tags: bible, bible—1 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/6">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 6</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/8">
          <span class="pr-2">דברי הימים א׳ - פֶּרֶק 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ולבני ישׂשכר תולע ופואה ישׁיב ושׁמרון ארבעה׃ </p>
<p id="v2"><sup><small>2</small></sup>  ובני תולע עזי ורפיה ויריאל ויחמי ויבשׂם ושׁמואל ראשׁים לבית־אבותם לתולע גבורי חיל לתלדותם מספרם בימי דויד עשׂרים־ושׁנים אלף ושׁשׁ מאות׃ </p>
<p id="v3"><sup><small>3</small></sup>  ובני עזי יזרחיה ובני יזרחיה מיכאל ועבדיה ויואל ישׁיה חמשׁה ראשׁים כלם׃ </p>
<p id="v4"><sup><small>4</small></sup>  ועליהם לתלדותם לבית אבותם גדודי צבא מלחמה שׁלשׁים ושׁשׁה אלף כי־הרבו נשׁים ובנים׃ </p>
<p id="v5"><sup><small>5</small></sup>  ואחיהם לכל משׁפחות ישׂשכר גבורי חילים שׁמונים ושׁבעה אלף התיחשׂם לכל׃ </p>
<p id="v6"><sup><small>6</small></sup>  בנימן בלע ובכר וידיעאל שׁלשׁה׃ </p>
<p id="v7"><sup><small>7</small></sup>  ובני בלע אצבון ועזי ועזיאל וירימות ועירי חמשׁה ראשׁי בית אבות גבורי חילים והתיחשׂם עשׂרים ושׁנים אלף ושׁלשׁים וארבעה׃ </p>
<p id="v8"><sup><small>8</small></sup>  ובני בכר זמירה ויועשׁ ואליעזר ואליועיני ועמרי וירמות ואביה וענתות ועלמת כל־אלה בני־בכר׃ </p>
<p id="v9"><sup><small>9</small></sup>  והתיחשׂם לתלדותם ראשׁי בית אבותם גבורי חיל עשׂרים אלף ומאתים׃ </p>
<p id="v10"><sup><small>10</small></sup>  ובני ידיעאל בלהן ובני בלהן יעישׁ ובנימן ואהוד וכנענה וזיתן ותרשׁישׁ ואחישׁחר׃ </p>
<p id="v11"><sup><small>11</small></sup>  כל־אלה בני ידיעאל לראשׁי האבות גבורי חילים שׁבעה־עשׂר אלף ומאתים יצאי צבא למלחמה׃ </p>
<p id="v12"><sup><small>12</small></sup>  ושׁפם וחפם בני עיר חשׁם בני אחר׃ </p>
<p id="v13"><sup><small>13</small></sup>  בני נפתלי יחציאל וגוני ויצר ושׁלום בני בלהה׃ </p>
<p id="v14"><sup><small>14</small></sup>  בני מנשׁה אשׂריאל אשׁר ילדה פילגשׁו הארמיה ילדה את־מכיר אבי גלעד׃ </p>
<p id="v15"><sup><small>15</small></sup>  ומכיר לקח אשׁה לחפים ולשׁפים ושׁם אחתו מעכה ושׁם השׁני צלפחד ותהינה לצלפחד בנות׃ </p>
<p id="v16"><sup><small>16</small></sup>  ותלד מעכה אשׁת־מכיר בן ותקרא שׁמו פרשׁ ושׁם אחיו שׁרשׁ ובניו אולם ורקם׃ </p>
<p id="v17"><sup><small>17</small></sup>  ובני אולם בדן אלה בני גלעד בן־מכיר בן־מנשׁה׃ </p>
<p id="v18"><sup><small>18</small></sup>  ואחתו המלכת ילדה את־אישׁהוד ואת־אביעזר ואת־מחלה׃ </p>
<p id="v19"><sup><small>19</small></sup>  ויהיו בני שׁמידע אחין ושׁכם ולקחי ואניעם׃ </p>
<p id="v20"><sup><small>20</small></sup>  ובני אפרים שׁותלח וברד בנו ותחת בנו ואלעדה בנו ותחת בנו׃ </p>
<p id="v21"><sup><small>21</small></sup>  וזבד בנו ושׁותלח בנו ועזר ואלעד והרגום אנשׁי־גת הנולדים בארץ כי ירדו לקחת את־מקניהם׃ </p>
<p id="v22"><sup><small>22</small></sup>  ויתאבל אפרים אביהם ימים רבים ויבאו אחיו לנחמו׃ </p>
<p id="v23"><sup><small>23</small></sup>  ויבא אל־אשׁתו ותהר ותלד בן ויקרא את־שׁמו בריעה כי ברעה היתה בביתו׃ </p>
<p id="v24"><sup><small>24</small></sup>  ובתו שׁארה ותבן את־בית־חורון התחתון ואת־העליון ואת אזן שׁארה׃ </p>
<p id="v25"><sup><small>25</small></sup>  ורפח בנו ורשׁף ותלח בנו ותחן בנו׃ </p>
<p id="v26"><sup><small>26</small></sup>  לעדן בנו עמיהוד בנו אלישׁמע בנו׃ </p>
<p id="v27"><sup><small>27</small></sup>  נון בנו יהושׁע בנו׃ </p>
<p id="v28"><sup><small>28</small></sup>  ואחזתם ומשׁבותם בית־אל ובנתיה ולמזרח נערן ולמערב גזר ובנתיה ושׁכם ובנתיה עד־עיה ובנתיה׃ </p>
<p id="v29"><sup><small>29</small></sup>  ועל־ידי בני־מנשׁה בית־שׁאן ובנתיה תענך ובנתיה מגדו ובנותיה דור ובנותיה באלה ישׁבו בני יוסף בן־ישׂראל׃ </p>
<p id="v30"><sup><small>30</small></sup>  בני אשׁר ימנה וישׁוה וישׁוי ובריעה ושׂרח אחותם׃ </p>
<p id="v31"><sup><small>31</small></sup>  ובני בריעה חבר ומלכיאל הוא אבי ברזות׃ </p>
<p id="v32"><sup><small>32</small></sup>  וחבר הוליד את־יפלט ואת־שׁומר ואת־חותם ואת שׁועא אחותם׃ </p>
<p id="v33"><sup><small>33</small></sup>  ובני יפלט פסך ובמהל ועשׁות אלה בני יפלט׃ </p>
<p id="v34"><sup><small>34</small></sup>  ובני שׁמר אחי ורוהגה יחבה וארם׃ </p>
<p id="v35"><sup><small>35</small></sup>  ובן־הלם אחיו צופח וימנע ושׁלשׁ ועמל׃ </p>
<p id="v36"><sup><small>36</small></sup>  בני צופח סוח וחרנפר ושׁועל וברי וימרה׃ </p>
<p id="v37"><sup><small>37</small></sup>  בצר והוד ושׁמא ושׁלשׁה ויתרן ובארא׃ </p>
<p id="v38"><sup><small>38</small></sup>  ובני יתר יפנה ופספה וארא׃ </p>
<p id="v39"><sup><small>39</small></sup>  ובני עלא ארח וחניאל ורציא׃ </p>
<p id="v40"><sup><small>40</small></sup>  כל־אלה בני־אשׁר ראשׁי בית־האבות ברורים גבורי חילים ראשׁי הנשׂיאים והתיחשׂם בצבא במלחמה מספרם אנשׁים עשׂרים ושׁשׁה אלף׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/6">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 6</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/8">
          <span class="pr-2">דברי הימים א׳ - פֶּרֶק 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
