<!--
title: דברי הימים א׳ - פֶּרֶק 6
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/1_Chronicles/5">דברי הימים א׳ - פֶּרֶק 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/1_Chronicles/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/1_Chronicles/7">דברי הימים א׳ - פֶּרֶק 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  בני לוי גרשׁם קהת ומררי׃ </p>
<p id="v2"><sup><small>2</small></sup>  ואלה שׁמות בני־גרשׁום לבני ושׁמעי׃ </p>
<p id="v3"><sup><small>3</small></sup>  ובני קהת עמרם ויצהר וחברון ועזיאל׃ </p>
<p id="v4"><sup><small>4</small></sup>  בני מררי מחלי ומשׁי ואלה משׁפחות הלוי לאבותיהם׃ </p>
<p id="v5"><sup><small>5</small></sup>  לגרשׁום לבני בנו יחת בנו זמה בנו׃ </p>
<p id="v6"><sup><small>6</small></sup>  יואח בנו עדו בנו זרח בנו יאתרי בנו׃ </p>
<p id="v7"><sup><small>7</small></sup>  בני קהת עמינדב בנו קרח בנו אסיר בנו׃ </p>
<p id="v8"><sup><small>8</small></sup>  אלקנה בנו ואביסף בנו ואסיר בנו׃ </p>
<p id="v9"><sup><small>9</small></sup>  תחת בנו אוריאל בנו עזיה בנו ושׁאול בנו׃ </p>
<p id="v10"><sup><small>10</small></sup>  ובני אלקנה עמשׂי ואחימות׃ </p>
<p id="v11"><sup><small>11</small></sup>  אלקנה בנו אלקנה צופי בנו ונחת בנו׃ </p>
<p id="v12"><sup><small>12</small></sup>  אליאב בנו ירחם בנו אלקנה בנו׃ </p>
<p id="v13"><sup><small>13</small></sup>  ובני שׁמואל הבכר ושׁני ואביה׃ </p>
<p id="v14"><sup><small>14</small></sup>  בני מררי מחלי לבני בנו שׁמעי בנו עזה בנו׃ </p>
<p id="v15"><sup><small>15</small></sup>  שׁמעא בנו חגיה בנו עשׂיה בנו׃ </p>
<p id="v16"><sup><small>16</small></sup>  ואלה אשׁר העמיד דויד על־ידי־שׁיר בית יהוה ממנוח הארון׃ </p>
<p id="v17"><sup><small>17</small></sup>  ויהיו משׁרתים לפני משׁכן אהל־מועד בשׁיר עד־בנות שׁלמה את־בית יהוה בירושׁלם ויעמדו כמשׁפטם על־עבודתם׃ </p>
<p id="v18"><sup><small>18</small></sup>  ואלה העמדים ובניהם מבני הקהתי הימן המשׁורר בן־יואל בן־שׁמואל׃ </p>
<p id="v19"><sup><small>19</small></sup>  בן־אלקנה בן־ירחם בן־אליאל בן־תוח׃ </p>
<p id="v20"><sup><small>20</small></sup>  בן־ציף בן־אלקנה בן־מחת בן־עמשׂי׃ </p>
<p id="v21"><sup><small>21</small></sup>  בן־אלקנה בן־יואל בן־עזריה בן־צפניה׃ </p>
<p id="v22"><sup><small>22</small></sup>  בן־תחת בן־אסיר בן־אביסף בן־קרח׃ </p>
<p id="v23"><sup><small>23</small></sup>  בן־יצהר בן־קהת בן־לוי בן־ישׂראל׃ </p>
<p id="v24"><sup><small>24</small></sup>  ואחיו אסף העמד על־ימינו אסף בן־ברכיהו בן־שׁמעא׃ </p>
<p id="v25"><sup><small>25</small></sup>  בן־מיכאל בן־בעשׂיה בן־מלכיה׃ </p>
<p id="v26"><sup><small>26</small></sup>  בן־אתני בן־זרח בן־עדיה׃ </p>
<p id="v27"><sup><small>27</small></sup>  בן־איתן בן־זמה בן־שׁמעי׃ </p>
<p id="v28"><sup><small>28</small></sup>  בן־יחת בן־גרשׁם בן־לוי׃ </p>
<p id="v29"><sup><small>29</small></sup>  ובני מררי אחיהם על־השׂמאול איתן בן־קישׁי בן־עבדי בן־מלוך׃ </p>
<p id="v30"><sup><small>30</small></sup>  בן־חשׁביה בן־אמציה בן־חלקיה׃ </p>
<p id="v31"><sup><small>31</small></sup>  בן־אמצי בן־בני בן־שׁמר׃ </p>
<p id="v32"><sup><small>32</small></sup>  בן־מחלי בן־מושׁי בן־מררי בן־לוי׃ </p>
<p id="v33"><sup><small>33</small></sup>  ואחיהם הלוים נתונים לכל־עבודת משׁכן בית האלהים׃ </p>
<p id="v34"><sup><small>34</small></sup>  ואהרן ובניו מקטירים על־מזבח העולה ועל־מזבח הקטרת לכל מלאכת קדשׁ הקדשׁים ולכפר על־ישׂראל ככל אשׁר צוה משׁה עבד האלהים׃ </p>
<p id="v35"><sup><small>35</small></sup>  ואלה בני אהרן אלעזר בנו פינחס בנו אבישׁוע בנו׃ </p>
<p id="v36"><sup><small>36</small></sup>  בקי בנו עזי בנו זרחיה בנו׃ </p>
<p id="v37"><sup><small>37</small></sup>  מריות בנו אמריה בנו אחיטוב בנו׃ </p>
<p id="v38"><sup><small>38</small></sup>  צדוק בנו אחימעץ בנו׃ </p>
<p id="v39"><sup><small>39</small></sup>  ואלה מושׁבותם לטירותם בגבולם לבני אהרן למשׁפחת הקהתי כי להם היה הגורל׃ </p>
<p id="v40"><sup><small>40</small></sup>  ויתנו להם את־חברון בארץ יהודה ואת־מגרשׁיה סביבתיה׃ </p>
<p id="v41"><sup><small>41</small></sup>  ואת־שׂדה העיר ואת־חצריה נתנו לכלב בן־יפנה׃ </p>
<p id="v42"><sup><small>42</small></sup>  ולבני אהרן נתנו את־ערי המקלט את־חברון ואת־לבנה ואת־מגרשׁיה ואת־יתר ואת־אשׁתמע ואת־מגרשׁיה׃ </p>
<p id="v43"><sup><small>43</small></sup>  ואת־חילז ואת־מגרשׁיה את־דביר ואת־מגרשׁיה׃ </p>
<p id="v44"><sup><small>44</small></sup>  ואת־עשׁן ואת־מגרשׁיה ואת־בית שׁמשׁ ואת־מגרשׁיה׃ </p>
<p id="v45"><sup><small>45</small></sup>  וממטה בנימן את־גבע ואת־מגרשׁיה ואת־עלמת ואת־מגרשׁיה ואת־ענתות ואת־מגרשׁיה כל־עריהם שׁלשׁ־עשׂרה עיר במשׁפחותיהם׃ </p>
<p id="v46"><sup><small>46</small></sup>  ולבני קהת הנותרים ממשׁפחת המטה ממחצית מטה חצי מנשׁה בגורל ערים עשׂר׃ </p>
<p id="v47"><sup><small>47</small></sup>  ולבני גרשׁום למשׁפחותם ממטה ישׂשכר וממטה אשׁר וממטה נפתלי וממטה מנשׁה בבשׁן ערים שׁלשׁ עשׂרה׃ </p>
<p id="v48"><sup><small>48</small></sup>  לבני מררי למשׁפחותם ממטה ראובן וממטה־גד וממטה זבולן בגורל ערים שׁתים עשׂרה׃ </p>
<p id="v49"><sup><small>49</small></sup>  ויתנו בני־ישׂראל ללוים את־הערים ואת־מגרשׁיהם׃ </p>
<p id="v50"><sup><small>50</small></sup>  ויתנו בגורל ממטה בני־יהודה וממטה בני־שׁמעון וממטה בני בנימן את הערים האלה אשׁר־יקראו אתהם בשׁמות׃ </p>
<p id="v51"><sup><small>51</small></sup>  וממשׁפחות בני קהת ויהי ערי גבולם ממטה אפרים׃ </p>
<p id="v52"><sup><small>52</small></sup>  ויתנו להם את־ערי המקלט את־שׁכם ואת־מגרשׁיה בהר אפרים ואת־גזר ואת־מגרשׁיה׃ </p>
<p id="v53"><sup><small>53</small></sup>  ואת־יקמעם ואת־מגרשׁיה ואת־בית חורון ואת־מגרשׁיה׃ </p>
<p id="v54"><sup><small>54</small></sup>  ואת־אילון ואת־מגרשׁיה ואת־גת־רמון ואת־מגרשׁיה׃ </p>
<p id="v55"><sup><small>55</small></sup>  וממחצית מטה מנשׁה את־ענר ואת־מגרשׁיה ואת־בלעם ואת־מגרשׁיה למשׁפחת לבני־קהת הנותרים׃ </p>
<p id="v56"><sup><small>56</small></sup>  לבני גרשׁום ממשׁפחת חצי מטה מנשׁה את־גולן בבשׁן ואת־מגרשׁיה ואת־עשׁתרות ואת־מגרשׁיה׃ </p>
<p id="v57"><sup><small>57</small></sup>  וממטה ישׂשכר את־קדשׁ ואת־מגרשׁיה את־דברת ואת־מגרשׁיה׃ <sup id="cite1"><a href="#fn1">[1]</a></sup></p>
<p id="v58"><sup><small>58</small></sup>  ואת־ראמות ואת־מגרשׁיה ואת־ענם ואת־מגרשׁיה׃ </p>
<p id="v59"><sup><small>59</small></sup>  וממטה אשׁר את־משׁל ואת־מגרשׁיה ואת־עבדון ואת־מגרשׁיה׃ </p>
<p id="v60"><sup><small>60</small></sup>  ואת־חוקק ואת־מגרשׁיה ואת־רחב ואת־מגרשׁיה׃ </p>
<p id="v61"><sup><small>61</small></sup>  וממטה נפתלי את־קדשׁ בגליל ואת־מגרשׁיה ואת־חמון ואת־מגרשׁיה ואת־קריתים ואת־מגרשׁיה׃ </p>
<p id="v62"><sup><small>62</small></sup>  לבני מררי הנותרים ממטה זבולן את־רמונו ואת־מגרשׁיה את־תבור ואת־מגרשׁיה׃ </p>
<p id="v63"><sup><small>63</small></sup>  ומעבר לירדן ירחו למזרח הירדן ממטה ראובן את־בצר במדבר ואת־מגרשׁיה ואת־יהצה ואת־מגרשׁיה׃ </p>
<p id="v64"><sup><small>64</small></sup>  ואת־קדמות ואת־מגרשׁיה ואת־מיפעת ואת־מגרשׁיה׃ </p>
<p id="v65"><sup><small>65</small></sup>  וממטה־גד את־ראמות בגלעד ואת־מגרשׁיה ואת־מחנים ואת־מגרשׁיה׃ </p>
<p id="v66"><sup><small>66</small></sup>  ואת־חשׁבון ואת־מגרשׁיה ואת־יעזיר ואת־מגרשׁיה׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 6:57,67 <i>ערי מקלט</i>: <a href="/he/The_Urantia_Book/69#p4_4">או 69:4.4</a>. </li>
</ol>
</div>
