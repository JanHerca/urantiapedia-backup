<!--
title: דברי הימים א׳ - פֶּרֶק 29
description: 
published: true
date: 2022-10-6T10:37:18Z
tags: bible, bible—1 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Chronicles/28">דברי הימים א׳ - פֶּרֶק 28</a></td>
        <td><a href="/he/Bible/1_Chronicles/Index">אינדקס</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויאמר דויד המלך לכל־הקהל שׁלמה בני אחד בחר־בו אלהים נער ורך והמלאכה גדולה כי לא לאדם הבירה כי ליהוה אלהים׃ </p>
<p id="v2"><sup><small>2</small></sup>  וככל־כחי הכינותי לבית־אלהי הזהב לזהב והכסף לכסף והנחשׁת לנחשׁת הברזל לברזל והעצים לעצים אבני־שׁהם ומלואים אבני־פוך ורקמה וכל אבן יקרה ואבני־שׁישׁ לרב׃ <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  ועוד ברצותי בבית אלהי ישׁ־לי סגלה זהב וכסף נתתי לבית־אלהי למעלה מכל־הכינותי לבית הקדשׁ׃ </p>
<p id="v4"><sup><small>4</small></sup>  שׁלשׁת אלפים ככרי זהב מזהב אופיר ושׁבעת אלפים ככר־כסף מזקק לטוח קירות הבתים׃ </p>
<p id="v5"><sup><small>5</small></sup>  לזהב לזהב ולכסף לכסף ולכל־מלאכה ביד חרשׁים ומי מתנדב למלאות ידו היום ליהוה׃ </p>
<p id="v6"><sup><small>6</small></sup>  ויתנדבו שׂרי האבות ושׂרי שׁבטי ישׂראל ושׂרי האלפים והמאות ולשׂרי מלאכת המלך׃ </p>
<p id="v7"><sup><small>7</small></sup>  ויתנו לעבודת בית־האלהים זהב ככרים חמשׁת־אלפים ואדרכנים רבו וכסף ככרים עשׂרת אלפים ונחשׁת רבו ושׁמונת אלפים ככרים וברזל מאה־אלף ככרים׃ </p>
<p id="v8"><sup><small>8</small></sup>  והנמצא אתו אבנים נתנו לאוצר בית־יהוה על יד־יחיאל הגרשׁני׃ </p>
<p id="v9"><sup><small>9</small></sup>  וישׂמחו העם על־התנדבם כי בלב שׁלם התנדבו ליהוה וגם דויד המלך שׂמח שׂמחה גדולה׃ </p>
<p id="v10"><sup><small>10</small></sup>  ויברך דויד את־יהוה לעיני כל־הקהל ויאמר דויד ברוך אתה יהוה אלהי ישׂראל אבינו מעולם ועד־עולם׃ </p>
<p id="v11"><sup><small>11</small></sup>  לך יהוה הגדלה והגבורה והתפארת והנצח וההוד כי־כל בשׁמים ובארץ לך יהוה הממלכה והמתנשׂא לכל לראשׁ׃ <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  והעשׁר והכבוד מלפניך ואתה מושׁל בכל ובידך כח וגבורה ובידך לגדל ולחזק לכל׃ <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  ועתה אלהינו מודים אנחנו לך ומהללים לשׁם תפארתך׃ </p>
<p id="v14"><sup><small>14</small></sup>  וכי מי אני ומי עמי כי־נעצר כח להתנדב כזאת כי־ממך הכל ומידך נתנו לך׃ </p>
<p id="v15"><sup><small>15</small></sup>  כי־גרים אנחנו לפניך ותושׁבים ככל־אבתינו כצל ימינו על־הארץ ואין מקוה׃ </p>
<p id="v16"><sup><small>16</small></sup>  יהוה אלהינו כל ההמון הזה אשׁר הכיננו לבנות־לך בית לשׁם קדשׁך מידך היא ולך הכל׃ </p>
<p id="v17"><sup><small>17</small></sup>  וידעתי אלהי כי אתה בחן לבב ומישׁרים תרצה אני בישׁר לבבי התנדבתי כל־אלה ועתה עמך הנמצאו־פה ראיתי בשׂמחה להתנדב־לך׃ </p>
<p id="v18"><sup><small>18</small></sup>  יהוה אלהי אברהם יצחק וישׂראל אבתינו שׁמרה־זאת לעולם ליצר מחשׁבות לבב עמך והכן לבבם אליך׃ </p>
<p id="v19"><sup><small>19</small></sup>  ולשׁלמה בני תן לבב שׁלם לשׁמור מצותיך עדותיך וחקיך ולעשׂות הכל ולבנות הבירה אשׁר־הכינותי׃ </p>
<p id="v20"><sup><small>20</small></sup>  ויאמר דויד לכל־הקהל ברכו־נא את־יהוה אלהיכם ויברכו כל־הקהל ליהוה אלהי אבתיהם ויקדו וישׁתחוו ליהוה ולמלך׃ </p>
<p id="v21"><sup><small>21</small></sup>  ויזבחו ליהוה זבחים ויעלו עלות ליהוה למחרת היום ההוא פרים אלף אילים אלף כבשׂים אלף ונסכיהם וזבחים לרב לכל־ישׂראל׃ </p>
<p id="v22"><sup><small>22</small></sup>  ויאכלו וישׁתו לפני יהוה ביום ההוא בשׂמחה גדולה וימליכו שׁנית לשׁלמה בן־דויד וימשׁחו ליהוה לנגיד ולצדוק לכהן׃ </p>
<p id="v23"><sup><small>23</small></sup>  וישׁב שׁלמה על־כסא יהוה למלך תחת־דויד אביו ויצלח וישׁמעו אליו כל־ישׂראל׃ </p>
<p id="v24"><sup><small>24</small></sup>  וכל־השׂרים והגברים וגם כל־בני המלך דויד נתנו יד תחת שׁלמה המלך׃ </p>
<p id="v25"><sup><small>25</small></sup>  ויגדל יהוה את־שׁלמה למעלה לעיני כל־ישׂראל ויתן עליו הוד מלכות אשׁר לא־היה על־כל־מלך לפניו על־ישׂראל׃ </p>
<p id="v26"><sup><small>26</small></sup>  ודויד בן־ישׁי מלך על־כל־ישׂראל׃ </p>
<p id="v27"><sup><small>27</small></sup>  והימים אשׁר מלך על־ישׂראל ארבעים שׁנה בחברון מלך שׁבע שׁנים ובירושׁלם מלך שׁלשׁים ושׁלושׁ׃ </p>
<p id="v28"><sup><small>28</small></sup>  וימת בשׂיבה טובה שׂבע ימים עשׁר וכבוד וימלך שׁלמה בנו תחתיו׃ </p>
<p id="v29"><sup><small>29</small></sup>  ודברי דויד המלך הראשׁנים והאחרנים הנם כתובים על־דברי שׁמואל הראה ועל־דברי נתן הנביא ועל־דברי גד החזה׃ <sup id="cite7"><a href="#fn7">[7]</a></sup></p>
<p id="v30"><sup><small>30</small></sup>  עם כל־מלכותו וגבורתו והעתים אשׁר עברו עליו ועל־ישׂראל ועל כל־ממלכות הארצות׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Chronicles/28">דברי הימים א׳ - פֶּרֶק 28</a></td>
        <td><a href="/he/Bible/1_Chronicles/Index">אינדקס</a></td>
        <td> </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 29:2 <i>מקשטים</i>: <a href="/he/The_Urantia_Book/44#p6_1">או 44:6.1</a>. </li>
  <li id="fn2"><a href="#cite2">↑</a> 29:11 <i>זוהר בהוד, תהילה</i>: <a href="/he/The_Urantia_Book/2#p1_2">או 2:1.2</a>. </li>
  <li id="fn3"><a href="#cite3">↑</a> 29:11-12 <i>כוחו של אלוהים</i>: <a href="/he/The_Urantia_Book/1#p1_4">או 1:1.4</a>.  <i>כל יכול</i>: <a href="/he/The_Urantia_Book/142#p3_7">או 142:3.7</a>.  <i>הכוח</i>: <a href="/he/The_Urantia_Book/131#p10_6">או 131:10.6</a>.  <i>אלוהים הוא כל כוח</i>: <a href="/he/The_Urantia_Book/131#p10_3">או 131:10.3</a>.  <i>חלק 2: אלוהים הוא כל יכול</i>: <a href="/he/The_Urantia_Book/2#p6_3">או 2:6.3</a>. </li>
  <li id="fn4"><a href="#cite4">↑</a> 29:11a <i>חלק 1: שלך גדולה</i>: <a href="/he/The_Urantia_Book/97#p1_10">או 97:1.10</a>. </li>
  <li id="fn5"><a href="#cite5">↑</a> 29:11b <i>שלך היא המלכות, אדוני</i>: <a href="/he/The_Urantia_Book/97#p1_9">או 97:1.9</a>. </li>
  <li id="fn6"><a href="#cite6">↑</a> 29:12 <i>חלק 2: בידיים שלך, כוח</i>: <a href="/he/The_Urantia_Book/97#p1_10">או 97:1.10</a>. </li>
  <li id="fn7"><a href="#cite7">↑</a> 29:29 <i>רואים</i>: <a href="/he/The_Urantia_Book/90#p1_1">או 90:1.1</a>. </li>
</ol>
</div>
