<!--
title: דברי הימים א׳ - פֶּרֶק 16
description: 
published: true
date: 2023-11-8T20:31:8Z
tags: bible, bible—1 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/15">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 15</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/17">
          <span class="pr-2">דברי הימים א׳ - פֶּרֶק 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויביאו את־ארון האלהים ויציגו אתו בתוך האהל אשׁר נטה־לו דויד ויקריבו עלות ושׁלמים לפני האלהים׃ </p>
<p id="v2"><sup><small>2</small></sup>  ויכל דויד מהעלות העלה והשׁלמים ויברך את־העם בשׁם יהוה׃ </p>
<p id="v3"><sup><small>3</small></sup>  ויחלק לכל־אישׁ ישׂראל מאישׁ ועד־אשׁה לאישׁ ככר־לחם ואשׁפר ואשׁישׁה׃ </p>
<p id="v4"><sup><small>4</small></sup>  ויתן לפני ארון יהוה מן־הלוים משׁרתים ולהזכיר ולהודות ולהלל ליהוה אלהי ישׂראל׃ </p>
<p id="v5"><sup><small>5</small></sup>  אסף הראשׁ ומשׁנהו זכריה יעיאל ושׁמירמות ויחיאל ומתתיה ואליאב ובניהו ועבד אדם ויעיאל בכלי נבלים ובכנרות ואסף במצלתים משׁמיע׃ </p>
<p id="v6"><sup><small>6</small></sup>  ובניהו ויחזיאל הכהנים בחצצרות תמיד לפני ארון ברית־האלהים׃ </p>
<p id="v7"><sup><small>7</small></sup>  ביום ההוא אז נתן דויד בראשׁ להדות ליהוה ביד־אסף ואחיו׃ </p>
<p id="v8"><sup><small>8</small></sup>  הודו ליהוה קראו בשׁמו הודיעו בעמים עלילתיו׃ </p>
<p id="v9"><sup><small>9</small></sup>  שׁירו לו זמרו־לו שׂיחו בכל־נפלאתיו׃ </p>
<p id="v10"><sup><small>10</small></sup>  התהללו בשׁם קדשׁו ישׂמח לב מבקשׁי יהוה׃ </p>
<p id="v11"><sup><small>11</small></sup>  דרשׁו יהוה ועזו בקשׁו פניו תמיד׃ </p>
<p id="v12"><sup><small>12</small></sup>  זכרו נפלאתיו אשׁר עשׂה מפתיו ומשׁפטי־פיהו׃ </p>
<p id="v13"><sup><small>13</small></sup>  זרע ישׂראל עבדו בני יעקב בחיריו׃ </p>
<p id="v14"><sup><small>14</small></sup>  הוא יהוה אלהינו בכל־הארץ משׁפטיו׃ </p>
<p id="v15"><sup><small>15</small></sup>  זכרו לעולם בריתו דבר צוה לאלף דור׃ </p>
<p id="v16"><sup><small>16</small></sup>  אשׁר כרת את־אברהם ושׁבועתו ליצחק׃ </p>
<p id="v17"><sup><small>17</small></sup>  ויעמידה ליעקב לחק לישׂראל ברית עולם׃ </p>
<p id="v18"><sup><small>18</small></sup>  לאמר לך אתן ארץ־כנען חבל נחלתכם׃ </p>
<p id="v19"><sup><small>19</small></sup>  בהיותכם מתי מספר כמעט וגרים בה׃ </p>
<p id="v20"><sup><small>20</small></sup>  ויתהלכו מגוי אל־גוי ומממלכה אל־עם אחר׃ </p>
<p id="v21"><sup><small>21</small></sup>  לא־הניח לאישׁ לעשׁקם ויוכח עליהם מלכים׃ </p>
<p id="v22"><sup><small>22</small></sup>  אל־תגעו במשׁיחי ובנביאי אל־תרעו׃ </p>
<p id="v23"><sup><small>23</small></sup>  שׁירו ליהוה כל־הארץ בשׂרו מיום־אל־יום ישׁועתו׃ </p>
<p id="v24"><sup><small>24</small></sup>  ספרו בגוים את־כבודו בכל־העמים נפלאתיו׃ </p>
<p id="v25"><sup><small>25</small></sup>  כי גדול יהוה ומהלל מאד ונורא הוא על־כל־אלהים׃ </p>
<p id="v26"><sup><small>26</small></sup>  כי כל־אלהי העמים אלילים ויהוה שׁמים עשׂה׃ </p>
<p id="v27"><sup><small>27</small></sup>  הוד והדר לפניו עז וחדוה במקמו׃ </p>
<p id="v28"><sup><small>28</small></sup>  הבו ליהוה משׁפחות עמים הבו ליהוה כבוד ועז׃ </p>
<p id="v29"><sup><small>29</small></sup>  הבו ליהוה כבוד שׁמו שׂאו מנחה ובאו לפניו השׁתחוו ליהוה בהדרת־קדשׁ׃ </p>
<p id="v30"><sup><small>30</small></sup>  חילו מלפניו כל־הארץ אף־תכון תבל בל־תמוט׃ </p>
<p id="v31"><sup><small>31</small></sup>  ישׂמחו השׁמים ותגל הארץ ויאמרו בגוים יהוה מלך׃ <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  ירעם הים ומלואו יעלץ השׂדה וכל־אשׁר־בו׃ </p>
<p id="v33"><sup><small>33</small></sup>  אז ירננו עצי היער מלפני יהוה כי־בא לשׁפוט את־הארץ׃ <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  הודו ליהוה כי טוב כי לעולם חסדו׃ <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v35"><sup><small>35</small></sup>  ואמרו הושׁיענו אלהי ישׁענו וקבצנו והצילנו מן־הגוים להדות לשׁם קדשׁך להשׁתבח בתהלתך׃ <sup id="cite5"><a href="#fn5">[5]</a></sup></p>
<p id="v36"><sup><small>36</small></sup>  ברוך יהוה אלהי ישׂראל מן־העולם ועד העלם ויאמרו כל־העם אמן והלל ליהוה׃ </p>
<p id="v37"><sup><small>37</small></sup>  ויעזב־שׁם לפני ארון ברית־יהוה לאסף ולאחיו לשׁרת לפני הארון תמיד לדבר־יום ביומו׃ </p>
<p id="v38"><sup><small>38</small></sup>  ועבד אדם ואחיהם שׁשׁים ושׁמונה ועבד אדם בן־ידיתון וחסה לשׁערים׃ </p>
<p id="v39"><sup><small>39</small></sup>  ואת צדוק הכהן ואחיו הכהנים לפני משׁכן יהוה בבמה אשׁר בגבעון׃ </p>
<p id="v40"><sup><small>40</small></sup>  להעלות עלות ליהוה על־מזבח העלה תמיד לבקר ולערב ולכל־הכתוב בתורת יהוה אשׁר צוה על־ישׂראל׃ </p>
<p id="v41"><sup><small>41</small></sup>  ועמהם הימן וידותון ושׁאר הברורים אשׁר נקבו בשׁמות להדות ליהוה כי לעולם חסדו׃ </p>
<p id="v42"><sup><small>42</small></sup>  ועמהם הימן וידותון חצצרות ומצלתים למשׁמיעים וכלי שׁיר האלהים ובני ידותון לשׁער׃ </p>
<p id="v43"><sup><small>43</small></sup>  וילכו כל־העם אישׁ לביתו ויסב דויד לברך את־ביתו׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/15">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 15</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/17">
          <span class="pr-2">דברי הימים א׳ - פֶּרֶק 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 16:31 <i>אדון שולט</i>: <a href="/he/The_Urantia_Book/131#p2_4">או 131:2.4</a>. </li>
  <li id="fn2"><a href="#cite2">↑</a> 16:33 <i>שופט כל הארץ</i>: <a href="/he/The_Urantia_Book/128#p1_10">או 128:1.10</a>. </li>
  <li id="fn3"><a href="#cite3">↑</a> 16:34 <i>בן רחמים</i>: <a href="/he/The_Urantia_Book/6#p3_5">או 6:3.5</a>.  <i>משרד רחמים</i>: <a href="/he/The_Urantia_Book/6#p3_2">או 6:3.2</a>.  <i>תודה על הרחמים</i>: <a href="/he/The_Urantia_Book/131#p2_4">או 131:2.4</a>.  <i>אלוהים מתענג ברחמים</i>: <a href="/he/The_Urantia_Book/143#p1_6">או 143:1.6</a>.  <i>הרחמים</i>: <a href="/he/The_Urantia_Book/131#p10_6">או 131:10.6</a>. </li>
  <li id="fn4"><a href="#cite4">↑</a> 16:34,41 <i>כל רחום</i>: <a href="/he/The_Urantia_Book/142#p3_7">או 142:3.7</a>.  <i>חסדו לעד</i>: <a href="/he/The_Urantia_Book/2#p4_1">או 2:4.1</a>.  <i>אלוהים רחום</i>: <a href="/he/The_Urantia_Book/2#p5_7">או 2:5.7</a>. </li>
  <li id="fn5"><a href="#cite5">↑</a> 16:35 <i>אלוהי הישועה</i>: <a href="/he/The_Urantia_Book/2#p6_3">או 2:6.3</a>. </li>
</ol>
</div>
