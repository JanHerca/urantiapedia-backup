<!--
title: דברי הימים א׳ - פֶּרֶק 18
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/1_Chronicles/17">דברי הימים א׳ - פֶּרֶק 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/1_Chronicles/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/1_Chronicles/19">דברי הימים א׳ - פֶּרֶק 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויהי אחרי־כן ויך דויד את־פלשׁתים ויכניעם ויקח את־גת ובנתיה מיד פלשׁתים׃ </p>
<p id="v2"><sup><small>2</small></sup>  ויך את־מואב ויהיו מואב עבדים לדויד נשׂאי מנחה׃ </p>
<p id="v3"><sup><small>3</small></sup>  ויך דויד את־הדדעזר מלך־צובה חמתה בלכתו להציב ידו בנהר־פרת׃ </p>
<p id="v4"><sup><small>4</small></sup>  וילכד דויד ממנו אלף רכב ושׁבעת אלפים פרשׁים ועשׂרים אלף אישׁ רגלי ויעקר דויד את־כל־הרכב ויותר ממנו מאה רכב׃ </p>
<p id="v5"><sup><small>5</small></sup>  ויבא ארם דרמשׂק לעזור להדדעזר מלך צובה ויך דויד בארם עשׂרים־ושׁנים אלף אישׁ׃ </p>
<p id="v6"><sup><small>6</small></sup>  וישׂם דויד בארם דרמשׂק ויהי ארם לדויד עבדים נשׂאי מנחה ויושׁע יהוה לדויד בכל אשׁר הלך׃ </p>
<p id="v7"><sup><small>7</small></sup>  ויקח דויד את שׁלטי הזהב אשׁר היו על עבדי הדדעזר ויביאם ירושׁלם׃ </p>
<p id="v8"><sup><small>8</small></sup>  ומטבחת ומכון ערי הדדעזר לקח דויד נחשׁת רבה מאד בה עשׂה שׁלמה את־ים הנחשׁת ואת־העמודים ואת כלי הנחשׁת׃ </p>
<p id="v9"><sup><small>9</small></sup>  וישׁמע תעו מלך חמת כי הכה דויד את־כל־חיל הדדעזר מלך־צובה׃ </p>
<p id="v10"><sup><small>10</small></sup>  וישׁלח את־הדורם־בנו אל־המלך־דויד לשׁאול־לו לשׁלום ולברכו על אשׁר נלחם בהדדעזר ויכהו כי־אישׁ מלחמות תעו היה הדדעזר וכל כלי זהב וכסף ונחשׁת׃ </p>
<p id="v11"><sup><small>11</small></sup>  גם־אתם הקדישׁ המלך דויד ליהוה עם־הכסף והזהב אשׁר נשׂא מכל־הגוים מאדום וממואב ומבני עמון ומפלשׁתים ומעמלק׃ </p>
<p id="v12"><sup><small>12</small></sup>  ואבשׁי בן־צרויה הכה את־אדום בגיא המלח שׁמונה עשׂר אלף׃ </p>
<p id="v13"><sup><small>13</small></sup>  וישׂם באדום נציבים ויהיו כל־אדום עבדים לדויד ויושׁע יהוה את־דויד בכל אשׁר הלך׃ </p>
<p id="v14"><sup><small>14</small></sup>  וימלך דויד על־כל־ישׂראל ויהי עשׂה משׁפט וצדקה לכל־עמו׃ </p>
<p id="v15"><sup><small>15</small></sup>  ויואב בן־צרויה על־הצבא ויהושׁפט בן־אחילוד מזכיר׃ </p>
<p id="v16"><sup><small>16</small></sup>  וצדוק בן־אחיטוב ואבימלך בן־אביתר כהנים ושׁושׁא סופר׃ </p>
<p id="v17"><sup><small>17</small></sup>  ובניהו בן־יהוידע על־הכרתי והפלתי ובני־דויד הראשׁנים ליד המלך׃ </p>
