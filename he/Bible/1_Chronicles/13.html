<!--
title: דברי הימים א׳ - פֶּרֶק 13
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/1_Chronicles/12">דברי הימים א׳ - פֶּרֶק 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/1_Chronicles/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/1_Chronicles/14">דברי הימים א׳ - פֶּרֶק 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ויועץ דויד עם־שׂרי האלפים והמאות לכל־נגיד׃ </p>
<p id="v2"><sup><small>2</small></sup>  ויאמר דויד לכל קהל ישׂראל אם־עליכם טוב ומן־יהוה אלהינו נפרצה נשׁלחה על־אחינו הנשׁארים בכל ארצות ישׂראל ועמהם הכהנים והלוים בערי מגרשׁיהם ויקבצו אלינו׃ </p>
<p id="v3"><sup><small>3</small></sup>  ונסבה את־ארון אלהינו אלינו כי־לא דרשׁנהו בימי שׁאול׃ </p>
<p id="v4"><sup><small>4</small></sup>  ויאמרו כל־הקהל לעשׂות כן כי־ישׁר הדבר בעיני כל־העם׃ </p>
<p id="v5"><sup><small>5</small></sup>  ויקהל דויד את־כל־ישׂראל מן־שׁיחור מצרים ועד־לבוא חמת להביא את־ארון האלהים מקרית יערים׃ </p>
<p id="v6"><sup><small>6</small></sup>  ויעל דויד וכל־ישׂראל בעלתה אל־קרית יערים אשׁר ליהודה להעלות משׁם את ארון האלהים יהוה יושׁב הכרובים אשׁר־נקרא שׁם׃ </p>
<p id="v7"><sup><small>7</small></sup>  וירכיבו את־ארון האלהים על־עגלה חדשׁה מבית אבינדב ועזא ואחיו נהגים בעגלה׃ </p>
<p id="v8"><sup><small>8</small></sup>  ודויד וכל־ישׂראל משׂחקים לפני האלהים בכל־עז ובשׁירים ובכנרות ובנבלים ובתפים ובמצלתים ובחצצרות׃ </p>
<p id="v9"><sup><small>9</small></sup>  ויבאו עד־גרן כידן וישׁלח עזא את־ידו לאחז את־הארון כי שׁמטו הבקר׃ </p>
<p id="v10"><sup><small>10</small></sup>  ויחר־אף יהוה בעזא ויכהו על אשׁר־שׁלח ידו על־הארון וימת שׁם לפני אלהים׃ <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  ויחר לדויד כי־פרץ יהוה פרץ בעזא ויקרא למקום ההוא פרץ עזא עד היום הזה׃ </p>
<p id="v12"><sup><small>12</small></sup>  ויירא דויד את־האלהים ביום ההוא לאמר היך אביא אלי את ארון האלהים׃ </p>
<p id="v13"><sup><small>13</small></sup>  ולא־הסיר דויד את־הארון אליו אל־עיר דויד ויטהו אל־בית עבד־אדם הגתי׃ </p>
<p id="v14"><sup><small>14</small></sup>  וישׁב ארון האלהים עם־בית עבד אדם בביתו שׁלשׁה חדשׁים ויברך יהוה את־בית עבד־אדם ואת־כל־אשׁר־לו׃ </p>
<h2>הפניות</h2>
<div>
<ol>
  <li id="fn1"><a href="#cite1">↑</a> 13:10 <i>להכות אנשים בכעס</i>: <a href="/he/The_Urantia_Book/4#p5_3">או 4:5.3</a>.  <i>אלוהים אמר לכעוס</i>: <a href="/he/The_Urantia_Book/4#p3_2">או 4:3.2</a>. </li>
</ol>
</div>
