<!--
title: דברי הימים א׳ - פֶּרֶק 5
description: 
published: true
date: 2023-11-8T20:31:8Z
tags: bible, bible—1 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/4">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 4</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/6">
          <span class="pr-2">דברי הימים א׳ - פֶּרֶק 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ובני ראובן בכור־ישׂראל כי הוא הבכור ובחללו יצועי אביו נתנה בכרתו לבני יוסף בן־ישׂראל ולא להתיחשׂ לבכרה׃ </p>
<p id="v2"><sup><small>2</small></sup>  כי יהודה גבר באחיו ולנגיד ממנו והבכרה ליוסף׃ </p>
<p id="v3"><sup><small>3</small></sup>  בני ראובן בכור ישׂראל חנוך ופלוא חצרון וכרמי׃ </p>
<p id="v4"><sup><small>4</small></sup>  בני יואל שׁמעיה בנו גוג בנו שׁמעי בנו׃ </p>
<p id="v5"><sup><small>5</small></sup>  מיכה בנו ראיה בנו בעל בנו׃ </p>
<p id="v6"><sup><small>6</small></sup>  בארה בנו אשׁר הגלה תלגת פלנאסר מלך אשׁר הוא נשׂיא לראובני׃ </p>
<p id="v7"><sup><small>7</small></sup>  ואחיו למשׁפחתיו בהתיחשׂ לתלדותם הראשׁ יעיאל וזכריהו׃ </p>
<p id="v8"><sup><small>8</small></sup>  ובלע בן־עזז בן־שׁמע בן־יואל הוא יושׁב בערער ועד־נבו ובעל מעון׃ </p>
<p id="v9"><sup><small>9</small></sup>  ולמזרח ישׁב עד־לבוא מדברה למן־הנהר פרת כי מקניהם רבו בארץ גלעד׃ </p>
<p id="v10"><sup><small>10</small></sup>  ובימי שׁאול עשׂו מלחמה עם־ההגראים ויפלו בידם וישׁבו באהליהם על־כל־פני מזרח לגלעד׃ </p>
<p id="v11"><sup><small>11</small></sup>  ובני־גד לנגדם ישׁבו בארץ הבשׁן עד־סלכה׃ </p>
<p id="v12"><sup><small>12</small></sup>  יואל הראשׁ ושׁפם המשׁנה ויעני ושׁפט בבשׁן׃ </p>
<p id="v13"><sup><small>13</small></sup>  ואחיהם לבית אבותיהם מיכאל ומשׁלם ושׁבע ויורי ויעכן וזיע ועבר שׁבעה׃ </p>
<p id="v14"><sup><small>14</small></sup>  אלה בני אביחיל בן־חורי בן־ירוח בן־גלעד בן־מיכאל בן־ישׁישׁי בן־יחדו בן־בוז׃ </p>
<p id="v15"><sup><small>15</small></sup>  אחי בן־עבדיאל בן־גוני ראשׁ לבית אבותם׃ </p>
<p id="v16"><sup><small>16</small></sup>  וישׁבו בגלעד בבשׁן ובבנתיה ובכל־מגרשׁי שׁרון על־תוצאותם׃ </p>
<p id="v17"><sup><small>17</small></sup>  כלם התיחשׂו בימי יותם מלך־יהודה ובימי ירבעם מלך־ישׂראל׃ </p>
<p id="v18"><sup><small>18</small></sup>  בני־ראובן וגדי וחצי שׁבט־מנשׁה מן־בני־חיל אנשׁים נשׂאי מגן וחרב ודרכי קשׁת ולמודי מלחמה ארבעים וארבעה אלף ושׁבע־מאות ושׁשׁים יצאי צבא׃ </p>
<p id="v19"><sup><small>19</small></sup>  ויעשׂו מלחמה עם־ההגריאים ויטור ונפישׁ ונודב׃ </p>
<p id="v20"><sup><small>20</small></sup>  ויעזרו עליהם וינתנו בידם ההגריאים וכל שׁעמהם כי לאלהים זעקו במלחמה ונעתור להם כי־בטחו בו׃ </p>
<p id="v21"><sup><small>21</small></sup>  וישׁבו מקניהם גמליהם חמשׁים אלף וצאן מאתים וחמשׁים אלף וחמורים אלפים ונפשׁ אדם מאה אלף׃ </p>
<p id="v22"><sup><small>22</small></sup>  כי־חללים רבים נפלו כי מהאלהים המלחמה וישׁבו תחתיהם עד־הגלה׃ </p>
<p id="v23"><sup><small>23</small></sup>  ובני חצי שׁבט מנשׁה ישׁבו בארץ מבשׁן עד־בעל חרמון ושׂניר והר־חרמון המה רבו׃ </p>
<p id="v24"><sup><small>24</small></sup>  ואלה ראשׁי בית־אבותם ועפר וישׁעי ואליאל ועזריאל וירמיה והודויה ויחדיאל אנשׁים גבורי חיל אנשׁי שׁמות ראשׁים לבית אבותם׃ </p>
<p id="v25"><sup><small>25</small></sup>  וימעלו באלהי אבותיהם ויזנו אחרי אלהי עמי־הארץ אשׁר־השׁמיד אלהים מפניהם׃ </p>
<p id="v26"><sup><small>26</small></sup>  ויער אלהי ישׂראל את־רוח פול מלך־אשׁור ואת־רוח תלגת פלנסר מלך אשׁור ויגלם לראובני ולגדי ולחצי שׁבט מנשׁה ויביאם לחלח וחבור והרא ונהר גוזן עד היום הזה׃ </p>
<p id="v27"><sup><small>27</small></sup>  בני לוי גרשׁון קהת ומררי׃ </p>
<p id="v28"><sup><small>28</small></sup>  ובני קהת עמרם יצהר וחברון ועזיאל׃ </p>
<p id="v29"><sup><small>29</small></sup>  ובני עמרם אהרן ומשׁה ומרים ובני אהרן נדב ואביהוא אלעזר ואיתמר׃ </p>
<p id="v30"><sup><small>30</small></sup>  אלעזר הוליד את־פינחס פינחס הליד את־אבישׁוע׃ </p>
<p id="v31"><sup><small>31</small></sup>  ואבישׁוע הוליד את־בקי ובקי הוליד את־עזי׃ </p>
<p id="v32"><sup><small>32</small></sup>  ועזי הוליד את־זרחיה וזרחיה הוליד את־מריות׃ </p>
<p id="v33"><sup><small>33</small></sup>  מריות הוליד את־אמריה ואמריה הוליד את־אחיטוב׃ </p>
<p id="v34"><sup><small>34</small></sup>  ואחיטוב הוליד את־צדוק וצדוק הוליד את־אחימעץ׃ </p>
<p id="v35"><sup><small>35</small></sup>  ואחימעץ הוליד את־עזריה ועזריה הוליד את־יוחנן׃ </p>
<p id="v36"><sup><small>36</small></sup>  ויוחנן הוליד את־עזריה הוא אשׁר כהן בבית אשׁר־בנה שׁלמה בירושׁלם׃ </p>
<p id="v37"><sup><small>37</small></sup>  ויולד עזריה את־אמריה ואמריה הוליד את־אחיטוב׃ </p>
<p id="v38"><sup><small>38</small></sup>  ואחיטוב הוליד את־צדוק וצדוק הוליד את־שׁלום׃ </p>
<p id="v39"><sup><small>39</small></sup>  ושׁלום הוליד את־חלקיה וחלקיה הוליד את־עזריה׃ </p>
<p id="v40"><sup><small>40</small></sup>  ועזריה הוליד את־שׂריה ושׂריה הוליד את־יהוצדק׃ </p>
<p id="v41"><sup><small>41</small></sup>  ויהוצדק הלך בהגלות יהוה את־יהודה וירושׁלם ביד נבכדנאצר׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/4">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 4</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/6">
          <span class="pr-2">דברי הימים א׳ - פֶּרֶק 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
