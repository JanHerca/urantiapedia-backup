<!--
title: דברי הימים א׳ - פֶּרֶק 21
description: 
published: true
date: 2023-11-8T20:31:8Z
tags: bible, bible—1 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/20">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 20</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/22">
          <span class="pr-2">דברי הימים א׳ - פֶּרֶק 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  ויעמד שׂטן על־ישׂראל ויסת את־דויד למנות את־ישׂראל׃ <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  ויאמר דויד אל־יואב ואל־שׂרי העם לכו ספרו את־ישׂראל מבאר שׁבע ועד־דן והביאו אלי ואדעה את־מספרם׃ </p>
<p id="v3"><sup><small>3</small></sup>  ויאמר יואב יוסף יהוה על־עמו כהם מאה פעמים הלא אדני המלך כלם לאדני לעבדים למה יבקשׁ זאת אדני למה יהיה לאשׁמה לישׂראל׃ </p>
<p id="v4"><sup><small>4</small></sup>  ודבר־המלך חזק על־יואב ויצא יואב ויתהלך בכל־ישׂראל ויבא ירושׁלם׃ </p>
<p id="v5"><sup><small>5</small></sup>  ויתן יואב את־מספר מפקד־העם אל־דויד ויהי כל־ישׂראל אלף אלפים ומאה אלף אישׁ שׁלף חרב ויהודה ארבע מאות ושׁבעים אלף אישׁ שׁלף חרב׃ </p>
<p id="v6"><sup><small>6</small></sup>  ולוי ובנימן לא פקד בתוכם כי־נתעב דבר־המלך את־יואב׃ </p>
<p id="v7"><sup><small>7</small></sup>  וירע בעיני האלהים על־הדבר הזה ויך את־ישׂראל׃ </p>
<p id="v8"><sup><small>8</small></sup>  ויאמר דויד אל־האלהים חטאתי מאד אשׁר עשׂיתי את־הדבר הזה ועתה העבר־נא את־עוון עבדך כי נסכלתי מאד׃ </p>
<p id="v9"><sup><small>9</small></sup>  וידבר יהוה אל־גד חזה דויד לאמר׃ </p>
<p id="v10"><sup><small>10</small></sup>  לך ודברת אל־דויד לאמר כה אמר יהוה שׁלושׁ אני נטה עליך בחר־לך אחת מהנה ואעשׂה־לך׃ </p>
<p id="v11"><sup><small>11</small></sup>  ויבא גד אל־דויד ויאמר לו כה־אמר יהוה קבל־לך׃ </p>
<p id="v12"><sup><small>12</small></sup>  אם־שׁלושׁ שׁנים רעב ואם־שׁלשׁה חדשׁים נספה מפני־צריך וחרב אויבך למשׂגת ואם־שׁלשׁת ימים חרב יהוה ודבר בארץ ומלאך יהוה משׁחית בכל־גבול ישׂראל ועתה ראה מה־אשׁיב את־שׁלחי דבר׃ </p>
<p id="v13"><sup><small>13</small></sup>  ויאמר דויד אל־גד צר־לי מאד אפלה־נא ביד־יהוה כי־רבים רחמיו מאד וביד־אדם אל־אפל׃ </p>
<p id="v14"><sup><small>14</small></sup>  ויתן יהוה דבר בישׂראל ויפל מישׂראל שׁבעים אלף אישׁ׃ </p>
<p id="v15"><sup><small>15</small></sup>  וישׁלח האלהים מלאך לירושׁלם להשׁחיתה וכהשׁחית ראה יהוה וינחם על־הרעה ויאמר למלאך המשׁחית רב עתה הרף ידך ומלאך יהוה עמד עם־גרן ארנן היבוסי׃ <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  וישׂא דויד את־עיניו וירא את־מלאך יהוה עמד בין הארץ ובין השׁמים וחרבו שׁלופה בידו נטויה על־ירושׁלם ויפל דויד והזקנים מכסים בשׂקים על־פניהם׃ </p>
<p id="v17"><sup><small>17</small></sup>  ויאמר דויד אל־האלהים הלא אני אמרתי למנות בעם ואני־הוא אשׁר־חטאתי והרע הרעותי ואלה הצאן מה עשׂו יהוה אלהי תהי נא ידך בי ובבית אבי ובעמך לא למגפה׃ </p>
<p id="v18"><sup><small>18</small></sup>  ומלאך יהוה אמר אל־גד לאמר לדויד כי יעלה דויד להקים מזבח ליהוה בגרן ארנן היבסי׃ </p>
<p id="v19"><sup><small>19</small></sup>  ויעל דויד בדבר־גד אשׁר דבר בשׁם יהוה׃ </p>
<p id="v20"><sup><small>20</small></sup>  וישׁב ארנן וירא את־המלאך וארבעת בניו עמו מתחבאים וארנן דשׁ חטים׃ </p>
<p id="v21"><sup><small>21</small></sup>  ויבא דויד עד־ארנן ויבט ארנן וירא את־דויד ויצא מן־הגרן וישׁתחו לדויד אפים ארצה׃ </p>
<p id="v22"><sup><small>22</small></sup>  ויאמר דויד אל־ארנן תנה־לי מקום הגרן ואבנה־בו מזבח ליהוה בכסף מלא תנהו לי ותעצר המגפה מעל העם׃ </p>
<p id="v23"><sup><small>23</small></sup>  ויאמר ארנן אל־דויד קח־לך ויעשׂ אדני המלך הטוב בעיניו ראה נתתי הבקר לעלות והמורגים לעצים והחטים למנחה הכל נתתי׃ </p>
<p id="v24"><sup><small>24</small></sup>  ויאמר המלך דויד לארנן לא כי־קנה אקנה בכסף מלא כי לא־אשׂא אשׁר־לך ליהוה והעלות עולה חנם׃ </p>
<p id="v25"><sup><small>25</small></sup>  ויתן דויד לארנן במקום שׁקלי זהב משׁקל שׁשׁ מאות׃ </p>
<p id="v26"><sup><small>26</small></sup>  ויבן שׁם דויד מזבח ליהוה ויעל עלות ושׁלמים ויקרא אל־יהוה ויענהו באשׁ מן־השׁמים על מזבח העלה׃ </p>
<p id="v27"><sup><small>27</small></sup>  ויאמר יהוה למלאך וישׁב חרבו אל־נדנה׃ </p>
<p id="v28"><sup><small>28</small></sup>  בעת ההיא בראות דויד כי־ענהו יהוה בגרן ארנן היבוסי ויזבח שׁם׃ </p>
<p id="v29"><sup><small>29</small></sup>  ומשׁכן יהוה אשׁר־עשׂה משׁה במדבר ומזבח העולה בעת ההיא בבמה בגבעון׃ </p>
<p id="v30"><sup><small>30</small></sup>  ולא־יכל דויד ללכת לפניו לדרשׁ אלהים כי נבעת מפני חרב מלאך יהוה׃ </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/he/Bible/1_Chronicles/20">
          <span class="mdi mdi-arrow-left-drop-circle"></span><span class="pl-2">דברי הימים א׳ - פֶּרֶק 20</span>
        </a>
        </td>
        <td>
        <a href="/he/Bible/1_Chronicles/Index">
          <span class="mdi mdi-book-open-variant"></span><span class="pl-2">אינדקס</span>
        </a>
        </td>
        <td>
        <a href="/he/Bible/1_Chronicles/22">
          <span class="pr-2">דברי הימים א׳ - פֶּרֶק 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>הפניות</h2>
<div>
<ol>
  <li id="fn1"><a href="#cite1">↑</a> 21:1 <i>השטן אומר לדוד למספר</i>: <a href="/he/The_Urantia_Book/142#p3_9">או 142:3.9</a>. </li>
  <li id="fn2"><a href="#cite2">↑</a> 21:1,5 <i>מספר את האנשים</i>: <a href="/he/The_Urantia_Book/122#p7_1">או 122:7.1</a>. </li>
  <li id="fn3"><a href="#cite3">↑</a> 21:1-4 <i>מספור האנשים</i>: <a href="/he/The_Urantia_Book/88#p1_6">או 88:1.6</a>. </li>
  <li id="fn4"><a href="#cite4">↑</a> 21:15 <i>אומרים שאלוהים חוזר בתשובה</i>: <a href="/he/The_Urantia_Book/4#p3_4">או 4:3.4</a>.  <i>אומרים שאלוהים חוזר בתשובה</i>: <a href="/he/The_Urantia_Book/2#p2_2">או 2:2.2</a>. </li>
</ol>
</div>
