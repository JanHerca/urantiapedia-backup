<!--
title: דברי הימים א׳ - פֶּרֶק 2
description: 
published: true
date: 2022-8-20T20:17:6Z
tags: 
editor: ckeditor
dateCreated: 2022-8-20T20:17:6Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/Bible/1_Chronicles/1">דברי הימים א׳ - פֶּרֶק 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/Bible/1_Chronicles/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/Bible/1_Chronicles/3">דברי הימים א׳ - פֶּרֶק 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  אלה בני ישׂראל ראובן שׁמעון לוי ויהודה ישׂשכר וזבלון׃ </p>
<p id="v2"><sup><small>2</small></sup>  דן יוסף ובנימן נפתלי גד ואשׁר׃ </p>
<p id="v3"><sup><small>3</small></sup>  בני יהודה ער ואונן ושׁלה שׁלושׁה נולד לו מבת־שׁוע הכנענית ויהי ער בכור יהודה רע בעיני יהוה וימיתהו׃ </p>
<p id="v4"><sup><small>4</small></sup>  ותמר כלתו ילדה לו את־פרץ ואת־זרח כל־בני יהודה חמשׁה׃ </p>
<p id="v5"><sup><small>5</small></sup>  בני־פרץ חצרון וחמול׃ </p>
<p id="v6"><sup><small>6</small></sup>  ובני זרח זמרי ואיתן והימן וכלכל ודרע כלם חמשׁה׃ </p>
<p id="v7"><sup><small>7</small></sup>  ובני כרמי עכר עוכר ישׂראל אשׁר מעל בחרם׃ </p>
<p id="v8"><sup><small>8</small></sup>  ובני איתן עזריה׃ </p>
<p id="v9"><sup><small>9</small></sup>  ובני חצרון אשׁר נולד־לו את־ירחמאל ואת־רם ואת־כלובי׃ </p>
<p id="v10"><sup><small>10</small></sup>  ורם הוליד את־עמינדב ועמינדב הוליד את־נחשׁון נשׂיא בני יהודה׃ </p>
<p id="v11"><sup><small>11</small></sup>  ונחשׁון הוליד את־שׂלמא ושׂלמא הוליד את־בעז׃ </p>
<p id="v12"><sup><small>12</small></sup>  ובעז הוליד את־עובד ועובד הוליד את־ישׁי׃ </p>
<p id="v13"><sup><small>13</small></sup>  ואישׁי הוליד את־בכרו את־אליאב ואבינדב השׁני ושׁמעא השׁלישׁי׃ </p>
<p id="v14"><sup><small>14</small></sup>  נתנאל הרביעי רדי החמישׁי׃ </p>
<p id="v15"><sup><small>15</small></sup>  אצם השׁשׁי דויד השׁבעי׃ </p>
<p id="v16"><sup><small>16</small></sup>  ואחיתיהם צרויה ואביגיל ובני צרויה אבשׁי ויואב ועשׂה־אל שׁלשׁה׃ </p>
<p id="v17"><sup><small>17</small></sup>  ואביגיל ילדה את־עמשׂא ואבי עמשׂא יתר הישׁמעאלי׃ </p>
<p id="v18"><sup><small>18</small></sup>  וכלב בן־חצרון הוליד את־עזובה אשׁה ואת־יריעות ואלה בניה ישׁר ושׁובב וארדון׃ </p>
<p id="v19"><sup><small>19</small></sup>  ותמת עזובה ויקח־לו כלב את־אפרת ותלד לו את־חור׃ </p>
<p id="v20"><sup><small>20</small></sup>  וחור הוליד את־אורי ואורי הוליד את־בצלאל׃ </p>
<p id="v21"><sup><small>21</small></sup>  ואחר בא חצרון אל־בת־מכיר אבי גלעד והוא לקחה והוא בן־שׁשׁים שׁנה ותלד לו את־שׂגוב׃ </p>
<p id="v22"><sup><small>22</small></sup>  ושׂגוב הוליד את־יאיר ויהי־לו עשׂרים ושׁלושׁ ערים בארץ הגלעד׃ </p>
<p id="v23"><sup><small>23</small></sup>  ויקח גשׁור־וארם את־חות יאיר מאתם את־קנת ואת־בנתיה שׁשׁים עיר כל־אלה בני מכיר אבי־גלעד׃ </p>
<p id="v24"><sup><small>24</small></sup>  ואחר מות־חצרון בכלב אפרתה ואשׁת חצרון אביה ותלד לו את־אשׁחור אבי תקוע׃ </p>
<p id="v25"><sup><small>25</small></sup>  ויהיו בני־ירחמאל בכור חצרון הבכור רם ובונה וארן ואצם אחיה׃ </p>
<p id="v26"><sup><small>26</small></sup>  ותהי אשׁה אחרת לירחמאל ושׁמה עטרה היא אם אונם׃ </p>
<p id="v27"><sup><small>27</small></sup>  ויהיו בני־רם בכור ירחמאל מעץ וימין ועקר׃ </p>
<p id="v28"><sup><small>28</small></sup>  ויהיו בני־אונם שׁמי וידע ובני שׁמי נדב ואבישׁור׃ </p>
<p id="v29"><sup><small>29</small></sup>  ושׁם אשׁת אבישׁור אביהיל ותלד לו את־אחבן ואת־מוליד׃ </p>
<p id="v30"><sup><small>30</small></sup>  ובני נדב סלד ואפים וימת סלד לא בנים׃ </p>
<p id="v31"><sup><small>31</small></sup>  ובני אפים ישׁעי ובני ישׁעי שׁשׁן ובני שׁשׁן אחלי׃ </p>
<p id="v32"><sup><small>32</small></sup>  ובני ידע אחי שׁמי יתר ויונתן וימת יתר לא בנים׃ </p>
<p id="v33"><sup><small>33</small></sup>  ובני יונתן פלת וזזא אלה היו בני ירחמאל׃ </p>
<p id="v34"><sup><small>34</small></sup>  ולא־היה לשׁשׁן בנים כי אם־בנות ולשׁשׁן עבד מצרי ושׁמו ירחע׃ </p>
<p id="v35"><sup><small>35</small></sup>  ויתן שׁשׁן את־בתו לירחע עבדו לאשׁה ותלד לו את־עתי׃ </p>
<p id="v36"><sup><small>36</small></sup>  ועתי הליד את־נתן ונתן הוליד את־זבד׃ </p>
<p id="v37"><sup><small>37</small></sup>  וזבד הוליד את־אפלל ואפלל הוליד את־עובד׃ </p>
<p id="v38"><sup><small>38</small></sup>  ועובד הוליד את־יהוא ויהוא הוליד את־עזריה׃ </p>
<p id="v39"><sup><small>39</small></sup>  ועזריה הליד את־חלץ וחלץ הליד את־אלעשׂה׃ </p>
<p id="v40"><sup><small>40</small></sup>  ואלעשׂה הליד את־ססמי וססמי הליד את־שׁלום׃ </p>
<p id="v41"><sup><small>41</small></sup>  ושׁלום הוליד את־יקמיה ויקמיה הליד את־אלישׁמע׃ </p>
<p id="v42"><sup><small>42</small></sup>  ובני כלב אחי ירחמאל מישׁע בכרו הוא אבי־זיף ובני מרשׁה אבי חברון׃ </p>
<p id="v43"><sup><small>43</small></sup>  ובני חברון קרח ותפח ורקם ושׁמע׃ </p>
<p id="v44"><sup><small>44</small></sup>  ושׁמע הוליד את־רחם אבי ירקעם ורקם הוליד את־שׁמי׃ </p>
<p id="v45"><sup><small>45</small></sup>  ובן־שׁמי מעון ומעון אבי בית־צור׃ </p>
<p id="v46"><sup><small>46</small></sup>  ועיפה פילגשׁ כלב ילדה את־חרן ואת־מוצא ואת־גזז וחרן הליד את־גזז׃ </p>
<p id="v47"><sup><small>47</small></sup>  ובני יהדי רגם ויותם וגישׁן ופלט ועיפה ושׁעף׃ </p>
<p id="v48"><sup><small>48</small></sup>  פלגשׁ כלב מעכה ילד שׁבר ואת־תרחנה׃ </p>
<p id="v49"><sup><small>49</small></sup>  ותלד שׁעף אבי מדמנה את־שׁוא אבי מכבנה ואבי גבעא ובת־כלב עכסה׃ </p>
<p id="v50"><sup><small>50</small></sup>  אלה היו בני כלב בן־חור בכור אפרתה שׁובל אבי קרית יערים׃ </p>
<p id="v51"><sup><small>51</small></sup>  שׂלמא אבי בית־לחם חרף אבי בית־גדר׃ </p>
<p id="v52"><sup><small>52</small></sup>  ויהיו בנים לשׁובל אבי קרית יערים הראה חצי המנחות׃ </p>
<p id="v53"><sup><small>53</small></sup>  ומשׁפחות קרית יערים היתרי והפותי והשׁמתי והמשׁרעי מאלה יצאו הצרעתי והאשׁתאלי׃ </p>
<p id="v54"><sup><small>54</small></sup>  בני שׂלמא בית לחם ונטופתי עטרות בית יואב וחצי המנחתי הצרעי׃ </p>
<p id="v55"><sup><small>55</small></sup>  ומשׁפחות ספרים ישׁבו יעבץ תרעתים שׁמעתים שׂוכתים המה הקינים הבאים מחמת אבי בית־רכב׃ </p>
