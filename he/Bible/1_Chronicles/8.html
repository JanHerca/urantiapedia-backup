<!--
title: דברי הימים א׳ - פֶּרֶק 8
description: 
published: true
date: 2022-10-6T10:37:18Z
tags: bible, bible—1 chronicles
editor: ckeditor
dateCreated: 2022-8-20T20:17:6Z
-->

<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Chronicles/7">דברי הימים א׳ - פֶּרֶק 7</a></td>
        <td><a href="/he/Bible/1_Chronicles/Index">אינדקס</a></td>
        <td><a href="/he/Bible/1_Chronicles/9">דברי הימים א׳ - פֶּרֶק 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ובנימן הוליד את־בלע בכרו אשׁבל השׁני ואחרח השׁלישׁי׃ </p>
<p id="v2"><sup><small>2</small></sup>  נוחה הרביעי ורפא החמישׁי׃ </p>
<p id="v3"><sup><small>3</small></sup>  ויהיו בנים לבלע אדר וגרא ואביהוד׃ </p>
<p id="v4"><sup><small>4</small></sup>  ואבישׁוע ונעמן ואחוח׃ </p>
<p id="v5"><sup><small>5</small></sup>  וגרא ושׁפופן וחורם׃ </p>
<p id="v6"><sup><small>6</small></sup>  ואלה בני אחוד אלה הם ראשׁי אבות ליושׁבי גבע ויגלום אל־מנחת׃ </p>
<p id="v7"><sup><small>7</small></sup>  ונעמן ואחיה וגרא הוא הגלם והוליד את־עזא ואת־אחיחד׃ </p>
<p id="v8"><sup><small>8</small></sup>  ושׁחרים הוליד בשׂדה מואב מן־שׁלחו אתם חושׁים ואת־בערא נשׁיו׃ </p>
<p id="v9"><sup><small>9</small></sup>  ויולד מן־חדשׁ אשׁתו את־יובב ואת־צביא ואת־מישׁא ואת־מלכם׃ </p>
<p id="v10"><sup><small>10</small></sup>  ואת־יעוץ ואת־שׂכיה ואת־מרמה אלה בניו ראשׁי אבות׃ </p>
<p id="v11"><sup><small>11</small></sup>  ומחשׁים הוליד את־אביטוב ואת־אלפעל׃ </p>
<p id="v12"><sup><small>12</small></sup>  ובני אלפעל עבר ומשׁעם ושׁמד הוא בנה את־אונו ואת־לד ובנתיה׃ </p>
<p id="v13"><sup><small>13</small></sup>  וברעה ושׁמע המה ראשׁי האבות ליושׁבי אילון המה הבריחו את־יושׁבי גת׃ </p>
<p id="v14"><sup><small>14</small></sup>  ואחיו שׁשׁק וירמות׃ </p>
<p id="v15"><sup><small>15</small></sup>  וזבדיה וערד ועדר׃ </p>
<p id="v16"><sup><small>16</small></sup>  ומיכאל וישׁפה ויוחא בני בריעה׃ </p>
<p id="v17"><sup><small>17</small></sup>  וזבדיה ומשׁלם וחזקי וחבר׃ </p>
<p id="v18"><sup><small>18</small></sup>  וישׁמרי ויזליאה ויובב בני אלפעל׃ </p>
<p id="v19"><sup><small>19</small></sup>  ויקים וזכרי וזבדי׃ </p>
<p id="v20"><sup><small>20</small></sup>  ואליעני וצלתי ואליאל׃ </p>
<p id="v21"><sup><small>21</small></sup>  ועדיה ובראיה ושׁמרת בני שׁמעי׃ </p>
<p id="v22"><sup><small>22</small></sup>  וישׁפן ועבר ואליאל׃ </p>
<p id="v23"><sup><small>23</small></sup>  ועבדון וזכרי וחנן׃ </p>
<p id="v24"><sup><small>24</small></sup>  וחנניה ועילם וענתתיה׃ </p>
<p id="v25"><sup><small>25</small></sup>  ויפדיה ופניאל בני שׁשׁק׃ </p>
<p id="v26"><sup><small>26</small></sup>  ושׁמשׁרי ושׁחריה ועתליה׃ </p>
<p id="v27"><sup><small>27</small></sup>  ויערשׁיה ואליה וזכרי בני ירחם׃ </p>
<p id="v28"><sup><small>28</small></sup>  אלה ראשׁי אבות לתלדותם ראשׁים אלה ישׁבו בירושׁלם׃ </p>
<p id="v29"><sup><small>29</small></sup>  ובגבעון ישׁבו אבי גבעון ושׁם אשׁתו מעכה׃ </p>
<p id="v30"><sup><small>30</small></sup>  ובנו הבכור עבדון וצור וקישׁ ובעל ונדב׃ </p>
<p id="v31"><sup><small>31</small></sup>  וגדור ואחיו וזכר׃ </p>
<p id="v32"><sup><small>32</small></sup>  ומקלות הוליד את־שׁמאה ואף־המה נגד אחיהם ישׁבו בירושׁלם עם־אחיהם׃ </p>
<p id="v33"><sup><small>33</small></sup>  ונר הוליד את־קישׁ וקישׁ הוליד את־שׁאול ושׁאול הוליד את־יהונתן ואת־מלכי־שׁוע ואת־אבינדב ואת־אשׁבעל׃ </p>
<p id="v34"><sup><small>34</small></sup>  ובן־יהונתן מריב בעל ומריב בעל הוליד את־מיכה׃ </p>
<p id="v35"><sup><small>35</small></sup>  ובני מיכה פיתון ומלך ותארע ואחז׃ </p>
<p id="v36"><sup><small>36</small></sup>  ואחז הוליד את־יהועדה ויהועדה הוליד את־עלמת ואת־עזמות ואת־זמרי וזמרי הוליד את־מוצא׃ </p>
<p id="v37"><sup><small>37</small></sup>  ומוצא הוליד את־בנעא רפה בנו אלעשׂה בנו אצל בנו׃ </p>
<p id="v38"><sup><small>38</small></sup>  ולאצל שׁשׁה בנים ואלה שׁמותם עזריקם בכרו וישׁמעאל ושׁעריה ועבדיה וחנן כל־אלה בני אצל׃ </p>
<p id="v39"><sup><small>39</small></sup>  ובני עשׁק אחיו אולם בכרו יעושׁ השׁני ואליפלט השׁלשׁי׃ </p>
<p id="v40"><sup><small>40</small></sup>  ויהיו בני־אולם אנשׁים גברי־חיל דרכי קשׁת ומרבים בנים ובני בנים מאה וחמשׁים כל־אלה מבני בנימן׃ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/he/Bible/1_Chronicles/7">דברי הימים א׳ - פֶּרֶק 7</a></td>
        <td><a href="/he/Bible/1_Chronicles/Index">אינדקס</a></td>
        <td><a href="/he/Bible/1_Chronicles/9">דברי הימים א׳ - פֶּרֶק 9</a></td>
      </tr>
    </tbody>
  </table>
</figure>
