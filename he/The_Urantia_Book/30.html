<!--
title: מסמך 30. אישיויות היקום המקיף
description: 
published: true
date: 2022-8-25T9:26:16Z
tags: 
editor: ckeditor
dateCreated: 2022-8-13T18:25:52Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/The_Urantia_Book/29">מסמך 29. מנהלי הכוח האוניברסאליים</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/The_Urantia_Book/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/The_Urantia_Book/31">מסמך 31. סגל הסוֹפיוֹנוּת</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>30:0.1</small></sup>  האישיויות והישויות אשר-אינן-אישיוּת הפועלות כעת בפרדיס וביקום המקיף מהוות מספר אינסופי-כמעט של הוויות חיות. אפילו מספרם בלבד של הסדרים ושל הסוגים העיקריים עשוי לטלטל את הדמיון האנושי, קל וחומר אם נחשיב בכלל זה את תתי-הסוגים ואת השוֹנוּיוֹת אשר לא יספרו מרוב. מכל מקום, רצוי להציג משהו מתוך שני הסיווגים הבסיסיים של ההוויות החיות – תיאור של הסיווג הפרדיסי וכן תמצית של מרשם האישיויות של אוורסה.</p>
<p id="p0_2"><sup><small>30:0.2</small></sup>  לא ניתן לנסח סיווגים כוללים ועקביים לחלוטין של אישיויות היקום המקיף משום שלא <i>כל</i>הקבוצות נתגלו. על-מנת להציג את ההתגלות הנוספת הנדרשת לשם סיווג שיטתי של כלל הקבוצות, יידרשו מסמכים רבים נוספים. והרחבה מושגית שכזו איננה רצויה כלל וכלל משום שהיא תמנע מן ההוגים בני התמותה של אלף השנים הבאות את התמריץ לעסוק בהשערות יצירתיות; התמריץ שמספקים המושגים הללו אשר נתגלו באופן חלקי. מוטב לו לאדם שלא תהא לו התגלות-יתר; שכן התגלות שכזאת עשויה לדכא את דמיונו.</p>
<h2 id="p1" class="toc-header"><a href="#p1" class="toc-anchor">¶</a> 1. סיווג פרדיס של ההוויות החיות </h2>
<p id="p1_1"><sup><small>30:1.1</small></sup>  ההוויות החיות מסוּוגות בפרדיס בהתאם ליחסן, זה הטבוע וזה המושג, לאלוהיות פרדיס. במהלך ההתאספויות הגדולות של היקום המרכזי ושל יקומי העל, אלו הנוכחים מקובצים תכופות בהתאם למקורם: אלו אשר מקורם בשילוש, או שהשיגו את השילוש; אלו ממקור כפול; ואלו ממקור יחיד. קשה לפרש בעבור הדעת בת התמותה את סיווג ההוויות החיות של פרדיס, ואולם הורשינו להציג את הדברים הבאים:</p>
<p id="p1_2"><sup><small>30:1.2</small></sup>  I. <i>הוויות אשר מקורן-בשילוש.</i> הוויות אשר נבראו על-ידי כל אלוהיות פרדיס, בין אם ככאלה ובין אם כשילוש, יחד עם סגל ההוויות ששולשו, ואשר כינוין מתייחס לכלל קבוצות ההוויות ששולשו, אלה שהתגלו כמו גם אלה שלא.</p>
<p id="p1_3"><sup><small>30:1.3</small></sup>  א.<i>רוחות עליוֹנוֹת.</i></p>
<p id="p1_4"><sup><small>30:1.4</small></sup>  1. שבע רוחות האב.</p>
<p id="p1_5"><sup><small>30:1.5</small></sup>  2. שבעת המבַצעים העליונים.</p>
<p id="p1_6"><sup><small>30:1.6</small></sup>  3. שבעת הסדרים של הרוחות המחזירותיות.</p>
<p id="p1_7"><sup><small>30:1.7</small></sup>  ב.<i>בְּנֵי הַשִׁלּוּשׁ הַנַּיָּחִים.</i></p>
<p id="p1_8"><sup><small>30:1.8</small></sup>  1. סוֹדוֹת הָעֶלְיוֹנוּת שֶׁשֻּׁלְּשׁוּ.</p>
<p id="p1_9"><sup><small>30:1.9</small></sup>  2. נצחי היומין.</p>
<p id="p1_10"><sup><small>30:1.10</small></sup>  3. עתיקי היומין.</p>
<p id="p1_11"><sup><small>30:1.11</small></sup>  4. מֻשלמי היומין.</p>
<p id="p1_12"><sup><small>30:1.12</small></sup>  5. אחרוני היומין.</p>
<p id="p1_13"><sup><small>30:1.13</small></sup>  6. איחודי היומין.</p>
<p id="p1_14"><sup><small>30:1.14</small></sup>  7. נֶאֶמְנֵי הַיּוֹמִין.</p>
<p id="p1_15"><sup><small>30:1.15</small></sup>  8. הַהוֹפְכִים בִּינָה לְמֻשְׁלֶמֶת.</p>
<p id="p1_16"><sup><small>30:1.16</small></sup>  9. יועַצִים אֱלֹהִיִים.</p>
<p id="p1_17"><sup><small>30:1.17</small></sup>  10. פּוֹסְקִים אוניברסאליים.</p>
<p id="p1_18"><sup><small>30:1.18</small></sup>  ג.<i>הוויות אשר מקורן בשילוש והוויות אשר שולשו.</i></p>
<p id="p1_19"><sup><small>30:1.19</small></sup>  1. בנים מורים של שילוש.</p>
<p id="p1_20"><sup><small>30:1.20</small></sup>  2. רוּחוֹת שִׁלּוּשׁ בַּעֲלוֹת הַשְׁרָאָה.</p>
<p id="p1_21"><sup><small>30:1.21</small></sup>  3. ילידי האוונה.</p>
<p id="p1_22"><sup><small>30:1.22</small></sup>  4. אזרחי פרדיס.</p>
<p id="p1_23"><sup><small>30:1.23</small></sup>  5. הוויות שמקורן-בשילוש שלא-נתגלו.</p>
<p id="p1_24"><sup><small>30:1.24</small></sup>  6. הוויות ששולשו על-ידי אלוהות שלא-נתגלו.</p>
<p id="p1_25"><sup><small>30:1.25</small></sup>  7. בְּנֵי הַגְשָׁמָה שֶׁשֻּׁלְּשׁוּ.</p>
<p id="p1_26"><sup><small>30:1.26</small></sup>  8. בְּנֵי בְּחִירָה שֶׁשֻּׁלְּשׁוּ.</p>
<p id="p1_27"><sup><small>30:1.27</small></sup>  9. בְּנֵי מֻשְׁלָמוּת שֶׁשֻּׁלְּשׁוּ.</p>
<p id="p1_28"><sup><small>30:1.28</small></sup>  10. בָּנִים שֶׁשֻּׁלְּשׁוּ עַל-יְדֵי בְּרִיָּה.</p>
<p id="p1_29"><sup><small>30:1.29</small></sup>  II<i>.הוויות ממקור כפול.</i> אלה אשר מקורן בכל שתיים מאלוהויות פרדיס, או לחלופין, אלה אשר נבראו באופן אחר על-ידי שתי הוויות אשר מוצאן הישיר או העקיף הוא באלוהיות פרדיס.</p>
<p id="p1_30"><sup><small>30:1.30</small></sup>  א.<i>הסדרים היורדים.</i></p>
<p id="p1_31"><sup><small>30:1.31</small></sup>  1. בנים בוראים.</p>
<p id="p1_32"><sup><small>30:1.32</small></sup>  2. בָּנִים סַמְכוּתִיִּים.</p>
<p id="p1_33"><sup><small>30:1.33</small></sup>  3. כּוֹכְבֵי הַבֹּקֶר הַבְּהִירִים.</p>
<p id="p1_34"><sup><small>30:1.34</small></sup>  4. אָבוֹת מַלְכִּי-צֶדֶק.</p>
<p id="p1_35"><sup><small>30:1.35</small></sup>  5. המַלְכִּי-צֶדֶקִים.</p>
<p id="p1_36"><sup><small>30:1.36</small></sup>  6. הווֹרוֹנְדָאדֶקִים.</p>
<p id="p1_37"><sup><small>30:1.37</small></sup>  7. הלָאנוֹנָאדֶקִים.</p>
<p id="p1_38"><sup><small>30:1.38</small></sup>  8. כּוֹכְבֵי הַעֶרֶב הַזּוֹהֲרִים.</p>
<p id="p1_39"><sup><small>30:1.39</small></sup>  9. רַבֵּי-הַמַּלְאָכִים.</p>
<p id="p1_40"><sup><small>30:1.40</small></sup>  10. נַשָּׂאֵי חַיִּים.</p>
<p id="p1_41"><sup><small>30:1.41</small></sup>  11. עוֹזֵרי יְקוּם עֲלוּמִים.</p>
<p id="p1_42"><sup><small>30:1.42</small></sup>  12. בְּנֵי הָאֵל הָעֲלוּמִים.</p>
<p id="p1_43"><sup><small>30:1.43</small></sup>  ב.<i>הסְדרים הנייחים.</i></p>
<p id="p1_44"><sup><small>30:1.44</small></sup>  1. אַבָּנְדוֹנְטֶרִים.</p>
<p id="p1_45"><sup><small>30:1.45</small></sup>  2. סוּסָאטִיָה.</p>
<p id="p1_46"><sup><small>30:1.46</small></sup>  3. אוּנִיוִיטָאטִיָה.</p>
<p id="p1_47"><sup><small>30:1.47</small></sup>  4. סְפִּירוֹנְגָה.</p>
<p id="p1_48"><sup><small>30:1.48</small></sup>  5. הוויות עלומות ממוצא כפול.</p>
<p id="p1_49"><sup><small>30:1.49</small></sup>  ג.<i>הסדרים המרקיעים.</i></p>
<p id="p1_50"><sup><small>30:1.50</small></sup>  1. בֵּנֵי תְּמוּתָה מֻתָּכֵי-מְכַוְנֵן.</p>
<p id="p1_51"><sup><small>30:1.51</small></sup>  2. בֵּנֵי תְּמוּתָה מֻתָּכֵי-בֵּן.</p>
<p id="p1_52"><sup><small>30:1.52</small></sup>  3. בֵּנֵי תְּמוּתָה מֻתָּכֵי-רוּחַ.</p>
<p id="p1_53"><sup><small>30:1.53</small></sup>  4. אֶמְצַעדַּרְכִּיִים מוּתָּקִים.</p>
<p id="p1_54"><sup><small>30:1.54</small></sup>  5. מרקיעים עלומים.</p>
<p id="p1_55"><sup><small>30:1.55</small></sup>  III.<i>הוויות ממקור-יחיד.</i> הוויות אשר מקורן הינו בכל אחת מאלוהיות פרדיס, או הוויות שנבראו בדרך אחרת על-ידי הוויה יחידה אשר מקורה הישירה או העקיף הוא באלוהיות פרדיס.</p>
<p id="p1_56"><sup><small>30:1.56</small></sup>  א.<i>הרוחות העליונות.</i></p>
<p id="p1_57"><sup><small>30:1.57</small></sup>  1. שליחי כבידה.</p>
<p id="p1_58"><sup><small>30:1.58</small></sup>  2. שבע הרוחות של מעגלי האוונה.</p>
<p id="p1_59"><sup><small>30:1.59</small></sup>  3. שְּׁנֵּים-עָשָׂר סוּגֵי הסַיָּעִים של מַּעְגְּלֵי מהַאווֹנָה.</p>
<p id="p1_60"><sup><small>30:1.60</small></sup>  4. בָּבוּאוֹת הַעֵזֶר הַמַחְזִירוּתִיוֹת.</p>
<p id="p1_61"><sup><small>30:1.61</small></sup>  5. רוּחוֹת האֵם שֶׁל הַיְקוּם.</p>
<p id="p1_62"><sup><small>30:1.62</small></sup>  6. שבעת הסוגים של הָרוּחוֹת מְסַיְּעוֹת-הַדַּעַת.</p>
<p id="p1_63"><sup><small>30:1.63</small></sup>  7. הוויות עלומות שמקורן מן האלוהות.</p>
<p id="p1_64"><sup><small>30:1.64</small></sup>  ב.<i>הסדרים המרקיעים.</i></p>
<p id="p1_65"><sup><small>30:1.65</small></sup>  1. מְכַוְנֵנִים בַּעֲלֵי אִישִׁיּוּת.</p>
<p id="p1_66"><sup><small>30:1.66</small></sup>  2. בַּנִים גַשְמִיִים מַרְקִיעִים.</p>
<p id="p1_67"><sup><small>30:1.67</small></sup>  3. שְׂרָפִים אֶבוֹלוּצְיוֹנִיִּים.</p>
<p id="p1_68"><sup><small>30:1.68</small></sup>  4. כְּרוּבִים אֶבוֹלוּצְיוֹנִיִּים.</p>
<p id="p1_69"><sup><small>30:1.69</small></sup>  5. מרקיעים עלומים.</p>
<p id="p1_70"><sup><small>30:1.70</small></sup>  ג.<i>משפחתה של הרוח האינסופית.</i></p>
<p id="p1_71"><sup><small>30:1.71</small></sup>  1. שליחים בודדים.</p>
<p id="p1_72"><sup><small>30:1.72</small></sup>  2. מְפַקְּחֵי מַעְגָּל יְקוּם.</p>
<p id="p1_73"><sup><small>30:1.73</small></sup>  3. מְנַהֲלֵי מִפְקָד.</p>
<p id="p1_74"><sup><small>30:1.74</small></sup>  4. סַיָּעִים אִישִׁיִים לָרוּחַ הָאֵינְסוֹפִית.</p>
<p id="p1_75"><sup><small>30:1.75</small></sup>  5. מְבַקְּרִים עָמִיתִים.</p>
<p id="p1_76"><sup><small>30:1.76</small></sup>  6. זְקִיפִים מוּקְצֶים.</p>
<p id="p1_77"><sup><small>30:1.77</small></sup>  7. מַדְרִיכֵי בּוֹגְרִים.</p>
<p id="p1_78"><sup><small>30:1.78</small></sup>  8. שָׁרֵתֵי הַאווֹנָה.</p>
<p id="p1_79"><sup><small>30:1.79</small></sup>  9. בּוֹרֵרִים אוּנִיבֶרְסָאלִיִים.</p>
<p id="p1_80"><sup><small>30:1.80</small></sup>  10. בְּנֵי-לְוָיָה מוֹרוֹנְטִיִים.</p>
<p id="p1_81"><sup><small>30:1.81</small></sup>  11. סופרנאפים.</p>
<p id="p1_82"><sup><small>30:1.82</small></sup>  12. סקונאפים.</p>
<p id="p1_83"><sup><small>30:1.83</small></sup>  13. תְּלַתשְׂרָפִים.</p>
<p id="p1_84"><sup><small>30:1.84</small></sup>  14. אומניאפים.</p>
<p id="p1_85"><sup><small>30:1.85</small></sup>  15. שרפים.</p>
<p id="p1_86"><sup><small>30:1.86</small></sup>  16. כְּרוּבִים וסָאנוֹבִּים.</p>
<p id="p1_87"><sup><small>30:1.87</small></sup>  17. הוויות עלומות שמקורן ברוח.</p>
<p id="p1_88"><sup><small>30:1.88</small></sup>  18. שבעת מנהלי הכוח העליונים.</p>
<p id="p1_89"><sup><small>30:1.89</small></sup>  19. מרְכזי הכוח העליונים.</p>
<p id="p1_90"><sup><small>30:1.90</small></sup>  20. בקרי המאסטר הפיזיים.</p>
<p id="p1_91"><sup><small>30:1.91</small></sup>  21. מְפַקֵּחַי הַכּוֹחַ הַמוֹרוֹנְטִיִים.</p>
<p id="p1_92"><sup><small>30:1.92</small></sup>  IV.<i>הוויות טרנסצנדנטאליות שהתממשו-לבסוף.</i>קיימת בפרדיס קהילה עצומה של הוויות טרנסצנדנטאליות אשר מקורן אינו מתגלה באופן הרגיל ליקומי הזמן והמרחב, עד אשר אֵלֶּה מתייצבים באור וחיים. טְרַנְסְצֶנְדֶּנְטָאלֵרִים אלו אינם בוראים ואף אינם ברואים; הם הינם ילדיהן אשר<i>התממשו-לבסוף</i> של האלוהיוּת, של המרביוּת ושל הנצחיוּת. אלו "אשר-התממשו-לבסוף" אינם סופיים ואף אינם אינסופיים – הם הינם מֻחְלָטוֹפִיִים; ומוּחלטוֹפיוּת איננה אינסופיות ואף איננה מוחלטוּת.</p>
<p id="p1_93"><sup><small>30:1.93</small></sup>  אלו, אשר לא-נבראו ואשר אינם-בוראים, נאמנים תמיד לשילוש פרדיס ולעולם מצייתים למרבי. הם קיימים בארבע רמות מרביוֹת של פעילות האישיוּת, ופועלים בשבע הרמות של המוּחלטוֹפי בשתיים-עשרה חטיבות-על, הכוללות אלף קבוצות עבודה עיקריות, הנחלקות כל אחת לשבע מחלקות. הוויות אלה שהתממשו-לבסוף כוללות את הסדרים הבאים:</p>
<p id="p1_94"><sup><small>30:1.94</small></sup>  1. אַדְרִיכָלֵי יְקוּם הָאָב.</p>
<p id="p1_95"><sup><small>30:1.95</small></sup>  2. רָשמים טְרַנְסְצֶנְדֶּנְטָאלִיים.</p>
<p id="p1_96"><sup><small>30:1.96</small></sup>  3. טְרַנְסְצֶנְדֶּנְטָאלֵרִים אחרים.</p>
<p id="p1_97"><sup><small>30:1.97</small></sup>  4. מְאַרְגֵּנֵי כּוֹחַ מַאסְטֶר רָאשִׁיים המתְמַמְּשִׁים לְבַסּוֹף.</p>
<p id="p1_98"><sup><small>30:1.98</small></sup>  5. מְאַרְגֵּנֵי כּוֹחַ מַאסְטֶר טְרַנְסְצֶנְדֶּנְטָאלִיִים עָמִיתִים.</p>
<p id="p1_99"><sup><small>30:1.99</small></sup>  האל, כאישיות-על, מממש לבסוף; האל, כאישיות, בורא; האל, כקדם-אישיות, משבּר לרסיסים; ורסיס מכַוונן של האל עצמו מְפַתֵּחַ את נשמת הרוח, בדעת החומרית ובדעת בת התמותה, בהתאם לבחירת הרצון החופשי של האישיות אשר הוענקה לְיצור בן-תמותה שכזה על-ידי הפעולה ההורית של האל כאב.</p>
<p id="p1_100"><sup><small>30:1.100</small></sup>  V.<i>רסיסי ישויות של האלוהות.</i>סדר זה של קיום חי, אשר מקורו באב האוניברסאלי, מודגם באופן המובהק ביותר באמצעות מכוונני המחשבה, אף כי ישויות אלה אינן בשום אופן הרסיסים היחידים של המציאות הקדם-אישיותית של המקור והמרכז הראשון. תפקודיהם של הרסיסים אשר-אינם-מכווננים הינם רבים ומוכרים אך במידה מעטה. היתוך עם מכַוונן, או עם רסיס אחר שכזה, מכוֹנן את היצור כ<i>הוויה מותכת-אב.</i></p>
<p id="p1_101"><sup><small>30:1.101</small></sup>  אף כי בקושי ניתן להשוות בינם לבין רסיסי האב, ראוי לציין כאן גם את רסיסי הרוח של קדם-הדעת של המקור והמרכז השלישי. ישויות כאלה נבדלות עד למאוד מן המכווננים; כשלעצמן, הן אינן שוכנות בסְפִּירִיטִינְגְטוֹן, ואף אינן נעות במעגלי כבידת-הדעת; הן אף אינן שוכנות בקרב יצורים בני-תמותה בעוד אלו חיים בגוף בשר ודם. הן אינן קדם-אישיוֹת באותו מובן שבו המכווננים הינם כאלו, ואולם, רסיסים אלו של רוח קדם-הדעת מוענקים לבני-תמותה שורדים מסוימים, וההיתוך עימם הופך אותם ל<i>בני-תמותה מותכי-רוח,</i> זאת בהשוואה לבני-תמותה מותכי-מכוונן.</p>
<p id="p1_102"><sup><small>30:1.102</small></sup>  וכן קשה אף יותר לתאר את הרוח האינדיבידואלית של בן בורא, אשר איחוד עימה הופך את היצור ל<i>בן-תמותה מותך-בן.</i> וקיימים אף רסיסים נוספים של האלוהות.</p>
<p id="p1_103"><sup><small>30:1.103</small></sup>  VI.<i>הוויות בעלוֹת אישיוּת-על.</i>קיימת קהילה עצומה של הוויות שונות-מאישיוֹת אשר מקורן אלוהי ואשר משרתות ביקום היקומים במגוון שירותים. הוויות מסוימות מתוכן שוכנות בעולמות פרדיס של הבן; אחרות, כדוגמת הנציגים העל-אישיים של הבן הנצחי, מצויות במקומות אחרים. ברובן הן אינן מוזכרות במסמכים אלו, ויהא זה די חסר תוחלת לנסות ולתאר אותן ליצורים <i>בעלי אישיות</i>.</p>
<p id="p1_104"><sup><small>30:1.104</small></sup>  VII.<i>סדרים עלומים ובלתי-מסוּוגים.</i> במהלך העידן הנוכחי של היקום, לא יתאפשר למקם את כלל ההוויות – אישיוֹת או אחרות – במסגרת הסיווגים הנוגעים לעידן הנוכחי של היקום; כמו כן, במסמכים אלו לא התגלו כלל הקטגוריות הללו; לפיכך, הושמטו מרשימות אלו סדרים רבים. קחו בחשבון את הבאים:</p>
<p id="p1_105"><sup><small>30:1.105</small></sup>  מַשְׁלִים הַגּוֹרָל הָאוּנִיבֶרְסָאלִי.</p>
<p id="p1_106"><sup><small>30:1.106</small></sup>  בָּאֵי הכֹּחַ הַמֻּגְדָּרִים שֶׁל הַמְּרַבִּי.</p>
<p id="p1_107"><sup><small>30:1.107</small></sup>  הַמְפַקֱּחִים הַבִּלְתִּי-מֻגְדָּריִם שֶׁל העֶלְיוֹן.</p>
<p id="p1_108"><sup><small>30:1.108</small></sup>  הסוכנויות היצירתיוֹת העלומות של עתיקי היומין.</p>
<p id="p1_109"><sup><small>30:1.109</small></sup>  מָאגֶ'סְטוֹן של פרדיס.</p>
<p id="p1_110"><sup><small>30:1.110</small></sup>  מַחְזִירָנֵי הַקִשּׁוּר בְּלֹא-שֵׁם שֶׁל מָאגֶ'סְטוֹן.</p>
<p id="p1_111"><sup><small>30:1.111</small></sup>  הסְדרים האֶמְצַעסוֹפִיִים של היקומים המקומיים.</p>
<p id="p1_112"><sup><small>30:1.112</small></sup>  אין צורך לייחס חשיבות מיוחדת לקיבוצם של הסדרים הללו יחדיו ברשימה, למעט העובדה שאף אחד מהם איננו מופיע בסיווג של פרדיס כפי שהוא מתגלה כאן. אלו הם המעטים אשר אינם מסווגים; בעתיד עוד תלמדו על רבים שעדיין נותרו עלומים.</p>
<p id="p1_113"><sup><small>30:1.113</small></sup>  קיימות רוחות: ישויות רוח, נוכחוּיוֹת של רוח, רוחות אישיוֹת, רוחות קדם-אישיוֹת, רוחות על-אישיוֹת, קיומים של רוח, אישיויות רוח – ואולם, הן שפת בני התמותה והן האינטלקט של בני התמותה אינם מספקים. למרות זאת, היננו יכולים לקבוע כי אין קיימות אישיוּיוֹת של "דעת טהורה"; לשום ישות אין אישיוּת, אלא אם כן קיבלה אותה מהאל אשר הינו רוח. כל ישות של דעת אשר איננה מקוּשרת לאנרגיה רוחנית, או לאנרגיה פיזית, איננה אישיוּת. ואולם, באותו מובן שבו קיימות אישיויות רוח אשר להן דעת, קיימות גם אישיויות דעת אשר להן רוח. מאג'סטון ועמיתיו מהווים דוגמאות טובות למדי להוויות הנשלטות-בידי-הדעת, אך קיימות דוגמאות טובות יותר לסוג זה של אישיוּת, דוגמאות אשר אינן מוכרות לכם. קיימים אף סדרים עלומים שלמים של<i>אישיויות דעת</i> שכאלה, אך לעולם מקוּשרים הם לרוח. יצורים מסוימים ועלומים אחרים הינם מה שניתן לכנות<i>אישיויות של אנרגית-דעת ושל אנרגיה-פיזית</i>. הוויה מסוג זה איננה מגיבה לכבידה רוחנית, אך בכל זאת היא אישיוּת לכל דבר – והיא נכללת במעגל של האב.</p>
<p id="p1_114"><sup><small>30:1.114</small></sup>  מסמכים אלו אינם מתחילים למצות – ואף אינם יכולים למצות – את סיפורם של כל אלו החיים – ההוויות, הבוראים ואלו שהתממשו-לבסוף, וכן של כל ההוויות המתקיימות-אחרת אשר חיות, סוגדות ומשרתות ביקומי הזמן הרוחשים וביקום המרכזי של הנצח. אתם, בני התמותה, הנכם אישיויות; לפיכך נוכל לתאר בפניכם הוויות<i>בעלות אישיות</i>, אך כיצד נוכל להסביר לכם אי-פעם על אודות יצור<i>מוחלטופי</i>?</p>
<h2 id="p2" class="toc-header"><a href="#p2" class="toc-anchor">¶</a> 2. מרשם האישיוּת של אוורסה </h2>
<p id="p2_1"><sup><small>30:2.1</small></sup>  המשפחה השמימית של ההוויות החיות רשומה באוורסה תחת שבע חטיבות גדולות:</p>
<p id="p2_2"><sup><small>30:2.2</small></sup>  1. אלוהויות פרדיס.</p>
<p id="p2_3"><sup><small>30:2.3</small></sup>  2. הרוחות העליונוֹת.</p>
<p id="p2_4"><sup><small>30:2.4</small></sup>  3. ההוויות אשר מקורן-בשילוש.</p>
<p id="p2_5"><sup><small>30:2.5</small></sup>  4. בני האל.</p>
<p id="p2_6"><sup><small>30:2.6</small></sup>  5. אישיויות הרוח האינסופית.</p>
<p id="p2_7"><sup><small>30:2.7</small></sup>  6. מנהלי הכוח האוניברסאליים.</p>
<p id="p2_8"><sup><small>30:2.8</small></sup>  7. סגל האזרחות התמידית.</p>
<p id="p2_9"><sup><small>30:2.9</small></sup>  קבוצות אלה של יצורים רצוניים מתחלקות למחלקות רבות וכן למחלקות משנה. בכל אופן, הצגת סיווג זה של אישיויות היקום המקיף נוגעת בעיקרה להמשך היידוע בדבר אותם סדרי הוויות תבוניות אשר התגלו במסמכים אלו, ואשר את רובם יזכו בני התמותה של הזמן לפגוש במהלך חווית הרקעתם ובמהלך הטיפוס המדורג שלהם אל עבר פרדיס. הרשימות הבאות אינן מזכירות כמות עצומה של סדרי הוויות ביקום אשר מבצעות את עבודתן בנפרד מתכנית ההרקעה של בני התמותה.</p>
<p id="p2_10"><sup><small>30:2.10</small></sup>  I.<i>אלוהויות פרדיס.</i></p>
<p id="p2_11"><sup><small>30:2.11</small></sup>  1. האב האוניברסאלי.</p>
<p id="p2_12"><sup><small>30:2.12</small></sup>  2. הבן הנצחי.</p>
<p id="p2_13"><sup><small>30:2.13</small></sup>  3. הרוח האינסופית.</p>
<p id="p2_14"><sup><small>30:2.14</small></sup>  II.<i>הרוחות העליונוֹת.</i></p>
<p id="p2_15"><sup><small>30:2.15</small></sup>  1. שבע רוחות האב.</p>
<p id="p2_16"><sup><small>30:2.16</small></sup>  2. שבעת המבַצעים העליונים.</p>
<p id="p2_17"><sup><small>30:2.17</small></sup>  3. שבע קבוצות הרוחות המחזירותיות.</p>
<p id="p2_18"><sup><small>30:2.18</small></sup>  4. בָּבוּאוֹת הַעֵזֶר הַמַחְזִירוּתִיוֹת.</p>
<p id="p2_19"><sup><small>30:2.19</small></sup>  5. שבע רוחות המעגלים.</p>
<p id="p2_20"><sup><small>30:2.20</small></sup>  6. הָרוּחוֹת הַיְצִירָתִיוֹת שֶׁל הַיְקוּם הַמְקוֹמִי.</p>
<p id="p2_21"><sup><small>30:2.21</small></sup>  7. הָרוּחוֹת מְסַיְּעוֹת-הַדַּעַת.</p>
<p id="p2_22"><sup><small>30:2.22</small></sup>  III.הוויות שמקורן בשילוש.<i></i></p>
<p id="p2_23"><sup><small>30:2.23</small></sup>  1. סוֹדוֹת הָעֶלְיוֹנוּת שֶׁשֻּׁלְּשׁוּ.</p>
<p id="p2_24"><sup><small>30:2.24</small></sup>  2. נצחי היומין.</p>
<p id="p2_25"><sup><small>30:2.25</small></sup>  3. עתיקי היומין.</p>
<p id="p2_26"><sup><small>30:2.26</small></sup>  4. מֻשלמי היומין.</p>
<p id="p2_27"><sup><small>30:2.27</small></sup>  5. אחרוני היומין.</p>
<p id="p2_28"><sup><small>30:2.28</small></sup>  6. איחודי היומין.</p>
<p id="p2_29"><sup><small>30:2.29</small></sup>  7. נאמני היומין.</p>
<p id="p2_30"><sup><small>30:2.30</small></sup>  8. הבנים המורים של השילוש.</p>
<p id="p2_31"><sup><small>30:2.31</small></sup>  9. ההופכים בינה למושלמת.</p>
<p id="p2_32"><sup><small>30:2.32</small></sup>  10. יועצים אלוהיים.</p>
<p id="p2_33"><sup><small>30:2.33</small></sup>  11. פוסקים אוניברסאליים.</p>
<p id="p2_34"><sup><small>30:2.34</small></sup>  12. רוּחוֹת שִׁלּוּשׁ בַּעֲלוֹת הַשְׁרָאָה.</p>
<p id="p2_35"><sup><small>30:2.35</small></sup>  13. ילידי האוונה.</p>
<p id="p2_36"><sup><small>30:2.36</small></sup>  14. אזרחי פרדיס.</p>
<p id="p2_37"><sup><small>30:2.37</small></sup>  IV.<i>בני האל.</i></p>
<p id="p2_38"><sup><small>30:2.38</small></sup>  א.<i>בנים יורדים.</i></p>
<p id="p2_39"><sup><small>30:2.39</small></sup>  1. בנים בוראים – מיכאלים.</p>
<p id="p2_40"><sup><small>30:2.40</small></sup>  2. בנים סמכותיים – אווֹנאלים.</p>
<p id="p2_41"><sup><small>30:2.41</small></sup>  3. בנים מורים של השילוש – דַאיְנָלִים.</p>
<p id="p2_42"><sup><small>30:2.42</small></sup>  4. בני מלכי-צדק.</p>
<p id="p2_43"><sup><small>30:2.43</small></sup>  5. בְּנֵי ווֹרוֹנְדָאדֶק.</p>
<p id="p2_44"><sup><small>30:2.44</small></sup>  6. בְּנֵי לָאנוֹנָאדֶק.</p>
<p id="p2_45"><sup><small>30:2.45</small></sup>  7. בָּנִים נוֹשֵׂאֵי חַיִּים.</p>
<p id="p2_46"><sup><small>30:2.46</small></sup>  ב.<i>בנים מרקיעים.</i></p>
<p id="p2_47"><sup><small>30:2.47</small></sup>  1. בני תמותה מותכי-אב.</p>
<p id="p2_48"><sup><small>30:2.48</small></sup>  2. בני תמותה מותכי-בן.</p>
<p id="p2_49"><sup><small>30:2.49</small></sup>  3. בני תמותה מותכי-רוח.</p>
<p id="p2_50"><sup><small>30:2.50</small></sup>  4. שְׂרָפִים אֶבוֹלוּצְיוֹנִיִּים.</p>
<p id="p2_51"><sup><small>30:2.51</small></sup>  5. בַּנִים גַשְמִיִים מַרְקִיעִים.</p>
<p id="p2_52"><sup><small>30:2.52</small></sup>  6. אֶמְצַעדַּרְכִּיִים מֻתָּקִים.</p>
<p id="p2_53"><sup><small>30:2.53</small></sup>  7. מכַווננים בעלי אישיוּת.</p>
<p id="p2_54"><sup><small>30:2.54</small></sup>  ג.<i>בנים ששולשו.</i></p>
<p id="p2_55"><sup><small>30:2.55</small></sup>  1. שליחים עוצמתיים.</p>
<p id="p2_56"><sup><small>30:2.56</small></sup>  2. אלו שסמכותם גבוהה.</p>
<p id="p2_57"><sup><small>30:2.57</small></sup>  3. אלו בלא שם ומספר.</p>
<p id="p2_58"><sup><small>30:2.58</small></sup>  4. נאמני המשמורת ששולשו.</p>
<p id="p2_59"><sup><small>30:2.59</small></sup>  5. שַׁגְרִירִים שֶׁשֻּׁלְּשׁוּ.</p>
<p id="p2_60"><sup><small>30:2.60</small></sup>  6. שׁוֹמְרִים שְׁמֵימִיִּים.</p>
<p id="p2_61"><sup><small>30:2.61</small></sup>  7. סַיָּעִים לְבֶן גָּבוֹהַּ.</p>
<p id="p2_62"><sup><small>30:2.62</small></sup>  8. בָּנִים מַרְקִיעִים-שֶׁשֻּׁלַּשׁוּ.</p>
<p id="p2_63"><sup><small>30:2.63</small></sup>  9. בָּנִים שֶׁשֻּׁלְּשׁוּ בְּפָּרַדִיס-הַאווֹנָה.</p>
<p id="p2_64"><sup><small>30:2.64</small></sup>  10. בְּנֵי יִעוּד שֶׁשֻּׁלְשׁוּ.</p>
<p id="p2_65"><sup><small>30:2.65</small></sup>  V.<i>אישיויות הרוח האינסופית.</i></p>
<p id="p2_66"><sup><small>30:2.66</small></sup>  א<i>.האישיויות הגבוהות יותר של הרוח האינסופית.</i></p>
<p id="p2_67"><sup><small>30:2.67</small></sup>  1. שליחים בודדים.</p>
<p id="p2_68"><sup><small>30:2.68</small></sup>  2. מְפַקְּחֵי מַעְגָּל יְקוּם.</p>
<p id="p2_69"><sup><small>30:2.69</small></sup>  3. מְנַהֲלֵי מִפְקָד.</p>
<p id="p2_70"><sup><small>30:2.70</small></sup>  4. סַיָּעִים אִישִׁיִים לָרוּחַ הָאֵינְסוֹפִית.</p>
<p id="p2_71"><sup><small>30:2.71</small></sup>  5. מְבַקְּרִים עָמִיתִים.</p>
<p id="p2_72"><sup><small>30:2.72</small></sup>  6. זְקִיפִים מוּקְצֶים.</p>
<p id="p2_73"><sup><small>30:2.73</small></sup>  7. מַדְרִיכֵי בּוֹגְרִים.</p>
<p id="p2_74"><sup><small>30:2.74</small></sup>  ב.<i>קְהִלּוֹת שְׁלִיחֵי הֶחָלָל.</i></p>
<p id="p2_75"><sup><small>30:2.75</small></sup>  1. שָׁרֵתֵי הַאווֹנָה.</p>
<p id="p2_76"><sup><small>30:2.76</small></sup>  2. בּוֹרֵרִים אוּנִיבֶרְסָאלִיִים.</p>
<p id="p2_77"><sup><small>30:2.77</small></sup>  3. יועצים טכניים.</p>
<p id="p2_78"><sup><small>30:2.78</small></sup>  4. נֶאֱמַנֵי מִשְׁמֹרֶת שֶׁל רְשׁוּמוֹת בְּפָּרַדִיס.</p>
<p id="p2_79"><sup><small>30:2.79</small></sup>  5. רשמים שמימיים.</p>
<p id="p2_80"><sup><small>30:2.80</small></sup>  6. בְּנֵי-לְוָיָה מוֹרוֹנְטִיִים.</p>
<p id="p2_81"><sup><small>30:2.81</small></sup>  7. בְּנֵי-לְוָיָה של פָּרַדִיס.</p>
<p id="p2_82"><sup><small>30:2.82</small></sup>  ג.<i>הרוחות הסועדות.</i></p>
<p id="p2_83"><sup><small>30:2.83</small></sup>  1. סופרנאפים.</p>
<p id="p2_84"><sup><small>30:2.84</small></sup>  2. סקונאפים.</p>
<p id="p2_85"><sup><small>30:2.85</small></sup>  3. תלתשרפים.</p>
<p id="p2_86"><sup><small>30:2.86</small></sup>  4. אומניאפים.</p>
<p id="p2_87"><sup><small>30:2.87</small></sup>  5. שרפים.</p>
<p id="p2_88"><sup><small>30:2.88</small></sup>  6. כְּרוּבִים וסָאנוֹבִּים.</p>
<p id="p2_89"><sup><small>30:2.89</small></sup>  7. אֶמְצַעדַּרְכִּיִים.</p>
<p id="p2_90"><sup><small>30:2.90</small></sup>  VI.<i>מנהלי הכוח האוניברסאליים.</i></p>
<p id="p2_91"><sup><small>30:2.91</small></sup>  א.<i>שבעת מנהלי הכוח העליונים.</i></p>
<p id="p2_92"><sup><small>30:2.92</small></sup>  ב.<i>מרְכזי כוח עליונים.</i></p>
<p id="p2_93"><sup><small>30:2.93</small></sup>  1. מְפַקֵּחֵי מֶרְכָּז עֶלְיוֹנִים.</p>
<p id="p2_94"><sup><small>30:2.94</small></sup>  2. מרְכזי האוונה.</p>
<p id="p2_95"><sup><small>30:2.95</small></sup>  3. מרכזי יקום העל.</p>
<p id="p2_96"><sup><small>30:2.96</small></sup>  4. מרכזי היקום המקומי.</p>
<p id="p2_97"><sup><small>30:2.97</small></sup>  5. מרכזי הקונסטלציות.</p>
<p id="p2_98"><sup><small>30:2.98</small></sup>  6. מרכזי המערכות.</p>
<p id="p2_99"><sup><small>30:2.99</small></sup>  7. מרכזים בלתי-מסווגים.</p>
<p id="p2_100"><sup><small>30:2.100</small></sup>  ג.<i>בקרי מאסטר פיזיים.</i></p>
<p id="p2_101"><sup><small>30:2.101</small></sup>  1. מנהלי כוח עמיתים.</p>
<p id="p2_102"><sup><small>30:2.102</small></sup>  2. בקרים מכאניים.</p>
<p id="p2_103"><sup><small>30:2.103</small></sup>  3. שנאֵי אנרגיה.</p>
<p id="p2_104"><sup><small>30:2.104</small></sup>  4. מַשדרי אנרגיה.</p>
<p id="p2_105"><sup><small>30:2.105</small></sup>  5. מְסַּמְכִים רָאשִׁיִים.</p>
<p id="p2_106"><sup><small>30:2.106</small></sup>  6. מַפְרִידִים מִשְׁנִיים.</p>
<p id="p2_107"><sup><small>30:2.107</small></sup>  7. פְרָנְדָאלָאנְקִים וכְּרוֹנוֹלְדֶקִים.</p>
<p id="p2_108"><sup><small>30:2.108</small></sup>  ד.<i>מְפַקֵּחַי כּוֹחַ מוֹרוֹנְטִיִים.</i></p>
<p id="p2_109"><sup><small>30:2.109</small></sup>  1. וַסָּתֵי מַעְגַּל.</p>
<p id="p2_110"><sup><small>30:2.110</small></sup>  2. מְתָאֲמֵי מַעֲרֶכֶת.</p>
<p id="p2_111"><sup><small>30:2.111</small></sup>  3. נֶאֱמַנֵי מִשְׁמֹרֶת פְּלָנֵטָארִיִים.</p>
<p id="p2_112"><sup><small>30:2.112</small></sup>  4. בַּקָּרִים מְשֻׁלָּבִים.</p>
<p id="p2_113"><sup><small>30:2.113</small></sup>  5. מְיַצֵּבֵי קִשּׁוּר.</p>
<p id="p2_114"><sup><small>30:2.114</small></sup>  6. מְתָאֵמֵי בּוֹרֵר.</p>
<p id="p2_115"><sup><small>30:2.115</small></sup>  7. רַשָּׁמִים עָמִיתִים.</p>
<p id="p2_116"><sup><small>30:2.116</small></sup>  VII.<i>סגל האזרחות התמידית.</i></p>
<p id="p2_117"><sup><small>30:2.117</small></sup>  1. הַאֶמְצַעדַּרְכִּיִים הַפְּלָנֵטָארִיִים.</p>
<p id="p2_118"><sup><small>30:2.118</small></sup>  2. הבָּנִים הַאָדָמִיִים של המערכות.</p>
<p id="p2_119"><sup><small>30:2.119</small></sup>  3. האוּנִיוִיטָאטִיָה של הקונסטלציה.</p>
<p id="p2_120"><sup><small>30:2.120</small></sup>  4. הסוּסָאטִיָה של היקום המקומי.</p>
<p id="p2_121"><sup><small>30:2.121</small></sup>  5. בני תמותה מותכי-רוח של היקומים המקומיים.</p>
<p id="p2_122"><sup><small>30:2.122</small></sup>  6. הַאַבָּנְדוֹנְטֶרִים של יקום-העל.</p>
<p id="p2_123"><sup><small>30:2.123</small></sup>  7. בני התמותה מותכי-הבן של יקומי-העל.</p>
<p id="p2_124"><sup><small>30:2.124</small></sup>  8. ילידי האוונה.</p>
<p id="p2_125"><sup><small>30:2.125</small></sup>  9. ילידי ספֵירות פרדיס של הרוח.</p>
<p id="p2_126"><sup><small>30:2.126</small></sup>  10. ילידי ספֵירות פרדיס של האב.</p>
<p id="p2_127"><sup><small>30:2.127</small></sup>  11. האזרחים הברואים של פרדיס.</p>
<p id="p2_128"><sup><small>30:2.128</small></sup>  12 אזרחי פרדיס בני תמותה מותכי-מכוונן.</p>
<p id="p2_129"><sup><small>30:2.129</small></sup>  זהו, אם כן, סיווג העבודה של אישיויות היקומים, כפי שהן מופיעות ברישומי עולם המטֶה של אוורסה.</p>
<p id="p2_130"><sup><small>30:2.130</small></sup>  <i>קבוצות אישיויות מורכבות.</i>קיימים באוורסה רישומים של קבוצות רבות נוספות של הוויות תבוניות, הוויות הקשורות אף הן באופן קרוב לארגון ולניהול היקום המקיף. בין הסדרים הללו מצויות גם שלוש קבוצות האישיויות המורכבות הבאות:</p>
<p id="p2_131"><sup><small>30:2.131</small></sup>  א.<i>סֶגֶל פָּרַדִיס שֶל הַסוֹפִיוֹנִיוּת.</i></p>
<p id="p2_132"><sup><small>30:2.132</small></sup>  1. סֶגֶל הסוֹפִיוֹנִים שֶׁל בְּנֵי הַתְּמוּתָה.</p>
<p id="p2_133"><sup><small>30:2.133</small></sup>  2. סֶגֶל הסוֹפִיוֹנִים מִפָּרַדִיס.</p>
<p id="p2_134"><sup><small>30:2.134</small></sup>  3. סֶגֶל הסוֹפִיוֹנִים שֶׁשֻּׁלְּשׁוּ.</p>
<p id="p2_135"><sup><small>30:2.135</small></sup>  4. סֶגֶל הסוֹפִיוֹנִים הָאָחוּדִים שֶׁשֻּׁלְּשׁוּ.</p>
<p id="p2_136"><sup><small>30:2.136</small></sup>  5. סֶגֶל הסוֹפִיוֹנִים מהַאווֹנָה.</p>
<p id="p2_137"><sup><small>30:2.137</small></sup>  6. סֶגֶל הסוֹפִיוֹנִים הַטְרַנְסְצֶנְדֶּנְטָאלִיִים.</p>
<p id="p2_138"><sup><small>30:2.138</small></sup>  7. סֶגֶל בְּנֵי הַגּוֹרָל הָעֲלוּמִים.</p>
<p id="p2_139"><sup><small>30:2.139</small></sup>  סֶגֶל הסוֹפִיוֹנִיוּת שֶׁל בְּנֵי הַתְּמוּתָה מטופל במסמך הבא, האחרון בסדרה זו.</p>
<p id="p2_140"><sup><small>30:2.140</small></sup>  ב.<i>סייעי היקום.</i></p>
<p id="p2_141"><sup><small>30:2.141</small></sup>  1. כוכבי הבוקר הבהירים.</p>
<p id="p2_142"><sup><small>30:2.142</small></sup>  2. כוכבי הערב הזוהרים.</p>
<p id="p2_143"><sup><small>30:2.143</small></sup>  3. רבי מלאכים.</p>
<p id="p2_144"><sup><small>30:2.144</small></sup>  4. סַיָּעיִם לַגָּבוֹהִּים בְּיוֹתֵר.</p>
<p id="p2_145"><sup><small>30:2.145</small></sup>  5. נציבים גבוהים.</p>
<p id="p2_146"><sup><small>30:2.146</small></sup>  6. מְפַקֵּחִים שְׁמֵימִיִים.</p>
<p id="p2_147"><sup><small>30:2.147</small></sup>  7. מוֹרֵי עוֹלָמוֹת עֶלְיוֹנִים.</p>
<p id="p2_148"><sup><small>30:2.148</small></sup>  בכל עולמות המטה, הן של היקומים המקומיים והן של יקומי העל, מוקצה מקום בעבור ההוויות העוסקות במשימות מיוחדות בשירות הבנים הבוראים, שליטיהם של היקומים המקומיים. היננו מקדמים בברכה באוורסה את פניהם של<i>עוֹזְרֵי יְקוּם</i>אלו, ואולם הם אינם כפופים למרותנו. שליחים שכאלה מבצעים את עבודתם ומשלימים את תצפיותיהם בכפוף לסמכותם של הבנים הבוראים. פעולותיהם מתוארות בהרחבה רבה יותר בסיפור על אודות היקום המקומי שלכם.</p>
<p id="p2_149"><sup><small>30:2.149</small></sup>  ג.<i>שבע מושבות השירות.</i></p>
<p id="p2_150"><sup><small>30:2.150</small></sup>  1. תַּלְמִידֵי הַכּוֹכָבִים.</p>
<p id="p2_151"><sup><small>30:2.151</small></sup>  2. אֻמָּנִים שְׁמֵימִיִים.</p>
<p id="p2_152"><sup><small>30:2.152</small></sup>  3. מִנְהֲלֵי בִּדּוּר.</p>
<p id="p2_153"><sup><small>30:2.153</small></sup>  4. מַדְרִיכֵי שְׁלוּחַת בֵּית-סֵפֶר.</p>
<p id="p2_154"><sup><small>30:2.154</small></sup>  5. סגלי המילואים השונים.</p>
<p id="p2_155"><sup><small>30:2.155</small></sup>  6. תַּלְמִידִים אוֹרְחִים.</p>
<p id="p2_156"><sup><small>30:2.156</small></sup>  7. עולי רגל מרקיעים.</p>
<p id="p2_157"><sup><small>30:2.157</small></sup>  שבע קבוצות אלה של הוויות תמצאנה מאורגנוֹת ונשלטוֹת כאמור בכל עולמות המטה, החל מן המערכות המקומיות ועד לבירותיהם של שבעת יקומי העל, ובמיוחד באלה האחרונות. בירותיהם של שבעת יקומי העל הינן מקומות המפגש בעבור כל סוגי וסדרי ההוויות התבוניות כמעט. למעט קבוצות רבות של הוויות מפרדיס-האוונה, כאן ניתן לִצְפות בכל היצורים הרצוניים מכל שלבי הקיום וללמוד אותם.</p>
<h2 id="p3" class="toc-header"><a href="#p3" class="toc-anchor">¶</a> 3. מושבות השירות </h2>
<p id="p3_1"><sup><small>30:3.1</small></sup>  שבע מושבות השירות שוהות בספֵירות הארכיטקטוניות למשך זמן ארוך יותר או קצר יותר, וזאת בעודן עוסקות בקידום משימותיהן ובביצוע תפקידיהן המיוחדים. ניתן לתאר את עבודתן כדלקמן:</p>
<p id="p3_2"><sup><small>30:3.2</small></sup>  1.<i>תלמידי הכוכבים,</i>האסטרונומים השמימיים, בוחרים לעבוד בספֵירות כדוגמת אוורסה משום שעולמות מעין אלו, אשר נבנו במיוחד, מתאימים באופן יוצא-דופן לתצפיותיהם ולחישוביהם. המיקום של אוורסה מתאים לעבודתה של מושבת שירות זו לא רק משום שהוא מרכזי, אלא גם משום שאין בסמוך אליו שמשות ענק – בין אם חיות ובין אם מתות – אשר תפרענה לזרמי האנרגיה. תלמידים אלו אינם קשורים בשום אופן מבחינה אורגאנית לענייני יקום העל; הם הינם אורחים בלבד.</p>
<p id="p3_3"><sup><small>30:3.3</small></sup>  המושבה האסטרונומית של אוורסה כוללת יחידים מעולמות קרובים רבים, מן היקום המרכזי ואפילו מנוֹרְלָאטִיָאדֶק. כל הוויה, בכל עולם, ובכל מערכת של כל יקום, רשאית להפוך לתלמידת כוכבים. כל הוויה כזאת רשאית לשאוף להצטרף לסגל כזה או אחר של אסטרונומים שמימיים. הדרישות המקדימות היחידות הינן: המשכיות החיים וידע מספק על אודות עולמות החלל, ובייחוד על חוקי האבולוציה והשליטה והפיזיים. תלמידי כוכבים אינם נדרשים לשירות של נצח בסגל זה, אך אף לא אחד מאלו המתקבלים לקבוצה זו יכול לפרוש ממנה במשך אלף שנות אוורסה הראשונות.</p>
<p id="p3_4"><sup><small>30:3.4</small></sup>  מושבת צופי הכוכבים של אוורסה מונה כעת מעל למיליון חברים. אסטרונומים אלו מגיעים והולכים, אף כי חלקם נשארים למשך תקופות ארוכות יחסית. הם מבצעים את עבודתם תוך הסתייעות במִגוון מכשירים מכאניים ומכונות פיזיות; כמו כן, הם מסתייעים רבות בַּשליחים הבודדים ובְחוקרים רוחניים אחרים. במהלך עבודת לימוד הכוכבים ומיפוי החלל, עושים אסטרונומים שמימיים אלו שימוש רצוף בשנאֵי ובמשדרי האנרגיה החיים, כמו גם בַּאישיויות המחזירותיות. הם לומדים את כלל הצורות והשלבים של החומר בחלל ושל מופעי האנרגיה, והם מתעניינים בתפקוד הכוח ממש כשם שהם מתעניינים בְּתופעות שמימיות; דבר בכל רחבי החלל אינו חומק ממבטם החוקר.</p>
<p id="p3_5"><sup><small>30:3.5</small></sup>  מושבות אסטרונומים דומות תמצאנה בעולמות המטה של מגזרי יקום העל, וכן בבירות הארכיטקטוניות של היקומים המקומיים ובחטיבות המשנה המנהליות שלהם. למעט בפרדיס, הידע אינו טבוע; הבנת היקום הפיזי תלויה במידה רבה בתצפית ובמחקר.</p>
<p id="p3_6"><sup><small>30:3.6</small></sup>  2.<i>האֻמָּנִים השְׁמֵימִיִים</i>משרתים ברחבי שבעת יקומי-העל. בני התמותה המרקיעים יוצרים את הקשר הראשוני עם בני קבוצות אלה במהלך הנתיבה המורונטית של היקום המקומי, ובהקשר זה יתוארו אוּמנים אלו ביתר פירוט.</p>
<p id="p3_7"><sup><small>30:3.7</small></sup>  3.<i>מנהלי הבידור</i>הינם מקדמי המנוחה וההומור – תוך חזרה לזיכרונות העבר. שירותם הינו רב-חשיבות לתפעול הפרקטי של תכנית ההרקעה של התקדמות בני התמותה, ובייחוד בשלבים המוקדמים של המעבר המורונטי ושל החוויה הרוחנית. סיפורם שייך לתיאור נתיבת בני התמותה ביקום המקומי.</p>
<p id="p3_8"><sup><small>30:3.8</small></sup>  4.<i>מַדְרִיכֵי שְׁלוּחַת בֵּית-סֵפֶר.</i>עולם המשכן הבא והגבוה יותר של נתיבת ההרקעה מחזיק תמיד בסגל חזק של מורים בעולם שמתחתיו, מעין מכינה בעבור שוכניה המתקדמים של אותה ספֵירה; זהו שלב בתכנית ההרקעה לשם קידום עולי הרגל של הזמן. בתי הספר הללו, וכן שיטות הלימוד והמבחנים הנהוגים בהם, אינם דומים כלל וכלל לכל מה שהנכם מנסים לנהל באורנטיה.</p>
<p id="p3_9"><sup><small>30:3.9</small></sup>  כלל תכנית ההרקעה של התקדמות בני התמותה מתאפיינת בנוהג לשתף הוויות אחרות בְּאמת ובְּהתנסות חדשים ממש בסמוך לקבלתם. אתם עושים את דרככם בַּלימוד הממושך המוביל להישג פרדיס באמצעות שירות כמורים לאותם תלמידים המצויים ממש מאחוריכם בסולם ההתקדמות.</p>
<p id="p3_10"><sup><small>30:3.10</small></sup>  5.<i>סגלי המילואים השונים.</i>מאגרי מילואים עצומים של הוויות, אשר אינן כפופות ישירות למרותנו, מוחזקים באוורסה כמושבת סגל מילואים. קיימות שבעים חטיבות עיקריות של מושבה זו באוורסה, והרשות לבלות תקופת זמן יחד עם אישיויות יוצאות-דופן אלה נחשבת כחינוך ליברלי. מילואים כלליים דומים מוחזקים גם בסאלווינגטון ובבירות יקומים אחרות; והם נשלחים לשירות פעיל על-פי דרישות מנהלי הקבוצות המתאימים שלהם.</p>
<p id="p3_11"><sup><small>30:3.11</small></sup>  6.<i>תלמידים אורחים.</i>זרם מַתְמִיד של אורחים שמימיים מגיע דרך עולמות המטה מכל רחבי היקום. סוגים שונים אלה של הוויות נוהרים כיחידים וכמחלקות, ומגיעים אלינו כתצפיתנים, כתלמידים בשליחות חילופין וכסייעים לתלמידים. כעת שוהים במושבת אירוח זו אשר באוורסה מעל למיליארד אישיויות. חלק מן האורחים הללו עשויים להישאר למשך יום אחד, אחרים למשך שנה, והכול בהתאם לטיב משימתם. מושבה זו כוללת כמעט כל סוג של הוויה ביקום, למעט אישיויות בוראות ובני-תמותה מורונטיים.</p>
<p id="p3_12"><sup><small>30:3.12</small></sup>  בני-תמותה מורונטיים יכולים לבקר כתלמידים אורחים רק בגבולות היקום המקומי של מוצאם. הם רשאים לבקר ביקום-על רק לאחר שרכשו מעמד רוחני. לפחות מחצית ממושבת המבקרים שלנו כוללת הוויות המצויות במהלך "עצירת ביניים"; הוויות אשר עצרו לביקור בבירת אורוונטון בדרכן למחוזות אחרים. אישיויות אלה עשויות לעסוק במשימה ביקום, או ליהנות מתקופה של פנאי – חופש מכל משימה. הזכות לנוע בין היקומים ולצְפות הינה חלק מנתיבתן של כלל ההוויות המרקיעות. במהלך הטיפוס הממושך ורצוף-האירועים דרך היקום המקומי, יקום-העל והיקום המרכזי, הרצון האנושי לטייל ולצְפות באנשים ובעולמות חדשים יבוא על מלוא סיפוקו.</p>
<p id="p3_13"><sup><small>30:3.13</small></sup>  7.<i>עולי הרגל המרקיעים.</i>כאשר מוקצים עולי הרגל המרקיעים למִגוון שירותים הקשורים להתקדמותם ביחס לפרדיס, הם מתגוררים כמושבת שירות בעולמות המטה השונים. בעת שהן פועלות פה ושם ברחבי יקום-על, קבוצות שכאלה מתנהלות במידה רבה תחת ממשל-עצמי. והן מהוות מושבה המצויה בתנועה מתמדת, הכוללת את כל הסדרים של בני התמותה האבולוציוניים ושל עמיתיהם המרקיעים.</p>
<h2 id="p4" class="toc-header"><a href="#p4" class="toc-anchor">¶</a> 4. בני התמותה המרקיעים </h2>
<p id="p4_1"><sup><small>30:4.1</small></sup>  בעוד שבני התמותה השורדים של הזמן והחלל מכוּנים<i>עולי רגל מרקיעים</i> בשעה שהם מקבלים הסמכה להרקיע בהדרגה אל עבר פרדיס, יצורים אבולוציוניים אלו תופסים מקום כה חשוב בתיאורים אלו, עד כי היננו מבקשים להציג כאן סיכום של שבעת השלבים של נתיבת ההרקעה האוניברסאלית:</p>
<p id="p4_2"><sup><small>30:4.2</small></sup>  1. בני תמותה של הפלנטות.</p>
<p id="p4_3"><sup><small>30:4.3</small></sup>  2. שורדים ישֵנים.</p>
<p id="p4_4"><sup><small>30:4.4</small></sup>  3. תלמידי העולמות העליונים.</p>
<p id="p4_5"><sup><small>30:4.5</small></sup>  4. מתקדמי מורונטיה.</p>
<p id="p4_6"><sup><small>30:4.6</small></sup>  5. מְגִנֵּי יְקוּם-הַעָל.</p>
<p id="p4_7"><sup><small>30:4.7</small></sup>  6. עוֹלֵי רֶגֶל של הַאווֹנָה.</p>
<p id="p4_8"><sup><small>30:4.8</small></sup>  7. הַבָּאִים בְּשַׁעֲרֵי פָּרַדִיס.</p>
<p id="p4_9"><sup><small>30:4.9</small></sup>  התיאורים הבאים מגוללים את נתיבתו ביקום של בן-תמותה בו-שוכן-מכַוונן. בני התמותה מותכי-הבן ומותכי-הרוח חולקים עם בני תמותה אלו חלק מנתיבה זו, ואולם בחרנו לתאר את הסיפור כפי שהוא נוגע לבני התמותה מותכי-המכוונן, הואיל ולייעוד שכזה עשויים לצַפות כלל הגזעים האנושיים באורנטיה.</p>
<p id="p4_10"><sup><small>30:4.10</small></sup>  1.<i>בני תמותה פלנטאריים.</i>כלל בני התמותה הינם הוויות אבולוציוניות ממוצא-חייתי בעלות פוטנציאל הרקעה. במקורם, בטיבם ובגורלם, הקבוצות והסוגים המגוּונים הללו של הוויות אנושיות, אינם שונים לחלוטין מעמי אורנטיה. הגזעים האנושיים בכל עולם מקבלים מבני האל את אותו סעד ונהנים מנוכחוּת הרוחות הסועדות של הזמן. לאחר המוות הטבעי, כל סוגי המרקיעים מתחברים בעולמות העליונים לכדי משפחה מורונטית אחת.</p>
<p id="p4_11"><sup><small>30:4.11</small></sup>  2.<i>השורדים הישֵנים.</i>כל בני התמותה בעלי מעמד ההישרדות, החוסים בצילם של שומרי גורל אישיים, עוברים דרך שערי המוות הטבעי ומופיעים כאישיות בעולמות העליונים ביום השלישי שלאחר מכן. אותן הוויות שהוסמכו, ואשר מסיבה כלשהי לא הצליחו להגיע לרמת המומחיות האינטלקטואלית ולמתת הרוחניוּת אשר תזכינה אותן בשומרים אישיים, אינן יכולות לפיכך להגיע באופן מיידי וישיר אל העולמות העליונים. נשמות שורדות שכאלה חייבות לנוח בשינה חסרת-הכרה עד ליום הדין של תקופה חדשה, של עידן חדש, שייחל עם בואו של בן האל, אשר, כמנהג הכללי בכל רחבי נבאדון, עורך את מִפקָד העידן ושופט את העולם. נאמר על מיכאל המשיח כי כאשר העפיל מעלה בתום עבודתו על הארץ, "הוליך רבים מן השבויים"<sup id="cite1"><a href="#fn1">[1]</a></sup>. ושבויים אלו היו השורדים הישֵנים מימיו של אדם ועד לימי תחייתו של המאסטר מן המתים באורנטיה.</p>
<p id="p4_12"><sup><small>30:4.12</small></sup>  לַזמן החולף לא נודעת חשיבות בעבור בני התמותה הישנים; הם הינם חסרי הכרה לחלוטין, ואינם מודעים כלל למשך מנוחתם. עם הרכבת האישיות מחדש בסיומו של עידן, תגובתם של אלו אשר ישנו חמשת אלפים שנה לא תהא שונה מזו של אלו שנחו חמישה ימים. למעט עיכוב זמן זה, שורדים אלו יעברו את תוכנית ההרקעה באופן זהה לאלו אשר נמנעו משנת מוות ארוכה יותר או קצרה יותר.</p>
<p id="p4_13"><sup><small>30:4.13</small></sup>  מחלקות אלה של העידנים, המורכבות מעולי הרגל של העולמות, משמשות בעבודתם של היקומים המקומיים לשם פעילויות מורונטיות קבוצתיות. קיים יתרון גדול להנעתן של קבוצות עצומות ממדים שכאלה; כך הן נשמרות יחדיו למשך פרקי זמן ממושכים של שירות יעיל.</p>
<p id="p4_14"><sup><small>30:4.14</small></sup>  3.<i>תלמידי העולמות העליונים.</i>כל בני התמותה השורדים המתעוררים מחדש בעולמות העליונים משתייכים למחלקה זו.</p>
<p id="p4_15"><sup><small>30:4.15</small></sup>  הגוף הפיזי, העשוי בשר ודם, איננו מהווה חלק מתהליך ההרכבה מחדש של השורד הישֵן; הגוף הפיזי שב לעפר. השרפים המיועד למשימה זו מְזַמֵּן את הגוף החדש, את הצורה המורונטית, לשמש ככלי הקיבול החדש של החיים בעבור הנשמה האלמוֹתית ובעבור המכוונן השוכן החוזר כעת. המכוונן הינו נאמן המשמורת של התעתיק הרוחני של דעת השורד הישֵן. השרפים המיועד הינו השומר של הזהות השורדת – הנשמה האלמותית – ככל שזו התפתחה. וכאשר מאחדים שני אלו – המכוונן והשרפים – את מרכיבי האישיות אשר אותם שמרו בנאמנות, היחיד החדש מהווה את תחייתה של האישיות הישָנה, את הישרדותה של הזהות המורונטית המתפתחת של הנשמה. חיבור מחדש שכזה של נשמה ומכוונן מְכוּנה, ובאופן די הולם – תחייה, חיבורם מחדש של מרכיבי האישיות; ואולם, אפילו זה אינו מסביר באופן מלא את ההופעה מחדש של<i>האישיות</i>השורדת. אף-על-פי שקרוב לוודאי כי לעולם לא תבינו את עובדת פעולה זו שאין-להסבירה, בזמן מן הזמנים תדעו באופן התנסותי את האמת שלה, במידה שלא תדחו את תוכנית ההישרדות של בני התמותה.</p>
<p id="p4_16"><sup><small>30:4.16</small></sup>  התוכנית שבמסגרתה בן התמותה מוחזק בתחילה בשבעה עולמות של אימון הדרגתי הינה אוניברסאלית כמעט באורוונטון. בכל מערכת מקומית, הכוללת בקירוב אלף עולמות מיושבים, קיימים שבעה עולמות עליונים, על-פי-רוב לוויינים או לווייני משנה של בירת המערכת. אלו הם עולמות הקבלה בעבור רובם של בני התמותה המרקיעים.</p>
<p id="p4_17"><sup><small>30:4.17</small></sup>  לעיתים מכונים כלל עולמות האימון אשר בהם שוכנים בני התמותה – "מְדוֹרוֹת", ולספֵירות כאלה ממש התכוון ישוע באומרו: "מְדוֹרוֹת רבים יש לאבי בביתו"<sup id="cite2"><a href="#fn2">[2]</a></sup>. מכאן ואילך, יתקדמו המרקיעים באופן יחידני – בתוך קבוצה נתונה של ספֵירות כדוגמת העולמות העליונים – מספֵירה אחת לאחרת ומשלב חיים אחד למשנהו; ואולם, לעולם הם יתקדמו משלב אחד של לימוד ביקום לשלב אחר בתצורה של מחלקות.</p>
<p id="p4_18"><sup><small>30:4.18</small></sup>  4.<i>מתקדמי מורונטיה.</i>החל מן העולמות העליונים ומעלה, דרך ספֵירות המערכת, הקונסטלציה והיקום, מסוּוגים בני התמותה כמתקדמי מורונטיה; הם חוצים את ספֵירות המעבר של הרקעת בני התמותה. בשעה שבני התמותה המרקיעים מתקדמים מן העולמות המורונטיים הנמוכים יותר לגבוהים יותר, הם משרתים באינספור משימות יחד עם מוריהם ובחברת אחיהם המתקדמים והבכירים מהם.</p>
<p id="p4_19"><sup><small>30:4.19</small></sup>  התפתחות מורונטית נוגעת לְהתקדמות מתמדת של האינטלקט, הרוח וצורת האישיות. שורדים הינם עדיין הוויות בעלות טבע-משולש. במהלך כל ההתנסות המורונטית, הם מהווים תלמידים של היקום המקומי. המשטר של יקום העל איננו מתחיל לפעול בטרם תחילתה של נתיבת הרוח.</p>
<p id="p4_20"><sup><small>30:4.20</small></sup>  בני התמותה משיגים זהות רוח אמיתית אך מעט בטרם הם עוזבים את מטה היקום המקומי לעבר עולמות הקבלה של המגזרים המשניים של יקום העל. המעבר מן השלב המורונטי האחרון למעמד הרוחני הראשון והנמוך ביותר הינו שינוי פעוט בלבד. התקדמות שכזו איננה משנה את הדעת, את האישיות, או את האופי; אך ורק הצורה עוברת שינוי. ואולם, הצורה הרוחנית הינה ממשית כשם שהגוף המורונטי הינו ממשי, וניתן להבחין בה באותה מידה בדיוק.</p>
<p id="p4_21"><sup><small>30:4.21</small></sup>  בטרם עזיבתם את יקומיהם המקומיים אל עבר עולמות הקבלה של יקום העל, מקבלים בני התמותה של הזמן אישור רוחני מן הבן הבורא ומרוח האם של היקום המקומי. מכאן ואילך, מעמדו של בן התמותה המרקיע מיושב לנצח. מעולם לא נודע על תלמיד של יקום העל אשר סטה מדרך הישר. שרפים מרקיעים מקודמים אף הם בסולם המלאכי בעת עזיבתם את היקום המקומי.</p>
<p id="p4_22"><sup><small>30:4.22</small></sup>  5.<i>תלמידי יקום העל.</i>כל המרקיעים המגיעים לעולמות האימון ביקומי העל הופכים לתלמידיהם של עתיקי היומין; הם חצו את החיים המורונטיים של היקום המקומי ומעמדם כעת הינו של רוחות מוּכָּרוּת. רוחות צעירות אלה מתחילות את ההרקעה במערכת האימון ובמערכת התרבותית של יקום העל, המשתרעות מספֵירות הקבלה של המגזרים המשניים, דרך עולמות הלימוד של עשרת המגזרים הראשיים, והלאה עד לספֵירות התרבותיות הגבוהות יותר של מטות יקומי העל.</p>
<p id="p4_23"><sup><small>30:4.23</small></sup>  קיימים שלושה סדרים של תלמידי רוח, הנחלקים בהתאם לשהותם בעולמות ההתקדמות הרוחנית במגזר המשני, במגזרים הראשיים ובמטות יקומי העל. כפי שמרקיעים מורונטיים למדו ועבדו בעולמות היקום המקומי, כך ממשיכים מרקיעי רוח להתמחוֹת בעולמות חדשים בעודם מְתַרְגְּלִים הענקה לאחרים של מה שלגמו אל קרבם ממעיינות החוכמה ההתנסוּתיים. ואולם, הליכה אל בית הספר כהוויה רוחנית בנתיבת יקום העל, אינה דומה לשום דבר אשר אי-פעם חלף במחוזות הדמיון של הדעת החומרית של האדם.</p>
<p id="p4_24"><sup><small>30:4.24</small></sup>  בטרם עוזבות רוחות מרקיעות אלה את יקום העל בדרכן להאוונה, הן מקבלות את אותה הכשרה יסודית בניהול יקום העל אשר הן קיבלו במהלך ההתנסות המורונטית שלהן בְּפיקוח ביקום מקומי. בטרם מגיעים בני-תמותה רוחניים להאוונה, תחום לימודיהם העיקרי – אם כי זהו אינו עיסוקם הבלעדי – הינו ההתמחות בניהול יקום מקומי ויקום על. הסיבה לכל ההתנסות הזו אינה ברורה כעת עד סופה, ואולם אין ספק כי אימון שכזה הינו נבון והכרחי בהתחשב בַּאפשרות שגורלם העתידי יהא כחברים בסגל הסופיונות.</p>
<p id="p4_25"><sup><small>30:4.25</small></sup>  התוכנית ביקום העל איננה זהה בעבור כל בני התמותה המרקיעים. כולם מקבלים את אותה השכלה כללית, אך קבוצות ומחלקות מיוחדות עוברות תוכניות לימוד מיוחדות ומועברות דרך תוכניות הכשרה ספציפיות.</p>
<p id="p4_26"><sup><small>30:4.26</small></sup>  6.<i>עולי רגל של האוונה.</i>כאשר מסתיימת התפתחות הרוח, אף כי זו עדיין לא מָלְאָה עד תום, או אז מתכּוֹנן בן התמותה השורד לטיסה הארוכה לעבר האוונה, חוף המבטחים של הרוחות האבולוציוניות. על כדור הארץ הייתם יצור בשר ודם; בכל היקום המקומי הייתם הוויה מורונטית; בכל יקום העל הייתם רוח מתפתחת; ועם הגעתכם לעולמות הקבלה בהאוונה מתחילה השכלתם הרוחנית באמת ובתמים; בסופו של דבר תופיעו בפרדיס כרוח מושלמת.</p>
<p id="p4_27"><sup><small>30:4.27</small></sup>  לעולם נערך המסע ממטה יקום העל לעולמות הקבלה כמסע של יחיד לבדו. מכאן ואילך, לא יינתן עוד כל לימוד במסגרת של מחלקות או של קבוצות. סיימתם את חלק האימון הטכני והניהולי של העולמות האבולוציוניים של הזמן והמרחב. כעת מתחילה <i>השכלתכם האישית</i>, האימון הרוחני היחידני שלכם. ההנחיה בהאוונה הינה אישית מתחילתה ועד סופה ובעלת שלושה היבטים: האינטלקטואלי, הרוחני וההתנסותי.</p>
<p id="p4_28"><sup><small>30:4.28</small></sup>  הפעולה הראשונה במסגרת נתיבתכם בהאוונה תהא להכיר תודה לסקונאפים המסע שלכם בעבור המסע הארוך והבטוח. או אז, תוצגו בפני אותן הוויות אשר יתמכו בפעילויות המוקדמות שלכם בהאוונה. לאחר מכן, תיגשו על-מנת לרשום את הגעתכם ולהכין את המסר שלכם של הכרת תודה והערצה, אשר יישלח לבן הבורא של היקום המקומי שלכם, אב היקום אשר אִפשר את נתיבתכם כבנים. בזה תסתיימנה החובות הרשמיות של שלב ההגעה להאוונה; או אז תינתן לכם תקופה ארוכה של פנאי לשם התבוננות חופשית, וזו תעניק הזדמנות לחפש את חבריכם, את עמיתיכם ואת שותפיכם להתנסות ההרקעה הממושכת. כמו כן, תהיו רשאים להיוועץ בתשדורות על-מנת לוודא מי מחבריכם עולי הרגל יצא בדרכו אל האוונה מאז עזיבתכם שלכם את אוורסה.</p>
<p id="p4_29"><sup><small>30:4.29</small></sup>  עובדת הגעתכם לעולמות הקבלה של האוונה תשודר בזמן אל מטה היקום המקומי שלכם ותימסר באופן אישי לשרפים השומר שלכם; ויהא שרפים זה בכל מקום אשר יהא.</p>
<p id="p4_30"><sup><small>30:4.30</small></sup>  בני התמותה המרקיעים אוּמנו באופן יסודי בענייני עולמות החלל האבולוציוניים; כעת מתחילים הם את מגעם הממושך והמשתלם עם ספֵירות המושלמוּת אשר נבראו. ואיזו הכנה שמְסַפֶּקֶת התנסוּת משולבת, ייחודית ויוצאת-דופן זו, לקראת עבודה עתידית כלשהי! ואולם, אינני יכול לספר לכם על אודות האוונה; חייבים אתם לראות עולמות אלו בעצמכם על-מנת להעריך מה רב הודם ועל-מנת להבין מה כביר הדרם.</p>
<p id="p4_31"><sup><small>30:4.31</small></sup>  7.<i>הבאים בשערי פרדיס.</i>עם הגעתכם לפרדיס במעמד של משתכנים, אתם מתחילים בשיעור ההתקדמות באלוהיות ובמוּחלטוֹפיוּת. מגוריכם בפרדיס מסמלים כי מצאתם את האל, וכי תצורפו לסגל הסופיונות של בני התמותה. מכל היצורים ביקום המקיף, רק יצורים מותכי-אב מצורפים לסגל הסופיונות של בני התמותה. רק יחידים כאלו נשבעים את שבועת הסופיונים. הוויות אחרות של מושלמות, או של הישג פרדיס, עשויות להיות מסופחות ארעית לסגל סופיונות זה, אך הן לא תקבלנה הצבה של נצח למשימה העלומה שטרם-נתגלתה של קהילה הולכת ומצטברת זו של וותיקי הזמן והמרחב אשר הפכו למושלמים.</p>
<p id="p4_32"><sup><small>30:4.32</small></sup>  לבאים בשערי פרדיס ניתנת תקופת חופש, אשר לאחריה הם מתחילים ברקימת קשריהם עם שבע קבוצות הסופרנאפים הראשיות. הם מוגדרים כבוגרי פרדיס עם שהם מסיימים את הלימוד אצל מנחי הסגידה, ואז, כסופיונים, הם מוצבים לשירות של תצפית ושיתופי פעולה בכל רחבי הבריאה רחבת הממדים. ועדיין דומה כי אין עיסוק ייחודי או מבוסס בעבור סגל הסופיונים של בני התמותה, אף כי הם משמשים בתפקידים רבים בעולמות המבוססים במעמד של אור וחיים.</p>
<p id="p4_33"><sup><small>30:4.33</small></sup>  אף אם לא יהא כל ייעוד עתידי או עלום בעבור סגל הסופיונים של בני התמותה, גם אז תהא משימתן הנוכחית של הוויות מרקיעות אלה הולמת ומלאת הוד בהחלט. ייעודם הנוכחי מצדיק לחלוטין את התוכנית האוניברסאלית של ההרקעה האבולוציונית. ואולם, עידני העתיד של התפתחות העולמות בחלל החיצון וודאי ירחיבו ויאירו באור אלוהי מלא יותר את התבונה ואת עדנת-האהבה של האלים בהוצאתה אל הפועל של תוכניתם הנשגבת להישרדות האדם ולהרקעתם של בני התמותה.</p>
<p id="p4_34"><sup><small>30:4.34</small></sup>  תיאור זה – יחד עם מה שהתגלה לכם ועם מה שהנכם עשויים לקבל כחלק מן ההנחיה הנוגעת לעולמכם – מציג מִתְאָר של נתיבת בן התמותה המרקיע. הסיפור משתנה באופן ניכר בין יקום-על למשנהו, ואולם יריעה זו מספקת הצצה אל התוכנית הממוצעת של התקדמות בני התמותה, כפי שזו פועלת ביקום המקומי של נבאדון ובמגזר השביעי של היקום המקיף, יקום העל של אורוונטון.</p>
<p id="p4_35"><sup><small>30:4.35</small></sup>  [הובא בחסות שליח עוצמתי מאוורסה.]</p>
<br/>
<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/he/The_Urantia_Book/29">מסמך 29. מנהלי הכוח האוניברסאליים</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/he/The_Urantia_Book/Index">אינדקס</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/he/The_Urantia_Book/31">מסמך 31. סגל הסוֹפיוֹנוּת</a></td>
      </tr>
    </tbody>
  </table>
</figure>
<h2>הפניות</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>הוביל המון רב</i>: <a href="/he/Bible/Matthew/27#v52">מתי 27:52</a>; <a href="/he/Bible/Ephesians/4#v8">הא 4:8</a>. </li>
  <li id="fn2"><a href="#cite2">↑</a> <i>אחוזות רבות</i>: <a href="/he/Bible/John/14#v2">יוח 14:2</a>. </li>
</ol>
</div>
