<!--
title: PRZEKAZ 8. NIESKOŃCZONY DUCH
description: 
published: true
date: 2022-10-6T8:39:40Z
tags: the urantia book—papers
editor: ckeditor
dateCreated: 2022-8-10T23:10:40Z
-->

<figure class="table chapter-navigator">
  <table>
    <tbody>
      <tr>
        <td><a href="/pl/The_Urantia_Book/7">Przekaz 7. Stosunek Wiecznego Syna do wszechświata</a></td>
        <td><a href="/pl/The_Urantia_Book/Index">Indeks</a></td>
        <td><a href="/pl/The_Urantia_Book/9">Przekaz 9. Stosunek Nieskończonego Ducha do wszechświata</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>8:0.1</small></sup>  DAWNO temu, w wieczności, kiedy „pierwsza” nieskończona i absolutna myśl Ojca Uniwersalnego znalazła w Wiecznym Synu tak doskonałe i właściwe słowo, dla jej boskiego wyrażenia, pojawiło się najwyższe życzenie, zarówno u Myśli-Boga jak i u Słowa-Boga, posiadania wszechstronnego i nieskończonego pośrednika dla wspólnej ekspresji i łącznego działania.</p>
<p id="p0_2"><sup><small>8:0.2</small></sup>  O świcie wieczności, zarówno Ojciec jak i Syn uświadomili sobie nieskończenie swą obopólną, wzajemną zależność, swą wieczną i absolutną jedność; tym samym zaczęli nieskończone i wiecznotrwałe przymierze Boskiego partnerstwa. To nieskończone porozumienie zawarte zostało w celu realizacji ich wspólnych idei w całym okręgu wieczności; i od tamtego zdarzenia, w wieczności, Ojciec i Syn wciąż pozostają w tym boskim związku.</p>
<p id="p0_3"><sup><small>8:0.3</small></sup>  Stajemy teraz w obliczu początku, w wieczności, Nieskończonego Ducha, Trzeciej Osoby Bóstwa. W tym właśnie momencie, gdy Bóg-Ojciec i Bóg-Syn zaczęli razem identycznie i nieskończenie działać – realizować absolutną myśl-plan – w tej właśnie chwili zaistniał w pełni dojrzały Nieskończony Duch.</p>
<p id="p0_4"><sup><small>8:0.4</small></sup>  Przytaczając ten porządek powstawania Bóstw, czynię to tylko dlatego, aby wam umożliwić zrozumienie ich związków. W rzeczywistości wszyscy trzej istnieją od wieczności; są egzystencjalni. Są bez początku i bez końca; są partnerami, najwyżsi, ostateczni, absolutni i nieskończeni. Zawsze są, zawsze byli i zawsze będą. I są to trzy wyraźnie zindywidualizowane, ale wiecznie połączone ze sobą osoby, Bóg-Ojciec, Bóg-Syn i Bóg-Duch.</p>
<h2 id="p1" class="toc-header"><a href="#p1" class="toc-anchor">¶</a> 1. BÓG DZIAŁANIA </h2>
<p id="p1_1"><sup><small>8:1.1</small></sup>  W przeszłej wieczności, po uosobieniu Nieskończonego Ducha, Boski cykl osobowości stał się doskonały i kompletny. Istnieje Bóg Działania i gotowa jest rozległa scena przestrzeni do gigantycznego spektaklu stworzenia – do wszechświatowej przygody – Boskiej panoramy wiecznych epok.</p>
<p id="p1_2"><sup><small>8:1.2</small></sup>  Pierwszą czynnością Nieskończonego Ducha jest dostrzeżenie i rozpoznanie swoich Boskich rodziców, Ojca-Ojca i Matki-Syna. On, Duch, zdecydowanie rozpoznaje ich obydwu. Zdaje on sobie w pełni sprawę z ich odrębnych osobowości oraz nieskończonych atrybutów, jak również z ich zjednoczonej natury i wspólnego działania. Następnie, dobrowolnie, z niedoścignioną ochotą i inspirującą spontanicznością, Trzecia Osoba Bóstwa przyrzeka wieczną lojalność Bogu-Ojcu i uznaje wiecznotrwałą zależność od Boga-Syna, pomimo jej równości z Pierwszą i Drugą Osobą.</p>
<p id="p1_3"><sup><small>8:1.3</small></sup>  Zgodnie z naturą tego procesu i przy wzajemnym uznaniu niezależności każdej osobowości oraz jedności działania wszystkich trzech, ustanowiony jest cykl wieczności. Istnieje Rajska Trójca. Scena przestrzeni wszechświata przygotowana zostaje dla różnorodnej i niekończącej się panoramy, na której wprowadzany jest w życie stwórczy cel Ojca Uniwersalnego, przez osobę Wiecznego Syna i realizowany przez Boga Działania, pośrednika funkcjonującego dla dopełnienia rzeczywistości stwórczego partnerstwa Ojciec-Syn.</p>
<p id="p1_4"><sup><small>8:1.4</small></sup>  Bóg Działania funkcjonuje i ożywiają się martwe sklepienia niebieskie. Miliard doskonałych sfer rozbłyskuje w byt. Wcześniej, przed tym hipotetycznym momentem w wieczności, energie przestrzenne tkwiące w Raju istnieją i są potencjalnie operatywne, ale nie mają aktualności bytu; tak samo grawitacja fizyczna nie może być zmierzona inaczej, jak przez reakcję rzeczywistości materialnych na jej nieustanne przyciąganie. W tym (zakładanym), wiecznie odległym momencie, nie ma wszechświata materialnego, ale dokładnie w tej chwili, gdy zmaterializowało się miliard światów, mamy dowód istnienia grawitacji wystarczającej i adekwatnej, by je utrzymać w wiecznotrwałym uchwycie Raju.</p>
<p id="p1_5"><sup><small>8:1.5</small></sup>  Teraz, na całym obszarze Boskiego stworzenia rozbłyskuje druga forma energii i ten rozlewający się duch natychmiast zostaje objęty grawitacją duchową Wiecznego Syna. Tak więc wszechświat, ujęty dwojaką grawitacją, jest poruszany energią wieczności i zanurzony jest w duchu boskości. Tym sposobem przygotowana zostaje gleba życia na pojawienie się świadomości umysłu, w związanych z tym wszystkim obwodach inteligencji Nieskończonego Ducha.</p>
<p id="p1_6"><sup><small>8:1.6</small></sup>  Na bazie tego zasiewu potencjalnego istnienia, przenikającego obszar centralnego wszechświata Bogów, działa Ojciec i pojawia się osobowość istoty. Następnie całą zorganizowaną przestrzeń wypełnia obecność Rajskich Bóstw, która zaczyna efektywnie przyciągać wszystkie rzeczy i istoty w kierunku Raju.</p>
<p id="p1_7"><sup><small>8:1.7</small></sup>  Nieskończony Duch uwiecznia się równocześnie z narodzinami światów Havony, czyli centralnego wszechświata stworzonego przez niego, z nim i w nim, zgodnie ze wspólnymi ideami i zjednoczoną wolą Ojca i Syna. Dzięki temu właśnie aktowi wspólnego stworzenia, Trzecia Osoba staje się Bóstwem i tym samym na zawsze zostaje Wspólnym Stwórcą.</p>
<p id="p1_8"><sup><small>8:1.8</small></sup>  Wielkie i wspaniałe są epoki stwórczej ekspansji Ojca i Syna, realizowane przez działanie i w działaniu ich wspólnego towarzysza i jedynego wykonawcy, Trzeciego Źródła i Centrum. Nie ma żadnych zapisów o tych frapujących czasach. Posiadamy jedynie skąpe wyjaśnienie Nieskończonego Ducha, konkretyzujące te gigantyczne procesy. Potwierdził on tylko, że wszechświat centralny i wszystko, co tego wszechświata dotyczy, uwieczniło się wraz z osiągnięciem przez niego osobowości i świadomej egzystencji.</p>
<p id="p1_9"><sup><small>8:1.9</small></sup>  Krótko mówiąc, Nieskończony Duch oświadczył, że ponieważ on sam jest wieczny, wszechświat centralny tak samo jest wieczny. I to jest uznawany tradycyjnie początkowy punkt historii wszechświata wszechświatów. Nie wie się absolutnie o niczym przedtem i nie istnieją żadne zapisy dotyczące jakiegokolwiek wydarzenia, czy działania, przed tą zdumiewającą erupcją energii stwórczej i mądrości wykonawczej, co skrystalizowała rozległy wszechświat, istniejący i tak znakomicie działający w centrum wszystkich rzeczy. Poza tym zdarzeniem leżą niedocieczone działania wieczności i głębie nieskończoności – absolutna tajemnica.</p>
<p id="p1_10"><sup><small>8:1.10</small></sup>  Tak więc obrazujemy początki Trzeciego Źródła i Centrum w kolejności, jako interpretacyjne zniżenie się do ograniczonych czasem i zależnych od przestrzeni umysłów istot śmiertelnych. Aby wyobrazić sobie historię wszechświata, umysł ludzki musi mieć punkt początkowy i otrzymałem polecenie stosowania tego właśnie sposobu rozpatrywania historycznej idei wieczności. W materialnym umyśle, logika wymaga istnienia Pierwszej Przyczyny a zatem postulujemy Ojca Uniwersalnego jako Pierwsze Źródło i Absolutne Centrum całego stworzenia, informując równocześnie wszystkie istoty stworzone, że Syn i Duch są współwieczni z Ojcem, we wszystkich stadiach historii wszechświata i we wszystkich domenach stwórczej działalności. I robimy to nie lekceważąc w żadnej mierze rzeczywistości i wieczności Wyspy Raj, Absolutu Nieuwarunkowanego, Absolutu Uniwersalnego i Bóstwa-Absolutu.</p>
<p id="p1_11"><sup><small>8:1.11</small></sup>  Wyobrażenie sobie Ojca w wieczności jest wystarczającym osiągnięciem materialnego umysłu dzieci czasu. Wiemy, że każde dziecko najlepiej znajduje swój związek z rzeczywistością opanowując z początku zależności sytuacji dziecko-rodzic, a potem poszerza tę ideę tak, aby obejmowała rodzinę jako całość. Potem, rozwijający się umysł dziecka będzie mógł dostosować ideę stosunków rodzinnych do swej zależności od społeczeństwa, rasy i świata, a potem do zależności od wszechświata, superwszechświata a nawet wszechświata wszechświatów.</p>
<h2 id="p2" class="toc-header"><a href="#p2" class="toc-anchor">¶</a> 2. NATURA NIESKOŃCZONEGO DUCHA </h2>
<p id="p2_1"><sup><small>8:2.1</small></sup>  Wspólny Stwórca pochodzi z wieczności i jest całkowicie i bez ograniczeń jednością z Ojcem Uniwersalnym i Wiecznym Synem. Nieskończony Duch, w swej doskonałości, odzwierciedla nie tylko naturę Rajskiego Ojca, ale również naturę Pierwszego Syna.</p>
<p id="p2_2"><sup><small>8:2.2</small></sup>  Trzecie Źródło i Centrum znane jest pod licznymi tytułami: Uniwersalny Duch, Najwyższy Przewodnik, Wspólny Stwórca, Boski Wykonawca, Nieskończony Umysł, Duch Duchów, Rajska Matka Duch, Wspólny Aktywizator, Ostateczny Koordynator, Wszechobecny Duch, Inteligencja Absolutna, Boskie Działanie, a na Urantii jest on czasem mylony z kosmicznym umysłem.</p>
<p id="p2_3"><sup><small>8:2.3</small></sup>  Jest całkiem prawidłowo nazywać Trzecią Osobę Bóstwa Nieskończonym Duchem, ponieważ Bóg jest duchem, jednak istoty materialne, które mają skłonność do błędnego uznawania materii za podstawową rzeczywistość a umysłu, jako razem z duchem zakorzenionego w materii, lepiej rozumiałyby Trzecie Źródło i Centrum, gdyby było ono nazywane Nieskończoną Rzeczywistością, Wszechświatowym Organizatorem czy Koordynatorem Osobowości<sup id="cite1"><a href="#fn1">[1]</a></sup>.</p>
<p id="p2_4"><sup><small>8:2.4</small></sup>  Nieskończony Duch, jako wszechświatowe objawienie boskości, jest niezbadany i przekracza zupełnie możliwości ludzkiego pojmowania. Aby odczuć absolutność Ducha, powinniście rozważać jedynie nieskończoność Ojca Uniwersalnego i dostrzegać ogrom wieczności Pierwszego Syna.</p>
<p id="p2_5"><sup><small>8:2.5</small></sup>  Doprawdy w osobie Nieskończonego Ducha istnieje tajemnica, jednak nie tak wielka, jak w Ojcu i Synu. Ze wszystkich aspektów Ojcowskiej natury, Wspólny Stwórca najwyraźniej objawia swoją nieskończoność. Nawet jeśli wszechświat nadrzędny ewentualnie rozszerzy się do nieskończoności, obecność ducha, kontrola energii i potencjał umysłu Wspólnego Aktywizatora będą odpowiednie, aby sprostać wymaganiom tak bezgranicznego stworzenia.</p>
<p id="p2_6"><sup><small>8:2.6</small></sup>  Aczkolwiek Nieskończony Duch podziela na wiele sposobów doskonałość, prawość i miłość Ojca Uniwersalnego, skłania się on w kierunku atrybutów miłosierdzia Wiecznego Syna, jest zatem tym, który niesie wielkiemu wszechświatu miłosierdzie Rajskich Bóstw. Zawsze i nieprzerwanie – powszechnie i wiecznie – Duch niesie miłosierdzie, gdyż tak jak Boscy Synowie objawiają miłość Bożą, tak Boski Duch obrazuje miłosierdzie Boże.</p>
<p id="p2_7"><sup><small>8:2.7</small></sup>  Jest niemożliwe, aby Duch miał więcej dobroci niż Ojciec, jako że cała dobroć ma swój początek w Ojcu, jednak w działaniach Ducha lepiej możemy zrozumieć tą dobroć. Oddanie Ojca i stałość Syna stają się bardzo rzeczywiste dla istot duchowych i materialnych, mieszkających na różnych światach, dzięki miłości pełnej opiece i nieustającej służbie osobowości, pochodzącej od Nieskończonego Ducha.</p>
<p id="p2_8"><sup><small>8:2.8</small></sup>  Wspólny Stwórca dziedziczy całe Ojcowskie piękno myśli i prawy charakter. I te wzniosłe przymioty boskości koordynowane są w kosmicznym umyśle na poziomach zbliżonych do najwyższego, podporządkowane nieskończonej i wiecznej mądrości niezależnego i nieograniczonego umysłu Trzeciego Źródła i Centrum.</p>
<h2 id="p3" class="toc-header"><a href="#p3" class="toc-anchor">¶</a> 3. STOSUNEK DUCHA DO OJCA I SYNA </h2>
<p id="p3_1"><sup><small>8:3.1</small></sup>  Tak jak Wieczny Syn jest słownym wyrażeniem „pierwszej”, absolutnej i nieskończonej myśli Ojca Uniwersalnego, tak Wspólny Aktywizator jest doskonałym wypełnieniem „pierwszej”, kompletnej, stwórczej idei czy planu łącznego działania Ojca-Syna, w partnerstwie osobowości i przy absolutnej jedności myśli-słowa. Trzecie Źródło i Centrum uwiecznia się razem z centralną, czy odgórnie zarządzoną kreacją i jedynie ta, centralna kreacja, istnieje wiecznie pośród wszechświatów.</p>
<p id="p3_2"><sup><small>8:3.2</small></sup>  Od czasu uosobienia Trzeciego Źródła, Pierwsze Źródło nie bierze już osobiście udziału w stwarzaniu wszechświata. Ojciec Uniwersalny przekazuje wszystko, co możliwe swemu Wiecznemu Synowi; tak samo Wieczny Syn nadaje całą możliwą władzę i moc Wspólnemu Stwórcy.</p>
<p id="p3_3"><sup><small>8:3.3</small></sup>  Wieczny Syn i Wspólny Stwórca planowali i kształtowali, jako partnerzy i poprzez współdziałające osobowości, każdy posthavonalny wszechświat, jaki został powołany do bytu. Duch utrzymuje takie same, osobiste związki z Synem we wszystkich kolejnych kreacjach, jakie Syn utrzymuje z Ojcem w pierwszej i centralnej kreacji.</p>
<p id="p3_4"><sup><small>8:3.4</small></sup>  Was i wasz wszechświat stworzył Syn Stwórcy Wiecznego Syna i Stwórczy Duch Nieskończonego Ducha; i kiedy Ojciec sumiennie podtrzymuje to, co oni zorganizowali, przenosi on na Syna Wszechświata i Ducha Wszechświata obowiązek wspierania i utrzymywania ich dzieła, jak również służenia tym istotom, które sami stworzyli.</p>
<p id="p3_5"><sup><small>8:3.5</small></sup>  Nieskończony Duch jest operatywnym pomocnikiem wszechmiłującego Ojca i wszechmiłosiernego Syna przy realizacji ich wspólnego planu, polegającego na przyciąganiu do siebie wszystkich kochających prawdę dusz ze wszystkich światów czasu i przestrzeni. Kiedy Wieczny Syn zaakceptował plan swego Ojca, mówiący o osiąganiu doskonałości przez istoty stworzone z wszechświatów, wtedy ten właśnie projekt wznoszenia się istot stał się planem Ojca-Syna i w tym momencie Nieskończony Duch stał się dla Ojca i Syna wspólnym administratorem, wprowadzającym w życie ich wspólny i wieczny cel. I realizując to, Nieskończony Duch zaoferował Ojcu i Synowi wszystkie środki swej Boskiej obecności oraz środki osobowości duchowych; poświęcił <i>wszystko</i> dla gigantycznego planu wywyższenia żyjących wiecznie, obdarzonych wolą istot, do boskich szczytów rajskiej doskonałości.</p>
<p id="p3_6"><sup><small>8:3.6</small></sup>  Nieskończony Duch jest kompletnym, wyłącznym, wszechświatowym objawieniem Ojca Uniwersalnego i jego Wiecznego Syna. Cała wiedza o partnerstwie Ojca-Syna musi być przekazywana przez Nieskończonego Ducha, wspólnego przedstawiciela Boskiej jedności myśli-słowa.</p>
<p id="p3_7"><sup><small>8:3.7</small></sup>  Wieczny Syn jest jedyną drogą dostępu do Ojca Uniwersalnego a Nieskończony Duch jest jedynym środkiem docierania do Wiecznego Syna<sup id="cite2"><a href="#fn2">[2]</a></sup>. Tylko dzięki cierpliwej służbie Ducha, wznoszące się istoty czasu potrafią odkryć Syna.</p>
<p id="p3_8"><sup><small>8:3.8</small></sup>  Nieskończony Duch jest w centrum wszystkich rzeczy pierwszym z Rajskich Bóstw, do którego docierają wznoszący się pielgrzymi. Trzecia Osoba otacza osobę Drugą i Pierwszą, i dlatego też musi zawsze pierwsza być rozpoznana przez wszystkich kandydatów do prezentacji przed Synem i jego Ojcem.</p>
<p id="p3_9"><sup><small>8:3.9</small></sup>  I na wiele innych sposobów Duch na równi reprezentuje Ojca i Syna i podobnie im służy.</p>
<h2 id="p4" class="toc-header"><a href="#p4" class="toc-anchor">¶</a> 4. DUCH BOSKIEJ SŁUŻBY </h2>
<p id="p4_1"><sup><small>8:4.1</small></sup>  Podobnie jak we wszechświecie fizycznym, w którym grawitacja Raju trzyma wszystkie rzeczy razem, we wszechświecie duchowym słowo Syna objaśnia myśl Boga a kiedy „staje się ciałem”, wykazuje przepełnione miłością miłosierdzie połączonej natury związanych ze sobą Stwórców<sup id="cite3"><a href="#fn3">[3]</a></sup>. Jednak na wskroś całej tej, materialnej i duchowej kreacji, rozpościera się rozległa scena, na której Nieskończony Duch i jego duchowe potomstwo okazują wspólne miłosierdzie, cierpliwość i nieustające uczucie Boskich rodziców do swych inteligentnych dzieci, przez nich razem wymyślonych i stworzonych. Nieustanna działalność na rzecz umysłu jest istotą Boskiego charakteru Ducha. I wszelkie duchowe potomstwo Wspólnego Aktywizatora podziela to pragnienie opieki, boski impuls służby.</p>
<p id="p4_2"><sup><small>8:4.2</small></sup>  Bóg jest miłością, Syn miłosierdziem, Duch służbą – służbą Boskiej miłości i nieskończonego miłosierdzia dla całego inteligentnego stworzenia<sup id="cite4"><a href="#fn4">[4]</a></sup>. Duch jest uosobieniem Ojcowskiej miłości i Synowskiego miłosierdzia, w nim te cechy są wiecznie zjednoczone dla wszechświatowej służby. Duch jest <i>miłością stosowaną</i> do wszystkich istot stworzonych w całej kreacji, zjednoczoną miłością Ojca i Syna.</p>
<p id="p4_3"><sup><small>8:4.3</small></sup>  Nieskończony Duch znany jest na Urantii jako wszechobecny wpływ, uniwersalna obecność, jednak w Havonie będziecie go znać jako osobową obecność aktualnej służby. Tutaj służba Rajskiego Ducha jest przykładowym i inspirującym wzorem dla każdego partnerskiego Ducha i podległych mu osobowości, służących istotom stworzonym na światach czasu i przestrzeni. W tym, Boskim wszechświecie, Nieskończony Duch w całej pełni uczestniczył w siedmiu transcendentalnych odwiedzinach Wiecznego Syna; tak samo brał udział w siedmiu obdarzeniach orbit Havony wraz z pierwszym Synem Michałem, dlatego też stał się współczującym i wyrozumiałym opiekunem duchowym każdego pielgrzyma czasu, przemierzającego te doskonałe orbity na wysokości.</p>
<p id="p4_4"><sup><small>8:4.4</small></sup>  Kiedy Syn Stwórcy Boga podejmuje się obowiązków stworzenia planowanego wszechświata lokalnego, osobowości Nieskończonego Ducha zobowiązują się niestrudzenie służyć takiemu Synowi Michałowi, kiedy udaje się na swą misję stwórczej przygody. Zwłaszcza w osobach Stwórczych Córek, Matek Duchów wszechświata lokalnego, znajdujemy Nieskończonego Ducha poświęcającego się zadaniu awansowania istot materialnych do coraz wyższych poziomów osiągnięć duchowych. I cała ta służba dla istot stworzonych prowadzona jest w doskonałym zestrojeniu z tymi celami, do których dążą Synowie Stwórcy z wszechświatów lokalnych, jak również w bliskim związku z osobami tych Synów.</p>
<p id="p4_5"><sup><small>8:4.5</small></sup>  Tak jak Synowie Boga podejmują się gigantycznego zadania, objawienia wszechświatowi przepełnionej miłością Ojcowskiej osobowości, tak Nieskończony Duch poświęca się nieskończonej służbie, objawieniu wspólnej miłości Ojca i Syna indywidualnym umysłom wszystkich dzieci każdego wszechświata. W tych wszechświatach lokalnych Duch nie schodzi do istot materialnych w formie ciała śmiertelnego, jak to robią niektórzy Synowie Boga, jednak Nieskończony Duch i partnerskie Duchy zniżają swój status, radośnie przechodząc zdumiewający szereg redukcji boskości, dopóki nie pojawią się jako aniołowie, aby stać przy was i prowadzić was zwyczajnymi ścieżkami ziemskiego bytu.</p>
<p id="p4_6"><sup><small>8:4.6</small></sup>  Dzięki takiej właśnie serii redukcji statusu, Nieskończony Duch, rzeczywiście i jako osoba, zbliża się bardzo do każdej istoty pochodzącej od zwierząt na jej sferze. I wszystko to robi Duch nie deprecjonując w żadnym stopniu swojej egzystencji, jako Trzeciej Osoby Bóstwa w centrum wszystkich rzeczy<sup id="cite5"><a href="#fn5">[5]</a></sup>.</p>
<p id="p4_7"><sup><small>8:4.7</small></sup>  Wspólny Aktywizator jest, prawdziwie i na zawsze, wielką usługującą osobowością, wszechświatowym dawcą miłosierdzia. Aby zrozumieć służbę Ducha, zastanówcie się nad tą prawdą, że jest on wspólnym zobrazowaniem niekończącej się miłości Ojca i wiecznego miłosierdzia Syna. Służba Ducha nie ogranicza się jednak wyłącznie do reprezentowania Wiecznego Syna i Ojca Uniwersalnego. Nieskończony Duch może także służyć istotom danej domeny w swym własnym imieniu i na własnych warunkach; Trzecia Osoba posiada Boskie dostojeństwo i również od siebie powszechnie obdarza służbami miłosierdzia.</p>
<p id="p4_8"><sup><small>8:4.8</small></sup>  Kiedy człowiek dowie się więcej o pełnej miłości i niestrudzonej służbie niższych klas istot z rodziny Nieskończonego Ducha, będzie bardziej podziwiał i wielbił transcendentalną naturę i niezrównany charakter wspólnego Działania Ojca Uniwersalnego i Wiecznego Syna. Prawdziwie Duch jest „oczami Pana zwróconymi na sprawiedliwych” i „Boskimi uszami otwartymi na ich modlitwy”<sup id="cite6"><a href="#fn6">[6]</a></sup><sup id="cite7"><a href="#fn7">[7]</a></sup>.</p>
<h2 id="p5" class="toc-header"><a href="#p5" class="toc-anchor">¶</a> 5. OBECNOŚĆ BOGA </h2>
<p id="p5_1"><sup><small>8:5.1</small></sup>  Wyróżniającą się cechą Nieskończonego Ducha jest jego wszechobecność. Ten wszystko przenikający duch, który tak bardzo jest podobny do obecności wszechświatowego, boskiego umysłu, jest wszechobecny w całym wszechświecie wszechświatów. Zarówno Druga Osoba jak i Trzecia Osoba Bóstwa reprezentowane są na wszystkich światach przez ich wszechobecne duchy.</p>
<p id="p5_2"><sup><small>8:5.2</small></sup>  Ojciec jest <i>nieskończony</i> i dlatego ograniczony jest tylko przez własną wolę. Ojciec działa sam w obdarzeniu Dostrajaczami i w ujęciu obwodu osobowości, ale w kontaktach sił duchowych z istotami inteligentnymi używa on duchów i osobowości Wiecznego Syna i Nieskończonego Ducha. Jeśli zechce, może być gdziekolwiek duchowo obecny na równi z Synem czy Wspólnym Aktywizatorem; jest on obecny <i>z</i> Synem i <i>w</i> Duchu. Ojciec jest z całkowitą pewnością wszędzie obecny i dostrzegamy jego obecność w dowolnej ze wszystkich, rozmaitych, ale powiązanych ze sobą sił, wpływów i obecności.</p>
<p id="p5_3"><sup><small>8:5.3</small></sup>  W waszych pismach świętych nazwa <i>Duch Boży</i> wydaje się być używana na przemian, zarówno na określenie Nieskończonego Ducha w Raju, jak i Stwórczego Ducha z waszego wszechświata lokalnego<sup id="cite8"><a href="#fn8">[8]</a></sup>. Duch Święty jest obwodem duchowym Stwórczej Córki Rajskiego, Nieskończonego Ducha. Duch Święty jest obwodem miejscowym każdego wszechświata lokalnego i ogranicza się do domen duchowych danej kreacji, ale Nieskończony Duch jest wszechobecny.</p>
<p id="p5_4"><sup><small>8:5.4</small></sup>  Istnieje wiele wpływów duchowych a wszystkie są jako <i>jedność</i>. Nawet działanie Dostrajaczy Myśli, choć niezależne od wszelkich innych wpływów, nieodmiennie zbieżne jest z duchową służbą połączonych wpływów Nieskończonego Ducha oraz Matki Ducha wszechświata lokalnego. Kiedy te duchowe obecności działają w życiu Urantian, nie można ich odróżnić. W waszych umysłach i na wasze dusze działają one jako jeden duch, pomimo swego zróżnicowanego pochodzenia. I kiedy doświadczacie tej zjednoczonej służby duchowej, staje się ona dla was wpływem Najwyższego, „który może was ustrzec od upadku i stawić nienagannymi wobec waszego Ojca na wysokości”<sup id="cite9"><a href="#fn9">[9]</a></sup>.</p>
<p id="p5_5"><sup><small>8:5.5</small></sup>  Pamiętajcie zawsze, że Nieskończony Duch jest <i>Wspólnym</i> Aktywizatorem, zarówno Ojciec jak i Syn działają w nim i poprzez niego; jest on obecny nie tylko sam z siebie, ale również jako Ojciec i jako Syn oraz jako Ojciec-Syn. Z tej to przyczyny, oraz z wielu innych dodatkowych przyczyn, duchowa obecność Nieskończonego Ducha często określana jest jako „duch Boży”<sup id="cite10"><a href="#fn10">[10]</a></sup>.</p>
<p id="p5_6"><sup><small>8:5.6</small></sup>  Traktowanie współdziałania całej służby duchowej jako ducha Bożego byłoby również konsekwentne, gdyż takie połączenie jest naprawdę zjednoczeniem duchów Boga-Ojca, Boga-Syna, Boga-Ducha i Boga Siedmiorakiego – nawet ducha Boga Najwyższego<sup id="cite11"><a href="#fn11">[11]</a></sup>.</p>
<h2 id="p6" class="toc-header"><a href="#p6" class="toc-anchor">¶</a> 6. OSOBOWOŚĆ NIESKOŃCZONEGO DUCHA </h2>
<p id="p6_1"><sup><small>8:6.1</small></sup>  Powszechne obdarzenie Trzecim Źródłem i Centrum oraz jego rozległe rozdzielanie nie powinno przesłaniać wam, czy skądinąd umniejszać, faktu jego osobowości. Nieskończony Duch jest wszechświatową obecnością, wiecznym działaniem, kosmiczną mocą, świętym wpływem i wszechświatowym umysłem; jest wszystkim tym i jeszcze czymś nieskończenie większym, ale jest on także prawdziwą i Boską osobowością.</p>
<p id="p6_2"><sup><small>8:6.2</small></sup>  Nieskończony Duch jest osobowością kompletną i doskonałą, jest równy w boskości i jest partnerem Ojca Uniwersalnego i Wiecznego Syna. Wspólny Stwórca jest po prostu tak samo rzeczywisty i widzialny dla wszechświatowych, wyższych istot inteligentnych, jak Ojciec i Syn; faktycznie jeszcze bardziej, gdyż to właśnie do Ducha muszą dotrzeć wszystkie wznoszące się istoty, zanim będą mogły dostąpić Ojca poprzez Syna.</p>
<p id="p6_3"><sup><small>8:6.3</small></sup>  Nieskończony Duch, Trzecia Osoba Bóstwa, posiada wszystkie te cechy, które kojarzycie z osobowością. Duch wyposażony jest w absolutny umysł: „Duch przenika wszystko, nawet głębokości Boga samego”<sup id="cite12"><a href="#fn12">[12]</a></sup>. Duch wyposażony jest nie tylko w umysł, ale także w wolę. O obdarzaniu jego darami jest napisane: „Wszystko zaś sprawia jeden i ten sam Duch, udzielając każdemu tak, jak chce”<sup id="cite13"><a href="#fn13">[13]</a></sup>.</p>
<p id="p6_4"><sup><small>8:6.4</small></sup>  „Miłość Ducha” jest rzeczywista, tak, jak rzeczywiste są jego troski; zatem „nie zasmucajcie Ducha Bożego”<sup id="cite14"><a href="#fn14">[14]</a></sup><sup id="cite15"><a href="#fn15">[15]</a></sup>. Czy dostrzegamy Nieskończonego Ducha jako Rajskie Bóstwo, czy jako Stwórczego Ducha wszechświata lokalnego, zauważamy, że Wspólny Stwórca jest nie tylko Trzecim Źródłem i Centrum, ale jest także Boską osobą. Ta Boska osobowość odnosi się do wszechświata również jako osoba. Duch mówi do was: „Kto ma uszy niechaj posłyszy, co mówi Duch”<sup id="cite16"><a href="#fn16">[16]</a></sup>. „Duch sam wstawia się za wami”<sup id="cite17"><a href="#fn17">[17]</a></sup>. Duch wywiera bezpośredni i osobisty wpływ na istoty stworzone, „gdyż tak wielu, jak wielu prowadzi Duch Boży, są synami Bożymi”<sup id="cite18"><a href="#fn18">[18]</a></sup><sup id="cite19"><a href="#fn19">[19]</a></sup>.</p>
<p id="p6_5"><sup><small>8:6.5</small></sup>  Choć dostrzegamy zjawisko służby Nieskończonego Ducha dla odległych światów wszechświata wszechświatów, choć stajemy w obliczu tego samego, koordynującego Bóstwa, działającego w niezliczonych legionach różnorodnych istot i poprzez te istoty, biorące początek z Trzeciego Źródła i Centrum, choć zauważamy wszechobecność Ducha, tym niemniej wciąż twierdzimy, że to samo Trzecie Źródło i Centrum jest osobą, Wspólnym Stwórcą wszystkich rzeczy, wszystkich istot i wszystkich wszechświatów.</p>
<p id="p6_6"><sup><small>8:6.6</small></sup>  W administracji wszechświatów Ojciec, Syn i Duch są w doskonałym i wiecznym związku wzajemnym. Chociaż każdy osobiście służy całemu stworzeniu, wszyscy trzej są bosko i absolutnie związani wzajemnie w służbie i kontroli całego stworzenia, co sprawia, że zawsze są <i>jednością.</i></p>
<p id="p6_7"><sup><small>8:6.7</small></sup>  Ojciec i Syn są razem obecni w osobie Nieskończonego Ducha, zawsze i z nieograniczoną doskonałością, gdyż Duch podobny jest Ojcu i podobny Synowi, oraz podobnie jak Ojciec i Syn, zawsze jest z nimi jednością.</p>
<p id="p6_8"><sup><small>8:6.8</small></sup>  [Przedstawione na Urantii przez Niebiańskiego Radcę z Uversy, upoważnionego przez Pradawnych Czasu do zobrazowania natury i działalności Nieskończonego Ducha].</p>
<br/>
<figure class="table chapter-navigator">
  <table>
    <tbody>
      <tr>
        <td><a href="/pl/The_Urantia_Book/7">Przekaz 7. Stosunek Wiecznego Syna do wszechświata</a></td>
        <td><a href="/pl/The_Urantia_Book/Index">Indeks</a></td>
        <td><a href="/pl/The_Urantia_Book/9">Przekaz 9. Stosunek Nieskończonego Ducha do wszechświata</a></td>
      </tr>
    </tbody>
  </table>
</figure>
<h2>Bibliografia</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Bóg jest duchem</i>: <a href="/pl/Bible/John/4#v24">J 4:24</a>. </li>
  <li id="fn2"><a href="#cite2">↑</a> <i>Syn: jedyny sposób</i>: <a href="/pl/Bible/Matthew/11#v27">Mt 11:27</a>; <a href="/pl/Bible/Luke/10#v22">Łk 10:22</a>; <a href="/pl/Bible/John/1#v18">J 1:18</a>; <a href="/pl/Bible/John/6#v44">J 6:44-46</a>; <a href="/pl/Bible/John/14#v6">J 14:6-11,20</a>. </li>
  <li id="fn3"><a href="#cite3">↑</a> <i>Słowo stało się ciałem</i>: <a href="/pl/Bible/John/1#v14">J 1:14</a>. </li>
  <li id="fn4"><a href="#cite4">↑</a> <i>Bóg jest miłością</i>: <a href="/pl/Bible/1_John/4#v8">1 J 4:8,16</a>. </li>
  <li id="fn5"><a href="#cite5">↑</a> <i>Atrakcyjność ducha</i>: <a href="/pl/Bible/Hebrews/7#v19">Hbr 7:19</a>; <a href="/pl/Bible/James/4#v8">Jk 4:8</a>. </li>
  <li id="fn6"><a href="#cite6">↑</a> <i>Oczy Pana nad sprawiedliwymi</i>: <a href="/pl/Bible/Psalms/34#v15">Sal 34:15</a>; <a href="/pl/Bible/1_Peter/3#v12">1 P 3:12</a>. </li>
  <li id="fn7"><a href="#cite7">↑</a> <i>Boskie uszy zawsze otwarte</i>: <a href="/pl/Bible/Psalms/34#v15">Sal 34:15</a>; <a href="/pl/Bible/1_Peter/3#v12">1 P 3:12</a>. </li>
  <li id="fn8"><a href="#cite8">↑</a> <i>Duch Boży (Duch Święty)</i>: <a href="/pl/Bible/Genesis/1#v2">Rdz 1:2</a>; <a href="/pl/Bible/Exodus/31#v3">Wj 31:3</a>; <a href="/pl/Bible/Exodus/35#v31">Wj 35:31</a>; <a href="/pl/Bible/Job/33#v4">Job 33:4</a>; <a href="/pl/Bible/Psalms/51#v10">Sal 51:10-11</a>; <a href="/pl/Bible/Psalms/139#v7">Sal 139:7</a>; <a href="/pl/Bible/Proverbs/1#v23">Prz 1:23</a>; <a href="/pl/Bible/Isaiah/44#v3">Iz 44:3</a>; <a href="/pl/Bible/Isaiah/59#v21">Iz 59:21</a>; <a href="/pl/Bible/Isaiah/61#v1">Iz 61:1</a>; <a href="/pl/Bible/Isaiah/63#v10">Iz 63:10-11</a>; <a href="/pl/Bible/Luke/4#v1">Łk 4:1</a>; <a href="/pl/Bible/Luke/11#v13">Łk 11:13</a>; <a href="/pl/Bible/John/1#v33">J 1:33</a>; <a href="/pl/Bible/John/3#v5">J 3:5</a>; <a href="/pl/Bible/2_Timothy/1#v14">2 Tm 1:14</a>. </li>
  <li id="fn9"><a href="#cite9">↑</a> <i>W stanie zatrzymać i zaprezentować</i>: <a href="/pl/Bible/Jude/1#v24">Jud 1:24</a>. </li>
  <li id="fn10"><a href="#cite10">↑</a> <i>Duch Boży (Duch Święty)</i>: <a href="/pl/Bible/Genesis/1#v2">Rdz 1:2</a>; <a href="/pl/Bible/Exodus/31#v3">Wj 31:3</a>; <a href="/pl/Bible/Exodus/35#v31">Wj 35:31</a>; <a href="/pl/Bible/Job/33#v4">Job 33:4</a>; <a href="/pl/Bible/Psalms/51#v10">Sal 51:10-11</a>; <a href="/pl/Bible/Psalms/139#v7">Sal 139:7</a>; <a href="/pl/Bible/Proverbs/1#v23">Prz 1:23</a>; <a href="/pl/Bible/Isaiah/44#v3">Iz 44:3</a>; <a href="/pl/Bible/Isaiah/59#v21">Iz 59:21</a>; <a href="/pl/Bible/Isaiah/61#v1">Iz 61:1</a>; <a href="/pl/Bible/Isaiah/63#v10">Iz 63:10-11</a>; <a href="/pl/Bible/Luke/4#v1">Łk 4:1</a>; <a href="/pl/Bible/Luke/11#v13">Łk 11:13</a>; <a href="/pl/Bible/John/1#v33">J 1:33</a>; <a href="/pl/Bible/John/3#v5">J 3:5</a>; <a href="/pl/Bible/2_Timothy/1#v14">2 Tm 1:14</a>. </li>
  <li id="fn11"><a href="#cite11">↑</a> <i>Bóg jest duchem</i>: <a href="/pl/Bible/John/4#v24">J 4:24</a>. </li>
  <li id="fn12"><a href="#cite12">↑</a> <i>Duch przeszukuje wszystkie rzeczy</i>: <a href="/pl/Bible/1_Chronicles/28#v9">1 Krn 28:9</a>; <a href="/pl/Bible/1_Corinthians/2#v10">1 Kor 2:10</a>. </li>
  <li id="fn13"><a href="#cite13">↑</a> <i>Ten sam duch dzielący człowieka</i>: <a href="/pl/Bible/1_Corinthians/12#v11">1 Kor 12:11</a>. </li>
  <li id="fn14"><a href="#cite14">↑</a> <i>Miłość Ducha</i>: <a href="/pl/Bible/Romans/15#v30">Rz 15:30</a>. </li>
  <li id="fn15"><a href="#cite15">↑</a> <i>Nie zasmucaj Ducha Bożego</i>: <a href="/pl/Bible/Ephesians/4#v30">Ef 4:30</a>. </li>
  <li id="fn16"><a href="#cite16">↑</a> <i>Miej ucho, słuchaj Ducha</i>: <a href="/pl/Bible/Revelation/2#v7">Ap 2:7,11,17,29</a>; <a href="/pl/Bible/Revelation/3#v6">Ap 3:6,13,22</a>. </li>
  <li id="fn17"><a href="#cite17">↑</a> <i>Duch wstawia się</i>: <a href="/pl/Bible/Romans/8#v26">Rz 8:26-27</a>. </li>
  <li id="fn18"><a href="#cite18">↑</a> <i>Synowie Boga</i>: <a href="/pl/Bible/1_Chronicles/22#v10">1 Krn 22:10</a>; <a href="/pl/Bible/Psalms/2#v7">Sal 2:7</a>; <a href="/pl/Bible/Isaiah/56#v5">Iz 56:5</a>; <a href="/pl/Bible/Matthew/5#v9">Mt 5:9,16,45</a>; <a href="/pl/Bible/Luke/20#v36">Łk 20:36</a>; <a href="/pl/Bible/John/1#v12">J 1:12-13</a>; <a href="/pl/Bible/John/11#v52">J 11:52</a>; <a href="/pl/Bible/Acts_of_the_Apostles/17#v28">Dz 17:28-29</a>; <a href="/pl/Bible/Romans/9#v26">Rz 9:26</a>; <a href="/pl/Bible/2_Corinthians/6#v18">2 Kor 6:18</a>; <a href="/pl/Bible/Galatians/3#v26">Ga 3:26</a>; <a href="/pl/Bible/Galatians/4#v5">Ga 4:5-7</a>; <a href="/pl/Bible/Ephesians/1#v5">Ef 1:5</a>; <a href="/pl/Bible/Philippians/2#v15">Flp 2:15</a>; <a href="/pl/Bible/Hebrews/12#v5">Hbr 12:5-8</a>; <a href="/pl/Bible/1_John/3#v1">1 J 3:1-2,10</a>; <a href="/pl/Bible/1_John/5#v2">1 J 5:2</a>; <a href="/pl/Bible/Revelation/21#v7">Ap 21:7</a>; <a href="/pl/Bible/2_Samuel/7#v14">2 Sm 7:14</a>. </li>
  <li id="fn19"><a href="#cite19">↑</a> <i>Duchowi prowadzeni są synowie Boży</i>: <a href="/pl/Bible/Romans/8#v14">Rz 8:14-17,19,21</a>. </li>
</ol>
</div>
