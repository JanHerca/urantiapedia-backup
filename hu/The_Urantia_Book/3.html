<!--
title: ÍRÁS 3. AZ ISTEN SAJÁTOSSÁGAI
description: 
published: true
date: 2022-9-13T21:6:8Z
tags: 
editor: ckeditor
dateCreated: 2022-8-10T23:6:50Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/The_Urantia_Book/2">írás 2. Az Isten természete</a></td>
        <td><a href="/hu/The_Urantia_Book/Index">Index</a></td>
        <td><a href="/hu/The_Urantia_Book/4">írás 4. Isten viszonya a világegyetemhez</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>3:0.1</small></sup>  ISTEN mindenhol jelen van; az Egyetemes Atya az örökkévalóság körét uralja. De uralkodik a helyi világegyetemekben az ő paradicsomi Teremtő Fiainak személyében, pontosan úgy, hogy e Fiakon keresztül életet adományoz. „Örök életet adott nekünk az Isten, és ez az élet az ő Fiaiban van<sup id="cite1"><a href="#fn1">[1]</a></sup>.” Az Isten Teremtő Fiai az ő saját maga személyes kifejeződéseit alkotják az idő övezeteiben és a tér fejlődő világegyetemeinek keringő bolygóin élő gyermekei számára.</p>
<p id="p0_2"><sup><small>3:0.2</small></sup>  A felsőrendű megszemélyesült Istenfiakat az alacsonyabb rendű, teremtett értelmek képesek világosan érzékelni, és így ellentételeződik a végtelen és ezért kevésbé érzékelhető Atya láthatatlansága. Az Egyetemes Atya paradicsomi Teremtő Fiai egy különben láthatatlan lény kinyilatkoztatását képviselik, aki azért láthatatlan, mert az abszolútság és a végtelenség eredendő sajátja az örökkévalóság körének és a paradicsomi Istenségek személyiségeinek.</p>
<p id="p0_3"><sup><small>3:0.3</small></sup>  A teremtői jelleg aligha Isten sajátossága; inkább a cselekvő természetének összegződése. A teremtőség ezen egyetemes rendeltetése örökmód megnyilatkozik, amint azt az Első Forrás és Középpont végtelen és isteni valóságának összes mellérendelt sajátossága korlátozza és szabályozza. Őszintén kétségbe vonjuk, hogy az isteni természet bármely adott vonása a többinél előbbre valónak tekinthető, amennyiben viszont mégis ez lenne a helyzet, akkor az Istenség teremtő természete fontosságban megelőzné az összes többi jellemvonást, tevékenységet és sajátosságot. Az Istenség teremtői mivolta a Jó Atyaságának egyetemes igazságában teljesedik ki.</p>
<h2 id="p1" class="toc-header"><a href="#p1" class="toc-anchor">¶</a> 1. ISTEN MINDENÜTT-JELENVALÓSÁGA </h2>
<p id="p1_1"><sup><small>3:1.1</small></sup>  Az Egyetemes Atya azon képessége, hogy mindenütt jelen van, és természetesen egyidejűleg, az ő mindenütt-jelenvalóságát alkotja. Egyedül Isten képes két vagy számtalan helyen lenni egyazon időben. Isten egyidejűleg van jelen „fent a mennyben, és alant a földön”; miként a Zsoltáros is mondja: „Hová menjek a te szellemed elől? Vagy a te jelenléted elől hova fussak?”<sup id="cite2"><a href="#fn2">[2]</a></sup><sup id="cite3"><a href="#fn3">[3]</a></sup></p>
<p id="p1_2"><sup><small>3:1.2</small></sup>  „Isten vagyok én a közelben és a messzeségben is, mondja az Úr<sup id="cite4"><a href="#fn4">[4]</a></sup>. Vajon nem töltöm-e be a mennyet és a földet?” Az Egyetemes Atya mindenkor jelen van a kiterjedt teremtésösszességének minden részében és minden teremtésrész szívében. Ő „a teljessége őnéki, aki mindeneket betölt mindenekkel”, és „aki cselekszi mindezt mindenkiben”, és továbbá, az ő személyiségének fogalma olyan, hogy „a menny (világegyetem), és a mennyeknek országa (világegyetemek mindensége) őt be nem foghatják”. Szó szerint igaz, hogy Isten maga minden és ő mindenben ott van<sup id="cite5"><a href="#fn5">[5]</a></sup><sup id="cite6"><a href="#fn6">[6]</a></sup><sup id="cite7"><a href="#fn7">[7]</a></sup>. De mégsem <i>minden</i> az Isten. A Végtelen véglegesen csakis a végtelenségben nyilatkoztatik ki; az ok sohasem érthető meg teljes egészében az okozatok elemzése útján; az élő Isten mérhetetlenül nagyobb, mint a teremtésrészek mindösszesen együtt, melyek az ő korlátlanul szabad akaratát alkotó cselekedetek eredményeképpen jöttek létre. Isten kinyilatkoztatik szerte a mindenségrendben, de a mindenségrend sohasem lesz képes tartalmazni vagy magába foglalni az Isten teljes végtelenségét.</p>
<p id="p1_3"><sup><small>3:1.3</small></sup>  Az Atya jelenléte szünet nélkül vigyázza a világmindenséget. „Kijövetele a menny szélétől és forgása a széléig; és nincs semmi, ami elrejtőzhetnék fényétől<sup id="cite8"><a href="#fn8">[8]</a></sup>.”</p>
<p id="p1_4"><sup><small>3:1.4</small></sup>  Nemcsak a teremtmény létezik Istenben, hanem Isten is él a teremtményben. „Tudjuk, hogy mi őbenne lakozunk, mert ő mibennünk él; nekünk adta az ő szellemét. A paradicsomi Atya ezen ajándéka az ember elválaszthatatlan társa<sup id="cite9"><a href="#fn9">[9]</a></sup>.” „Ő az állandóan jelenlévő, mindent átható Isten<sup id="cite10"><a href="#fn10">[10]</a></sup>.” „Az öröklévő Isten szelleme minden halandó gyermek elméjében ott rejtőzik.” „Az ember barát után kutat kint, miközben e keresett barát az ő saját szívében él.” „Az igaz Isten nincs messze; ő a mi részünk; az ő szelleme a bensőnkből szól<sup id="cite11"><a href="#fn11">[11]</a></sup>.” „Az Atya benne él a gyermekben. Isten mindig velünk van. Ő az örök beteljesülés felé vezérlő szellem<sup id="cite12"><a href="#fn12">[12]</a></sup>.”</p>
<p id="p1_5"><sup><small>3:1.5</small></sup>  Valóban az emberi fajra vonatkozik az, hogy „Ti az Istentől vagytok”, mert „Istenben lakozik az, aki szeretetben lakozik, és Isten őbenne van”<sup id="cite13"><a href="#fn13">[13]</a></sup><sup id="cite14"><a href="#fn14">[14]</a></sup>. Még rossztéteményeitekkel is szenvedést okoztok a bennetek lakozó Isten-ajándéknak, mert a Gondolatigazító kénytelen elszenvedni a rossz gondolatok következményeit az ő emberielme-börtönében.</p>
<p id="p1_6"><sup><small>3:1.6</small></sup>  Az Isten mindenütt-jelenvalósága valójában az ő végtelen természetének része; a tér nem jelent akadályt az Istenségnek. Isten, tökéletesen és korlátlanul, kizárólag a Paradicsomon és a központi világegyetemben van érzékelhetően jelen. A Havona körül keringő teremtésrészekben azért nem figyelhető meg az ő jelenléte, mert Isten korlátozta a saját közvetlen és tényleges jelenlétét azáltal, hogy elismerte a mellérendelt teremtők és az idő és tér világegyetemei urainak fennhatóságát és isteni előjogait. Ennélfogva az isteni jelenlét bővebb értelmezésű fogalmának ki kell terjednie az Örökkévaló Fiú, a Végtelen Szellem és a Paradicsom Szigete jelenlét-köreit felölelő megnyilvánulási módjaira és csatornáira egyaránt. Az sem mindig lehetséges, hogy megkülönböztessük az Egyetemes Atya jelenlétét az ő örökkévaló mellérendeltjeinek és segítőinek cselekedeteitől, mert a változhatatlan céljának végtelen követelményeit olyannyira tökéletesen elégítik ki ők. De nem ez a helyzet a személyiség-körrel és az Igazítókkal; itt Isten egyedileg, közvetlenül és kizárólagosan cselekszik.</p>
<p id="p1_7"><sup><small>3:1.7</small></sup>  Az Egyetemes Szabályozó magvában jelen van a Paradicsom Szigetének gravitációs köreiben a világegyetem minden részében, minden pillanatban és ugyanazon mértékben, a tömegnek megfelelően, mégpedig a jelenlétéből fakadó fizikai igényekre válaszolva, és mindazon összes teremtésrész saját eredendő természetének okán, mely természet arra késztet minden dolgot, hogy őhozzá tartson és őbenne álljon fenn<sup id="cite15"><a href="#fn15">[15]</a></sup>. Az Első Forrás és Középpont hasonlóképpen magvában jelen van a Korlátlan Abszolútban, aki az örökkévaló jövő meg nem teremtett világegyetemeinek letéteményese. Isten így magvában áthatja a múlt, jelen és jövő fizikai világegyetemeit. Ő az úgynevezett anyagi teremtésrészek összetartozásának elsődleges alapja. Ez a nem-szellemi Istenség-lehetséges itt-ott ténylegessé válik szerte a fizikai létezők szintjén a világegyetemi tettek mezején való megmagyarázhatatlan beavatkozás révén, mely az ő kizárólagos segítői közül némelyeknek tulajdonítható.</p>
<p id="p1_8"><sup><small>3:1.8</small></sup>  Az Isten elme-jelenléte összefüggésbe hozható az Együttes Cselekvő, a Végtelen Szellem abszolút elméjével, viszont a véges teremtésrészekben jobban észlelhető ez a paradicsomi Tökéletes Szellemek mindenütt működő mindenségrendi elméjében. Épp miként az Első Forrás és Középpont magvában jelen van az Együttes Cselekvő elme-köreiben, úgy jelen van ő magvában az Egyetemes Abszolút vonzásaiban. Az emberi rend elméje azonban az Együttes Cselekvő Leányainak, a fejlődő világegyetemek Isteni Segédkezőinek adománya.</p>
<p id="p1_9"><sup><small>3:1.9</small></sup>  Az Egyetemes Atya mindenhol jelen lévő szelleme összhangban van az Örökkévaló Fiú egyetemes szellem-jelenlétének működésével és az Istenségi Abszolút örökvaló isteni kibontakozási lehetőségeivel. De sem az Örökkévaló Fiú és az ő paradicsomi Fiainak szellemi tevékenységeiről, sem pedig a Végtelen Szellem elme-adományairól nem úgy tűnik, hogy ne foglalnák magukba a Gondolatigazítók, az Isten teremtmény-gyermekeinek szívében lakozó Isten-szilánkok közvetlen cselekedeteit.</p>
<p id="p1_10"><sup><small>3:1.10</small></sup>  Ami az Istennek valamely bolygón, csillagrendszerben, csillagvilágban vagy egy világegyetemben való jelenlétét illeti, bármely teremtési egységben való jelenlétének mértékét a Legfelsőbb Lény kifejlődő jelenlétének mértéke határozza meg: Ezt Isten egészében vett felismerése, valamint a hatalmas világegyetemi szervezetnek az iránta megnyilvánuló hűsége határozza meg, mely szervezet legalsóbb szintjét maguk a csillagrendszerek és bolygók képezik. Ezért Isten becses jelenléte eme szakaszainak megőrzése és megvédése reményében kerül sor néha arra, hogy amennyiben némely bolygó (vagy akár csillagrendszer) mély szellemi sötétségbe süllyedt, akkor ezek bizonyos értelemben elkülönítés alá kerüljenek, vagy részben elszigeteltessenek a nagyobb teremtésegységektől. És mindez, miként az Urantián is, a világok többségének szellemi védelmi válasza saját maguk megvédésére (amennyire ez lehetséges) attól a szenvedéstől, amely a konok, gonosz és lázadó kisebbség megosztó cselekedeteinek elszigetelő következményeivel együtt jár.</p>
<p id="p1_11"><sup><small>3:1.11</small></sup>  Míg az Atya atyaimód átjárja minden fiát — az összes személyiséget — addig a rájuk gyakorolt befolyása az Istenség Második és Harmadik Személyétől való származásuk távolsága miatt korlátozott, s egyúttal erősödik, amint a fiak a rendeltetésüket betöltve e szintekhez közelednek. Az Isten jelenlétének <i>tényét</i> a teremtményi elmékben az határozza meg, hogy lakozik-e bennük olyan Atya-szilánk, mint a Titkos Nevelő vagy sem, viszont az ő <i>hatékony</i> jelenlétét az határozza meg, hogy az elmében lakozó Igazító és az elme milyen mértékű együttműködést alakít ki.</p>
<p id="p1_12"><sup><small>3:1.12</small></sup>  Az Atya jelenlétének hullámzásai nem az Isten változékonyságából erednek<sup id="cite16"><a href="#fn16">[16]</a></sup>. Az Atya nem húzódik vissza, mert semmibe vették; ragaszkodása nem törik meg csak azért, mert a teremtmény rosszat tett. Inkább az a helyzet, hogy a gyermekei, lévén, hogy felruháztattak a (vele kapcsolatos) választás hatalmával, e döntés meghozatalakor közvetlenül meghatározzák az Atya által az ő szívükre és lelkükre gyakorolt isteni befolyás mértékét és korlátait. Az Atya önként adományozta magát nekünk, mégpedig korlátok és kivételezések nélkül. Ő nem tesz különbséget a személyek, a bolygók, a csillagrendszerek vagy a világegyetemek között<sup id="cite17"><a href="#fn17">[17]</a></sup>. Az idő övezeteiben ő csakis a Hétszeres Isten paradicsomi személyiségeit, a véges világegyetemek mellérendelt teremtőit részesíti megkülönböztetett figyelemben.</p>
<h2 id="p2" class="toc-header"><a href="#p2" class="toc-anchor">¶</a> 2. ISTEN VÉGTELEN HATALMA </h2>
<p id="p2_1"><sup><small>3:2.1</small></sup>  Minden világegyetem tudja, hogy „az Úristen mindenhatón uralkodik”<sup id="cite18"><a href="#fn18">[18]</a></sup>. E világ és a többi világ ügyeit istenmód felügyeli. „Akarata szerint cselekszik az ég seregével és a föld lakosaival<sup id="cite19"><a href="#fn19">[19]</a></sup>.” Mindörökkön igaz, hogy „nincs egyéb hatalom, mint az Istené”<sup id="cite20"><a href="#fn20">[20]</a></sup>.</p>
<p id="p2_2"><sup><small>3:2.2</small></sup>  Azokon a határokon belül, amely az isteni természettel összeegyeztethető, szó szerint igaz, hogy „Istennél minden lehetséges”<sup id="cite21"><a href="#fn21">[21]</a></sup>. A népek, bolygók és világegyetemek hosszan elnyúló evolúciós folyamatai a világegyetemi teremtők és segítőik tökéletes ellenőrzése alatt állnak, és az Egyetemes Atya örökkévaló céljának megfelelően mennek végbe, az Isten végtelenül bölcs tervéhez illeszkedve, annak rendje szerint és azzal összhangban. Csak egyetlen törvényhozó van<sup id="cite22"><a href="#fn22">[22]</a></sup>. Ő tartja fenn a világokat a térben és ő hajtja a világegyetemeket az örökkévaló kör vég nélküli körpályáján.</p>
<p id="p2_3"><sup><small>3:2.3</small></sup>  Az összes isteni sajátosság közül az ő mindenhatósága, különösen amint az az anyagi világegyetemben uralkodik, érthető meg a legjobban. Ha nem-szellemi jelenségnek tekintjük, akkor Isten energia. E fizikai ténybeli kijelentés azon a felfoghatatlan igazságon alapul, hogy az Első Forrás és Középpont az elsődleges oka az egész tér világegyetemi fizikai jelenségeinek. Ebből az isteni tevékenységből származik minden fizikai energia és minden egyéb anyagi megnyilatkozás. A fény, azaz a hő nélküli fény nem más, mint az Istenségeknek egy további nem-szellemi megnyilvánulása. És van még további, az Urantián gyakorlatilag ismeretlen nem-szellemi energia is; legalábbis az emberiség még nem fedezte fel.</p>
<p id="p2_4"><sup><small>3:2.4</small></sup>  Isten szabályoz minden erőteret (hatalmat); ő szabott a „villámnak utat”; ő szabta meg minden energia körét<sup id="cite23"><a href="#fn23">[23]</a></sup>. Ő határozta meg az összes energia-anyagi forma megnyilvánulásának idejét és módját. Mindeme dolgokat mindörökre az ő örökös hatalmában tartja — az alsó-Paradicsomon összpontosuló gravitációs irányításában. Az örökkévaló Isten fénye és energiája így örökkön belengi az ő fenséges körét, a világegyetemek mindensége alkotta csillagos seregeknek a végtelen, ám rendezett menetét. A teremtésösszesség örökkön a minden dolgok és lények Paradicsom-Személyiségi középpontja körül jár.</p>
<p id="p2_5"><sup><small>3:2.5</small></sup>  Az Atya mindenhatósága az abszolút szinten mindenütt meglévő uralkodó tulajdonságára vonatkozik, melyen a három energia, vagyis az anyagi, az elme- és a szellemi energia, megkülönböztethetetlen egymástól az Ő — a minden dolgok Forrása — közelségében<sup id="cite24"><a href="#fn24">[24]</a></sup>. A teremtményi elme, lévén sem nem alsó-paradicsomi monota, sem pedig paradicsomi szellem, közvetlenül nem érzékeny az Egyetemes Atyára. Isten <i>igazodik</i> a tökéletlen elmékhez — az urantiai halandókhoz a Gondolatigazítókon keresztül.</p>
<p id="p2_6"><sup><small>3:2.6</small></sup>  Az Egyetemes Atya nem átmeneti jellegű térerő, változó erőtér vagy lüktető energia. Az Atya hatalma és bölcsessége teljesen megfelel annak a feladatnak, hogy bármilyen világegyetemi szükségletet kielégítsen. Amint az emberi tapasztalásban szükséghelyzetek alakulnak ki, akkor, lévén, hogy ő már előre látta mindazokat, a világegyetemi ügyekre nem önmagukban válaszol, hanem inkább az örök bölcsesség megkövetelte módon és a végtelen ítélőképesség szabta követelmények szerint. A megjelenési formától függetlenül az Isten hatalma a világegyetemben nem valamiféle vak erőként működik.</p>
<p id="p2_7"><sup><small>3:2.7</small></sup>  Előfordulnak olyan helyzetek, amelyekben úgy tűnik, hogy szükséghelyzeti döntéshozatalra kerül sor, amikor a természeti törvényeket áthágják, vagy amikor rossz alkalmazkodás fedezhető fel, vagy amikor a helyzet tisztázására történik kísérlet; de valójában nem erről van szó. Az Istenről alkotott ilyen fogalmak a ti korlátolt nézőpontjaitokból nézve, a felfogóképességetek végességéből eredően és a körülhatárolt vizsgálódási körötök miatt lehetségesek; ez az Istennel kapcsolatos félreértés abból a mély tudatlanságból fakad, mely az ő országa felsőbb törvényeinek létezéséhez, az Atya jellemének nagyságához, az ő sajátosságainak végtelenségéhez és az ő szabad akaratának tényéhez mérve fennáll.</p>
<p id="p2_8"><sup><small>3:2.8</small></sup>  A bolygókon élő, az Isten szellemét hordozó teremtmények szerte a tér világegyetemeiben oly közel végtelen számúak és féleségűek, értelmük oly különböző, elméjük oly korlátolt és néha oly nehézkes, látóterük oly szűk és helyhez kötött, hogy csaknem lehetetlen a törvényt olyan általános megfogalmazásban bemutatni, amely megfelelően kifejezné az Atya végtelen sajátosságait és egyidejűleg bármely csekély mértékben felfogható lenne eme teremtett értelmek számára. Emiatt számotokra, teremtmények számára a mindenható Teremtő sok cselekedete önkényesnek, közönyösnek és nem ritkán szívtelennek és kegyetlennek tűnik. De újból biztosítalak benneteket, hogy ez ténylegesen nem így van. Isten cselekedetei mindig célirányosak, értelmesek, bölcsek, szeretetteljesek és örökmód figyelembe veszik a legeslegjobbat, ha nem is mindig egyetlen lény, egyetlen faj, egyetlen bolygó vagy éppen egyetlen világegyetem szempontjából; mert ezek a döntések mindenki számára, a legalacsonyabb rendűtől a legfelsőbb rendűig, a legeslegjobb elérésére irányulnak. Az idő korszakaiban a rész jóléte néha látszólag különbözik az egész jólététől; az örökkévalósági körben ilyen látszólagos eltérések nem léteznek.</p>
<p id="p2_9"><sup><small>3:2.9</small></sup>  Mi mindannyian az Isten családjába tartozunk, és ezért néha követnünk kell a családi rendszabályokat<sup id="cite25"><a href="#fn25">[25]</a></sup>. Istennek a minket igencsak felkavaró és összezavaró számos cselekedete nem más, mint a végtelenül bölcs döntéseknek és végső irányításnak az eredménye, mely képessé teszi az Együttes Cselekvőt arra, hogy a végtelen elme biztos akaratának megfelelő választást érvényesítse, hogy végrehajtsa azon tökéletes személyiség döntéseit, melynek ügyelő figyelme, előrelátása és szerető gondoskodása az ő hatalmas és kiterjedt teremtésösszességének legfelsőbb és örök jólétét jelenti.</p>
<p id="p2_10"><sup><small>3:2.10</small></sup>  Vagyis a ti közönyös, részleges, véges, korlátolt és meglehetősen anyagelvű nézőpontotok és a lényetek természetében eredendően meglévő korlátok jelentik azt a fogyatékosságot, ami miatt képtelenek vagytok meglátni, megérteni vagy felismerni a bölcsességet és a szeretetteli kedvességet számos olyan isteni tettben, melyek számotokra megsemmisítő kegyetlenséggel telinek tűnnek és amelyekben a teremtményi társaitok kényelmével és jólétével, valamint a bolygón való boldog sorukkal és személyes boldogulásukkal szembeni nagymértékű közömbösség megnyilvánulását látjátok. Ez az emberi belátás korlátai miatt van, a ti korlátozott és véges felfogóképességetek miatt, hogy félreértitek Isten késztetéseit és megmásítjátok az ő célkitűzéseit. De az evolúciós világokon számos, nem az Egyetemes Atya személyes cselekedeteivel azonosítható dolog is végbemegy.</p>
<p id="p2_11"><sup><small>3:2.11</small></sup>  Az isteni mindenhatóság tökéletesen összhangban van Isten személyiségének egyéb sajátosságaival. Isten hatalma annak világegyetemi szellemi megnyilatkozását tekintve rendszerint csupán három feltétel révén vagy helyzetben ütközik korlátokba:</p>
<p id="p2_12"><sup><small>3:2.12</small></sup>  1. Isten természete révén, különösen az ő végtelen szeretete, valamint az igazság, a szépség és a jóság révén.</p>
<p id="p2_13"><sup><small>3:2.13</small></sup>  2. Isten akarata révén, a világegyetem személyiségei iránti irgalom-segédkezése és a velük való atyai kapcsolata révén.</p>
<p id="p2_14"><sup><small>3:2.14</small></sup>  3. Isten törvénye révén, az örökkévaló paradicsomi Háromság pártatlansága és igazságossága révén.</p>
<p id="p2_15"><sup><small>3:2.15</small></sup>  Isten a hatalmát tekintve korlátlan, természetét tekintve isteni, akaratát tekintve végleges, sajátosságait tekintve végtelen, bölcsességét tekintve örökkévaló, valóságát tekintve pedig abszolút. Ám az Egyetemes Atya mindeme jegyei egyesülnek az Istenségben, és egyetemlegesen kifejeződnek a paradicsomi Háromságban és a Háromság isteni Fiaiban. Egyébként a Paradicsomon és a Havona központi világegyetemen kívül mindent, ami csak Istennel kapcsolatba hozható korlátoz a Legfelsőbb evolúciós jelenléte és lehatárol a Végleges meglényegülő jelenléte, továbbá összehangol a három öröktől való létezésen alapuló Abszolút — az Istenségi, az Egyetemes és a Korlátlan. Így Isten jelenléte korlátozott, mert ez Isten akarata.</p>
<h2 id="p3" class="toc-header"><a href="#p3" class="toc-anchor">¶</a> 3. ISTEN EGYETEMES TUDÁSA </h2>
<p id="p3_1"><sup><small>3:3.1</small></sup>  „Isten minden dolgot ismer<sup id="cite26"><a href="#fn26">[26]</a></sup>.” Az isteni elme tudatában van és jól ismeri minden teremtésrész gondolatát. Az eseményekre vonatkozó tudása egyetemes és tökéletes. Az őbelőle kikerülő isteni entitások az ő részei; ő az, aki „egyensúlyban tartja a felhőket” és ő az is, aki „tökéletes tudású”<sup id="cite27"><a href="#fn27">[27]</a></sup><sup id="cite28"><a href="#fn28">[28]</a></sup>. „Az Úr szemmel tart minden helyet<sup id="cite29"><a href="#fn29">[29]</a></sup>.” Amint azt a nagy tanítótok mondta a jelentéktelen verebekről, hogy „egy sem esik azok közül a földre a ti Atyátok akarata nélkül” és azt is, hogy „még a fejetek hajszálai is mind számon vannak”<sup id="cite30"><a href="#fn30">[30]</a></sup><sup id="cite31"><a href="#fn31">[31]</a></sup>. „Elrendeli a csillagok számát; mindegyiket nevén szólítja<sup id="cite32"><a href="#fn32">[32]</a></sup>.”</p>
<p id="p3_2"><sup><small>3:3.2</small></sup>  Az Egyetemes Atya az egyetlen személyiség a teljes világegyetemben, aki ténylegesen tudja a tér csillagainak és bolygóinak számát. Minden világegyetem minden világa állandóan jelen van Isten tudatában. Azt is mondja: „Látván láttam az én népemnek nyomorúságát, és meghallottam az ő kiáltásukat, sőt ismerem szenvedéseiket<sup id="cite33"><a href="#fn33">[33]</a></sup>.” Mert „a mennyből letekint az Úr; látja az emberek minden fiát; székhelyéről lenéz a föld minden lakosára”<sup id="cite34"><a href="#fn34">[34]</a></sup>. Minden teremtménygyermek méltán mondhatja: „Ő jól tudja az én utamat, és ha megvizsgálna engem, úgy kerülnék ki, mint az arany<sup id="cite35"><a href="#fn35">[35]</a></sup>.” „Isten ismeri üléseinket és felkeléseinket; messziről érti gondolatainkat és minden utunkat jól tudja<sup id="cite36"><a href="#fn36">[36]</a></sup>.” „Mindenek meztelenek és leplezetlenek annak szeme előtt, akiről mi beszélünk<sup id="cite37"><a href="#fn37">[37]</a></sup>.” És annak megértése, hogy „ő tudja a mi formáltatásunkat; megemlékezik arról, hogy por vagytok” igazi megnyugvást kell hogy hozzon minden emberi lénynek<sup id="cite38"><a href="#fn38">[38]</a></sup>. Az élő Istenről szólva mondta Jézus, hogy „jól tudja a ti Atyátok, mire van szükségetek, mielőtt kérnétek tőle”<sup id="cite39"><a href="#fn39">[39]</a></sup>.</p>
<p id="p3_3"><sup><small>3:3.3</small></sup>  Isten korlátlan hatalommal rendelkezik ahhoz, hogy minden dolgot ismerhessen; az ő tudata egyetemes. Személyiségi köre az összes személyiséget átfogja, és még a legkisebb teremtményekről való tudását is kiegészítik az isteni Fiak alászállási küldetései közvetve, a teremtményekben lakozó Gondolatigazítók pedig közvetlenül. Továbbá a Végtelen Szellem is állandóan mindenhol jelen van.</p>
<p id="p3_4"><sup><small>3:3.4</small></sup>  Nem vagyunk teljesen bizonyosak abban, hogy vajon Isten választása szerint előre tudja-e a bűncselekedeteket vagy sem. De ha Isten tudja is előre, hogy gyermekei a saját szabad akaratuk szerint mit fognak cselekedni, akkor ezen előzetes ismeret még a legcsekélyebb mértékben sem korlátozza az ő döntési szabadságukat. Egy dolog azonban bizonyos: Isten sohasem csúfoltatik meg.</p>
<p id="p3_5"><sup><small>3:3.5</small></sup>  A mindenhatóság nem jelent egyúttal hatalmat is a meg nem tehető megtételére, a nem istenszerű cselekedetre. A mindentudás ugyancsak nem jelenti a nem tudható tudását. De az efféle állításokat aligha értheti meg a véges elme. A teremtmény aligha képes megérteni a Teremtő akaratának terét és határait.</p>
<h2 id="p4" class="toc-header"><a href="#p4" class="toc-anchor">¶</a> 4. ISTEN HATÁRTALANSÁGA </h2>
<p id="p4_1"><sup><small>3:4.1</small></sup>  A saját magának a világegyetemek részére, azok létrehozása során való többszöri adományozása semmivel sem csökkenti az ő hatalmának megnyilvánulási lehetőségét vagy a bölcsességének tárát, melyek továbbra is az Istenség központi személyiségében lakoznak és nyugszanak. A térerő, a bölcsesség és a szeretet megnyilvánulásának lehetőségét tekintve az Atya birtoka sohasem fogyatkozott, és sohasem veszítette el az ő dicső személyiségének egyetlen sajátosságát sem annak eredményeként, hogy önmagát bőkezűen a paradicsomi Fiaknak, az ő alárendelt teremtésrészeinek és mindezek számtalan teremtményének adományozta.</p>
<p id="p4_2"><sup><small>3:4.2</small></sup>  Minden új világegyetem teremtése a gravitáció újbóli beállítását teszi szükségessé; de még ha a teremtés meghatározatlanul, örökkévalón és akár a végtelenségig is folytatódna, melynek következtében az anyagi teremtésösszesség határtalanul létezhetne, a Paradicsom Szigetén nyugvó szabályozó és összehangoló erőtér még akkor is úgy találtatna, mint amely megegyezik az ilyen végtelen világegyetem irányításával, szabályozásával és összehangolásával, vagy amely mindennek megfelel. És azt követően, hogy e korlátlan térerő- és erőtér-adományozás a határtalan világegyetem részére végbement is, a Végtelen még mindig ugyanolyan mértékben lenne túltöltve térerővel és energiával; a Korlátlan Abszolút még mindig teljes lenne; Isten még mindig ugyanazon végtelen megnyilvánulási lehetőséget birtokolná, mintha térerő, energia és erőtér sohasem áradt volna ki a világegyetemek sorának feltöltésére.</p>
<p id="p4_3"><sup><small>3:4.3</small></sup>  És ez a helyzet a bölcsességgel is: Az a tény, hogy az elme oly szabadon osztatott ki a gondolkodó területeken, a legkevésbé sem merítette ki az isteni bölcsesség központi forrását. A világegyetemek számának sokszorozódásával, és azzal, hogy a területek lényeinek száma a felfoghatóság határához közelít, ha az elmeadományozás vég nélkül folytatódik is eme felsőbb és alsóbb rendű lények számára, az Isten központi személyiségének ugyanaz az örökkévaló, végtelen és határtalanul bölcs elme továbbra is alkotója lesz<sup id="cite40"><a href="#fn40">[40]</a></sup>.</p>
<p id="p4_4"><sup><small>3:4.4</small></sup>  Az a tény, hogy ő szellemi hírvivőket küld magától a világotokon és a más világokon élő férfiakhoz és nőkhöz, hogy bennük lakozzanak, semmiben sem csökkenti az ő azon képességét, hogy mint isteni és mindenható szellemszemélyiség működjön; és egyáltalán nincs korlátja az olyan szellemi Nevelők mértékének vagy számának, melyek elküldésére ő képes és amelyeket elküldhet. Azzal, hogy önmagát így az ő teremtményeinek adja, határtalan, csaknem felfoghatatlan jövőbeli lehetőséget teremt ezen istenien felruházott halandók fejlődéslényegű és folytonos létezésére. Önmagának ilyen segédkező szellementitásokként való bőkezű szétosztása semmiben sem csökkenti azt a bölcsességet, tökéletes igazságot és tudást, mely a végtelenül bölcs, mindentudó és mindenható Atya személyében rejlik.</p>
<p id="p4_5"><sup><small>3:4.5</small></sup>  Az idő halandói számára van jövő, de Isten az örökkévalóságot lakja be<sup id="cite41"><a href="#fn41">[41]</a></sup>. Én ugyan az Istenség lakhelyéhez közelről származom, mégsem remélhetem, hogy tökéletesen megértve beszélhetnék sok isteni sajátosság végtelenségéről. Egyedül a végtelen elme képes teljesen megérteni a létezés végtelenségét és a cselekedet örökkévalóságát.</p>
<p id="p4_6"><sup><small>3:4.6</small></sup>  A halandó ember sehogyan sem képes megismerni a mennyei Atya határtalanságát. A véges elme nem képes felfogni ilyen tiszta igazságot vagy tényt. De ugyanezen véges emberi lény képes ténylegesen <i>érezni — </i>szó szerint megtapasztalni — egy ilyen végtelen Atya SZERETETÉNEK a teljes és töretlen hatását. Az ilyen szeretet igazán megtapasztalható, jóllehet míg a tapasztalás jellegében korlátlan, addig az ilyen tapasztalás mennyiségét szigorúan korlátozza az ember szellemi érzékelésképessége és ehhez kapcsolódóan az, hogy mennyire képes viszontszeretni az Atyát.</p>
<p id="p4_7"><sup><small>3:4.7</small></sup>  A végtelen minőségek véges általi megbecsülése messze meghaladja a teremtmény oktanilag korlátozott képességeit amiatt, hogy a halandó ember az Isten képére teremtetett — az emberben ott lakozik a végtelenség szilánkja<sup id="cite42"><a href="#fn42">[42]</a></sup>. Ennélfogva az ember számára Isten megközelítésének legközelebbi és legkedvesebb módja a szeretet révén és a szereteten keresztül való közeledés, mert az Isten szeretet<sup id="cite43"><a href="#fn43">[43]</a></sup>. E különleges viszony lényege a mindenségrendi társadalomtanban szerzett tényleges tapasztalás, a Teremtő-teremtmény viszony — az Atya-gyermek közötti ragaszkodás.</p>
<h2 id="p5" class="toc-header"><a href="#p5" class="toc-anchor">¶</a> 5. AZ ATYA LEGFELSŐBB URALMA </h2>
<p id="p5_1"><sup><small>3:5.1</small></sup>  Az Egyetemes Atya a Havona-utáni teremtésrészekkel való kapcsolatában az ő végtelen hatalmát és végleges fennhatóságát nem közvetlen átörökítés révén, hanem inkább a Fiain és a nekik alárendelt személyiségeken keresztül gyakorolja. Mindezt Isten az ő saját szabad akarata szerint teszi. Az így átruházott bármely hatalmat, ha adott esetben ez az isteni elme döntése, Isten képes közvetlenül is gyakorolni; de ilyen cselekedetre rendszerint akkor kerül sor, ha a felruházott személyiség méltatlanná vált az isteni bizalomra. Ilyen esetekben és ilyen vétséggel szembesülve, valamint az isteni hatalom megőrzésének korlátain belül az Atya mindenkitől függetlenül és az ő saját választásából következő parancsainak megfelelően cselekszik; és e választás mindig is tévedhetetlenül tökéletes és végtelenül bölcs.</p>
<p id="p5_2"><sup><small>3:5.2</small></sup>  Az Atya a Fiain keresztül uralkodik; a vezetők a világegyetemi szervezeten át végighúzódó folytonos láncot alkotnak, melynek végén a Bolygóhercegek állnak, akik az Atya hatalmas országaiban az evolúciós szférák beteljesülésének útját egyengetik. Nem pusztán költői megnyilvánulás az a megállapítás, hogy: „A föld az Úré, s annak bősége is<sup id="cite44"><a href="#fn44">[44]</a></sup>.” „Ő dönt királyokat és tesz királyokat<sup id="cite45"><a href="#fn45">[45]</a></sup>.” „A Fenségesek uralkodnak az emberek országain<sup id="cite46"><a href="#fn46">[46]</a></sup>.”</p>
<p id="p5_3"><sup><small>3:5.3</small></sup>  Az emberi szív ügyeiben az emberek nem feltétlenül találják meg mindig az Egyetemes Atya útját; de egy bolygó viselkedésében és rendeltetésében az isteni terv mindig érvényre jut; a bölcsesség és a szeretet örökkévaló célja győzedelmeskedik.</p>
<p id="p5_4"><sup><small>3:5.4</small></sup>  Jézus mondta: „Az én Atyám, aki azokat adta nékem, nagyobb mindeneknél; és senki sem ragadhatja ki azokat az én Atyámnak kezéből<sup id="cite47"><a href="#fn47">[47]</a></sup>.” Amint az Isten közel határtalan teremtésösszességének számos munkájára rápillantotok és mindennek elképesztő hatalmasságát szemlélitek, akkor, ha esetleg nem is tudjátok felfogni az ő elsődlegességét, mindenképpen el kell fogadnotok őt, mint a minden dolgok paradicsomi középpontjában biztosan és örökkön-örökké uralkodót és mint az összes értelmes lény jótevő Atyját. Csak „egy az Isten és mindeneknek Atyja, aki mindeneknek felette van és mindnyájatokban munkálkodik”, „ő előbb volt mindennél, és minden őbenne áll fenn”<sup id="cite48"><a href="#fn48">[48]</a></sup>.</p>
<p id="p5_5"><sup><small>3:5.5</small></sup>  Az élet bizonytalanságai és a lét megpróbáltatásai semmiben sem mondanak ellent az Isten egyetemes fennhatóságának. Minden evolúciós teremtményi életet bizonyos <i>elkerülhetetlen dolgok</i> nehezítenek meg. Vegyük a következőket:</p>
<p id="p5_6"><sup><small>3:5.6</small></sup>  1. Vajon a <i>bátorság — </i>az erős jellem — kívánatos? Akkor viszont az embernek nehézségekkel való megbirkózást és csalódásokkal való szembenézést követelő környezetben kell növekednie.</p>
<p id="p5_7"><sup><small>3:5.7</small></sup>  2. Vajon a <i>felebaráti szeretet — </i>az embertársaitok szolgálata — kívánatos? Akkor viszont az élettapasztalatnak társadalmi egyenlőtlenségeket megnyilvánító helyzetek előállásáról kell gondoskodnia.</p>
<p id="p5_8"><sup><small>3:5.8</small></sup>  3. Vajon a <i>remény — </i>a nemes bizalom — kívánatos? Akkor viszont az emberi tapasztalásnak állandóan a biztonságérzet hiányával és rendszeresen visszatérő bizonytalanságokkal kell szembesülnie.</p>
<p id="p5_9"><sup><small>3:5.9</small></sup>  4. Vajon a <i>hit — </i>az emberi gondolat legfelsőbb szintű bizonyossága — kívánatos? Akkor viszont az emberi elmének abba a nehéz helyzetbe kell kerülnie, hogy mindig csak kevesebbet tudhat, mint amennyit hinni képes.</p>
<p id="p5_10"><sup><small>3:5.10</small></sup>  5. Vajon az <i>igazság szeretete</i> és a hajlandóság, hogy kövessük azt, vigyen bármerre is, kívánatos? Akkor viszont az embernek vétekkel terhelt és a hamisság megnyilvánulására mindig lehetőséget adó világban kell felnőnie.</p>
<p id="p5_11"><sup><small>3:5.11</small></sup>  6. Vajon az <i>eszményelvűség — </i>az isteni megközelítésének felfogása — kívánatos? Akkor viszont az embernek olyan környezetben kell küzdenie, ahol a jóság és a szépség csak viszonylagos, és amely környezet a jobb dolgok eltántoríthatatlan elérésére késztet.</p>
<p id="p5_12"><sup><small>3:5.12</small></sup>  7. Vajon a <i>hűség — </i>a legfelsőbb rendű kötelesség magunkénak tekintése — kívánatos? Akkor viszont az embernek az árulás és elpártolás lehetősége mellett kell előrehaladnia. Az állhatatosság értékét az elbukás benne foglalt veszélye jelenti.</p>
<p id="p5_13"><sup><small>3:5.13</small></sup>  8. Vajon a <i>nagylelkűség — </i>az önzetlenség szelleme — kívánatos? Akkor viszont a halandó embernek egy folyton és erőszakosan elismerést és tiszteletet követelő önnön valóval kell együtt élnie. Elhagyható sajátélet hiányában az ember nem lenne képes az isteni élet lendületes választására. Az ember sohasem számolhatna megmentő igazságossággal, ha nem létezne lappangó rossz, mely kiemeli és megkülönbözteti a jót azzal, hogy éles ellentétet képez vele.</p>
<p id="p5_14"><sup><small>3:5.14</small></sup>  9. Vajon a <i>gyönyör — </i>a boldogságból fakadó megelégedés — kívánatos? Akkor viszont az embernek olyan világban kell élnie, ahol a fájdalom választhatósága és a szenvedés valószínűsége mindig jelenlévő tapasztalási lehetőség.</p>
<p id="p5_15"><sup><small>3:5.15</small></sup>  Szerte a világegyetemben minden egység úgy tekintendő, mint a teljesnek része<sup id="cite49"><a href="#fn49">[49]</a></sup>. A rész túlélése az egészre előírt tervvel és céllal való együttműködéstől, az Atya isteni akaratának végrehajtására irányuló őszinte vágytól és tökéletes hajlandóságtól függ. A vétektől (a hibás ítéletalkotás lehetőségétől) mentes evolúciós világ a <i>szabad</i> értelemtől mentes világ lenne. A Havona világegyetemben milliárdnyi tökéletes világ van, rajtuk tökéletes lakosokkal, de a fejlődő embernek esendőnek kell lennie, ha szabaddá akar válni. A szabad és tapasztalatlan értelem sehogyan sem lehet egyből egyöntetűen bölcs. A hibás döntés (a rossz) lehetősége csak akkor válik bűnné, amikor az emberi akarat tudatosan befogad és magáévá tesz valamely szándékosan erkölcstelen ítéletet.</p>
<p id="p5_16"><sup><small>3:5.16</small></sup>  Az igazság, szépség és jóság teljes körű megbecsülése az isteni világegyetem tökéletességében benne foglaltatik. A Havona világok lakosainak nincs szükségük a viszonylagos értékszintek jelentette lehetőségre a választás elősegítéséhez; az ilyen tökéletes lények képesek azonosítani és kiválasztani a jót minden olyan erkölcsi helyzet hiányában is, amelyek ennek éles ellentétét képeznék és a szándék megjelenését kikényszerítenék. De mindeme tökéletes lények, erkölcsös természetüknél és szellemi helyzetüknél fogva, valójában azok, amivé a létezés ténye őket teszi. A tapasztalás útján való előrelépést csakis a saját osztályukon belül érdemelték ki. A halandó ember még a felemelkedésre pályázó teremtmény besorolását is a saját hite és reménye révén érdemli ki. Minden isteni dolog, melyet az emberi elme megragad és amire az emberi lélek szert tesz, valójában tapasztalásban kibontakozó előrehaladás; ez személyes tapasztalási <i>valóság</i> és ennélfogva a Havona tévedhetetlen személyiségeinek eredendő jóságával és pártatlanságával szembeállítható különleges szerzemény.</p>
<p id="p5_17"><sup><small>3:5.17</small></sup>  A Havona-teremtmények természetes módon, de nem emberi értelemben bátrak. Lényegükből fakadóan kedvesek és előzékenyek, de aligha önzetlenek emberi viszonylatban. Bíznak a kellemes jövőben, de nem úgy bizakodnak, ahogy azt a bizonytalan evolúciós szférák bizodalmas halandói a maguk árnyalt módján teszik. Hisznek a világegyetem egyensúlyában, de teljesen idegen tőlük az a megmentő hit, amellyel a halandó ember az állati szintről a Paradicsom kapuiig felkapaszkodik. Szeretik az igazságot, de nem tudnak semmit annak lélekmentő sajátságairól. Eszményelvűek, de már így születtek; teljesen tudatlanok a tekintetben, hogy mit jelent megélni az eszményelvűvé váláshoz vezető felpezsdítő választást. Elkötelezettek, de sohasem tapasztalták azt a borzongást, melyet az őszinte és értelmes állhatatosság jelent a vétségre való csábítás jelenlétében. Önzetlenek, de sohasem szereztek ilyen mérvű tapasztalatokat egy harcias sajátlényeg feletti fényes győzelem révén. Élvezik a gyönyört, de nem értik meg a gyönyör édességét a fájdalom lehetőségétől való megszabadulásban.</p>
<h2 id="p6" class="toc-header"><a href="#p6" class="toc-anchor">¶</a> 6. AZ ATYA ELSŐSÉGE </h2>
<p id="p6_1"><sup><small>3:6.1</small></sup>  Az isteni önzetlenséggel, a teljes nemeslelkűséggel az Egyetemes Atya hatáskörről mond le és hatalmat ruház át, de ő továbbra is elsődleges marad; kezében tartja a világegyetemi területekre érvényes körülmények hatalmas emelőrúdját; minden végső döntési jogkört fenntartott magának és örökkévaló céljával összefüggésben tévedhetetlenül és megkérdőjelezhetetlen hatáskörben gyakorolja mindenható vétójogát a kiterjedt, kavargó és örök-körforgó teremtésösszesség jóléte és rendeltetési célja felett.</p>
<p id="p6_2"><sup><small>3:6.2</small></sup>  Az Isten fennhatósága korlátlan; ez az összes teremtésrész alapvető ténye. A világegyetem nem volt elkerülhetetlen szükségszerűség. A világegyetem nem baleset, és nem is magától létezik. A világegyetem teremtésmunka, és ennélfogva teljes mértékben tárgya a Teremtő akaratának. Az Isten akarata isteni igazság, élő szeretet; ennélfogva az evolúciós világegyetemek tökéletessé váló teremtésrészeit a jóság — az isteniséghez közeliség, valamint a lappangó rossz — az isteniségtől távoliság jellemzi.</p>
<p id="p6_3"><sup><small>3:6.3</small></sup>  Minden vallásbölcselet előbb-utóbb eljut az egyesített világegyetemi irányítás, az Egyetlen Isten fogalmához. A világegyetemi okok nem lehetnek kevesebbek a világegyetemi hatásoknál. A világegyetemi életfolyamok és a mindenségrendi elme forrását mindezek megnyilvánulási szintjeinél feljebb kell keresni. Az emberi elme az alsóbb létszintekkel nem írható le következetesen. Az emberi elmét igazán megérteni csak a felsőbb rendű eszmék és célirányos akaratok valóságának felismerése révén lehet. Az ember mint erkölcsi lény nem megmagyarázható, hacsak nem fogadjuk el az Egyetemes Atya valóságát.</p>
<p id="p6_4"><sup><small>3:6.4</small></sup>  A működéselvű világnézet bölcselője az állításában elutasítja egy egyetemes és független akarat eszméjét, éppen azt a független akaratot, amelynek a világegyetemi törvények kidolgozásában végzett tevékenysége előtt oly nagy áhítattal hódol. Akaratán kívül mily nagyban hódol e működéselvű világnézet híve a törvény-Teremtő előtt, amikor e törvényeket önműködőnek és magától értetődőnek veszi!</p>
<p id="p6_5"><sup><small>3:6.5</small></sup>  Nagy baklövés emberszerűvé tenni Istent, az emberben lakozó Gondolatigazító fogalmának esetét kivéve, de még ez sem olyan ostoba dolog, mint az Első Nagy Forrás és Középpont eszméjét teljesen <i>gépiesen értelmezni.</i></p>
<p id="p6_6"><sup><small>3:6.6</small></sup>  Vajon szenved-e a paradicsomi Atya? Nem tudom. A Teremtő Fiak minden bizonnyal képesek szenvedni és néha szenvednek is, éppen úgy, mint a halandók. Az Örökkévaló Fiú és a Végtelen Szellem más értelemben szenved. Azt hiszem, hogy az Egyetemes Atya szenved, de nem értem, hogy <i>miként</i>; talán a személyiségkörön keresztül vagy talán a Gondolatigazítók és az ő örök természetéből eredő, egyéb alászállott adományok egyéniségén keresztül. Ő mondta azt a halandó fajokról, hogy „minden szenvedésetekben én is osztozom”<sup id="cite50"><a href="#fn50">[50]</a></sup>. Ő megkérdőjelezhetetlenül megtapasztal egyfajta atyai, jóindulatú megértést; lehet, hogy igazán szenved is, de ennek természetét én nem értem.</p>
<p id="p6_7"><sup><small>3:6.7</small></sup>  A világegyetemek mindenségének végtelen és örökkévaló Ura hatalom, forma, energia, folyamat, minta, elv, jelenlét és eszményített valóság. De ő ennél is több; ő személyes; önálló akarattal bír, tudatában van az isteniségének, végrehajtja egy alkotó elme parancsait, biztosítja egy örökkévaló cél elérését, és kinyilvánítja az Atya szeretetét és ragaszkodását az ő világegyetemi gyermekeinek. Az Atya mindeme személyesebb jegyei jobban megérthetők úgy, ha azokat Mihálynak, a ti Teremtő Fiútoknak az Urantián alászállásban eltöltött életében tanulmányozzátok.</p>
<p id="p6_8"><sup><small>3:6.8</small></sup>  Az Atya Isten szereti az embereket; a Fiú Isten szolgálja az embereket; a Szellem Isten az Atya Isten megtalálásának egyre feljebb jutást hozó kalandjára készteti a világegyetem gyermekeit a Fiú Istenek által a Szellem Isten kegyének segédkezésén keresztül kijelölt utakon.</p>
<p id="p6_9"><sup><small>3:6.9</small></sup>  [Mint az Egyetemes Atyáról szóló kinyilatkoztatást közreadó Isteni Tanácsos, a bemutatást az Istenség sajátosságaival folytattam.]</p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/The_Urantia_Book/2">írás 2. Az Isten természete</a></td>
        <td><a href="/hu/The_Urantia_Book/Index">Index</a></td>
        <td><a href="/hu/The_Urantia_Book/4">írás 4. Isten viszonya a világegyetemhez</a></td>
      </tr>
    </tbody>
  </table>
</figure>
<h2>Hivatkozások</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Örök élet</i>: <a href="/hu/Bible/Daniel/12#v2">Dán 12:2</a>; <a href="/hu/Bible/Matthew/19#v16">Mt 19:16,29</a>; <a href="/hu/Bible/Matthew/25#v46">Mt 25:46</a>; <a href="/hu/Bible/Mark/10#v17">Mk 10:17,30</a>; <a href="/hu/Bible/Luke/10#v25">Lk 10:25</a>; <a href="/hu/Bible/Luke/18#v18">Lk 18:18,30</a>; <a href="/hu/Bible/John/3#v15">Jn 3:15-16,36</a>; <a href="/hu/Bible/John/4#v14">Jn 4:14,36</a>; <a href="/hu/Bible/John/5#v24">Jn 5:24,39</a>; <a href="/hu/Bible/John/6#v27">Jn 6:27,40,47</a>; <a href="/hu/Bible/John/6#v54">Jn 6:54,68</a>; <a href="/hu/Bible/John/8#v51">Jn 8:51-52</a>; <a href="/hu/Bible/John/10#v28">Jn 10:28</a>; <a href="/hu/Bible/John/11#v25">Jn 11:25-26</a>; <a href="/hu/Bible/John/12#v25">Jn 12:25,50</a>; <a href="/hu/Bible/John/17#v2">Jn 17:2-3</a>; <a href="/hu/Bible/Acts_of_the_Apostles/13#v46">ApCsel 13:46-48</a>; <a href="/hu/Bible/Romans/2#v7">Róm 2:7</a>; <a href="/hu/Bible/Romans/5#v21">Róm 5:21</a>; <a href="/hu/Bible/Romans/6#v22">Róm 6:22-23</a>; <a href="/hu/Bible/Galatians/6#v8">Gal 6:8</a>; <a href="/hu/Bible/1_Timothy/1#v16">1Tim 1:16</a>; <a href="/hu/Bible/1_Timothy/6#v12">1Tim 6:12,19</a>; <a href="/hu/Bible/Titus/1#v2">Tit 1:2</a>; <a href="/hu/Bible/Titus/3#v7">Tit 3:7</a>; <a href="/hu/Bible/1_John/1#v2">1Jn 1:2</a>; <a href="/hu/Bible/1_John/2#v25">1Jn 2:25</a>; <a href="/hu/Bible/1_John/3#v15">1Jn 3:15</a>; <a href="/hu/Bible/1_John/5#v13">1Jn 5:13,20</a>; <a href="/hu/Bible/Jude/1#v21">Júd 1:21</a>; <a href="/hu/Bible/Revelation/22#v5">Jel 22:5</a>.  <i>Isten életet ad a fiak által</i>: <a href="/hu/Bible/1_John/5#v11">1Jn 5:11-12</a>. </li>
  <li id="fn2"><a href="#cite2">↑</a> <i>Fent az égben, lent a földön</i>: <a href="/hu/Bible/Deuteronomy/3#v24">MTörv 3:24</a>; <a href="/hu/Bible/Deuteronomy/4#v39">MTörv 4:39</a>; <a href="/hu/Bible/Joshua/2#v11">Józs 2:11</a>. </li>
  <li id="fn3"><a href="#cite3">↑</a> <i>Hová menjünk, hogy elkerüljük Istent?</i>: <a href="/hu/Bible/Psalms/139#v7">Zsolt 139:7</a>. </li>
  <li id="fn4"><a href="#cite4">↑</a> <i>Isten közel és távol</i>: <a href="/hu/Bible/Jeremiah/23#v23">Jer 23:23-24</a>. </li>
  <li id="fn5"><a href="#cite5">↑</a> <i>Isten minden és mindenben van</i>: <a href="/hu/Bible/Acts_of_the_Apostles/17#v28">ApCsel 17:28</a>; <a href="/hu/Bible/Romans/11#v36">Róm 11:36</a>; <a href="/hu/Bible/1_Corinthians/8#v6">1Kor 8:6</a>; <a href="/hu/Bible/1_Corinthians/12#v6">1Kor 12:6</a>; <a href="/hu/Bible/1_Corinthians/15#v28">1Kor 15:28</a>; <a href="/hu/Bible/Ephesians/1#v23">Ef 1:23</a>; <a href="/hu/Bible/Ephesians/4#v6">Ef 4:6</a>; <a href="/hu/Bible/Colossians/1#v17">Kol 1:17</a>; <a href="/hu/Bible/Colossians/3#v11">Kol 3:11</a>; <a href="/hu/Bible/Hebrews/2#v10">Zsid 2:10-11</a>.  <i>Isten mindent betölt mindenben</i>: <a href="/hu/Bible/Ephesians/1#v23">Ef 1:23</a>; <a href="/hu/Bible/Ephesians/4#v10">Ef 4:10</a>. </li>
  <li id="fn6"><a href="#cite6">↑</a> <i>Isten mindenben mindent cselekszik</i>: <a href="/hu/Bible/1_Corinthians/12#v6">1Kor 12:6</a>. </li>
  <li id="fn7"><a href="#cite7">↑</a> <i>A mennyek mennyei</i>: <a href="/hu/Bible/1_Kings/8#v27">1Kir 8:27</a>; <a href="/hu/Bible/2_Chronicles/2#v6">2Krón 2:6</a>; <a href="/hu/Bible/2_Chronicles/6#v18">2Krón 6:18</a>; <a href="/hu/Bible/Nehemiah/9#v6">Neh 9:6</a>; <a href="/hu/Bible/Psalms/148#v4">Zsolt 148:4</a>; <a href="/hu/Bible/Deuteronomy/10#v14">MTörv 10:14</a>. </li>
  <li id="fn8"><a href="#cite8">↑</a> <i>Az égből jön</i>: <a href="/hu/Bible/Psalms/19#v6">Zsolt 19:6</a>. </li>
  <li id="fn9"><a href="#cite9">↑</a> <i>Ő bennünk él</i>: <a href="/hu/Bible/Job/32#v8">Jób 32:8,18</a>; <a href="/hu/Bible/Isaiah/63#v10">Iz 63:10-11</a>; <a href="/hu/Bible/Ezekiel/36#v27">Ez 36:27</a>; <a href="/hu/Bible/Ezekiel/37#v14">Ez 37:14</a>; <a href="/hu/Bible/Matthew/10#v20">Mt 10:20</a>; <a href="/hu/Bible/Luke/17#v21">Lk 17:21</a>; <a href="/hu/Bible/John/17#v21">Jn 17:21-23</a>; <a href="/hu/Bible/Romans/8#v9">Róm 8:9-11</a>; <a href="/hu/Bible/1_Corinthians/3#v16">1Kor 3:16-17</a>; <a href="/hu/Bible/1_Corinthians/6#v19">1Kor 6:19</a>; <a href="/hu/Bible/2_Corinthians/6#v16">2Kor 6:16</a>; <a href="/hu/Bible/Galatians/2#v20">Gal 2:20</a>; <a href="/hu/Bible/2_Timothy/1#v14">2Tim 1:14</a>; <a href="/hu/Bible/1_John/3#v24">1Jn 3:24</a>; <a href="/hu/Bible/1_John/4#v12">1Jn 4:12-15</a>; <a href="/hu/Bible/Revelation/21#v3">Jel 21:3</a>.  <i>Ajándék az Atyától</i>: <a href="/hu/Bible/2_Corinthians/9#v15">2Kor 9:15</a>.  <i>Ajándék közeli társ</i>: <a href="/hu/Bible/Romans/6#v23">Róm 6:23</a>. </li>
  <li id="fn10"><a href="#cite10">↑</a> <i>Mindig jelenlévő Isten</i>: <a href="/hu/Bible/Psalms/46#v1">Zsolt 46:1</a>; <a href="/hu/Bible/Matthew/28#v20">Mt 28:20</a>; <a href="/hu/Bible/Luke/17#v21">Lk 17:21</a>. </li>
  <li id="fn11"><a href="#cite11">↑</a> <i>Isten nincs messze</i>: <a href="/hu/Bible/Jeremiah/23#v23">Jer 23:23</a>.  <i>Egy részünk</i>: <a href="/hu/Bible/1_John/4#v4">1Jn 4:4,13,16</a>.  <i>A Lélek belülről szól</i>: <a href="/hu/Bible/Ezekiel/36#v27">Ez 36:27</a>; <a href="/hu/Bible/Matthew/10#v20">Mt 10:20</a>; <a href="/hu/Bible/John/3#v34">Jn 3:34</a>; <a href="/hu/Bible/Acts_of_the_Apostles/2#v4">ApCsel 2:4</a>. </li>
  <li id="fn12"><a href="#cite12">↑</a> <i>Atya él a gyermekben</i>: <a href="/hu/Bible/John/14#v10">Jn 14:10-11,20</a>.  <i>Isten mindig velünk van</i>: <a href="/hu/Bible/Matthew/28#v20">Mt 28:20</a>.  <i>Vezető szellem</i>: <a href="/hu/Bible/John/14#v16">Jn 14:16-18,26</a>.  <i>Nem hagy el</i>: <a href="/hu/Bible/1_Kings/6#v13">1Kir 6:13</a>; <a href="/hu/Bible/Deuteronomy/4#v31">MTörv 4:31</a>; <a href="/hu/Bible/Deuteronomy/31#v6">MTörv 31:6,8</a>; <a href="/hu/Bible/1_Samuel/12#v22">1Sám 12:22</a>. </li>
  <li id="fn13"><a href="#cite13">↑</a> <i>Istentől vagy</i>: <a href="/hu/Bible/1_John/4#v4">1Jn 4:4,6</a>; <a href="/hu/Bible/1_John/5#v19">1Jn 5:19</a>. </li>
  <li id="fn14"><a href="#cite14">↑</a> <i>Lakjatok szeretetben, lakjatok Istenben</i>: <a href="/hu/Bible/1_John/4#v16">1Jn 4:16</a>. </li>
  <li id="fn15"><a href="#cite15">↑</a> <i>Minden benne áll</i>: <a href="/hu/Bible/Colossians/1#v15">Kol 1:15-17</a>. </li>
  <li id="fn16"><a href="#cite16">↑</a> <i>Isten nem ember</i>: <a href="/hu/Bible/Numbers/23#v19">Szám 23:19</a>; <a href="/hu/Bible/1_Samuel/15#v29">1Sám 15:29</a>. </li>
  <li id="fn17"><a href="#cite17">↑</a> <i>Isten nem tiszteli a személyeket</i>: <a href="/hu/Bible/2_Chronicles/19#v7">2Krón 19:7</a>; <a href="/hu/Bible/Job/34#v19">Jób 34:19</a>; <a href="/hu/Bible/Sirach/35#v12">Bölcs 35:12</a>; <a href="/hu/Bible/Acts_of_the_Apostles/10#v34">ApCsel 10:34</a>; <a href="/hu/Bible/Romans/2#v11">Róm 2:11</a>; <a href="/hu/Bible/Galatians/2#v6">Gal 2:6</a>; <a href="/hu/Bible/Galatians/3#v28">Gal 3:28</a>; <a href="/hu/Bible/Ephesians/6#v9">Ef 6:9</a>; <a href="/hu/Bible/Colossians/3#v11">Kol 3:11</a>. </li>
  <li id="fn18"><a href="#cite18">↑</a> <i>Isten mindenható uralkodik</i>: <a href="/hu/Bible/Revelation/19#v6">Jel 19:6</a>. </li>
  <li id="fn19"><a href="#cite19">↑</a> <i>Az Ő akarata szerint cselekszik</i>: <a href="/hu/Bible/Daniel/4#v35">Dán 4:35</a>. </li>
  <li id="fn20"><a href="#cite20">↑</a> <i>Nincs más hatalom, csak Istené</i>: <a href="/hu/Bible/John/19#v11">Jn 19:11</a>; <a href="/hu/Bible/Romans/13#v1">Róm 13:1</a>. </li>
  <li id="fn21"><a href="#cite21">↑</a> <i>Istennél minden lehetséges</i>: <a href="/hu/Bible/Genesis/18#v14">Ter 18:14</a>; <a href="/hu/Bible/Jeremiah/32#v27">Jer 32:27</a>; <a href="/hu/Bible/Matthew/19#v26">Mt 19:26</a>; <a href="/hu/Bible/Mark/10#v27">Mk 10:27</a>; <a href="/hu/Bible/Mark/14#v36">Mk 14:36</a>; <a href="/hu/Bible/Luke/1#v37">Lk 1:37</a>; <a href="/hu/Bible/Luke/18#v27">Lk 18:27</a>. </li>
  <li id="fn22"><a href="#cite22">↑</a> <i>Egyetlen törvényhozó</i>: <a href="/hu/Bible/James/4#v12">Jak 4:12</a>. </li>
  <li id="fn23"><a href="#cite23">↑</a> <i>A villámlás útja</i>: <a href="/hu/Bible/Job/28#v26">Jób 28:26</a>; <a href="/hu/Bible/Job/38#v25">Jób 38:25</a>. </li>
  <li id="fn24"><a href="#cite24">↑</a> <i>Minden dolgok forrása</i>: <a href="/hu/Bible/Isaiah/34#v1">Iz 34:1</a>; <a href="/hu/Bible/Jeremiah/10#v16">Jer 10:16</a>; <a href="/hu/Bible/Jeremiah/51#v19">Jer 51:19</a>; <a href="/hu/Bible/John/1#v3">Jn 1:3</a>. </li>
  <li id="fn25"><a href="#cite25">↑</a> <i>Isten családja</i>: <a href="/hu/Bible/Romans/8#v16">Róm 8:16-17</a>. </li>
  <li id="fn26"><a href="#cite26">↑</a> <i>Isten mindent tud</i>: <a href="/hu/Bible/1_John/3#v20">1Jn 3:20</a>. </li>
  <li id="fn27"><a href="#cite27">↑</a> <i>Aki a felhők egyensúlyát tartja</i>: <a href="/hu/Bible/Job/37#v16">Jób 37:16</a>. </li>
  <li id="fn28"><a href="#cite28">↑</a> <i>1. számú: Tökéletes tudás</i>: <a href="/hu/Bible/Job/36#v4">Jób 36:4</a>; <a href="/hu/Bible/Job/37#v16">Jób 37:16</a>. </li>
  <li id="fn29"><a href="#cite29">↑</a> <i># 2: Az Úr szeme mindenütt</i>: <a href="/hu/Bible/Proverbs/15#v3">Péld 15:3</a>; <a href="/hu/Bible/1_Peter/3#v12">1Pt 3:12</a>. </li>
  <li id="fn30"><a href="#cite30">↑</a> <i>A veréb nem esik le</i>: <a href="/hu/Bible/Matthew/10#v29">Mt 10:29</a>; <a href="/hu/Bible/Luke/12#v6">Lk 12:6</a>. </li>
  <li id="fn31"><a href="#cite31">↑</a> <i>A hajszálak meg vannak számlálva</i>: <a href="/hu/Bible/Matthew/10#v30">Mt 10:30</a>; <a href="/hu/Bible/Luke/12#v7">Lk 12:7</a>. </li>
  <li id="fn32"><a href="#cite32">↑</a> <i>A csillagok száma és neve</i>: <a href="/hu/Bible/Psalms/147#v4">Zsolt 147:4</a>; <a href="/hu/Bible/Isaiah/40#v26">Iz 40:26</a>. </li>
  <li id="fn33"><a href="#cite33">↑</a> <i>Ismerem a bánatukat</i>: <a href="/hu/Bible/Exodus/3#v7">Kiv 3:7</a>. </li>
  <li id="fn34"><a href="#cite34">↑</a> <i>Az Úr néz az égből</i>: <a href="/hu/Bible/Psalms/33#v13">Zsolt 33:13-14</a>. </li>
  <li id="fn35"><a href="#cite35">↑</a> <i>Ő tudja, hogy milyen utat járok</i>: <a href="/hu/Bible/Job/23#v10">Jób 23:10</a>. </li>
  <li id="fn36"><a href="#cite36">↑</a> <i>Isten tudja, mit tesz és mit gondol</i>: <a href="/hu/Bible/Psalms/139#v2">Zsolt 139:2-3</a>. </li>
  <li id="fn37"><a href="#cite37">↑</a> <i>Minden dolog nyílt és meztelen</i>: <a href="/hu/Bible/Hebrews/4#v13">Zsid 4:13</a>. </li>
  <li id="fn38"><a href="#cite38">↑</a> <i>Ő ismeri a keretedet</i>: <a href="/hu/Bible/Psalms/103#v14">Zsolt 103:14</a>. </li>
  <li id="fn39"><a href="#cite39">↑</a> <i>Ismeri a szükségleteket, mielőtt kérdeznéd</i>: <a href="/hu/Bible/Isaiah/65#v24">Iz 65:24</a>; <a href="/hu/Bible/Matthew/6#v8">Mt 6:8</a>. </li>
  <li id="fn40"><a href="#cite40">↑</a> <i>Végtelen elme</i>: <a href="/hu/Bible/Psalms/147#v5">Zsolt 147:5</a>. </li>
  <li id="fn41"><a href="#cite41">↑</a> <i>Isten az örökkévalóságban lakik</i>: <a href="/hu/Bible/Ezekiel/8#v20">Ez 8:20</a>; <a href="/hu/Bible/Isaiah/57#v15">Iz 57:15</a>. </li>
  <li id="fn42"><a href="#cite42">↑</a> <i>Az ember Isten képmására teremtetett</i>: <a href="/hu/Bible/Genesis/1#v26">Ter 1:26-27</a>; <a href="/hu/Bible/Genesis/9#v6">Ter 9:6</a>. </li>
  <li id="fn43"><a href="#cite43">↑</a> <i>Isten a szeretet</i>: <a href="/hu/Bible/1_John/4#v8">1Jn 4:8,16</a>. </li>
  <li id="fn44"><a href="#cite44">↑</a> <i>A föld az Úré és a teljesség</i>: <a href="/hu/Bible/Psalms/24#v1">Zsolt 24:1</a>; <a href="/hu/Bible/1_Corinthians/10#v26">1Kor 10:26,28</a>. </li>
  <li id="fn45"><a href="#cite45">↑</a> <i>Eltávolít, felállít, királyokat</i>: <a href="/hu/Bible/Daniel/2#v21">Dán 2:21</a>. </li>
  <li id="fn46"><a href="#cite46">↑</a> <i>Uralkodik az emberek országaiban</i>: <a href="/hu/Bible/Daniel/4#v17">Dán 4:17,25,32</a>; <a href="/hu/Bible/Daniel/5#v21">Dán 5:21</a>. </li>
  <li id="fn47"><a href="#cite47">↑</a> <i>Isten adta őket nekem</i>: <a href="/hu/Bible/John/10#v29">Jn 10:29</a>. </li>
  <li id="fn48"><a href="#cite48">↑</a> <i>Mindenek előtt</i>: <a href="/hu/Bible/Colossians/1#v17">Kol 1:17</a>.  <i>Isten mindenek előtt és mindenben</i>: <a href="/hu/Bible/Ephesians/4#v6">Ef 4:6</a>. </li>
  <li id="fn49"><a href="#cite49">↑</a> <i>Sok részből álló egység</i>: <a href="/hu/Bible/1_Corinthians/12#v12">1Kor 12:12-27</a>. </li>
  <li id="fn50"><a href="#cite50">↑</a> <i>A ti nyomorúságaitokban, nyomorúságos</i>: <a href="/hu/Bible/Isaiah/63#v9">Iz 63:9</a>. </li>
</ol>
</div>
