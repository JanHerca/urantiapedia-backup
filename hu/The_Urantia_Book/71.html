<!--
title: ÍRÁS 71. AZ ÁLLAM FEJLŐDÉSE
description: 
published: true
date: 2022-8-10T23:6:50Z
tags: 
editor: ckeditor
dateCreated: 2022-8-10T23:6:50Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/hu/The_Urantia_Book/70">írás 70. Az emberi közösségek kormányzásának fejlődése</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/The_Urantia_Book/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/The_Urantia_Book/72">írás 72. Egy szomszédos bolygó kormányzati berendezkedése</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>71:0.1</small></sup>  AZ ÁLLAM a polgárosodás hasznos kibontakozása; ez jelképezi a társadalomnak a háború pusztításaiból és szenvedéseiből származó tiszta nyereségét. Az államvezetés sem más, mint módszer-együttes a versengő erők küzdelmének szabályozásához a küzdelmet folytató törzsek és nemzetek között.</p>
<p id="p0_2"><sup><small>71:0.2</small></sup>  A korszerű állam a csoporthatalom iránti hosszú küzdelmet túlélt intézmény. A felsőbb hatalom végül felülkerekedett, és létrehozott egy tényszerű teremtményt — az államot — azzal az erkölcsi hitregével együtt, hogy az állampolgároknak az állam iránt élni és halni a legfőbb kötelességük. De az állam nem isteni eredetű; még csak nem is a szabad akarattal rendelkező értelmes ember hozta létre; az állam tisztán evolúciós intézmény és a kialakulása is teljes mértékben önkéntelenül végbement folyamatok eredménye.</p>
<h2 id="p1" class="toc-header"> <a href="#p1" class="toc-anchor">¶</a> 1. A KEZDETLEGES ÁLLAM </h2>
<p id="p1_1"><sup><small>71:1.1</small></sup>  Az állam területi alapú társadalomszabályozó szerveződés, és a legerősebb, leghatékonyabb és legtartósabb államot egyetlen nemzet alkotja s ott az emberek közös nyelvvel, erkölcsökkel és intézményekkel rendelkeznek.</p>
<p id="p1_2"><sup><small>71:1.2</small></sup>  A korai államok kicsik voltak és mind hódítás eredményeként jött létre. Nem önkéntes társulásokból származtak. Sokukat a hódító vándorlók alapították, akik azért csaptak le a békés pásztorokra vagy letelepedett gazdálkodókra, hogy kiterjesszék rájuk a hatalmukat és rabszolgává tegyék őket. A hódítások eredményeként létrejött államok szükségszerűen rétegződöttek voltak; az osztályok elkerülhetetlenek voltak, és az osztályharcok mindig is az érvényesülést szolgálták.</p>
<p id="p1_3"><sup><small>71:1.3</small></sup>  Az amerikai vörös ember északi törzsei sohasem érték el a valódi államiság szintjét. Sohasem fejlődtek tovább a törzsek laza szövetségénél, az állam nagyon kezdetleges formájánál. Az államhoz legközelebb az irokéz szövetség jutott, de a hat nemzetből álló csoport sohasem működött egészen államként és nem is maradt fenn, mert nem rendelkezett a mai nemzeti lét bizonyos, alapvető fontosságú elemeivel, úgymint:</p>
<p id="p1_4"><sup><small>71:1.4</small></sup>  1. Magántulajdon birtoklása és örökhagyása.</p>
<p id="p1_5"><sup><small>71:1.5</small></sup>  2. Városok, valamint mezőgazdaság és ipar.</p>
<p id="p1_6"><sup><small>71:1.6</small></sup>  3. Hasznos háziállatok.</p>
<p id="p1_7"><sup><small>71:1.7</small></sup>  4. Gyakorlatias családszervezet. E vörös emberek az anyajogú családhoz kötődtek és az unokatestvéri öröklést gyakorolták.</p>
<p id="p1_8"><sup><small>71:1.8</small></sup>  5. Jól meghatározott terület.</p>
<p id="p1_9"><sup><small>71:1.9</small></sup>  6. Erős elsőszámú vezető.</p>
<p id="p1_10"><sup><small>71:1.10</small></sup>  7. A foglyok rabszolgává tétele — a foglyokat vagy befogadták vagy megölték.</p>
<p id="p1_11"><sup><small>71:1.11</small></sup>  8. Határozott hódítások.</p>
<p id="p1_12"><sup><small>71:1.12</small></sup>  A vörös emberek túl demokratikusak voltak; jó kormánnyal rendelkeztek, mely azonban csődöt mondott. Később talán kialakíthattak volna államot, ha nem szembesültek volna túl korán a fehér ember polgárosodottabb társadalmával, aki a görögök és a rómaiak kormányzási módszereit követte.</p>
<p id="p1_13"><sup><small>71:1.13</small></sup>  A sikeres római állam a következőkön alapult:</p>
<p id="p1_14"><sup><small>71:1.14</small></sup>  1. Az apajogú család.</p>
<p id="p1_15"><sup><small>71:1.15</small></sup>  2. Mezőgazdaság és az állatok háziasítása.</p>
<p id="p1_16"><sup><small>71:1.16</small></sup>  3. A népesség egy helyre sűrítése — a városok.</p>
<p id="p1_17"><sup><small>71:1.17</small></sup>  4. Magántulajdon és földtulajdon.</p>
<p id="p1_18"><sup><small>71:1.18</small></sup>  5. Rabszolgaság — állampolgári osztályok.</p>
<p id="p1_19"><sup><small>71:1.19</small></sup>  6. A gyenge és visszamaradt népek meghódítása és átszervezése.</p>
<p id="p1_20"><sup><small>71:1.20</small></sup>  7. Jól meghatározott terület, utakkal.</p>
<p id="p1_21"><sup><small>71:1.21</small></sup>  8. Erős, személyi vezetés.</p>
<p id="p1_22"><sup><small>71:1.22</small></sup>  A római polgárosodott társadalom nagy gyengesége, és a birodalom végső összeomlásának egyik tényezője az a szabadelvűnek és haladónak feltételezett intézmény volt, hogy a fiúk huszonegy éves korukra függetlenné válhattak, valamint az, hogy a lányokat feltétel nélkül elengedték otthonról, és akik így szabadon, a maguk választása szerint házasodhattak meg vagy költözhettek vidékre és ott elzüllöttek. A társadalomra káros hatást nem maguk az újítások jelentettek, hanem inkább az, hogy e változtatásokat hirtelenül és általánosan fogadták el. Róma bukása jelzi, hogy mire lehet számítani, amikor egy állam a belső elfajzással együtt járó túl gyors terjeszkedésen megy keresztül.</p>
<p id="p1_23"><sup><small>71:1.23</small></sup>  A kezdetleges állam létrejöttét a vérségi kötelék befolyásának a területi meghatározottsággal szembeni csökkenése tette lehetővé, és az ilyen törzsszövetségeket a hódítások rendszerint megszilárdították. Bár az igazi állam jellemzője az összes kisebb küzdelmen és csoportkülönbségen felülemelkedő fennhatóság, mégis, számos osztály és kaszt marad fenn a későbbi államszerveződésekben, mint a régebbi idők nemzetségeinek és törzseinek maradványai. A későbbi, nagy területű államok hosszú és keserves küzdelmet vívtak a kisebb, vérrokon nemzetségi csoportokkal, s a törzsi kormányzás értékes átmenetet jelentett a családi és az állami fennhatóság között. A későbbi időkben sok nemzetség jött létre szakmai és egyéb ipari társulásokból.</p>
<p id="p1_24"><sup><small>71:1.24</small></sup>  Az államegység kialakításának sikertelensége az állam előtti körülmények közötti kormányzási módszerekhez való visszatéréshez vezet, mint amilyen az európai középkor hűbéruralma is volt. E sötét korszakokban a területi elven szerveződő állam összeomlott, és visszatértek a kisebb várlak-csoporti életmódhoz, újból megjelentek a fejlődés nemzetségi és törzsi szakaszai. Hasonló félállamok ma is léteznek Ázsiában és Afrikában, azonban nem mindegyik evolúciós visszafordulás eredménye; sokuk a jövőbeli állam magját képezi.</p>
<h2 id="p2" class="toc-header"> <a href="#p2" class="toc-anchor">¶</a> 2. A KÉPVISELETI KORMÁNYZÁS KIALAKULÁSA </h2>
<p id="p2_1"><sup><small>71:2.1</small></sup>  A demokrácia, bár eszményképet testesít meg, a polgárosodás terméke, nem az evolúcióé. Lassan haladjatok! Gondosan válasszatok, mert a demokrácia a következő veszélyekkel jár:</p>
<p id="p2_2"><sup><small>71:2.2</small></sup>  1. A középszer dicsőítése.</p>
<p id="p2_3"><sup><small>71:2.3</small></sup>  2. Hitvány és tudatlan vezetők választása.</p>
<p id="p2_4"><sup><small>71:2.4</small></sup>  3. A társadalmi evolúció alapvető tényeinek fel nem ismerése.</p>
<p id="p2_5"><sup><small>71:2.5</small></sup>  4. A tanulatlan és tunya többségek számára megadott általános választójoggal járó veszély.</p>
<p id="p2_6"><sup><small>71:2.6</small></sup>  5. A közvélemény rabjává válás; nem mindig a többségnek van igaza.</p>
<p id="p2_7"><sup><small>71:2.7</small></sup>  A közvélekedés, a közgondolkodás mindig is hátráltatta a társadalmat; mindazonáltal értékes, mert, miközben feltartóztatja a társadalmi evolúciót, meg is őrzi a polgárosodott társadalmat. A közvélekedés felvilágosítás útján való javítása az egyetlen biztonságos és igaz módja a polgárosodás felgyorsításának; az erő alkalmazása csak átmenetileg lehet célravezető, és a kulturális gyarapodás egyre jobban felgyorsul, ahogy a szavazógolyó kiszorítja a puskagolyót. A közvélekedés, az erkölcsök jelentik az alapvető és elemi energiát a társadalmi evolúcióhoz és az állam kialakulásához, azonban ahhoz, hogy államalkotó értékkel is bírjon, erőszakmentes formában kell megnyilvánulnia.</p>
<p id="p2_8"><sup><small>71:2.8</small></sup>  A társadalmi haladás mértékét közvetlenül határozza meg az, hogy az erőszakmentesen megnyilvánuló közvélekedés mennyire képes szabályozni a személyes viselkedést és az állam működését. A valóban polgárosodott kormányzat akkor jelent meg, amikor a közvélekedést alakítókat felruházták a személyes választójogi hatalommal. A népszavazások nem mindig döntenek helyesen, de a jó kivitelezési módját képviselik még akár egy rossz dolognak is. Az evolúció nem egyből hoz páratlan tökéletességet, hanem inkább viszonylagos és fejlődő gyakorlatias igazodással jár.</p>
<p id="p2_9"><sup><small>71:2.9</small></sup>  A képviseleti kormányzás gyakorlatias és hatékony formájának kibontakozásához tíz lépés vagy szakasz vezet:</p>
<p id="p2_10"><sup><small>71:2.10</small></sup>  1. <i>A személy szabadsága.</i> A rabszolgaságnak, a jobbágyságnak és az emberi leigázottság minden formájának el kell tűnnie.</p>
<p id="p2_11"><sup><small>71:2.11</small></sup>  2. <i>Az elme szabadsága.</i> Hacsak nem szabad emberek részesülnek oktatásban — vagyis az értelmes gondolkodásra és a bölcs tervezésre való kiképzésben — a szabadság rendszerint több kárt okoz, mint hasznot.</p>
<p id="p2_12"><sup><small>71:2.12</small></sup>  3. <i>A törvény uralma.</i> A szabadság csak akkor élvezhető, amikor az emberek vezetőinek akaratát és szeszélyeit felváltják az elfogadott alaptörvénnyel összhangban lévő törvényi rendelkezések.</p>
<p id="p2_13"><sup><small>71:2.13</small></sup>  4. <i>A véleménynyilvánítás szabadsága.</i> A képviseleti kormányzás elképzelhetetlen az emberi vágyak és vélemények mindenféle kifejezésmódjának szabadsága nélkül.</p>
<p id="p2_14"><sup><small>71:2.14</small></sup>  5. <i>A tulajdon biztonságának szavatolása.</i> Egyetlen kormány sem maradhat sokáig a helyén, ha nem gondoskodik a személyes tulajdon birtoklásának jogáról valamilyen formában. Az ember törekszik arra, hogy rendelkezzen a személyes tulajdona használatának, ellenőrzésének, adományozásának, eladásának, bérbeadásának, örökül hagyásának jogával.</p>
<p id="p2_15"><sup><small>71:2.15</small></sup>  6. <i>A kérvényezés joga.</i> A képviseleti kormányzás elismeri az állampolgárok jogát arra, hogy meghallgassák őket. A kérvényezés kiváltsága együtt jár a szabad állampolgársággal.</p>
<p id="p2_16"><sup><small>71:2.16</small></sup>  7. <i>A kormányzáshoz való jog.</i> Nem elég, ha az embereket meghallgatják; a kérvényezés jogának tovább kell fejlődnie a tényleges kormányzati igazgatásban való részvételig.</p>
<p id="p2_17"><sup><small>71:2.17</small></sup>  8. <i>Általános választójog.</i> A képviseleti kormányzás okos, hatékony és egyetemes választóközönséget feltételez. Az ilyen kormány jellegét mindig azoknak a jelleme és rátermettsége fogja meghatározni, akik azt alkotják. A polgárosodás kibontakozásával a választójog, bár általános marad mindkét nem esetében, hatékonyan módosul, átrendeződik és egyéb módon is külön fejlődik.</p>
<p id="p2_18"><sup><small>71:2.18</small></sup>  9. <i>A köztisztviselők ellenőrzése.</i> Egyetlen polgári kormányzat sem lehet hasznos és hatékony, hacsak nem rendelkeznek az állampolgárok a hivatalokat betöltők és a közszolgák irányításának és ellenőrzésének bölcs módszereivel és alkalmazzák is azokat.</p>
<p id="p2_19"><sup><small>71:2.19</small></sup>  10. <i>Értelmes és képzett képviselet.</i> A demokrácia túlélése a sikeres képviseleti kormányzástól függ; ez pedig attól a gyakorlattól, hogy szakmailag felkészült, értelmileg hozzáértő, társadalmilag elkötelezett és erkölcsileg egészséges egyéneket választanak-e meg a közhivatalokba. Csak ezek biztosítása mellett lehetséges az emberek kormányát az emberek által és az emberekért megőrizni.</p>
<h2 id="p3" class="toc-header"> <a href="#p3" class="toc-anchor">¶</a> 3. AZ ÁLLAMISÁG ESZMÉNYKÉPEI </h2>
<p id="p3_1"><sup><small>71:3.1</small></sup>  Egy kormány politikai vagy igazgatási formája kisebb jelentőséggel bír, feltéve, hogy biztosítja a polgári haladás alapvető elemeit — a szabadságot, a biztonságot, az oktatást és a társadalmi összhangteremtést. Nem az állam, hanem az állam által megtett dolgok azok, amelyek meghatározzák a társadalmi evolúció menetét. Végső soron egyetlen állam sem képes meghaladni az állampolgárainak azon erkölcsi értékeit, amelyeket az általuk választott vezetők mutatnak fel. A tudatlanság és az önzés még a legfejlettebb kormányzatfajtát is biztosan megbuktatja.</p>
<p id="p3_2"><sup><small>71:3.2</small></sup>  Bármennyire is sajnálatos, a nemzeti önzés alapvető jelentőségű volt a társadalmi túlélés szempontjából. A választott nép tantétele meghatározó tényező volt a törzsek összekovácsolásában és a nemzetépítésben egészen a legújabb időkig. De egyetlen állam sem képes eszményi működési szinteket elérni addig, amíg le nem győzi a türelmetlenség minden formáját; a meg nem tűrés mindig is kedvezőtlen hatást gyakorol az emberi fejlődésre. Ez ellen a legjobban a tudomány, a kereskedelem, a játékok és a vallás összehangolása révén lehet küzdeni.</p>
<p id="p3_3"><sup><small>71:3.3</small></sup>  Az eszményi államot három nagy, összehangolt hajtóerő működteti:</p>
<p id="p3_4"><sup><small>71:3.4</small></sup>  1. Az emberek közötti testvériség felismeréséből származó szeretet és kölcsönös bizalom.</p>
<p id="p3_5"><sup><small>71:3.5</small></sup>  2. A bölcs eszményképeken alapuló értelmes hazafiság.</p>
<p id="p3_6"><sup><small>71:3.6</small></sup>  3. A bolygói tények, szükségletek és célok szempontjából értelmezett mindenségrendi látásmód.</p>
<p id="p3_7"><sup><small>71:3.7</small></sup>  Az eszményi állam törvényeinek száma kevés, és azok ki is emelkedtek a nemleges jellegű tabu korszakából és eljutottak a teljesebb önuralmon alapuló egyéni szabadság igenlő jellegű fejlődésének korszakába. A magasabb szintű állam nemcsak, hogy munkára bírja a polgárait, hanem ráveszi őket arra is, hogy a növekvő szabadidejüket hasznosabban és az erkölcsi épülést jobban szolgálóan használják ki, mely szabadidő-növekményt a nehéz munkától való megszabadulást lehetővé tevő fejlett gépkorszak eredményezi. A szabadidőnek termékenynek és fogyasztónak is kell lennie.</p>
<p id="p3_8"><sup><small>71:3.8</small></sup>  Egyetlen társadalom sem jutott még magas szintre, amikor megengedte a tétlenséget vagy eltűrte a nincstelenséget. De a nincstelenséget és a függést sohasem lehet felszámolni, ha az állam a sérült és elfajzott fajtákat szabadon támogatja és korlátozás nélkül engedélyezi az újratermelődésüket.</p>
<p id="p3_9"><sup><small>71:3.9</small></sup>  Egy erkölcsös társadalomnak célul kell tűznie, hogy megőrzi a polgárainak önérzetét és minden egészséges egyénnek megfelelő lehetőséget biztosít az önmegvalósításra. Az ilyen társadalomfejlesztési terv a legmagasabb fokon művelt társadalom létrejöttét eredményezi. A társadalmi evolúciót a legkisebb mértékű szabályozási jellegű ellenőrzést gyakorló kormányzati felügyelet révén kell bátorítani. Az a legjobb állam, amely nagyobbrészt összehangol, kisebbrészt kormányoz.</p>
<p id="p3_10"><sup><small>71:3.10</small></sup>  Az államiság eszményképeit fejlődés útján, az állampolgári öntudat lassú növekedése által, a társadalmi szolgálat kötelezettségének és kiváltságának felismerése révén kell elérni. A haszonelvű politikusok működésének lejártával az emberek először kötelességként fogják fel az állam terheit, később viszont e szolgálatot kiváltságnak, a legnagyobb megtiszteltetésnek tekintik. Bármely polgárosultsági szint helyzetéről hű képet mutat az, hogy mennyire rátermettek azok a polgárok, akik önként vállalkoznak az államisággal járó felelősségek viselésére.</p>
<p id="p3_11"><sup><small>71:3.11</small></sup>  Egy valódi államban a városok és tartományok kormányzását szakértők végzik, és az államot úgy igazgatják, mint az emberek minden más gazdasági és kereskedelmi társulási formáit.</p>
<p id="p3_12"><sup><small>71:3.12</small></sup>  A fejlett államokban a politikai szolgálatot a polgárok legmagasabb fokú odaadásaként ismerik el. A legbölcsebb és legnemesebb állampolgárok legerőteljesebb törekvése a polgári elismerés kivívása, az, hogy megválasszák vagy kinevezzék őket valamilyen fontos kormányzati tisztségbe, és az ilyen kormányok a legnagyobb tisztelettel ismerik el a polgári és a társadalmi szolgálatot ellátók tevékenységét. Tiszteletben csak utánuk következnek sorrendben a bölcselők, a tanítók, a tudósok, az iparosok és a katonák. A szülők a gyermekeik kiválósága szerint nyerik el jutalmukat, a tisztán vallási vezetők pedig, lévén ők a szellemi ország nagykövetei, az igazi jutalmukat egy másik világban kapják meg.</p>
<h2 id="p4" class="toc-header"> <a href="#p4" class="toc-anchor">¶</a> 4. FOKOZATOS POLGÁROSODÁS </h2>
<p id="p4_1"><sup><small>71:4.1</small></sup>  A gazdasági rendnek, a társadalomnak és a kormányzásnak fejlődnie kell, ha meg akar maradni. Az állandósult viszonyok valamely evolúciós világon a hanyatlást jelzik; csak azok az intézmények maradnak meg, amelyek együtt haladnak az evolúció sodrával.</p>
<p id="p4_2"><sup><small>71:4.2</small></sup>  A kibontakozó polgárosodás fokozatos fejlődési programja magába foglalja a következőket:</p>
<p id="p4_3"><sup><small>71:4.3</small></sup>  1. Az egyéni szabadságok megőrzése.</p>
<p id="p4_4"><sup><small>71:4.4</small></sup>  2. Az otthon védelme.</p>
<p id="p4_5"><sup><small>71:4.5</small></sup>  3. A gazdasági biztonság előmozdítása.</p>
<p id="p4_6"><sup><small>71:4.6</small></sup>  4. A betegségek megelőzése.</p>
<p id="p4_7"><sup><small>71:4.7</small></sup>  5. Kötelező oktatás.</p>
<p id="p4_8"><sup><small>71:4.8</small></sup>  6. Kötelező munka.</p>
<p id="p4_9"><sup><small>71:4.9</small></sup>  7. A szabadidő hasznos eltöltése.</p>
<p id="p4_10"><sup><small>71:4.10</small></sup>  8. Az elesettekről való gondoskodás.</p>
<p id="p4_11"><sup><small>71:4.11</small></sup>  9. Fajfejlesztés.</p>
<p id="p4_12"><sup><small>71:4.12</small></sup>  10. A tudomány és a művészet támogatása.</p>
<p id="p4_13"><sup><small>71:4.13</small></sup>  11. A bölcselet — a bölcsesség — támogatása.</p>
<p id="p4_14"><sup><small>71:4.14</small></sup>  12. A mindenségrendi látásmód — a szellemi beállítottság — kiterjesztése.</p>
<p id="p4_15"><sup><small>71:4.15</small></sup>  A polgárosodott társadalom működtetési módszereinek fejlődése közvetlenül elvezet a halandók által felvállalható legfelsőbb rendű emberi és isteni célok eléréséhez — az emberek közötti testvériség és az Isten-tudat személyes állapotának társadalmi eléréséhez, mely abban nyilvánul meg, hogy minden egyén leghőbb vágya az, hogy a mennyei Atya akaratát megcselekedje.</p>
<p id="p4_16"><sup><small>71:4.16</small></sup>  Az igazi testvériség megjelenése azt jelzi, hogy olyan társadalmi rend alakult ki, amelyben minden ember örömmel viseli a másik terheit; ténylegesen is vágynak arra, hogy az aranyszabályt gyakorolják. De az ilyen eszményi társadalom nem érhető el, ha akár a gyengék, akár a gonoszak arra várnak, hogy tisztességtelen és aljas módon előnyre tegyenek szert azokkal szemben, akiket főként az igazság, a szépség és a jóság szolgálata iránti elhivatottság vezérel. Ilyen helyzetben gyakorlatilag csak egyetlen út járható: az „aranyszabály követői” olyan haladó társadalmat hoznak létre, amelyben a maguk eszményképei szerint élnek, s közben megfelelő szintű védelmet tartanak fenn a szellemi sötétségben élő azon társaikkal szemben, akik akár a békés kedvteléseik kiélésére, akár a fejlődő társadalom elpusztítására törekednek.</p>
<p id="p4_17"><sup><small>71:4.17</small></sup>  Az eszményekért való lelkesedés sohasem maradhat fenn egy fejlődő bolygón, ha az eszményelvűek az egyes nemzedékekben megengedik, hogy az emberiség hitványabb rendjei kipusztítsák őket. Az eszményelvűség nagy megmérettetése: vajon képes-e egy fejlett társadalom fenntartani a harckedvelő szomszédai minden támadása ellen védelmet nyújtó katonai készültséget, anélkül, hogy e katonai erőt önző nyereségvágyból vagy nemzeti önigazolásból más népek elleni támadásokra használná? A nemzeti túlélés megköveteli a felkészültséget, és a vallási alapú eszményelvűség önmagában is képes megakadályozni a felkészültség erőszakká becstelenedését. Kizárólag a szeretet, az emberek közötti testvériség képes visszatartani az erőset a gyenge elnyomásától.</p>
<h2 id="p5" class="toc-header"> <a href="#p5" class="toc-anchor">¶</a> 5. A VERSENGÉS KIALAKULÁSA </h2>
<p id="p5_1"><sup><small>71:5.1</small></sup>  A versengés lényeges eleme a társadalmi haladásnak, azonban a versengés, amikor szabályozatlanul folyik, erőszakot szül. A mai társadalomban a versengés folyamatosan felváltja a háborút annyiban, hogy meghatározza az egyén helyét az iparban, s egyúttal dönt az iparágak túléléséről is. (A gyilkosság és a háború az erkölcsi megítélést tekintve különbözik, a gyilkosságot törvénytelennek tekintik már a társadalom első napjaitól fogva, míg a háborút az emberiség egésze eddig még sohasem helyezte törvényen kívül.)</p>
<p id="p5_2"><sup><small>71:5.2</small></sup>  Az eszményi állam csak olyan mértékben vállalja fel a társadalmi viselkedés szabályozását, mely elegendő ahhoz, hogy az egyéni versengést megfossza az erőszakos jellegétől és hogy a személyes kezdeményezés tisztességtelen voltának megjelenését megakadályozza. Ez az államiság egyik nagy kihívása: hogyan tudjátok a békét és a nyugalmat szavatolni az iparban, befizetni az adót az államhatalom támogatásához és egyúttal megakadályozni, hogy az adóztatás hátrányba hozza az ipart s megoldani azt, hogy az állam ne váljon élősködővé vagy zsarnokivá?</p>
<p id="p5_3"><sup><small>71:5.3</small></sup>  Bármely világ első időszakaiban a versengés alapvető fontosságú a fokozatos polgárosodás szempontjából. Az emberi evolúció előrehaladásával az együttműködés egyre hatékonyabbá válik. A fejlett polgárosodott társadalmakban az együttműködés hatékonyabb, mint a versengés. A korai embert a versengés ösztönözte. A korai evolúciót az élőlénytanilag alkalmasak túlélése jellemzi, de a későbbi polgárosodott társadalmakat jobban segíti az értelmes együttműködés, a megértő testvériesség és a szellemi testvériség.</p>
<p id="p5_4"><sup><small>71:5.4</small></sup>  Igaz, hogy az iparban megmutatkozó verseny rendkívül pazarló és igen kevéssé hatékony, azonban ennek a gazdaságilag veszteséges hajtóerőnek a kiküszöbölését nem szabad engedélyezni, ha az ilyen változás az egyén bármely alapvető szabadsága legkisebb mértékű csorbításával jár együtt.</p>
<h2 id="p6" class="toc-header"> <a href="#p6" class="toc-anchor">¶</a> 6. A NYERESÉGÉRDEKELTSÉG </h2>
<p id="p6_1"><sup><small>71:6.1</small></sup>  A mai nyereségérdekelt gazdasági rend összeomlásra van ítélve, hacsak a haszonszerzési indítékokat nem nemesítik szolgálatkésztetések. A kicsinyes, önös érdeken alapuló kegyetlen versengés végső soron még azokat a dolgokat is elpusztítja, amelyek fenntartására törekszik. A kizárólagos és önös érdeket szolgáló nyereségérdekeltség nem egyeztethető össze a keresztény eszményképekkel — és még kevésbé egyeztethető össze Jézus tanításaival.</p>
<p id="p6_2"><sup><small>71:6.2</small></sup>  A gazdasági rendben a nyereségérdekeltség azt jelenti a szolgálatkésztetés számára, mint a vallásban a félelem a szeretet számára. A nyereségérdekeltséget azonban nem szabad hirtelenül megsemmisíteni vagy eltüntetni; a nyereségvágy sok, egyébként lusta halandót ösztönöz kemény munkára. Azonban nem szükségszerű, hogy e társadalmienergia-ösztönző a céljait tekintve mindörökre önző is maradjon.</p>
<p id="p6_3"><sup><small>71:6.3</small></sup>  A gazdasági tevékenységek nyereségérdekeltsége teljesen értéktelen és teljes mértékben haszontalan dolog a fejlett társadalmi rend számára; de ez a korai polgárosodási szakaszokban nélkülözhetetlen tényezőt jelent. A nyereségvágyat azonban nem szabad elvenni az emberektől addig, amíg az emberek szilárdan a magukévá nem tették a gazdasági törekvések és a társadalmi szolgálat iránti nem haszonszerzésre irányuló késztetések nemesebb fajtáit — a legnagyobb bölcsesség, a megkapóan szép testvériség és a kiváló szellemi teljesítmény iránti felsőbb késztetéseket.</p>
<h2 id="p7" class="toc-header"> <a href="#p7" class="toc-anchor">¶</a> 7. NEVELÉS </h2>
<p id="p7_1"><sup><small>71:7.1</small></sup>  A tartós állam alapja a műveltség, azt eszményképek uralják és a szolgálat jelenti számára a mozgatóerőt. A tanulás céljává a szaktudás megszerzését, a bölcsességre való törekvést, az önnön való megismerését és a szellemi értékek elérését kell tenni.</p>
<p id="p7_2"><sup><small>71:7.2</small></sup>  Az eszményi államban a tanulás élethosszig tart, és a bölcselet egyszer majd az állampolgárok fő törekvésévé válik. Az ilyen állam polgárai úgy törekednek a bölcsességre, mint az emberi kapcsolatoknak, a valóság jelentéstartalmának, az értékek nemességének, az élet céljainak és a mindenségrendi beteljesülés dicsőségeinek felismerésében való kiteljesedésre.</p>
<p id="p7_3"><sup><small>71:7.3</small></sup>  Az urantiaiaknak képet kell alkotniuk egy jobb és nemesebb kulturális társadalomról. A tisztán nyereségérdekelt gazdasági rendszer elhagyásával az oktatás új értékszintekre fog ugrani. Az oktatás túl sokáig volt helyi jellegű, katonai, a tudatos ént éltető és sikervágyó; a tanulásnak végül világméretűvé, eszményalapúvá, önmegvalósítóvá és a mindenségrendi látásmódot elsajátítóvá kell válnia.</p>
<p id="p7_4"><sup><small>71:7.4</small></sup>  Az oktatás nem is olyan régen került át a papság ellenőrzéséből a jogászok és az üzletemberek kezébe. Végül át kell kerülnie a bölcselők és a tudósok kezébe. A tanítóknak szabad lényeknek, valódi vezetőknek kell lenniük annak érdekében, hogy a bölcselet, a bölcsességre való törekvés a fő oktatási tevékenységgé válhasson.</p>
<p id="p7_5"><sup><small>71:7.5</small></sup>  A tanulás az élet lényegéhez tartozik; élethosszig kell tartania, hogy az emberiség fokozatosan megtapasztalja a halandói bölcsesség egyre magasabb szintjeit, melyek:</p>
<p id="p7_6"><sup><small>71:7.6</small></sup>  1. A dolgok ismerete.</p>
<p id="p7_7"><sup><small>71:7.7</small></sup>  2. A jelentéstartalmak megértése.</p>
<p id="p7_8"><sup><small>71:7.8</small></sup>  3. Az értékek elismerése.</p>
<p id="p7_9"><sup><small>71:7.9</small></sup>  4. A munka nemessége — kötelesség.</p>
<p id="p7_10"><sup><small>71:7.10</small></sup>  5. A célirányos késztetés — erkölcsiség.</p>
<p id="p7_11"><sup><small>71:7.11</small></sup>  6. A szolgálat szeretete — jellem.</p>
<p id="p7_12"><sup><small>71:7.12</small></sup>  7. Mindenségrendi látásmód — szellemi alapú éleslátás.</p>
<p id="p7_13"><sup><small>71:7.13</small></sup>  És ekkor, ezen eredmények elérésével, elméjük kiteljesítésében sokan fognak eljutni a halandói-végleges szintre, az Isten-tudatra.</p>
<h2 id="p8" class="toc-header"> <a href="#p8" class="toc-anchor">¶</a> 8. AZ ÁLLAMISÁG JELLEGE </h2>
<p id="p8_1"><sup><small>71:8.1</small></sup>  Bármely emberi kormányzat egyetlen szent jellemvonása, hogy az állam három hatalmi ágra oszlik, mégpedig a végrehajtói, a törvényhozói és az igazságszolgáltatói feladatokat ellátó területre. A világegyetemet a rendeltetési célok és a fennhatóság ilyen megosztására épülő terv szerint igazgatják. A hatékony társadalomszabályozás vagy polgári kormányzás ezen isteni fogalmától függetlenül kis jelentősége van annak, hogy egy nép milyen államformát választ, feltéve, hogy a polgárság mindegyre a teljesebb önmérséklet és a fokozott társadalmi szolgálat céljának szem előtt tartásával fejlődik. Egy nép észbeli élénkségéről, gazdasági bölcsességéről, társadalmi értelmességéről és erkölcsi erélyéről hű képet mutat az államisága.</p>
<p id="p8_2"><sup><small>71:8.2</small></sup>  Az államiság kialakulása szintről szintre való fejlődéssel jár együtt a következők szerint:</p>
<p id="p8_3"><sup><small>71:8.3</small></sup>  1. A három hatalmi ág, tehát a végrehajtó, a törvényhozó és az igazságszolgáltató hatalmi ág megteremtése.</p>
<p id="p8_4"><sup><small>71:8.4</small></sup>  2. A társadalmi, politikai és vallási tevékenységek szabadsága.</p>
<p id="p8_5"><sup><small>71:8.5</small></sup>  3. A rabszolgaság és az emberi leigázottság minden formájának eltörlése.</p>
<p id="p8_6"><sup><small>71:8.6</small></sup>  4. Az állampolgárok beleszólása az adóztatás gyakorlatába.</p>
<p id="p8_7"><sup><small>71:8.7</small></sup>  5. Az általános oktatás létrehozása — a bölcsőtől a sírig tartó tanulás.</p>
<p id="p8_8"><sup><small>71:8.8</small></sup>  6. A helyi és a nemzeti kormányzatok megfelelő összhangja.</p>
<p id="p8_9"><sup><small>71:8.9</small></sup>  7. A tudomány támogatása, és törekvés a betegségek legyőzésére.</p>
<p id="p8_10"><sup><small>71:8.10</small></sup>  8. A nemek egyenlőségének kellő elismerése, valamint a férfiak és nők összehangolt működése otthon, a tanhelyen és az egyházban, azzal együtt, hogy a nők sajátos szolgálatot teljesítenek az iparban és a kormányzásban.</p>
<p id="p8_11"><sup><small>71:8.11</small></sup>  9. A munkarabszolgaság kiküszöbölése a gépi találmányok révén és a gépkorszak feletti ellenőrzés megteremtésével.</p>
<p id="p8_12"><sup><small>71:8.12</small></sup>  10. A tájnyelvek uralmának legyőzése — az egyetemes nyelv győzelme.</p>
<p id="p8_13"><sup><small>71:8.13</small></sup>  11. A háborúskodás befejezése — a nemzeti és faji nézeteltérések nemzetközi elbírálása a nemzetek földrészi illetékességű bíróságai előtt, melyeket egy olyan legfelsőbb bolygói ítélőszék irányít, melynek tagjai külön szabályozás nélkül a földrészi illetékességű bíróságok rendszeres időközönként visszavonuló vezetőiből kerülnek ki. A földrészi illetékességű bíróságok döntéshozó jellegűek; a világbíróság tanácsadó — erkölcsi — jellegű.</p>
<p id="p8_14"><sup><small>71:8.14</small></sup>  12. A bölcsességre való törekvés világméretű népszerűsége — a bölcselet iránti lelkesedés. Olyan világvallás kifejlődése, mely előre jelzi a bolygó belépését a fényben és életben elérendő végleges állapothoz vezető út kezdeti szakaszaiba.</p>
<p id="p8_15"><sup><small>71:8.15</small></sup>  Ezek a haladó kormányzás előfeltételei és az eszményi államiság ismertetőjelei. Az Urantia még messze van e nemesebb eszményképek elérésétől, de a polgárosodott emberfajták megtették az első lépéseket — az emberiség útban van a felsőbb evolúciós rendeltetési céljai felé.</p>
<p id="p8_16"><sup><small>71:8.16</small></sup>  [Ennek az írásnak az összeállítását egy nebadoni Melkizedek hitelesítette.]</p>
<br/>
<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/hu/The_Urantia_Book/70">írás 70. Az emberi közösségek kormányzásának fejlődése</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/The_Urantia_Book/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/The_Urantia_Book/72">írás 72. Egy szomszédos bolygó kormányzati berendezkedése</a></td>
      </tr>
    </tbody>
  </table>
</figure>
