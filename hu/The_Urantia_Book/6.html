<!--
title: ÍRÁS 6. AZ ÖRÖKKÉVALÓ FIÚ
description: 
published: true
date: 2022-8-10T23:6:50Z
tags: 
editor: ckeditor
dateCreated: 2022-8-10T23:6:50Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/hu/The_Urantia_Book/5">írás 5. Isten viszonya az egyénhez</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/The_Urantia_Book/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/The_Urantia_Book/7">írás 7. Az Örökkévaló Fiú viszonya a világegyetemhez</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>6:0.1</small></sup>  AZ ÖRÖKKÉVALÓ Fiú az Egyetemes Atya „első” személyes és abszolút gondolatának tökéletes és végleges kifejeződése. Ennek megfelelően, amikor és ahogyan az Atya személyesen és abszolút módon kifejezi magát, akkor az ő Örökkévaló Fián keresztül teszi ezt, aki mindig is az isteni és élő Szó volt, most is az és mindig is az lesz. Ez az Örökkévaló Fiú ott lakozik minden dolog közepében, társulva az Örökkévaló és Egyetemes Atyával és közvetlenül elfedve az ő személyes jelenlétét.</p>
<p id="p0_2"><sup><small>6:0.2</small></sup>  Isten „első” gondolatáról beszélünk és az Örökkévaló Fiú lehetetlen idő-eredetére utalunk annak érdekében, hogy az emberi értelem fogalmi csatornáihoz hozzáférhessünk. E nyelvi torzításokkal megtettük a lehető legtöbbet annak érdekében, hogy engedmények útján kapcsolatot létesítsünk a halandó teremtmények idő-korlátolta elméivel. Egymásra következési értelemben az Egyetemes Atyának sohasem lehetett első gondolata, és az Örökkévaló Fiúnak sem lehetett kezdete. De azt az utasítást kaptam, hogy az örökkévalóság valóságait e fogalmi jelképekkel mutassam be az idő-korlátolta halandói elméknek, és az egymásra következés ilyen idő-fogalmaival magyarázzam számukra az örökkévalósági összefüggéseket.</p>
<p id="p0_3"><sup><small>6:0.3</small></sup>  Az Örökkévaló Fiú a paradicsomi Atyának az isteni valóságról, a korlátlan szellemről és az abszolút személyiségről alkotott egyetemes és végtelen gondolatának szellemi megszemélyesülése. Ezáltal alkotja a Fiú az Egyetemes Atya teremtői önazonosságának isteni kinyilatkoztatását. A Fiú tökéletes személyisége mutatja meg azt, hogy az Atya ténylegesen is az örök és egyetemes forrása minden szellemi, akarati, elhatározott és személyes jelentéstartalomnak és értéknek.</p>
<p id="p0_4"><sup><small>6:0.4</small></sup>  Azon erőfeszítésünk során, hogy képessé tegyük az idő véges elméit a paradicsomi Háromság örök és végtelen lényeinek összefüggéseit leíró néhány egymásra következési jellegű fogalom megalkotására, azzal a fogalomalkotási felhatalmazással élünk, hogy mint az „Atya első személyes, egyetemes és végtelen gondolata” utalást alkalmazzuk. Lehetetlen feladat megfelelőképpen elmagyaráznom az emberi elmének az Istenségek örök összefüggéseit; ezért olyan kifejezéseket használok, melyek révén a véges elme valamennyire fogalmat alkothat ezen örökkévaló lények kapcsolatairól az egymást követő korszakokban. Úgy hisszük, hogy a Fiú az Atyától származik; úgy tanították nekünk, hogy mindkettő korlátlan mértékben örökkévaló. Ebből nyilvánvaló, hogy egyetlen idő-teremtmény sem képes teljes mértékben megérteni annak a Fiúnak a rejtélyét, aki az Atyától ered, és aki mellérendelten mégis örök magával az Atyával.</p>
<h2 id="p1" class="toc-header"> <a href="#p1" class="toc-anchor">¶</a> 1. AZ ÖRÖKKÉVALÓ FIÚ ÖNAZONOSSÁGA </h2>
<p id="p1_1"><sup><small>6:1.1</small></sup>  Az Örökkévaló Fiú az Isten eredeti és egyszülött Fia<sup id="cite1"><a href="#fn1">[1]</a></sup>. Ő a Fiú Isten, az Istenség Második Személye és minden dolog társteremtője. Miként az Atya az Első Nagy Forrás és Középpont, úgy az Örökkévaló Fiú a Második Nagy Forrás és Középpont.</p>
<p id="p1_2"><sup><small>6:1.2</small></sup>  Az Örökkévaló Fiú a világegyetemek mindensége szellemi kormányzatának szellemi központja és isteni igazgatója. Az Egyetemes Atya először teremtő és azután szabályozó; az Örökkévaló Fiú először társteremtő és azután <i>szellemi igazgató.</i> „Az Isten szellem”, és a Fiú annak a szellemnek a személyes megnyilatkozása<sup id="cite2"><a href="#fn2">[2]</a></sup>. Az Első Forrás és Középpont az Akarati Abszolút; a Második Forrás és Középpont a Személyiségi Abszolút.</p>
<p id="p1_3"><sup><small>6:1.3</small></sup>  Az Egyetemes Atya személyesen sohasem működik teremtőként, hacsaknem a Fiúval vagy a Fiú összehangolt cselekedetével kapcsolatban<sup id="cite3"><a href="#fn3">[3]</a></sup>. Ha az Újszövetség írója az Örökkévaló Fiúra utalt volna, akkor kimondta volna az igazságot a következők leírásakor: „Kezdetben volt a Szó, és a Szó az Istennél volt, és a Szó Isten volt<sup id="cite4"><a href="#fn4">[4]</a></sup>. Minden ő általa lett és nála nélkül semmi sem lett, ami lett<sup id="cite5"><a href="#fn5">[5]</a></sup>.”</p>
<p id="p1_4"><sup><small>6:1.4</small></sup>  Amikor az Örökkévaló Fiú egyik Fia megjelent az Urantián, azok, akik megbarátkoztak ezzel az emberi alakban lévő isteni lénnyel, úgy emlegették őt, mint „Aki kezdettől fogva volt, akit hallottunk, akit szemünkkel láttunk, akit szemléltünk, és kezünkkel illettünk, az életnek Szavát”<sup id="cite6"><a href="#fn6">[6]</a></sup>. Ez az alászállt Fiú éppúgy az Atyától jött elő, mint az Eredeti Fiú, amint azt az egyik földi imájában sejtetni engedte: „És most, ó, Atyám, dicsőíts meg engem tenmagaddal, azzal a dicsőséggel, amelyet veled bírtam akkor, mielőtt e világ volt<sup id="cite7"><a href="#fn7">[7]</a></sup>.”</p>
<p id="p1_5"><sup><small>6:1.5</small></sup>  Az Örökkévaló Fiút különböző neveken ismerik a különböző világegyetemekben. A központi világegyetemben úgy nevezik, mint a Mellérendelt Forrás, a Társteremtő és a Társ-abszolút. A felsőbb-világegyetem központjában, az Uverszán a Fiút a Mellérendelt Szellem Középpont és az Örökkévaló Szellemi Igazgató névvel illetjük. A helyi világegyetemetek központján, a Szalvingtonon a feljegyzések szerinti neve a Második Örökkévaló Forrás és Középpont. A melkizedekek mint a Fiak Fiát emlegetik. A ti világotokon, de nem a lakott szférákból álló csillagrendszeretekben, ezt az Eredeti Fiút összekeverik az egyik mellérendelt Teremtő Fiúval, a nebadoni Mihállyal, aki magát adományozta az Urantia halandó emberfajtáinak.</p>
<p id="p1_6"><sup><small>6:1.6</small></sup>  Noha bármelyik paradicsomi Fiúra ráillik az Isten Fia elnevezés, „az Örökkévaló Fiú” megnevezést szokás szerint ennek az Eredeti Fiúnak, a Második Forrásnak és Középpontnak, a hatalmas és tökéletes központi világegyetem Egyetemes Atyjával együtt-teremtőnek és a végtelen Istenségektől eredő minden más isteni Fiú társ-teremtőjének tartjuk fenn.</p>
<h2 id="p2" class="toc-header"> <a href="#p2" class="toc-anchor">¶</a> 2. AZ ÖRÖKKÉVALÓ FIÚ TERMÉSZETE </h2>
<p id="p2_1"><sup><small>6:2.1</small></sup>  Az Örökkévaló Fiú éppoly változhatatlan és végtelenül megbízható, mint az Egyetemes Atya. Éppoly szellemi, mint az Atya, s éppoly igazmód korlátlan szellem is. Számotokra, alacsonyrendű lények számára a Fiú sokkal inkább személyes jellegűnek tűnik, mivel egy lépéssel közelebb áll hozzátok az elérhetőség szempontjából, mint az Egyetemes Atya.</p>
<p id="p2_2"><sup><small>6:2.2</small></sup>  Az Örökkévaló Fiú az Isten örök Szava. Ő teljesen olyan, mint az Atya; valójában az Örökkévaló Fiú <i>maga</i> az Atya Isten személyes megnyilvánulása a világegyetemek mindensége számára. Ezért igaz, igaz volt, és mindig igaz lesz az Örökkévaló Fiúra és az összes mellérendelt Teremtő Fiúra: „Aki látta a Fiút, az látta az Atyát<sup id="cite8"><a href="#fn8">[8]</a></sup>.”</p>
<p id="p2_3"><sup><small>6:2.3</small></sup>  Természetét tekintve a Fiú teljesen olyan, mint a szellem-Atya. Az Egyetemes Atyát imádva egyúttal imádjuk a Fiú Istent és a Szellem Istent. A Fiú Isten természetében éppoly istenmód valóságos és örökkévaló, mint az Atya Isten.</p>
<p id="p2_4"><sup><small>6:2.4</small></sup>  A Fiú nemcsak hogy birtokolja az Atya minden végtelen és minden másnál magasabb rendű pártatlanságát, hanem az Atya jellemének minden szentségét is tükrözi. A Fiú osztozik az Atya tökéletességében és együttesen megosztják azt a felelősséget, hogy segítsék az összes tökéletlen teremtményt az isteni tökéletesség elérésére irányuló szellemi erőfeszítésükben.</p>
<p id="p2_5"><sup><small>6:2.5</small></sup>  Az Örökkévaló Fiú az Atya teljes isteniségi jellemét és szellemiségi sajátságait birtokolja. A Fiú személyiségben és szellemben <i>maga</i> az Isten abszolútságának teljessége, és a Fiú mindezen jellemvonásait a világegyetemek mindensége szellemi kormányának személyes irányításában nyilvánítja ki.</p>
<p id="p2_6"><sup><small>6:2.6</small></sup>  Az Isten valóban egyetemes szellem; az Isten szellem; és az Atya szellemtermészete az Örökkévaló Fiú Istenségében összpontosul és személyesül meg<sup id="cite9"><a href="#fn9">[9]</a></sup>. A Fiúban minden szellemi jellemvonás láthatólag nagymértékben kiteljesedve jelenik meg azáltal, hogy mindezek különválnak az Első Forrás és Középpont egyetemességétől. És ahogyan az Atya megosztja szellemtermészetét a Fiúval, úgy közösen osztoznak ők teljes mértékben és feltétlenül az Együttes Cselekvővel, a Végtelen Szellemmel az isteni szellemben.</p>
<p id="p2_7"><sup><small>6:2.7</small></sup>  Az igazság szeretetében és a szépség teremtésében az Atya és a Fiú egyenlő, eltekintve attól, hogy a Fiú <i>látszólag</i> nagyobb mértékben szenteli magát az egyetemes értékek kizárólagos szellemi szépsége létrehozásának.</p>
<p id="p2_8"><sup><small>6:2.8</small></sup>  Az isteni jóságban én nem észlelek különbséget az Atya és a Fiú között. Az Atya az ő világegyetemi gyermekeit atyaként szereti; az Örökkévaló Fiú úgy tekint minden teremtményre, mint atya és mint testvér.</p>
<h2 id="p3" class="toc-header"> <a href="#p3" class="toc-anchor">¶</a> 3. SEGÉDKEZÉS AZ ATYA SZERETETÉBEN </h2>
<p id="p3_1"><sup><small>6:3.1</small></sup>  A Fiú osztozik a Háromság igazságosságában és pártatlanságában, de ezekbe az isteniségi jellemvonásokba belevegyül az Atya szeretetének és kegyelmének végtelen megszemélyesülése; a Fiú az isteni szeretet kinyilatkoztatása a világegyetemek számára. Ahogy az Isten szeretet, úgy a Fiú kegyelem<sup id="cite10"><a href="#fn10">[10]</a></sup>. A Fiú nem szerethet jobban az Atyánál, de képes irgalmat mutatni a teremtményeknek egy további módon is, mivel ő nem csak elsődleges teremtő, mint az Atya, hanem ugyanezen Atyának az Örökkévaló Fia is, s ezáltal osztozik az Egyetemes Atya összes többi fiának fiúsági tapasztalásában.</p>
<p id="p3_2"><sup><small>6:3.2</small></sup>  Az Örökkévaló Fiú a nagy kegyelem-segédkező a teremtésösszesség számára<sup id="cite11"><a href="#fn11">[11]</a></sup>. A kegyelem a Fiú szellemi jellemének lényege. Az Örökkévaló Fiú rendelkezései, amint a Második Forrás és Középpont szellemi körein áthaladnak, kegyelemre hangolódnak.</p>
<p id="p3_3"><sup><small>6:3.3</small></sup>  Az Örökkévaló Fiú szeretetének megértéséhez először isteni forrását, az Atyát kell megértenetek, aki <i>maga</i> a szeretet, majd pedig látnotok kell ennek a végtelen ragaszkodásnak a kiteljesedését a Végtelen Szellem messze ható segédkezésében és az ő majdnem végtelen számú segédkező személyiségeinek seregében<sup id="cite12"><a href="#fn12">[12]</a></sup>.</p>
<p id="p3_4"><sup><small>6:3.4</small></sup>  Az Örökkévaló Fiú segédkezését a szeretet Istene kinyilatkoztatásának szenteli a világegyetemek mindensége számára. Ez az isteni Fiú nem vállalja fel azt az alantas feladatot, hogy megpróbálja meggyőzni kegyes Atyját arról, hogy szeresse alacsonyrendű teremtményeit vagy mutasson irgalmat az idő rossztevőinek. Mennyire hibás az a képzet, hogy az Örökkévaló Fiú az Egyetemes Atyához folyamodna annak érdekében, hogy az Atya a tér anyagi világain élő alacsonyrendű teremtményeinek irgalmat mutasson! Az ilyen istenképek nyersek és torzak. Inkább azt kellene felismernetek, hogy az Istenfiak minden irgalmas segédkezése az Atya szívéből áradó egyetemes szeretet és végtelen könyörület közvetlen kinyilatkoztatása. Az Atya szeretete a Fiú kegyelmének valós és örök forrása.</p>
<p id="p3_5"><sup><small>6:3.5</small></sup>  Az Isten szeretet, a Fiú irgalom<sup id="cite13"><a href="#fn13">[13]</a></sup><sup id="cite14"><a href="#fn14">[14]</a></sup>. Az irgalom alkalmazott szeretet, az Atya szeretete, mely az ő Örökkévaló Fiának személyében nyilvánul meg. Ezen egyetemes Fiú szeretete úgyszintén egyetemes. Ha a szeretetet az ivaros teremtmények lakta bolygók gyakorlatában értelmezzük, akkor az Isten szeretete inkább az apai szeretethez hasonlítható, míg az Örökkévaló Fiú szeretete az anya ragaszkodásához hasonlatos. Természetesen ezek a hasonlatok is sántítanak, de annak reményében alkalmazom ezeket, hogy megértessem az emberi elmével azt, hogy ha isteni tartalmában nem is, de minőségében és kifejeződési formájában van különbség az Atya szeretete és a Fiú szeretete között.</p>
<h2 id="p4" class="toc-header"> <a href="#p4" class="toc-anchor">¶</a> 4. AZ ÖRÖKKÉVALÓ FIÚ SAJÁTOSSÁGAI </h2>
<p id="p4_1"><sup><small>6:4.1</small></sup>  Az Örökkévaló Fiú a mindenségrendi valóság szellemi síkját serkenti; a Fiú szellemi hatalma minden világegyetemi ténylegesen létező dologgal összefüggésben abszolút. Szellem-gravitációs abszolút vonzerején keresztül tökéletes szabályozást valósít meg minden szét nem vált szellem-energia belső kapcsolódásai felett, továbbá minden ténylegessé vált szellem-valóság felett. Minden tiszta, külön nem vált szellem és minden szellemi teremtmény és érték érzékeny az elsődleges paradicsomi Fiú végtelen vonzerejére. Ha az örökkévaló jövőben megjelenne egy korlátlan világegyetem, akkor az Eredeti Fiú szellem-gravitációja és szellem-ereje annak a határtalan teremtésösszességnek a szellemi szabályozására és hatékony igazgatására teljesen alkalmasnak találtatna.</p>
<p id="p4_2"><sup><small>6:4.2</small></sup>  A Fiú csak a szellemi területen mindenható. A világegyetemi igazgatás örök működésében sohasem kerül sor a rendeltetések felesleges és szükségtelen megkettőzésére; az Istenségek nem rabjai a világegyetemi segédkezés haszontalan megkettőzésének.</p>
<p id="p4_3"><sup><small>6:4.3</small></sup>  Az Eredeti Fiú mindenütt-jelenvalósága alkotja a világegyetemek mindenségének szellemi egységét. A teljes teremtésösszesség szellemi összetartásának alapja az Örökkévaló Fiú isteni szellemének mindenhol ható jelenléte. Amikor az Atya szellemi jelenlétét értelmezzük, akkor bizony nehéz azt gondolatilag megkülönböztetni az Örökkévaló Fiú szellemi jelenlététől. Az Atya szelleme örökmód ott lakozik a Fiú szellemében.</p>
<p id="p4_4"><sup><small>6:4.4</small></sup>  Az Atya szükségképpen mindenütt jelen van szellemileg, de ez a mindenütt-jelenvalóság elválaszthatatlannak tűnik az Örökkévaló Fiú mindenütt jelenlévő szellem-tevékenységeitől. Ugyanakkor meggyőződésünk, hogy a kettős szellemi természetű Atya-Fiú jelenlét minden helyzetében a Fiú szelleme összhangban van az Atya szellemével.</p>
<p id="p4_5"><sup><small>6:4.5</small></sup>  Személyiségi kapcsolataiban az Atya a személyiségi körben cselekszik. Személyes és kimutatható szellemi teremtési kapcsolataiban az ő Istensége teljességének részeiben jelenik meg, és ezeknek az Atya-szilánkoknak a működése egyedüli, egyedi és kizárólagos, jelenjenek meg bárhol és bármikor a világegyetemekben. Minden ilyen helyzetben a Fiú szelleme összhangban van az Egyetemes Atya töredékes jelenlétének szellemi működésével.</p>
<p id="p4_6"><sup><small>6:4.6</small></sup>  Szellemi szempontból az Örökkévaló Fiú mindenütt-jelenvaló. Az Örökkévaló Fiú szelleme egészen biztosan veled és körülötted van, de nincs benned, és nem részed, miként a Titkos Nevelő. A benned lakozó Atya-szilánk fokozatos isteni viszonyulások elérése felé igazgatja az emberi elmét, s ezáltal az ilyen felemelkedő elme egyre növekvő mértékben válik érzékennyé a Második Forrás és Középpont mindenható szellem-gravitációs körének szellemi vonzerejére.</p>
<p id="p4_7"><sup><small>6:4.7</small></sup>  Az Eredeti Fiú egyetemes és szellemi értelemben öntudattal rendelkezik. Bölcsességben a Fiú teljesen egyenlő az Atyával. A tudás, a mindentudás terén képtelenek vagyunk megkülönböztetni az Első és a Második Forrást; miként az Atya, a Fiú is tud mindent; semmilyen világegyetemi esemény soha nem éri őt váratlanul; ő a kezdetek kezdetétől érti a véget.</p>
<p id="p4_8"><sup><small>6:4.8</small></sup>  Az Atya és a Fiú tényleg ismeri az összes szellem és szellemiesült lény valóját és helyzetét a világegyetemek mindenségében. A Fiú nemcsak az ő mindenütt-jelenvaló szelleménél fogva tud minden dolgot, hanem, egyenlő mértékben az Atyával és az Együttes Cselekvővel, tökéletesen ismeri a Legfelsőbb Lény hatalmas tükrözőműködés-értelmét, mely értelem minden időben tudatában van mindazon dolgoknak, melyek a hét felsőbb-világegyetem összes világán végbemennek. Ezen kívül vannak egyéb módok is, amelyekben a paradicsomi Fiú mindentudó.</p>
<p id="p4_9"><sup><small>6:4.9</small></sup>  Az Örökkévaló Fiú, mint szerető, irgalmas és segédkező szellemi személyiség, teljesen és végtelenül egyenlő az Egyetemes Atyával, miközben az alacsonyrendű világok felemelkedő lényeivel létesített mindazon irgalmas és ragaszkodó személyes kapcsolatokban éppen olyan kedves és előzékeny, éppen olyan türelmes és béketűrő az Örökkévaló Fiú, mint az ő paradicsomi Fiai a helyi világegyetemekben, akik oly gyakran adományozzák magukat az idő evolúciós világainak.</p>
<p id="p4_10"><sup><small>6:4.10</small></sup>  Szükségtelen bővebben tárgyalnunk az Örökkévaló Fiú sajátosságait. A jelzett kivételek figyelembevételével pusztán az Atya Isten szellemi sajátosságait szükséges tanulmányoznotok ahhoz, hogy a Fiú Isten sajátosságait megértsétek és helyesen értékeljétek.</p>
<h2 id="p5" class="toc-header"> <a href="#p5" class="toc-anchor">¶</a> 5. AZ ÖRÖKKÉVALÓ FIÚ KORLÁTAI </h2>
<p id="p5_1"><sup><small>6:5.1</small></sup>  Az Örökkévaló Fiú nem személyesen működik a fizikai területeken, és az Együttes Cselekvőn keresztüli tevékenységet kivéve nem is működik a teremtménylények számára való elme-segédkezés síkjain. De mindezek a megszorítások egyébként semmilyen mértékben nem korlátozzák az Örökkévaló Fiút a <i>szellemi</i> mindentudás, mindenütt-jelenvalóság és mindenhatóság összes isteni sajátosságának teljes és szabad gyakorlásában.</p>
<p id="p5_2"><sup><small>6:5.2</small></sup>  Az Örökkévaló Fiú nem hatja át személyesen az Istenségi Abszolút végtelenségében eredendően meglévő szellemi kibontakozási lehetőségeket, de amint ezek a lehetőségek ténylegessé válnak, azon nyomban a Fiú szellem-gravitációs körének mindenható vonzása alá kerülnek.</p>
<p id="p5_3"><sup><small>6:5.3</small></sup>  A személyiség az Egyetemes Atya kizárólagos adománya. Az Örökkévaló Fiú az Atyától eredezteti a személyiséget, de ő maga az Atya nélkül nem adományoz személyiséget. A Fiú hatalmas szellem-sereget hoz létre, de ezek a leszármazottak nem személyiségek. A személyiséget teremtő Fiú vagy az Atyával közösen teszi azt, vagy az Együttes Teremtővel, aki ezekben a kapcsolatokban az Atyát képviseli. Az Örökkévaló Fiú tehát a személyiségek társteremtője, de egyetlen lénynek sem adományoz személyiséget, és magától, egyedül sohasem teremt személyiséggel rendelkező lényeket. A tevékenységi körének korlátozása ugyanakkor nem fosztja meg a Fiút attól a képességtől, hogy a személyi jellegű valóságtól különböző bármilyen más vagy minden egyéb valóságfajtát teremtsen.</p>
<p id="p5_4"><sup><small>6:5.4</small></sup>  Az Örökkévaló Fiú joga korlátozott a teremtői előjogok átadásában. Az Eredeti Fiút örökkévalóvá tevő Atya hatalmat és előjogot adományozott neki arra, hogy később csatlakozzon az Atyához teremtői sajátosságokkal rendelkező további Fiak isteni létrehozásában, és így is tettek eddig és így tesznek ma is. De ezeknek az összehangolt teremtésből származó Fiaknak a megjelenésével a teremtői előjogok tovább már nyilvánvalóan nem adhatók. Az Örökkévaló Fiú teremtői sajátosságait csak az első vagy közvetlen megszemélyesülésnek adja át. Ezért aztán, amikor az Atya és a Fiú Teremtő Fiú teremtésére egyesül, akkor elérik céljukat; ám az így életre hívott Teremtő Fiú sohasem képes átadni vagy leadni teremtőségi előjogait a Fiak azon különböző rendjeinek, akiket ezt követően megteremt, függetlenül attól, hogy a legmagasabb rangú helyi világegyetemi Fiakban igen korlátozott mértékben tükröződnek a Teremtő Fiú teremtői sajátosságai.</p>
<p id="p5_5"><sup><small>6:5.5</small></sup>  Az Örökkévaló Fiú, mint végtelen és kizárólagosan személyes lény, nem képes a természetét felosztani, nem képes önnön lényegének egyénivé alakított részeit más entitásoknak vagy személyeknek szétosztani és adományozni, miként azt az Egyetemes Atya vagy a Végtelen Szellem teszi. Viszont a Fiú képes önmagát korlátlan szellemként az egész teremtést áthatva adományozni és minden szellemszemélyiséget és szellemi valóságot szüntelenül magához vonzani, és ténylegesen így is tesz.</p>
<p id="p5_6"><sup><small>6:5.6</small></sup>  Mindig emlékezzetek arra, hogy az Örökkévaló Fiú a szellem-Atya személyes megmutatkozása a teremtésösszesség számára. A Fiú személyes és istenségi értelemben csakis személyes; egy ilyen isteni és abszolút személyiség nem bontható elemeire, nem osztható részekre. Az Atya Isten és a Szellem Isten igaz személyes lényegű, de amellett, hogy ilyen Istenség-személyiségek, minden mások is egyben.</p>
<p id="p5_7"><sup><small>6:5.7</small></sup>  Jóllehet az Örökkévaló Fiú személyesen nem vehet részt a Gondolatigazítók adományozásában, az örök múltban részt vett azon a tanácskozáson, ahol a Gondolatigazítók adományozására vonatkozó tervet jóváhagyták és a kivitelezésben való együttműködésben megállapodtak az Egyetemes Atyával, amikor is az Atya, előrevetítve a Gondolatigazítók adományozását, azt javasolta a Fiúnak, „Alkossunk halandó embert a saját képünkre<sup id="cite15"><a href="#fn15">[15]</a></sup>.” És ahogy az Atya szellem-szilánkja benned lakozik, úgy burkol be téged a Fiú szellem-jelenléte, és e kettő egyként munkálkodik örökkön a szellemi felemelkedéseden.</p>
<h2 id="p6" class="toc-header"> <a href="#p6" class="toc-anchor">¶</a> 6. A SZELLEM-ELME </h2>
<p id="p6_1"><sup><small>6:6.1</small></sup>  Az Örökkévaló Fiú szellem és rendelkezik elmével, de nem olyan szellem ő és nem olyan elmével rendelkezik, amelyet a halandói elme képes felfogni. A halandó ember az elme fogalmát a véges, mindenségrendi, anyagi és személyes síkon értelmezi. Az ember érzékeli az elme-jelenségeket a személyest el nem érő (állati) szinten működő élő szervezetekben is, de nehezen képes megragadni az anyagi létsík feletti lényekkel összefüggő és a kizárólagos szellemszemélyiségek részét képező elmetermészetet. Az elmét azonban feltétlenül különbözőképpen szükséges meghatározni attól függően, hogy a lét szellemsíkjára utalunk vele, vagy pedig az értelem szellemműködési köreit jelöljük vele. A szellemmel közvetlen szövetségben álló elmefajta nem hasonlítható sem ahhoz az elméhez, amelyik összehangolja a szellemet és az anyagot, sem ahhoz, amelyik csak az anyaggal szövetkezik.</p>
<p id="p6_2"><sup><small>6:6.2</small></sup>  A szellem mindig tudatos, elmével rendelkezik, és különböző szintű azonosságtudat birtokában van. Elme nélkül némely szakaszban nem volna szellemi öntudat a szellemlények testvériességében. Az elme megfelelője, vagyis a megismerés és a megismerhetőség képessége, az Istenség velejárója<sup id="cite16"><a href="#fn16">[16]</a></sup>. Az Istenség lehet személyes, elő-személyes, személyes-feletti vagy személytelen, de az Istenség sohasem elmenélküli, vagyis sohasem lehet híján annak a képességnek, hogy legalább érintkezhessen a hasonló entitásokkal, lényekkel vagy személyiségekkel.</p>
<p id="p6_3"><sup><small>6:6.3</small></sup>  Az Örökkévaló Fiú elméje hasonlatos az Atyáéhoz, de nem hasonlítható semmilyen más elméhez a világegyetemben, és az Atya elméjével együtt az ő elméje az őse az Együttes Teremtő változatos és messze ható elméinek. Az Atya és a Fiú elméje, vagyis a Harmadik Forrás és Középpont abszolút elméjének ősét alkotó értelem, talán a Gondolatigazító elő-elméjével példázható a legjobban, mivel, ezek az Atya-szilánkok ugyan teljesen kívül esnek az Együttes Cselekvő elme-körein, valamiféle elő-elmével rendelkeznek; azáltal szereznek ismeretet, hogy megismerik őket; emberi gondolkodás egyenértékkel bírnak<sup id="cite17"><a href="#fn17">[17]</a></sup>.</p>
<p id="p6_4"><sup><small>6:6.4</small></sup>  Az Örökkévaló Fiú teljes mértékben szellemi; az ember éppen csak nem teljesen anyagi jellegű; ezért az Örökkévaló Fiú szellemszemélyiségéhez, a Paradicsomot körülvevő hét szellemi szférájához és a paradicsomi Fiú személytelen teremtésrészei természetéhez tartozó dolgok nagy részének várniuk kell addig, amíg a Nebadon helyi világegyetemben teljesített morontia felemelkedéseteket követően elnyeritek a szellemi besorolást. És ekkor, amint áthaladtok a felsőbb-világegyetemen, és tovább, a Havona felé, akkor e szellem-fedte rejtelmek közül sokat végre megértetek, amint kezdtek felruházódni a „szellem elméjével” — a szellemi látásmóddal<sup id="cite18"><a href="#fn18">[18]</a></sup>.</p>
<h2 id="p7" class="toc-header"> <a href="#p7" class="toc-anchor">¶</a> 7. AZ ÖRÖKKÉVALÓ FIÚ SZEMÉLYISÉGE </h2>
<p id="p7_1"><sup><small>6:7.1</small></sup>  Az Örökkévaló Fiú az a végtelen személyiség, akinek korlátlan személyiség-béklyóitól a háromság létrehozásának módszerével szabadult meg az Egyetemes Atya, s amely révén azóta is mindig végtelen bőségben adományozza magát az ő folyton-táguló, Teremtőkből és teremtményekből álló világegyetemének. A Fiú <i>abszolút személyiség</i>; az Isten <i>atyai személyiség — </i>a személyiség forrása, a személyiség adományozója, a személyiség oka. Minden személyes lény az Egyetemes Atyától eredezteti személyiségét, miként az Eredeti Fiú a paradicsomi Atyától nyeri örökmód a személyiségét.</p>
<p id="p7_2"><sup><small>6:7.2</small></sup>  A paradicsomi Fiú személyisége abszolút és tisztán szellemi, és ez az abszolút személyiség az isteni és örök minta is, először, az Együttes Cselekvőnek szánt atyai személyiségadományhoz, ezt követően pedig, a kiterjedt világegyetemben létező miriádnyi teremtményének személyiségadományához.</p>
<p id="p7_3"><sup><small>6:7.3</small></sup>  Az Örökkévaló Fiú valóban irgalmas segédkező, isteni szellem, szellemi erő és valós személyiség. A Fiú a világegyetemeknek kinyilvánított Isten szellemi és személyes természete — az Első Forrás és Középpont összessége és lényege, aki nem rendelkezik semmi olyasmivel, ami nem-személyes, istenin-kívüli, nem-szellemi és tisztán magvában való. Azonban lehetetlenség az emberi elme számára szavakba önteni az Örökkévaló Fiú fenséges személyiségének szépségét és nagyszerűségét. Minden, ami az Egyetemes Atyát homályba burkolni igyekszik, majdnem ugyanolyan mértékben fejti ki hatását az Örökkévaló Fiú fogalmi megértésének megakadályozására. Várnotok kell addig, amíg eléritek a Paradicsomot, és akkor majd megértitek, hogy miért voltam képtelen ezen abszolút személyiség jellemét a véges elme számára felfogható módon bemutatni.</p>
<h2 id="p8" class="toc-header"> <a href="#p8" class="toc-anchor">¶</a> 8. AZ ÖRÖKKÉVALÓ FIÚ MEGÉRTÉSE </h2>
<p id="p8_1"><sup><small>6:8.1</small></sup>  Személyazonosságát, természetét és egyéb személyiségjegyeit tekintve az Örökkévaló Fiú az Egyetemes Atyának teljes megfelelője, tökéletes kiegészítője és örök párja. Abban az értelemben, hogy az Isten az Egyetemes Atya, úgy a Fiú az Egyetemes Anya. És mi, felsőrendű és alsórendű lények mindannyian, az ő világegyetemi családjukat alkotjuk.</p>
<p id="p8_2"><sup><small>6:8.2</small></sup>  A Fiú jellemének megértéséhez az Atya isteni jellemének kinyilatkoztatását kell tanulmányoznotok; ők ketten mindörökre és szétválaszthatatlanul egyek. Isteni személyiségekként gyakorlatilag megkülönböztethetetlenek az alacsonyabb rendű értelmek számára. Nem ennyire nehéz a különválasztás azok számára, akiknek a származása maguknak ezeknek az Istenségeknek az alkotó cselekedeteiben gyökerezik. A központi világegyetemből és a Paradicsomról származó lények nemcsak az egy egyetemes szabályozási személyes egységként fogják fel az Atyát és a Fiút, hanem a világegyetemi igazgatás meghatározott területein működő két különböző személyiségként is.</p>
<p id="p8_3"><sup><small>6:8.3</small></sup>  Ti, mint személyek talán úgy látjátok, hogy az Egyetemes Atya és az Örökkévaló Fiú különböző egyén, és valóban azok is; viszont a világegyetemek igazgatásában annyira egymásba fonódnak és összekapcsolódnak, hogy nem mindig lehetséges különbséget tenni közöttük<sup id="cite19"><a href="#fn19">[19]</a></sup>. Amikor a világegyetemi ügyekben az Atya és a Fiú egybevegyült kölcsönös társulásokat alkotva találkozik egymással, nem mindig van értelme működéseik elhatárolásával próbálkozni; emlékezzetek csak arra, hogy az Isten az első gondolat és a Fiú a kifejeződő szó<sup id="cite20"><a href="#fn20">[20]</a></sup>. Az egyes helyi világegyetemekben ez a szétválaszthatatlanság a Teremtő Fiú isteniségében személyesül meg, aki a tízmillió lakott világ teremtményeinek mind az Atyát, mind a Fiút jelenti.</p>
<p id="p8_4"><sup><small>6:8.4</small></sup>  Az Örökkévaló Fiú végtelen, de megközelíthető az ő paradicsomi Fiainak személyén keresztül, valamint a Végtelen Szellem türelmes segédkezésén keresztül. A paradicsomi Fiak alászállási szolgálata és a Végtelen Szellem teremtményeinek szerető segédkezése nélkül az anyagi eredetű lények aligha reménykedhetnének az Örökkévaló Fiú elérésében. S ugyanígy igaz: ezeknek a mennyei közvetítőknek a segítségével és útmutatásával az Isten-tudatos halandó bizton eléri a Paradicsomot és valamikor ott fog majd állni a Fiak eme felséges Fiának személyes jelenlétében<sup id="cite21"><a href="#fn21">[21]</a></sup>.</p>
<p id="p8_5"><sup><small>6:8.5</small></sup>  Még ha az Örökkévaló Fiú a halandói személyiség fejlődésének mintája is, könnyebben megérthetitek mind az Atya, mind a Szellem valóságát az okból, hogy a ti emberi személyiségeteknek az Atya a tényleges adományozója és a Végtelen Szellem a ti halandói elmétek abszolút forrása. De amint a szellemi fejlődés paradicsomi útján felfelé haladtok, egyre inkább valóságossá válik számotokra az Örökkévaló Fiú személyisége, és az ő végtelen-szellemi elméjének valósága egyre inkább érzékelhetővé lesz az egyre nagyobb mértékben szellemivé váló elmétek számára.</p>
<p id="p8_6"><sup><small>6:8.6</small></sup>  Az Örökkévaló Fiú fogalma sohasem ragyoghat fényesen az anyagi vagy a későbbi morontiai elmétekben; csak azután, hogy szellemivé váltok és megkezditek szellemi felemelkedéseteket, akkor fogjátok majd értelmezni az Örökkévaló Fiú személyiségét olyan életszerűen, mint ahogy a paradicsomi eredetű Teremtő Fiú személyiségének fogalmát elképzelitek, aki személyében és mint személy egykor megtestesült és az emberek között emberként élt az Urantián.</p>
<p id="p8_7"><sup><small>6:8.7</small></sup>  Helyi világegyetemi tapasztalásaitok során a Teremtő Fiúnak, akinek személyiségét ember megismerheti, ellentételeznie kell azt, hogy képtelenek vagytok teljes jelentőségében értelmezni a meglehetősen egyedi szellemi, mindazonáltal személyes jellegű, paradicsomi Örökkévaló Fiút. Amint a fejlődésetek során áthaladtok az Orvontonon és a Havonán, amint magatok mögött hagyjátok a helyi világegyetemetek Teremtő Fiának élénk képét és a róla mélyen elraktározott emlékeket, ezeknek a kihulló anyagi és morontia tapasztalásoknak ellentételezéseként a paradicsomi Örökkévaló Fiú folyton-növekvő fogalomösszességéhez és egyre jobban kiteljesedő értelmezéséhez fogtok eljutni, akinek a valósága és a közelsége mindig felfelé fog emelni titeket, amint a Paradicsom irányában fejlődve haladtok.</p>
<p id="p8_8"><sup><small>6:8.8</small></sup>  Az Örökkévaló Fiú nagy és tündöklő személyiség. Bár a halandói és anyagi elme képességét meghaladja az, hogy egy ilyen végtelen lény személyiségének ténylegességét felfogja, ne kételkedjetek abban, hogy ő személy. Tudom, hogy mit beszélek. Csaknem végtelen számú alkalommal álltam már ezen Örökkévaló Fiú isteni jelenlétében és azután útnak indultam a világegyetemben, hogy végrehajtsam az ő kegyes parancsát.</p>
<p id="p8_9"><sup><small>6:8.9</small></sup>  [Összeállította egy, a paradicsomi Örökkévaló Fiút bemutató írás elkészítésére kijelölt Isteni Tanácsos.]</p>
<br/>
<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/hu/The_Urantia_Book/5">írás 5. Isten viszonya az egyénhez</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/The_Urantia_Book/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/The_Urantia_Book/7">írás 7. Az Örökkévaló Fiú viszonya a világegyetemhez</a></td>
      </tr>
    </tbody>
  </table>
</figure>
<h2>Hivatkozások</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Egyszülött fiú</i>: <a href="/hu/Bible/John/1#v14">Jn 1:14,18</a>; <a href="/hu/Bible/John/3#v16">Jn 3:16,18</a>; <a href="/hu/Bible/1_John/4#v9">1Jn 4:9</a>. </li>
  <li id="fn2"><a href="#cite2">↑</a> <i>Isten lélek</i>: <a href="/hu/Bible/John/4#v24">Jn 4:24</a>. </li>
  <li id="fn3"><a href="#cite3">↑</a> <i>Isten teremtett mindent</i>: <a href="/hu/Bible/Genesis/1#v1">Ter 1:1</a>; <a href="/hu/Bible/Genesis/2#v4">Ter 2:4</a>; <a href="/hu/Bible/Genesis/5#v1">Ter 5:1-2</a>; <a href="/hu/Bible/Exodus/20#v11">Kiv 20:11</a>; <a href="/hu/Bible/Exodus/31#v17">Kiv 31:17</a>; <a href="/hu/Bible/2_Kings/19#v15">2Kir 19:15</a>; <a href="/hu/Bible/2_Chronicles/2#v12">2Krón 2:12</a>; <a href="/hu/Bible/Nehemiah/9#v6">Neh 9:6</a>; <a href="/hu/Bible/Psalms/115#v15">Zsolt 115:15</a>; <a href="/hu/Bible/Psalms/121#v2">Zsolt 121:2</a>; <a href="/hu/Bible/Psalms/124#v8">Zsolt 124:8</a>; <a href="/hu/Bible/Psalms/134#v3">Zsolt 134:3</a>; <a href="/hu/Bible/Psalms/146#v6">Zsolt 146:6</a>; <a href="/hu/Bible/Sirach/1#v1">Bölcs 1:1</a>; <a href="/hu/Bible/Ecclesiastes/33#v10">Préd 33:10</a>; <a href="/hu/Bible/Isaiah/37#v16">Iz 37:16</a>; <a href="/hu/Bible/Isaiah/40#v26">Iz 40:26-28</a>; <a href="/hu/Bible/Isaiah/42#v5">Iz 42:5</a>; <a href="/hu/Bible/Isaiah/45#v12">Iz 45:12,18</a>; <a href="/hu/Bible/Jeremiah/10#v11">Jer 10:11-12</a>; <a href="/hu/Bible/Jeremiah/32#v17">Jer 32:17</a>; <a href="/hu/Bible/Jeremiah/51#v15">Jer 51:15</a>; <a href="/hu/Bible/Baruch/3#v32">Bár 3:32</a>; <a href="/hu/Bible/Amos/4#v13">Ám 4:13</a>; <a href="/hu/Bible/Malachi/2#v10">Mal 2:10</a>; <a href="/hu/Bible/Mark/13#v19">Mk 13:19</a>; <a href="/hu/Bible/Acts_of_the_Apostles/4#v24">ApCsel 4:24</a>; <a href="/hu/Bible/Acts_of_the_Apostles/14#v15">ApCsel 14:15</a>; <a href="/hu/Bible/Ephesians/3#v9">Ef 3:9</a>; <a href="/hu/Bible/Colossians/1#v16">Kol 1:16</a>; <a href="/hu/Bible/Hebrews/1#v2">Zsid 1:2</a>; <a href="/hu/Bible/1_Peter/4#v19">1Pt 4:19</a>; <a href="/hu/Bible/Revelation/4#v11">Jel 4:11</a>; <a href="/hu/Bible/Revelation/10#v6">Jel 10:6</a>; <a href="/hu/Bible/Revelation/14#v7">Jel 14:7</a>. </li>
  <li id="fn4"><a href="#cite4">↑</a> <i>Az Ige és Isten</i>: <a href="/hu/Bible/John/1#v1">Jn 1:1</a>; <a href="/hu/Bible/John/5#v18">Jn 5:18</a>; <a href="/hu/Bible/John/10#v30">Jn 10:30,38</a>; <a href="/hu/Bible/John/14#v9">Jn 14:9-11,20</a>; <a href="/hu/Bible/John/17#v11">Jn 17:11,21-22</a>. </li>
  <li id="fn5"><a href="#cite5">↑</a> <i>Isten teremtett mindent</i>: <a href="/hu/Bible/John/1#v1">Jn 1:1-3</a>. </li>
  <li id="fn6"><a href="#cite6">↑</a> <i>Ő, aki kezdettől fogva volt</i>: <a href="/hu/Bible/1_John/1#v1">1Jn 1:1</a>. </li>
  <li id="fn7"><a href="#cite7">↑</a> <i>Dicsőíts meg engem a saját magaddal</i>: <a href="/hu/Bible/John/17#v5">Jn 17:5</a>. </li>
  <li id="fn8"><a href="#cite8">↑</a> <i>Aki engem lát, az Atyát látja</i>: <a href="/hu/Bible/John/14#v9">Jn 14:9</a>. </li>
  <li id="fn9"><a href="#cite9">↑</a> <i>Isten lélek</i>: <a href="/hu/Bible/John/4#v24">Jn 4:24</a>. </li>
  <li id="fn10"><a href="#cite10">↑</a> <i>Isten a szeretet</i>: <a href="/hu/Bible/1_John/4#v8">1Jn 4:8,16</a>. </li>
  <li id="fn11"><a href="#cite11">↑</a> <i>Irgalmassági szolgálat</i>: <a href="/hu/Bible/Exodus/20#v6">Kiv 20:6</a>; <a href="/hu/Bible/1_Chronicles/16#v34">1Krón 16:34</a>; <a href="/hu/Bible/2_Chronicles/5#v13">2Krón 5:13</a>; <a href="/hu/Bible/2_Chronicles/7#v3">2Krón 7:3,6</a>; <a href="/hu/Bible/2_Chronicles/30#v9">2Krón 30:9</a>; <a href="/hu/Bible/Ezekiel/3#v11">Ez 3:11</a>; <a href="/hu/Bible/Psalms/25#v6">Zsolt 25:6</a>; <a href="/hu/Bible/Psalms/36#v5">Zsolt 36:5</a>; <a href="/hu/Bible/Psalms/86#v5">Zsolt 86:5,13,15</a>; <a href="/hu/Bible/Psalms/100#v5">Zsolt 100:5</a>; <a href="/hu/Bible/Psalms/103#v8">Zsolt 103:8,11,17</a>; <a href="/hu/Bible/Psalms/107#v1">Zsolt 107:1</a>; <a href="/hu/Bible/Psalms/116#v5">Zsolt 116:5</a>; <a href="/hu/Bible/Psalms/117#v2">Zsolt 117:2</a>; <a href="/hu/Bible/Psalms/118#v1">Zsolt 118:1,4</a>; <a href="/hu/Bible/Psalms/136#v1">Zsolt 136:1-26</a>; <a href="/hu/Bible/Psalms/145#v8">Zsolt 145:8</a>; <a href="/hu/Bible/Isaiah/54#v8">Iz 54:8</a>; <a href="/hu/Bible/Isaiah/55#v7">Iz 55:7</a>; <a href="/hu/Bible/Jeremiah/3#v12">Jer 3:12</a>; <a href="/hu/Bible/Numbers/14#v18">Szám 14:18-19</a>; <a href="/hu/Bible/Micah/7#v18">Mik 7:18</a>; <a href="/hu/Bible/Deuteronomy/4#v31">MTörv 4:31</a>; <a href="/hu/Bible/Deuteronomy/5#v10">MTörv 5:10</a>; <a href="/hu/Bible/Hebrews/8#v12">Zsid 8:12</a>. </li>
  <li id="fn12"><a href="#cite12">↑</a> <i>Isten a szeretet</i>: <a href="/hu/Bible/1_John/4#v8">1Jn 4:8,16</a>. </li>
  <li id="fn13"><a href="#cite13">↑</a> <i>Isten a szeretet</i>: <a href="/hu/Bible/1_John/4#v8">1Jn 4:8,16</a>. </li>
  <li id="fn14"><a href="#cite14">↑</a> <i>A Fiú az irgalom</i>: <a href="/hu/Bible/1_Chronicles/16#v34">1Krón 16:34</a>. </li>
  <li id="fn15"><a href="#cite15">↑</a> <i>Az ember Isten képmására teremtetett</i>: <a href="/hu/Bible/Genesis/1#v26">Ter 1:26</a>. </li>
  <li id="fn16"><a href="#cite16">↑</a> <i>Ismerd meg és ismerd meg</i>: <a href="/hu/Bible/1_Corinthians/13#v12">1Kor 13:12</a>. </li>
  <li id="fn17"><a href="#cite17">↑</a> <i>Ismerd meg és ismerd meg</i>: <a href="/hu/Bible/1_Corinthians/13#v12">1Kor 13:12</a>. </li>
  <li id="fn18"><a href="#cite18">↑</a> <i>Lélek elméje</i>: <a href="/hu/Bible/Romans/8#v27">Róm 8:27</a>; <a href="/hu/Bible/Romans/11#v34">Róm 11:34</a>; <a href="/hu/Bible/1_Corinthians/2#v16">1Kor 2:16</a>; <a href="/hu/Bible/Ephesians/4#v23">Ef 4:23</a>; <a href="/hu/Bible/Philippians/2#v5">Fil 2:5</a>. </li>
  <li id="fn19"><a href="#cite19">↑</a> <i>Atya és Fiú egy</i>: <a href="/hu/Bible/John/1#v1">Jn 1:1</a>; <a href="/hu/Bible/John/5#v17">Jn 5:17-18</a>; <a href="/hu/Bible/John/10#v30">Jn 10:30,38</a>; <a href="/hu/Bible/John/12#v45">Jn 12:45</a>; <a href="/hu/Bible/John/14#v7">Jn 14:7-11,20</a>; <a href="/hu/Bible/John/17#v11">Jn 17:11,21-22</a>. </li>
  <li id="fn20"><a href="#cite20">↑</a> <i>A Fiú a „szó”</i>: <a href="/hu/Bible/John/1#v1">Jn 1:1</a>. </li>
  <li id="fn21"><a href="#cite21">↑</a> <i>Állj Isten előtt</i>: <a href="/hu/Bible/Revelation/20#v12">Jel 20:12</a>. </li>
</ol>
</div>
