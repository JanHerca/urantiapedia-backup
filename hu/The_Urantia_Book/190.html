<!--
title: ÍRÁS 190. JÉZUS MORONTIA JELENÉSEI
description: 
published: true
date: 2022-9-13T21:6:8Z
tags: 
editor: ckeditor
dateCreated: 2022-8-10T23:6:51Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/The_Urantia_Book/189">írás 189. A feltámadás</a></td>
        <td><a href="/hu/The_Urantia_Book/Index">Index</a></td>
        <td><a href="/hu/The_Urantia_Book/191">írás 191. Jelenések az apostolok és más vezetők előtt</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>190:0.1</small></sup>  A FELTÁMADOTT Jézus most arra készül, hogy egy rövid időt töltsön az Urantián abból a célból, hogy megtapasztalja a teremtésrészek halandójának felemelkedő morontia létpályáját. Bár a morontia élet ezen időszakát a halandói megtestesülésének világán kell eltöltenie, az mégis minden tekintetben a párját fogja képezni annak a tapasztalásnak, mely a Jerusem hét lakóvilága haladó szintű morontia életén áteső sataniai halandóké.</p>
<p id="p0_2"><sup><small>190:0.2</small></sup>  Mindeme hatalom — az élettel való felruházottsága — mely eredendően megvan Jézusban, és amely képessé tette őt a holtából való feltámadásra, az örökkévaló életnek azon adományát jelenti, melyet az országban hívőknek ad, és amely már most bizonyossá teszi a természetes halál kötelékeiből való feltámadásukat<sup id="cite1"><a href="#fn1">[1]</a></sup>.</p>
<p id="p0_3"><sup><small>190:0.3</small></sup>  A teremtésrészek halandói a feltámadás reggelén ugyanolyan fajta átmeneti vagy morontia testtel támadnak fel, mint amilyennel Jézus is rendelkezett, amikor kikelt a sírból ezen a vasárnap reggelen. E testekben nincs vérkeringés, és az ilyen lények nem fogyasztanak szokványos anyagi élelmet; mindazonáltal ezek a morontia alakok <i>valóságosak.</i> Amikor a különböző hívek meglátták Jézust a feltámadást követően, valóban látták őt; nem látási vagy hallási érzékcsalódások önámító áldozatai voltak.</p>
<p id="p0_4"><sup><small>190:0.4</small></sup>  A Jézus feltámadásába vetett megingathatatlan hit volt a korai evangéliumi tanítás minden ágának legfőbb hitbeni sajátossága<sup id="cite2"><a href="#fn2">[2]</a></sup>. Jeruzsálemben, Alexandriában, Antiókhiában és Filadelfiában az összes evangélium-tanító egységet alkotott a Mester feltámadásába vetett feltétlen hitben.</p>
<p id="p0_5"><sup><small>190:0.5</small></sup>  Ha azt a kiemelkedő szerepet nézzük, melyet a magadáni Mária játszott a Mester feltámadásának hirdetésében, fel kell jegyeznünk, hogy Mária volt a női testület szószólója, mint amilyen Péter is volt az apostolok között. Mária nem volt a női munkacsoport főnöke, de ő volt a vezető tanítójuk és nyilvános szószólójuk. Máriából nagyon elővigyázatos nő lett, így az a merészség, ahogy ahhoz a férfialakhoz fordult, akit József kertje gondozójának hitt, csak azt mutatja, hogy mennyire meg volt rémülve attól, hogy a sírhely üres. Az ő szeretetének mélysége és gyötrelme, az odaadásának teljessége volt az, ami rábírta, hogy egy pillanatra megfeledkezzen azokról a hagyományos tilalmakról, melyek a zsidó nőknek az idegen férfiakhoz való közeledésére érvényben voltak.</p>
<h2 id="p1" class="toc-header"><a href="#p1" class="toc-anchor">¶</a> 1. A FELTÁMADÁS HÍRNÖKEI </h2>
<p id="p1_1"><sup><small>190:1.1</small></sup>  Az apostolok nem akarták, hogy Jézus elhagyja őket; ezért vették félvállról a halálának magyarázatával, valamint a feltámadási ígéretével kapcsolatos kijelentéseit. Nem úgy számítottak a feltámadásra, ahogy az megtörtént, és addig nem is voltak hajlandók hinni, amíg nem szembesültek a cáfolhatatlan bizonyság kényszerítő erejével és a saját tapasztalásaik kétségbevonhatatlan bizonyítékával.</p>
<p id="p1_2"><sup><small>190:1.2</small></sup>  Amikor az apostolok nem voltak hajlandók elhinni az öt nő beszámolóját, akik azt állították, látták Jézust és beszéltek is vele, a magadáni Mária visszatért a sírhoz, a többiek pedig visszamentek József házába, ahol elmesélték az élményeiket József leányának és a többi nőnek. A nők el is hitték a beszámolót. Nem sokkal hat óra után az arimateai József leánya és a négy nő, aki látta Jézust, átment Nikodémusz házához, ahol előadta mindezt Józsefnek, Nikodémusznak, Zebedeus Dávidnak és az ott összegyűlt többi férfinak. Nikodémusz és a többiek kétkedve fogadták a történetüket, kételkedtek abban, hogy Jézus feltámadt a holtából; azt gyanították, hogy a zsidók vitték el a testet. József és Dávid olyannyira hajlott arra, hogy elhiggyék a beszámolót, hogy sietve el is indultak megvizsgálni a sírhelyet, és mindent pontosan úgy találtak, ahogy a nők elmondták. Ők voltak az utolsók, akik így látták a sírboltot, mert a főpap fél nyolckor kiküldte a templomőrség parancsnokát a sírhoz, hogy távolítsa el a halotti ruházatot. A kapitány belecsavarta mindezeket a vászonlepelbe és lehajította a közeli szikláról.</p>
<p id="p1_3"><sup><small>190:1.3</small></sup>  A sírtól Dávid és József egyenesen Illés Márk házához ment, ahol a felsőteremben tanácskozni kezdtek a tíz apostollal. Csak Zebedeus János hajlott arra, hogy ha bizonytalanul is, de higgyen abban, hogy Jézus feltámadt a holtából. Péter először hitt, de mikor aztán nem találta a Mestert, komoly kétségei támadtak. Mind hajlott arra, hogy azt higgye, hogy a zsidók vitték el a testet. Dávid nem akart vitatkozni velük, de mielőtt elment, azt mondta: „Ti vagytok az apostolok, és nektek értenetek kellene ezeket a dolgokat. Én nem fogok vitázni veletek; mindazonáltal most visszamegyek Nikodémusz házába, ahová ma reggelre odarendeltem a hírvivőket, és amint összegyűltek, kiküldöm őket az utolsó küldetésükre, a Mester feltámadásának hírnökeiként. Hallottam, ahogy a Mester azt mondja, hogy miután meghal, harmadnapra feltámad, és én hiszek neki.” Miután így szólt az ország csüggedt és kétségbeesett követeihez, a tájékoztatás és hírgyűjtés ezen önjelölt vezetője otthagyta az apostolokat. A felsőteremből kifelé menet Lévi Máté ölébe dobta Júdás erszényét, amely az összes apostoli pénzt tartalmazta.</p>
<p id="p1_4"><sup><small>190:1.4</small></sup>  Körülbelül fél tíz volt, amikor Dávid huszonhat hírvivője közül az utolsó is megérkezett Nikodémusz házába. Dávid rögtön összeterelte őket a tágas udvarban és így szólt hozzájuk:</p>
<p id="p1_5"><sup><small>190:1.5</small></sup>  „Emberek, testvéreim, mind ez idáig a nekem és az egymásnak tett eskütök szerint szolgáltatok nálam, és tanúságra hívlak titeket, miszerint sohasem küldtelek ki benneteket téves hírekkel. Most az utolsó küldetésetekre foglak küldeni titeket, mint az ország önkéntes hírvivőit, és így felmentelek benneteket az eskütök alól és ezzel feloszlatom a hírvivői testületet. Emberek, kijelentem nektek, hogy a munkánkat elvégeztük. A Mesternek többé már nincs szüksége halandó hírvivőkre; feltámadott holtából. Megmondta nekünk még azelőtt, hogy elfogták, hogy meg fog halni és harmadnapra feltámad. Én láttam a sírt — üres. Beszéltem a magadáni Máriával és a négy nővel, akik Jézussal beszéltek. Most feloszlatlak benneteket, jó utat kívánva, és elküldelek titeket a kijelölt feladatotokra, és az üzenet, melyet a híveknek meg kell vinnetek: »Jézus feltámadt a holtából; a sír üres.«”</p>
<p id="p1_6"><sup><small>190:1.6</small></sup>  A jelenlévők többsége megpróbálta meggyőzni Dávidot arról, hogy ne tegye ezt. Ám nem tudták más belátásra bírni. Erre azután megpróbálták lebeszélni a hírvivőket, ám azok sem voltak hajlandók hallgatni rájuk. Így aztán, röviddel tíz óra előtt ezen a vasárnap délelőttön, ezek a futárok, huszonhatan, elindultak a feltámadott Jézus fenséges igazság-ténye első hírnökeiként. E küldetésre úgy indultak, ahogy oly sok korábbira is, amikor a Zebedeus Dávidnak és egymásnak tett esküjüket teljesítették. Ezek a férfiak erősen bíztak Dávidban. E feladatra úgy indultak, hogy nem fecsérelték az időt beszélgetésre azokkal, akik látták Jézust; bíztak Dávid szavában. A többségük elhitte, amit Dávid mondott nekik, és még a kissé kétkedők is éppoly biztosan és éppoly sebesen továbbították az üzenetet.</p>
<p id="p1_7"><sup><small>190:1.7</small></sup>  Az apostolok, az ország szellemi testülete e napon a felsőteremben gyűlt össze, ahol félelmet mutattak és kétkedésüket fejezték ki, miközben ezek a be nem avatottak, akik a Mesternek az emberek közötti testvériségről szóló evangéliumának társadalmi elfogadtatására az első kísérletet megtették, a rettenthetetlen és rátermett vezetőjük iránymutatása mellett elindulnak, hogy hirdessék egy világ és egy világegyetem feltámadott Megmentőjét. Ők erre az eseménydús szolgálatra még azelőtt vállalkoztak, hogy az ő választott képviselői hajlandók lettek volna elhinni a szavát vagy elfogadni a szemtanúk vallomását.</p>
<p id="p1_8"><sup><small>190:1.8</small></sup>  E huszonhat embert Lázár betániai házához és az összes hívői központba küldték, a déli Beersebától az északi Damaszkuszig és Szidonig; és a keleti Filadelfiától a nyugati Alexandriáig.</p>
<p id="p1_9"><sup><small>190:1.9</small></sup>  Elbúcsúzván a testvéreitől, Dávid átment József házába az anyjáért, és ezután elmentek Betániába, hogy csatlakozzanak Jézus ott várakozó családjához. Dávid Mártával és Máriával addig lakott Betániában, amíg el nem rendezték a földi javaik ügyét, majd elkísérte őket útjukon, hogy csatlakozhassanak fivérükhöz, Lázárhoz Filadelfiában.</p>
<p id="p1_10"><sup><small>190:1.10</small></sup>  Az ettől számított nagyjából egy hét múlva Zebedeus János elvitte Máriát, vagyis Jézus anyját a betszaidai házába. Jakab, Jézus legidősebb öccse a családjával maradt Jeruzsálemben. Rúth Betániában maradt Lázár nőtestvéreivel. Jézus családjának többi tagja pedig visszament Galileába. Zebedeus Dávid június elején indult el Betániából Filadelfiába Mártával és Máriával, annak másnapján, hogy házasságot kötött Rúth-tal, Jézus legfiatalabb húgával.</p>
<h2 id="p2" class="toc-header"><a href="#p2" class="toc-anchor">¶</a> 2. JÉZUS MEGJELENÉSE BETÁNIÁBAN </h2>
<p id="p2_1"><sup><small>190:2.1</small></sup>  A morontia feltámadástól kezdve a szellemi felemelkedésének órájáig Jézus tizenkilenc különböző alkalommal jelent meg látható alakban a híveknek a földön<sup id="cite3"><a href="#fn3">[3]</a></sup>. Sem az ellenségeinek, sem azoknak nem jelent meg, akiknek nem származhatott szellemi haszna a látható alakban való megmutatkozásából. Az első megjelenésére az öt nő előtt került sor a sírnál; a másodikra a magadáni Mária előtt, ugyancsak a sírhelynél.</p>
<figure id="Figure_190_2_1" class="image urantiapedia image-style-align-right">
<img src="/image/The_Urantia_Book/Jesus_life/paintings/Jesus_appears_to_the_disciples.jpg">
<figcaption>
<em>Jézus megjelenik a tanítványoknak</em>, William Brassey Hole, 1906, <a href="https://commons.wikimedia.org/wiki/File:Jesus_appears_to_the_disciples.jpg" target="_blank">Wikimedia</a>
</figcaption>
</figure>
<p id="p2_2"><sup><small>190:2.2</small></sup>  A harmadik megjelenés ezen a vasárnapon, dél körül történt Betániában. Röviddel a délidőt követően Jézus legidősebb öccse, Jakab épp ott állt Lázár kertjében, Márta és Mária feltámadt fivérének üres sírja előtt, a fejében azok az új hírek jártak, melyeket egy órával korábban Dávid hírvivője hozott nekik. Jakab mindig is hajlamos volt hinni a bátyja földi küldetésében, ám már régóta elveszítette a kapcsolatot Jézus munkájával és komoly kétségei voltak az apostolok ama későbbi állításaival kapcsolatban, miszerint Jézus a Messiás. Az egész családot meglepték és csaknem megdöbbentették a hírvivőtől származó hírek. Mikor a magadáni Mária a helyszínre ért és izgatottan mesélni kezdte a családnak a József sírboltjánál kora reggel szerzett élményeit, Jakab még Lázár üres sírja előtt álldogált. Mielőtt Mária a végére ért volna, Zebedeus Dávid és az anyja is megérkezett. Rúth természetesen elhitte a beszámolót, és Júdás is, miután beszélt Dáviddal és Szalóméval.</p>
<p id="p2_3"><sup><small>190:2.3</small></sup>  Időközben, ahogy ők Jakabot keresték és mielőtt még ráakadtak volna, ahogy ő ott álldogált a kertben a sír közelében, Jakab valakinek a jelenlétére lett figyelmes, mintha valaki megérintette volna a vállát; és amikor megfordult, egy különös alak fokozatos megjelenését észlelte maga mellett. Túlságosan elképedt, semhogy szólni tudott volna és túlságosan megijedt, hogy elfusson. Akkor a különös alak megszólalt, ezt mondta: „Jakab, azért jöttem, hogy elhívjalak az országért való szolgálatra. Komolyan fogj össze a testvéreiddel és kövess engem.” Amikor Jakab meghallotta a nevét, már tudta, hogy az ő bátyja, Jézus az, aki megszólította. Mindannyiuknak kisebb-nagyobb nehézséget okozott, hogy felismerjék a Mester morontia alakját, de közülük csak keveseknek okozott gondot felismerni a hangját vagy másként azonosítani az ő elbűvölő személyiségét, mihelyt beszédbe elegyedett velük.<sup id="cite4"><a href="#fn4">[4]</a></sup></p>
<p id="p2_4"><sup><small>190:2.4</small></sup>  Amikor Jakab felfogta, hogy Jézus szólította meg, elkezdett térdre ereszkedni, azt kiáltva, „Atyám és fivérem,” Jézus azonban kérte, hogy maradjon állva, amíg beszélnek. Csaknem három percen keresztül sétáltak és beszélgettek a kertben; beszéltek a korábbi napok élményeiről és foglalkoztak a közeljövő eseményeivel. Ahogy közeledtek a házhoz, Jézus így szólt: „Búcsúzom Jakab, addig is, amikor majd mindannyiatokat együtt köszönthetlek.”</p>
<p id="p2_5"><sup><small>190:2.5</small></sup>  Jakab, akit ezalatt Betfagéban kerestek, beszaladt a házba ezt kiáltva: „Épp most láttam Jézust és beszéltem is vele, beszélgettünk. Nem halt meg; feltámadt! Azzal tűnt el előlem, hogy »Búcsúzom, addig is, amikor majd mindannyiatokat együtt köszönthetlek.«” Alighogy befejezte, Júdás tért vissza, és Júdás miatt újra elmesélte a Jézussal való kertbeli találkozásának élményét. Ekkor már mind hinni kezdtek Jézus feltámadásában. Jakab ekkor bejelentette, hogy ő nem akar visszatérni Galileába, és Dávid így kiáltott: „Nemcsak izgatott nők látták őt; most már erősszívű férfiak is látni kezdik. Arra számítok, hogy jómagam is látni fogom.”</p>
<p id="p2_6"><sup><small>190:2.6</small></sup>  Dávid nem is várt sokáig, mert Jézusnak a halandók által felismert negyedik megjelenésére röviddel két óra előtt került sor épp itt, Márta és Mária házában, amikor látható alakban megjelent a földi családja és a barátaik előtt, mely társaság összesen húsz főből állt. A Mester a nyitott hátsó ajtóban jelent meg és ezt mondta: „Béke legyen veletek. Üdvözöllek titeket, akik egykor közel álltatok hozzám a húsvér testben és akik a mennyország fivéreinek és nővéreinek társaságát alkotjátok. Hogyan is kételkedhettetek? Miért várakoztatok oly sokáig, mire úgy döntöttetek, hogy teljes szívvel követitek az igazság fényét? Gyertek hát mindannyian, az Igazság Szellemének az Atya országában lévő közösségébe.” Ahogy kezdtek magukhoz térni a megdöbbenés okozta első megrázkódtatásból, elindultak feléje, hogy megöleljék, ám ő eltűnt a szemük elől.</p>
<p id="p2_7"><sup><small>190:2.7</small></sup>  Mindannyian be akartak rohanni a városba, hogy beszámoljanak a kételkedő apostoloknak a történtekről, de Jakab visszatartotta őket. Egyedül a magadáni Mária kapott engedélyt arra, hogy visszatérjen József házába. Jakab azért tiltotta meg nekik, hogy a morontia látogatás tényét szétkürtöljék, mert Jézus mondott neki valamit, amikor a kertben beszélgettek. Jakab azonban nem hozott nyilvánosságra többet a feltámadt Mesterrel ezen a napon Lázár betániai házánál folytatott beszélgetéséből.</p>
<h2 id="p3" class="toc-header"><a href="#p3" class="toc-anchor">¶</a> 3. JÓZSEF HÁZÁBAN </h2>
<p id="p3_1"><sup><small>190:3.1</small></sup>  Jézusnak a halandói szem által is felismert ötödik morontia megmutatkozására az arimateai József házában összegyűlt, mintegy huszonöt női hívő előtt került sor, nagyjából negyed ötkor ugyanezen a vasárnap délutánon. A magadáni Mária épp néhány perccel e jelenés előtt ért vissza József házához. Jakab, Jézus öccse arra kérte, hogy az apostoloknak semmit se mondjon a Mester betániai megjelenéséről. De nem kérte arra Máriát, hogy tartózkodjon attól, hogy beszámoljon a történtekről a hívő nőtestvéreinek. Ennek megfelelően, miután Mária megígértette az összes nővel, hogy titokban tartják a dolgot, előadta a nemrégiben történteket, amit Jézussal élt át Betániában. Épp a felkavaró beszámoló közepén tartott, amikor hirtelenül ünnepélyes csend telepedett rájuk; észrevették a körükben a feltámadt Jézus teljesen látható alakját. Ő ezzel üdvözölte őket: „Béke legyen veletek<sup id="cite5"><a href="#fn5">[5]</a></sup>. Az ország közösségében nem lesznek sem zsidók, sem nem-zsidók, sem gazdagok, sem szegények, sem szabadok, sem rabszolgák, sem férfiak, sem nők<sup id="cite6"><a href="#fn6">[6]</a></sup><sup id="cite7"><a href="#fn7">[7]</a></sup>. Titeket is arra kérlek, hogy terjesszétek az emberiségnek az Istennél való fiúi elismerés örömhírén keresztül történő, mennyországban való felszabadulásának jó üzenetét. Menjetek el az egész világba, hirdessétek ezt az örömhírt és erősítsétek meg a hívek ebbéli hitét. Mialatt ezt cselekszitek, ne feledkezzetek meg arról, hogy segédkezzetek a betegeknek és erőt öntsetek azokba, akik félénkek és akiket félelem gyötör<sup id="cite8"><a href="#fn8">[8]</a></sup>. Én mindig veletek leszek, egészen a föld határáig.” Amint ezt elmondta, eltűnt a szemük elől, miközben a nők leborultak és némán imádták őt.</p>
<p id="p3_2"><sup><small>190:3.2</small></sup>  Jézusnak az eddig lezajlott öt morontia megjelenéséből a magadáni Mária négynek tanúja volt.</p>
<p id="p3_3"><sup><small>190:3.3</small></sup>  Annak eredményeként, hogy hírvivőket küldtek ki a délelőtt derekán és amiatt, hogy Jézus József házánál való megjelenésével összefüggésben nem szándékos hírverésre került sor, kora este értesültek a zsidók vezetői arról, hogy a városban Jézus feltámadásának hírét terjesztik, és hogy sokan azt állítják, hogy látták őt. A Szanhedrin tagjait alaposan felkavarták ezek a híresztelések. Kajafás, miután sietve egyeztetett Annással, összehívta a Szanhedrin ülését aznap este nyolc órára. Ezen az ülésen történt, hogy határozatot hoztak arról, hogy a zsinagógákból kizárnak mindenkit, aki Jézus feltámadásáról beszél. Még azt is javasolták, hogy mindenkit, aki azt állítja, hogy látta őt, végeztessenek ki; e javaslatról azonban nem szavaztak, mivel az ülés a valóságos fejvesztettséggel határos zűrzavarban feloszlott. Addig úgy hitték, hogy végeztek Jézussal. Azonban rá kellett ébredniük, hogy a názáreti férfival kapcsolatos igazi bonyodalom csak most kezdődik.</p>
<h2 id="p4" class="toc-header"><a href="#p4" class="toc-anchor">¶</a> 4. JÉZUS MEGJELENÉSE A GÖRÖGÖKNEK </h2>
<p id="p4_1"><sup><small>190:4.1</small></sup>  Fél öt körül, egy bizonyos Fláviusz házában a Mester hatodszor is megjelent morontia alakjában az ott összegyűlt mintegy negyven görög hívő előtt. Mialatt azok a Mester feltámadásáról szóló beszámolókat vitatták meg, ő megjelent közöttük, pedig az ajtókat gondosan bezárták, és e szavakkal szólt hozzájuk: „Béke legyen veletek. Bár az Ember Fia a földön a zsidók között jelent meg, mindenkihez jött segédkezni. Az Atyám országában nem lesznek sem zsidók, sem nem-zsidók; mindannyian testvérek lesztek — az Isten fiai<sup id="cite9"><a href="#fn9">[9]</a></sup>. Menjetek hát el az egész világba, úgy hirdetvén az üdvözülés ezen örömhírét, ahogy az ország követeitől kaptátok, és én szövetségesetek leszek az Atya hites és igaz fiainak testvériségében<sup id="cite10"><a href="#fn10">[10]</a></sup><sup id="cite11"><a href="#fn11">[11]</a></sup><sup id="cite12"><a href="#fn12">[12]</a></sup><sup id="cite13"><a href="#fn13">[13]</a></sup>.” Miután imigyen megbízta őket, eltávozott a körükből, és nem látták többé. Egész este a házban maradtak; túlságosan letaglózta őket a megilletődés és a félelem, semhogy előmerészkedtek volna. E görögök közül nem is aludt senki azon az éjszakán; mindvégig fennmaradtak és ezeket a dolgokat tárgyalták és remélték, hogy a Mester újra meglátogatja őket. E csoportban sok olyan görög is ott volt, akik jelen voltak a Getszemániban, amikor a katonák elfogták Jézust és Júdás csókkal árulta el őt.</p>
<p id="p4_2"><sup><small>190:4.2</small></sup>  A Jézus feltámadásáról szóló híresztelések és a követői előtt lezajlott megjelenéseiről szóló beszámolók gyorsan terjedtek, és az egész városban a tetőfokára hágott az izgalom. A Mester már megjelent a családjának, a nőknek és a görögöknek, és hamarosan megmutatkozik az apostolok körében. A Szanhedrin rövidesen hozzáfog ezeknek az új kérdéseknek a vizsgálatához, melyek oly hirtelenül zúdultak rá a zsidó vezetőkre. Jézus sokat gondol az apostolaira, de azt szeretné, ha még néhány órát egyedül töltenének azzal, hogy ünnepélyesen magukba szállnak és alaposan átgondolják a dolgokat, mielőtt meglátogatja őket.</p>
<h2 id="p5" class="toc-header"><a href="#p5" class="toc-anchor">¶</a> 5. SÉTA A KÉT TESTVÉRREL </h2>
<p id="p5_1"><sup><small>190:5.1</small></sup>  Emmauszban, Jeruzsálemtől bő tíz kilométerre nyugatra élt két testvér, két pásztor, akik a páska-ünnepet Jeruzsálemben töltötték, ellátogatva az áldozásokra, szertartásokra és ünnepi eseményekre. Kleofás, az idősebbik félig már hitt Jézusban; legalábbis a zsinagógából már kitiltották. Az öccse, Jákob nem volt hívő, bár nagyon foglalkoztatták a Mester tanításairól és tetteiről hallott dolgok.</p>
<figure id="Figure_190_5_1" class="image urantiapedia">
<img src="/image/The_Urantia_Book/Jesus_life/paintings/The_Pilgrims_of_Emmaus_on_the_Road.jpg">
<figcaption>
<em>Az emmausi zarándokok az úton</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Pilgrims_of_Emmaus_on_the_Road_(Les_pèlerins_d'Emmaüs_en_chemin)_-_James_Tissot.jpg" target="_blank">Wikimedia</a>
</figcaption>
</figure>
<p id="p5_2"><sup><small>190:5.2</small></sup>  Ezen a vasárnap délutánon, néhány perccel öt óra előtt és Jeruzsálemtől mintegy öt kilométernyire, a két testvér az Emmauszba vezető úton gyalogolt, és komoly beszélgetést folytattak Jézusról, az ő tanításairól, munkájáról, közelebbről is azokról a híresztelésekről, hogy a sírja üres, és hogy bizonyos nők beszéltek vele<sup id="cite14"><a href="#fn14">[14]</a></sup>. Kleofás félig elhitte ezeket a beszámolókat, Jákob azonban kitartott amellett, hogy az egész ügy valószínűleg csalás. Ahogy hazafelé menet így vitatkoztak és beszélgettek, Jézus morontia megnyilvánulása, az ő hetedik megjelenése jött velük, ahogy az úton haladtak. Kleofás gyakran hallotta Jézust tanítani és néhány alkalommal együtt is étkezett vele a jeruzsálemi hívek házaiban. De még akkor sem ismerte fel a Mestert, amikor az beszédbe elegyedett velük.</p>
<p id="p5_3"><sup><small>190:5.3</small></sup>  Miután egy darabon együtt haladt velük, Jézus így szólt: „Miről beszélgettetek oly nagy komolyan, amikor összetalálkoztunk?” Amikor Jézus ezt elmondta, azok megálltak és szomorú álmélkodással tekintettek rá. Kleofás azt kérdezte: „Hogy lehet az, hogy itt vagy Jeruzsálemben és nincs tudomásod a közelmúltban történt dolgokról?” Erre a Mester azt kérdezte: „Miféle dolgokról?” Kleofás így felelt: „Ha nem tudsz ezekről, akkor te vagy az egyetlen Jeruzsálemben, aki nem hallotta a názáreti Jézusról szóló szóbeszédeket, aki szóban és tettben nagy próféta volt Isten és minden ember előtt. A főpapok és az uraink a rómaiak kezére adták őt és követelték, hogy feszítsék keresztre. Sokunk abban reménykedett, hogy ő az, aki megszabadítja Izráelt a hitetlenek igájából. De ez nem minden. Ma van a harmadik napja, hogy keresztre feszítették, és bizonyos nők azzal a kijelentéssel leptek meg minket ma, hogy kora reggel kimentek a sírjához és üresen találták azt. E nők erősködnek, hogy beszéltek ezzel a férfival; azt állítják, hogy feltámadott holtából. Amikor a nők beszámoltak erről a férfiaknak, két apostola szaladt ki a sírhoz és ők is csak üresen találták” — és itt félbeszakítva a testvérét, Jákob azt mondta, „de ők nem látták Jézust”<sup id="cite15"><a href="#fn15">[15]</a></sup>.</p>
<p id="p5_4"><sup><small>190:5.4</small></sup>  Ahogy továbbhaladtak, Jézus azt mondta nekik: „Milyen nehezen fogjátok fel az igazságot! Mivel azt mondjátok, hogy e férfi tanításairól és munkájáról beszélgettetek, én felvilágosíthatlak titeket, mert jobban ismerem e tanokat<sup id="cite16"><a href="#fn16">[16]</a></sup><sup id="cite17"><a href="#fn17">[17]</a></sup>. Nem emlékeztek arra, hogy ez a Jézus mindig azt tanította, hogy az ő országa nem e világi, és hogy minden ember, lévén az Isten fia, szabadságot és függetlenséget talál a mennyei Atya szeretet-igazságának ezen új országában végzendő szeretetteljes szolgálat által megteremtett testvéri közösség szellemi örömében? Nem emlékeztek, hogy az Ember Fia miként hirdette az Isten üdvözítését minden emberre vonatkozóan, amint segédkezett a betegeknek és a szenvedőknek, szabaddá téve azokat, akiket félelem béklyózott és rossz igázott le? Nem tudjátok, hogy ez a názáreti férfi azt mondta a tanítványainak, hogy Jeruzsálembe kell mennie, az ellenségei kezére kell adatnia, akik megölik őt, és hogy a harmadik napon feltámad? Nem beszéltek nektek minderről? Hát sohasem olvastatok az Írásokban a zsidók és a nem-zsidók üdvözülésének napjáról, ahol azt mondja, hogy őbenne a föld minden családja áldott lesz; hogy meghallja ő a szükséget szenvedők kiáltását és megmenti az őt kereső szegények lelkét; hogy minden nemzet áldottnak fogja őt nevezni? Hogy az ilyen Megszabadító olyan lesz, mint egy nagy szikla árnyéka a tikkadt földön<sup id="cite18"><a href="#fn18">[18]</a></sup><sup id="cite19"><a href="#fn19">[19]</a></sup><sup id="cite20"><a href="#fn20">[20]</a></sup><sup id="cite21"><a href="#fn21">[21]</a></sup><sup id="cite22"><a href="#fn22">[22]</a></sup><sup id="cite23"><a href="#fn23">[23]</a></sup><sup id="cite24"><a href="#fn24">[24]</a></sup>. Hogy igaz pásztorként fogja jóllakatni a nyájat, karjára gyűjtve a bárányokat és gyöngéden az ölében hordozza őket<sup id="cite25"><a href="#fn25">[25]</a></sup>. Hogy felnyitja a szellemileg vakok szemét és a kétségbeesés foglyait elviszi a teljes szabadságra és világosságra; hogy mindenki, aki sötétségben gubbaszt, meglátja majd az örökkévaló üdvözülés nagy fényességét<sup id="cite26"><a href="#fn26">[26]</a></sup><sup id="cite27"><a href="#fn27">[27]</a></sup>. Hogy bekötözi a megtört szívűeket, szabadulást hirdet a bűn rabjainak, és kinyitja azok tömlöcét, akiket a félelem ejtett rabul és a rossz béklyózott meg<sup id="cite28"><a href="#fn28">[28]</a></sup>. Hogy vigaszt hoz azoknak, akik búsulnak és az üdvözülés örömét adja nekik a bánat és a szomorúság helyébe<sup id="cite29"><a href="#fn29">[29]</a></sup><sup id="cite30"><a href="#fn30">[30]</a></sup>. Hogy ő lesz minden nemzet vágya és mindazok örökkévaló öröme, akik igazságosságot keresnek<sup id="cite31"><a href="#fn31">[31]</a></sup><sup id="cite32"><a href="#fn32">[32]</a></sup>. Hogy az igazság és pártatlanság Fia gyógyító fénnyel és megmentő erővel támad fel a világra; sőt, hogy megmenti az ő népét a bűneiktől; hogy valóban megkeresi és megmenti az elveszetteket<sup id="cite33"><a href="#fn33">[33]</a></sup><sup id="cite34"><a href="#fn34">[34]</a></sup><sup id="cite35"><a href="#fn35">[35]</a></sup><sup id="cite36"><a href="#fn36">[36]</a></sup>. Hogy nem pusztítja el a gyengéket, hanem üdvözítőleg segédkezik mindenkinek, aki vágyik az igazságosságra és szomjazza azt<sup id="cite37"><a href="#fn37">[37]</a></sup>. Hogy akik hisznek benne, azoknak örök élete lesz<sup id="cite38"><a href="#fn38">[38]</a></sup>. Hogy kiárasztja a szellemét minden húsvér testre, és hogy ez az Igazság Szelleme minden egyes hívőben forrás lesz, mely örökkévaló életre tör fel<sup id="cite39"><a href="#fn39">[39]</a></sup><sup id="cite40"><a href="#fn40">[40]</a></sup>. Nem értettétek meg, hogy milyen nagyszerű az az örömhír, melyet ez az ember adott nektek? Nem fogjátok fel, hogy mily nagy üdvösség ért titeket?”<sup id="cite41"><a href="#fn41">[41]</a></sup><sup id="cite42"><a href="#fn42">[42]</a></sup></p>
<p id="p5_5"><sup><small>190:5.5</small></sup>  Ekkorra már odaértek annak a falunak a közelébe, ahol a két fivér lakott. E két férfi nem szólt egy szót sem azóta, hogy Jézus tanítani kezdte őket az úton haladtukban. Rövidesen oda is értek a szerény hajlékuk elé, és Jézus éppen búcsúzni készült, tovább akart menni az úton, de azok erősen ragaszkodtak ahhoz, hogy bejöjjön és egy darabig velük maradjon. Erősködtek, hogy közel az este, és hogy maradjon velük. Jézus végül ráállt, és miután bementek a házba, rövidesen leültek enni. Odaadták neki a kenyeret, hogy áldja meg, és amint megtörte és átnyújtotta nekik, felnyílt a szemük, és Kleofás felismerte, hogy a vendégük maga a Mester. És amikor azt mondta, „Ez a Mester —,” a morontia Jézus eltűnt a szemük elől.<sup id="cite43"><a href="#fn43">[43]</a></sup></p>
<p id="p5_6"><sup><small>190:5.6</small></sup>  Erre azt mondták, egyik a másiknak, „Nem csoda, hogy égett a szívünk a vágytól, amint beszélt nekünk, mialatt az úton haladtunk! Ezalatt megértette velünk az Írások tanításait!”<sup id="cite44"><a href="#fn44">[44]</a></sup></p>
<p id="p5_7"><sup><small>190:5.7</small></sup>  Nem akartak evéssel foglalatoskodni. Látták a morontia Mestert, és kirohantak a házból, siettek vissza Jeruzsálembe, hogy továbbadják a feltámadt Megmentőről szóló jó hírt<sup id="cite45"><a href="#fn45">[45]</a></sup>.</p>
<p id="p5_8"><sup><small>190:5.8</small></sup>  Aznap este nagyjából kilenc órakor, épp mielőtt a Mester megjelent a tízeknek, toppant be e két izgatott testvér az apostolokhoz a felsőterembe, azt állítva, hogy látták Jézust és beszéltek is vele<sup id="cite46"><a href="#fn46">[46]</a></sup>. Elmeséltek mindent, amit Jézus mondott nekik, és hogy mennyire nem ismerték fel őt addig, amíg meg nem szegte a kenyeret.</p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/The_Urantia_Book/189">írás 189. A feltámadás</a></td>
        <td><a href="/hu/The_Urantia_Book/Index">Index</a></td>
        <td><a href="/hu/The_Urantia_Book/191">írás 191. Jelenések az apostolok és más vezetők előtt</a></td>
      </tr>
    </tbody>
  </table>
</figure>
<h2>Hivatkozások</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Jézus irányítja az egész „életet”</i>: <a href="/hu/Bible/John/10#v17">Jn 10:17-18</a>; <a href="/hu/Bible/John/11#v25">Jn 11:25-26</a>; <a href="/hu/Bible/John/17#v2">Jn 17:2-3</a>. </li>
  <li id="fn2"><a href="#cite2">↑</a> <i>Hit a feltámadásban</i>: <a href="/hu/Bible/Acts_of_the_Apostles/4#v10">ApCsel 4:10-12</a>; <a href="/hu/Bible/Romans/10#v9">Róm 10:9-13</a>; <a href="/hu/Bible/1_Corinthians/15#v12">1Kor 15:12-20</a>; <a href="/hu/Bible/1_Peter/1#v21">1Pt 1:21</a>. </li>
  <li id="fn3"><a href="#cite3">↑</a> <i>Jézus megjelent a hívőknek</i>: <a href="/hu/Bible/Acts_of_the_Apostles/10#v41">ApCsel 10:41</a>. </li>
  <li id="fn4"><a href="#cite4">↑</a> <i>Megjelenés Jakabnak</i>: <a href="/hu/Bible/1_Corinthians/15#v7a">1Kor 15:7a</a>. </li>
  <li id="fn5"><a href="#cite5">↑</a> <i>Az országban nincsenek különbségek</i>: <a href="/hu/Bible/2_Chronicles/19#v7">2Krón 19:7</a>; <a href="/hu/Bible/Job/34#v19">Jób 34:19</a>; <a href="/hu/Bible/Sirach/35#v12">Bölcs 35:12</a>; <a href="/hu/Bible/Acts_of_the_Apostles/10#v34">ApCsel 10:34</a>; <a href="/hu/Bible/Romans/2#v11">Róm 2:11</a>; <a href="/hu/Bible/Galatians/2#v6">Gal 2:6</a>; <a href="/hu/Bible/Galatians/3#v28">Gal 3:28</a>; <a href="/hu/Bible/Ephesians/6#v9">Ef 6:9</a>; <a href="/hu/Bible/Colossians/3#v11">Kol 3:11</a>. </li>
  <li id="fn6"><a href="#cite6">↑</a> <i>Nagy megbízatás</i>: <a href="/hu/Bible/Matthew/24#v14">Mt 24:14</a>; <a href="/hu/Bible/Matthew/28#v19">Mt 28:19-20a</a>; <a href="/hu/Bible/Mark/13#v10">Mk 13:10</a>; <a href="/hu/Bible/Mark/16#v15">Mk 16:15</a>; <a href="/hu/Bible/Luke/24#v47">Lk 24:47</a>; <a href="/hu/Bible/John/17#v18">Jn 17:18</a>; <a href="/hu/Bible/Acts_of_the_Apostles/1#v8b">ApCsel 1:8b</a>. </li>
  <li id="fn7"><a href="#cite7">↑</a> <i>A fiúság evangéliuma</i>: <a href="/hu/Bible/1_Chronicles/22#v10">1Krón 22:10</a>; <a href="/hu/Bible/Psalms/2#v7">Zsolt 2:7</a>; <a href="/hu/Bible/Isaiah/56#v5">Iz 56:5</a>; <a href="/hu/Bible/Matthew/5#v9">Mt 5:9,16,45</a>; <a href="/hu/Bible/Luke/20#v36">Lk 20:36</a>; <a href="/hu/Bible/John/1#v12">Jn 1:12-13</a>; <a href="/hu/Bible/John/11#v52">Jn 11:52</a>; <a href="/hu/Bible/Acts_of_the_Apostles/17#v28">ApCsel 17:28-29</a>; <a href="/hu/Bible/Romans/8#v14">Róm 8:14-17,19,21</a>; <a href="/hu/Bible/Romans/9#v26">Róm 9:26</a>; <a href="/hu/Bible/2_Corinthians/6#v18">2Kor 6:18</a>; <a href="/hu/Bible/Galatians/3#v26">Gal 3:26</a>; <a href="/hu/Bible/Galatians/4#v5">Gal 4:5-7</a>; <a href="/hu/Bible/Ephesians/1#v5">Ef 1:5</a>; <a href="/hu/Bible/Philippians/2#v15">Fil 2:15</a>; <a href="/hu/Bible/Hebrews/12#v5">Zsid 12:5-8</a>; <a href="/hu/Bible/1_John/3#v1">1Jn 3:1-2,10</a>; <a href="/hu/Bible/1_John/5#v2">1Jn 5:2</a>; <a href="/hu/Bible/Revelation/21#v7">Jel 21:7</a>; <a href="/hu/Bible/2_Samuel/7#v14">2Sám 7:14</a>. </li>
  <li id="fn8"><a href="#cite8">↑</a> <i>Nagy ígéret</i>: <a href="/hu/Bible/Matthew/28#v20">Mt 28:20</a>. </li>
  <li id="fn9"><a href="#cite9">↑</a> <i>Sem zsidó, sem pogány</i>: <a href="/hu/Bible/2_Chronicles/19#v7">2Krón 19:7</a>; <a href="/hu/Bible/Job/34#v19">Jób 34:19</a>; <a href="/hu/Bible/Sirach/35#v12">Bölcs 35:12</a>; <a href="/hu/Bible/Acts_of_the_Apostles/10#v34">ApCsel 10:34</a>; <a href="/hu/Bible/Romans/2#v11">Róm 2:11</a>; <a href="/hu/Bible/Galatians/2#v6">Gal 2:6</a>; <a href="/hu/Bible/Galatians/3#v28">Gal 3:28</a>; <a href="/hu/Bible/Ephesians/6#v9">Ef 6:9</a>; <a href="/hu/Bible/Colossians/3#v11">Kol 3:11</a>. </li>
  <li id="fn10"><a href="#cite10">↑</a> <i>Nagy megbízatás</i>: <a href="/hu/Bible/Matthew/24#v14">Mt 24:14</a>; <a href="/hu/Bible/Matthew/28#v19">Mt 28:19-20a</a>; <a href="/hu/Bible/Mark/13#v10">Mk 13:10</a>; <a href="/hu/Bible/Mark/16#v15">Mk 16:15</a>; <a href="/hu/Bible/Luke/24#v47">Lk 24:47</a>; <a href="/hu/Bible/John/17#v18">Jn 17:18</a>; <a href="/hu/Bible/Acts_of_the_Apostles/1#v8b">ApCsel 1:8b</a>. </li>
  <li id="fn11"><a href="#cite11">↑</a> <i>Az üdvösség evangéliuma</i>: <a href="/hu/Bible/Luke/1#v69">Lk 1:69,77</a>; <a href="/hu/Bible/Luke/3#v6">Lk 3:6</a>; <a href="/hu/Bible/John/4#v22">Jn 4:22-23</a>; <a href="/hu/Bible/Acts_of_the_Apostles/4#v12">ApCsel 4:12</a>; <a href="/hu/Bible/Acts_of_the_Apostles/13#v47">ApCsel 13:47</a>; <a href="/hu/Bible/Acts_of_the_Apostles/16#v17">ApCsel 16:17</a>; <a href="/hu/Bible/Acts_of_the_Apostles/28#v28">ApCsel 28:28</a>; <a href="/hu/Bible/Romans/1#v16">Róm 1:16-17</a>; <a href="/hu/Bible/Romans/10#v10">Róm 10:10-13</a>; <a href="/hu/Bible/Ephesians/1#v13">Ef 1:13-14</a>; <a href="/hu/Bible/Philippians/1#v19">Fil 1:19,28</a>; <a href="/hu/Bible/1_Thessalonians/5#v9">1Tesz 5:9</a>; <a href="/hu/Bible/Titus/2#v11">Tit 2:11</a>. </li>
  <li id="fn12"><a href="#cite12">↑</a> <i>Közösség, testvériség</i>: <a href="/hu/Bible/1_Corinthians/1#v9">1Kor 1:9-10</a>; <a href="/hu/Bible/1_John/1#v3">1Jn 1:3-7</a>. </li>
  <li id="fn13"><a href="#cite13">↑</a> <i>A hit fiai</i>: <a href="/hu/Bible/Galatians/3#v26">Gal 3:26</a>. </li>
  <li id="fn14"><a href="#cite14">↑</a> <i>Emmausba vezető út</i>: <a href="/hu/Bible/Mark/16#v12">Mk 16:12</a>; <a href="/hu/Bible/Luke/24#v13">Lk 24:13-16</a>. </li>
  <li id="fn15"><a href="#cite15">↑</a> <i>Beszéljünk Jézusról</i>: <a href="/hu/Bible/Luke/24#v17">Lk 24:17-24</a>. </li>
  <li id="fn16"><a href="#cite16">↑</a> <i>Jézus beszéde</i>: <a href="/hu/Bible/Luke/24#v27">Lk 24:27</a>. </li>
  <li id="fn17"><a href="#cite17">↑</a> <i>Emberek, akik lassan tanulják meg az igazságot</i>: <a href="/hu/Bible/Luke/24#v25">Lk 24:25-27</a>. </li>
  <li id="fn18"><a href="#cite18">↑</a> <i>Királyság nem e világból való</i>: <a href="/hu/Bible/John/8#v23">Jn 8:23</a>; <a href="/hu/Bible/John/18#v36">Jn 18:36</a>. </li>
  <li id="fn19"><a href="#cite19">↑</a> <i>Minden ember Isten fia</i>: <a href="/hu/Bible/1_Chronicles/22#v10">1Krón 22:10</a>; <a href="/hu/Bible/Psalms/2#v7">Zsolt 2:7</a>; <a href="/hu/Bible/Isaiah/56#v5">Iz 56:5</a>; <a href="/hu/Bible/Matthew/5#v9">Mt 5:9,16,45</a>; <a href="/hu/Bible/Luke/20#v36">Lk 20:36</a>; <a href="/hu/Bible/John/1#v12">Jn 1:12-13</a>; <a href="/hu/Bible/John/11#v52">Jn 11:52</a>; <a href="/hu/Bible/Acts_of_the_Apostles/17#v28">ApCsel 17:28-29</a>; <a href="/hu/Bible/Romans/8#v14">Róm 8:14-17,19,21</a>; <a href="/hu/Bible/Romans/9#v26">Róm 9:26</a>; <a href="/hu/Bible/2_Corinthians/6#v18">2Kor 6:18</a>; <a href="/hu/Bible/Galatians/3#v26">Gal 3:26</a>; <a href="/hu/Bible/Galatians/4#v5">Gal 4:5-7</a>; <a href="/hu/Bible/Ephesians/1#v5">Ef 1:5</a>; <a href="/hu/Bible/Philippians/2#v15">Fil 2:15</a>; <a href="/hu/Bible/Hebrews/12#v5">Zsid 12:5-8</a>; <a href="/hu/Bible/1_John/3#v1">1Jn 3:1-2,10</a>; <a href="/hu/Bible/1_John/5#v2">1Jn 5:2</a>; <a href="/hu/Bible/Revelation/21#v7">Jel 21:7</a>; <a href="/hu/Bible/2_Samuel/7#v14">2Sám 7:14</a>. </li>
  <li id="fn20"><a href="#cite20">↑</a> <i>Megjósolt halál és feltámadás</i>: <a href="/hu/Bible/Matthew/16#v21">Mt 16:21</a>; <a href="/hu/Bible/Matthew/17#v22">Mt 17:22-23a</a>; <a href="/hu/Bible/Matthew/20#v17">Mt 20:17-19</a>; <a href="/hu/Bible/Matthew/27#v63">Mt 27:63</a>; <a href="/hu/Bible/Mark/8#v31">Mk 8:31</a>; <a href="/hu/Bible/Mark/9#v31">Mk 9:31</a>; <a href="/hu/Bible/Mark/10#v32">Mk 10:32-34</a>; <a href="/hu/Bible/Luke/9#v22">Lk 9:22,31,43b-44</a>; <a href="/hu/Bible/Luke/18#v31">Lk 18:31-33</a>; <a href="/hu/Bible/Luke/24#v7">Lk 24:7,46</a>; <a href="/hu/Bible/John/14#v28a">Jn 14:28a</a>; <a href="/hu/Bible/John/20#v9">Jn 20:9</a>. </li>
  <li id="fn21"><a href="#cite21">↑</a> <i>Minden család áldott lesz</i>: <a href="/hu/Bible/Genesis/12#v3">Ter 12:3</a>; <a href="/hu/Bible/Genesis/28#v14">Ter 28:14</a>. </li>
  <li id="fn22"><a href="#cite22">↑</a> <i>Meghallgatja a szegények és rászorulók kiáltását</i>: <a href="/hu/Bible/Psalms/72#v4">Zsolt 72:4,12-13</a>; <a href="/hu/Bible/Psalms/113#v5">Zsolt 113:5-8</a>; <a href="/hu/Bible/Isaiah/41#v17">Iz 41:17</a>. </li>
  <li id="fn23"><a href="#cite23">↑</a> <i>A nemzetek áldottnak nevezik őt</i>: <a href="/hu/Bible/Psalms/72#v17">Zsolt 72:17</a>; <a href="/hu/Bible/Malachi/3#v12">Mal 3:12</a>. </li>
  <li id="fn24"><a href="#cite24">↑</a> <i>A nagy szikla árnyéka</i>: <a href="/hu/Bible/Isaiah/32#v2">Iz 32:2</a>. </li>
  <li id="fn25"><a href="#cite25">↑</a> <i>Igazi pásztorként legelteti a nyájat</i>: <a href="/hu/Bible/Isaiah/40#v11">Iz 40:11</a>. </li>
  <li id="fn26"><a href="#cite26">↑</a> <i>Nyissa meg a lelki vakok szemét</i>: <a href="/hu/Bible/Isaiah/42#v7">Iz 42:7</a>. </li>
  <li id="fn27"><a href="#cite27">↑</a> <i>A sötétségben nagy világosság</i>: <a href="/hu/Bible/Isaiah/9#v2">Iz 9:2</a>. </li>
  <li id="fn28"><a href="#cite28">↑</a> <i>Kötözzétek meg a megtört szívűeket</i>: <a href="/hu/Bible/Isaiah/61#v1">Iz 61:1</a>. </li>
  <li id="fn29"><a href="#cite29">↑</a> <i>Megvigasztalja a gyászolókat</i>: <a href="/hu/Bible/Isaiah/57#v18">Iz 57:18</a>; <a href="/hu/Bible/Isaiah/61#v2">Iz 61:2-3</a>; <a href="/hu/Bible/Jeremiah/31#v13">Jer 31:13</a>; <a href="/hu/Bible/Matthew/5#v4">Mt 5:4</a>. </li>
  <li id="fn30"><a href="#cite30">↑</a> <i>Az üdvösség öröme</i>: <a href="/hu/Bible/Psalms/51#v12">Zsolt 51:12</a>; <a href="/hu/Bible/Isaiah/12#v3">Iz 12:3</a>; <a href="/hu/Bible/Habakkuk/3#v18">Hab 3:18</a>. </li>
  <li id="fn31"><a href="#cite31">↑</a> <i>Ő minden nemzet vágya</i>: <a href="/hu/Bible/Haggai/2#v7">Ag 2:7</a>. </li>
  <li id="fn32"><a href="#cite32">↑</a> <i>Örök öröm</i>: <a href="/hu/Bible/Isaiah/35#v10">Iz 35:10</a>; <a href="/hu/Bible/Isaiah/51#v11">Iz 51:11</a>; <a href="/hu/Bible/Isaiah/61#v7">Iz 61:7</a>. </li>
  <li id="fn33"><a href="#cite33">↑</a> <i>Fiú, az igazságosság napja</i>: <a href="/hu/Bible/Malachi/4#v2">Mal 4:2</a>. </li>
  <li id="fn34"><a href="#cite34">↑</a> <i>Megváltó erő</i>: <a href="/hu/Bible/Psalms/28#v8">Zsolt 28:8</a>. </li>
  <li id="fn35"><a href="#cite35">↑</a> <i>Megment minket a bűneinktől</i>: <a href="/hu/Bible/Matthew/1#v21">Mt 1:21</a>. </li>
  <li id="fn36"><a href="#cite36">↑</a> <i>Megkeresi és megmenti az elveszetteket</i>: <a href="/hu/Bible/Matthew/18#v11">Mt 18:11</a>; <a href="/hu/Bible/Luke/19#v10">Lk 19:10</a>. </li>
  <li id="fn37"><a href="#cite37">↑</a> <i>Szomjúhozik az igazságra</i>: <a href="/hu/Bible/Matthew/5#v6">Mt 5:6</a>. </li>
  <li id="fn38"><a href="#cite38">↑</a> <i>A hívők örökké élnek</i>: <a href="/hu/Bible/Daniel/12#v2">Dán 12:2</a>; <a href="/hu/Bible/Matthew/19#v16">Mt 19:16,29</a>; <a href="/hu/Bible/Matthew/25#v46">Mt 25:46</a>; <a href="/hu/Bible/Mark/10#v17">Mk 10:17,30</a>; <a href="/hu/Bible/Luke/10#v25">Lk 10:25</a>; <a href="/hu/Bible/Luke/18#v18">Lk 18:18,30</a>; <a href="/hu/Bible/John/3#v15">Jn 3:15-16,36</a>; <a href="/hu/Bible/John/4#v14">Jn 4:14,36</a>; <a href="/hu/Bible/John/5#v24">Jn 5:24,39</a>; <a href="/hu/Bible/John/6#v27">Jn 6:27,40,47</a>; <a href="/hu/Bible/John/6#v54">Jn 6:54,68</a>; <a href="/hu/Bible/John/8#v51">Jn 8:51-52</a>; <a href="/hu/Bible/John/10#v28">Jn 10:28</a>; <a href="/hu/Bible/John/11#v25">Jn 11:25-26</a>; <a href="/hu/Bible/John/12#v25">Jn 12:25,50</a>; <a href="/hu/Bible/John/17#v2">Jn 17:2-3</a>; <a href="/hu/Bible/Acts_of_the_Apostles/13#v46">ApCsel 13:46-48</a>; <a href="/hu/Bible/Romans/2#v7">Róm 2:7</a>; <a href="/hu/Bible/Romans/5#v21">Róm 5:21</a>; <a href="/hu/Bible/Romans/6#v22">Róm 6:22-23</a>; <a href="/hu/Bible/Galatians/6#v8">Gal 6:8</a>; <a href="/hu/Bible/1_Timothy/1#v16">1Tim 1:16</a>; <a href="/hu/Bible/1_Timothy/6#v12">1Tim 6:12,19</a>; <a href="/hu/Bible/Titus/1#v2">Tit 1:2</a>; <a href="/hu/Bible/Titus/3#v7">Tit 3:7</a>; <a href="/hu/Bible/1_John/1#v2">1Jn 1:2</a>; <a href="/hu/Bible/1_John/2#v25">1Jn 2:25</a>; <a href="/hu/Bible/1_John/3#v15">1Jn 3:15</a>; <a href="/hu/Bible/1_John/5#v11">1Jn 5:11,13,20</a>; <a href="/hu/Bible/Jude/1#v21">Júd 1:21</a>; <a href="/hu/Bible/Revelation/22#v5">Jel 22:5</a>. </li>
  <li id="fn39"><a href="#cite39">↑</a> <i>Lelket áraszt minden testre</i>: <a href="/hu/Bible/Ezekiel/11#v19">Ez 11:19</a>; <a href="/hu/Bible/Ezekiel/18#v31">Ez 18:31</a>; <a href="/hu/Bible/Ezekiel/36#v26">Ez 36:26-27</a>; <a href="/hu/Bible/Joel/2#v28">Jo 2:28-29</a>; <a href="/hu/Bible/Luke/24#v49">Lk 24:49</a>; <a href="/hu/Bible/John/7#v39">Jn 7:39</a>; <a href="/hu/Bible/John/14#v16">Jn 14:16-18,23-26</a>; <a href="/hu/Bible/John/15#v4">Jn 15:4,26</a>; <a href="/hu/Bible/John/16#v7">Jn 16:7-8,13-14</a>; <a href="/hu/Bible/John/17#v21">Jn 17:21-23</a>; <a href="/hu/Bible/Acts_of_the_Apostles/1#v5">ApCsel 1:5,8a</a>; <a href="/hu/Bible/Acts_of_the_Apostles/2#v1">ApCsel 2:1-4,16-18</a>; <a href="/hu/Bible/Acts_of_the_Apostles/2#v33">ApCsel 2:33</a>; <a href="/hu/Bible/2_Corinthians/13#v5">2Kor 13:5</a>; <a href="/hu/Bible/Galatians/2#v20">Gal 2:20</a>; <a href="/hu/Bible/Galatians/4#v6">Gal 4:6</a>; <a href="/hu/Bible/Ephesians/1#v13">Ef 1:13</a>; <a href="/hu/Bible/Ephesians/4#v30">Ef 4:30</a>; <a href="/hu/Bible/1_John/4#v12">1Jn 4:12-15</a>. </li>
  <li id="fn40"><a href="#cite40">↑</a> <i>A Lélek lesz a víz forrása</i>: <a href="/hu/Bible/John/4#v14">Jn 4:14</a>. </li>
  <li id="fn41"><a href="#cite41">↑</a> <i>A királyság evangéliuma</i>: <a href="/hu/Bible/Matthew/3#v2">Mt 3:2</a>; <a href="/hu/Bible/Matthew/4#v17">Mt 4:17,23</a>; <a href="/hu/Bible/Matthew/5#v3">Mt 5:3,10,19-20</a>; <a href="/hu/Bible/Matthew/6#v33">Mt 6:33</a>; <a href="/hu/Bible/Matthew/7#v21">Mt 7:21</a>; <a href="/hu/Bible/Matthew/8#v11">Mt 8:11</a>; <a href="/hu/Bible/Matthew/9#v35">Mt 9:35</a>; <a href="/hu/Bible/Matthew/10#v7">Mt 10:7</a>; <a href="/hu/Bible/Matthew/11#v11">Mt 11:11-12</a>; <a href="/hu/Bible/Matthew/12#v28">Mt 12:28</a>; <a href="/hu/Bible/Matthew/13#v11">Mt 13:11,24,31-52</a>; <a href="/hu/Bible/Matthew/16#v19">Mt 16:19</a>; <a href="/hu/Bible/Matthew/18#v1">Mt 18:1-4,23</a>; <a href="/hu/Bible/Matthew/19#v14">Mt 19:14,23-24</a>; <a href="/hu/Bible/Matthew/20#v1">Mt 20:1</a>; <a href="/hu/Bible/Matthew/21#v31">Mt 21:31,43</a>; <a href="/hu/Bible/Matthew/22#v2">Mt 22:2</a>; <a href="/hu/Bible/Matthew/23#v13">Mt 23:13</a>; <a href="/hu/Bible/Matthew/24#v14">Mt 24:14</a>; <a href="/hu/Bible/Matthew/25#v1">Mt 25:1,14</a>; <a href="/hu/Bible/Mark/1#v14">Mk 1:14-15</a>; <a href="/hu/Bible/Mark/4#v11">Mk 4:11,26,30</a>; <a href="/hu/Bible/Mark/9#v1">Mk 9:1,47</a>; <a href="/hu/Bible/Mark/10#v14">Mk 10:14-15,23-25</a>; <a href="/hu/Bible/Mark/12#v34">Mk 12:34</a>; <a href="/hu/Bible/Mark/14#v25">Mk 14:25</a>; <a href="/hu/Bible/Mark/15#v43">Mk 15:43</a>; <a href="/hu/Bible/Luke/4#v43">Lk 4:43</a>; <a href="/hu/Bible/Luke/6#v20">Lk 6:20</a>; <a href="/hu/Bible/Luke/7#v28">Lk 7:28</a>; <a href="/hu/Bible/Luke/8#v1">Lk 8:1,10</a>; <a href="/hu/Bible/Luke/9#v2">Lk 9:2,11,27</a>; <a href="/hu/Bible/Luke/9#v60">Lk 9:60,62</a>; <a href="/hu/Bible/Luke/10#v9">Lk 10:9-11</a>; <a href="/hu/Bible/Luke/11#v20">Lk 11:20</a>; <a href="/hu/Bible/Luke/12#v31">Lk 12:31-32</a>; <a href="/hu/Bible/Luke/13#v18">Lk 13:18,20,28-29</a>; <a href="/hu/Bible/Luke/14#v15">Lk 14:15</a>; <a href="/hu/Bible/Luke/16#v16">Lk 16:16</a>; <a href="/hu/Bible/Luke/17#v20">Lk 17:20-21</a>; <a href="/hu/Bible/Luke/18#v16">Lk 18:16-17,24-25</a>; <a href="/hu/Bible/Luke/19#v11">Lk 19:11</a>; <a href="/hu/Bible/Luke/21#v31">Lk 21:31</a>; <a href="/hu/Bible/Luke/22#v16">Lk 22:16-18</a>; <a href="/hu/Bible/Luke/23#v51">Lk 23:51</a>; <a href="/hu/Bible/John/3#v3">Jn 3:3,5</a>; <a href="/hu/Bible/Romans/14#v17">Róm 14:17</a>; <a href="/hu/Bible/1_Corinthians/4#v20">1Kor 4:20</a>; <a href="/hu/Bible/1_Corinthians/6#v9">1Kor 6:9-10</a>. </li>
  <li id="fn42"><a href="#cite42">↑</a> <i>Milyen nagy üdvösség</i>: <a href="/hu/Bible/Hebrews/2#v3">Zsid 2:3</a>. </li>
  <li id="fn43"><a href="#cite43">↑</a> <i>Érkezés és felismerés</i>: <a href="/hu/Bible/Luke/24#v28">Lk 24:28-31</a>. </li>
  <li id="fn44"><a href="#cite44">↑</a> <i>Nem csoda, hogy a szívek égnek</i>: <a href="/hu/Bible/Luke/24#v32">Lk 24:32</a>. </li>
  <li id="fn45"><a href="#cite45">↑</a> <i>Visszatérés Jeruzsálembe</i>: <a href="/hu/Bible/Luke/24#v33">Lk 24:33</a>. </li>
  <li id="fn46"><a href="#cite46">↑</a> <i>Jó hír: Feltámadt Úr</i>: <a href="/hu/Bible/Mark/16#v13a">Mk 16:13a</a>; <a href="/hu/Bible/Luke/24#v34">Lk 24:34-35</a>. </li>
</ol>
</div>
