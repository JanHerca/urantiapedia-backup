<!--
title: ÍRÁS 180. A BÚCSÚBESZÉD
description: 
published: true
date: 2022-9-13T21:6:8Z
tags: 
editor: ckeditor
dateCreated: 2022-8-10T23:6:51Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/The_Urantia_Book/179">írás 179. Az utolsó estebéd</a></td>
        <td><a href="/hu/The_Urantia_Book/Index">Index</a></td>
        <td><a href="/hu/The_Urantia_Book/181">írás 181. Az utolsó intelmek és figyelmeztetések</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>180:0.1</small></sup>  AZ UTOLSÓ estebéd után, az istendicsőítő ének eléneklését követően az apostolok úgy gondolták, hogy Jézus haladéktalanul vissza akar térni a táborba, de ő jelezte, hogy üljenek le. A Mester így szólt:</p>
<p id="p0_2"><sup><small>180:0.2</small></sup>  „Jól emlékeztek, amikor erszény és tarisznya nélkül küldtelek ki titeket és még azt is javasoltam, hogy ne vigyetek magatokkal külön ruhát. Mindannyian emlékeztek, hogy semmiben sem szenvedtetek hiányt. De most nehéz idők elébe néztek. Többé már nem számíthattok a tömegek jóindulatára. Mostantól kezdve, akinek van erszénye, vigye magával. Amikor elindultok a világba hirdetni ezt az örömhírt, az ellátásotokra azt vigyétek, amit a legjobbnak gondoltok<sup id="cite1"><a href="#fn1">[1]</a></sup>. Én azért jöttem, hogy békét hozzak, de az most egy időig nem fog előtűnni<sup id="cite2"><a href="#fn2">[2]</a></sup>.</p>
<p id="p0_3"><sup><small>180:0.3</small></sup>  Eljött az ideje annak, hogy az Ember Fia megdicsőüljön, és az Atya bennem fog megdicsőülni<sup id="cite3"><a href="#fn3">[3]</a></sup>. Barátaim, én már csak egy kis időre vagyok veletek. Hamarosan keresni fogtok, de nem találtok meg, mert olyan helyre megyek, ahová ti most nem jöhettek<sup id="cite4"><a href="#fn4">[4]</a></sup><sup id="cite5"><a href="#fn5">[5]</a></sup>. De amint elvégeztétek a dolgotokat a földön, mint ahogy én is elvégeztem az enyémet, akkor eljöttök majd hozzám, éppen úgy, ahogy én most az Atyámhoz megyek<sup id="cite6"><a href="#fn6">[6]</a></sup>. Rövid időn belül elhagylak titeket, többé nem láttok engem a földön, de mind látni fogtok az eljövendő korszakban, amikor felemelkedtek az országhoz, melyet Atyám nekem adott.”</p>
<h2 id="p1" class="toc-header"><a href="#p1" class="toc-anchor">¶</a> 1. AZ ÚJ PARANCSOLAT </h2>
<p id="p1_1"><sup><small>180:1.1</small></sup>  Néhány pillanatnyi kötetlen beszélgetést követően Jézus felállt és így szólt: „Amikor előadtam nektek egy példázatot arról, hogy miként kell hajlandóknak lennetek egymás szolgálatára, azt mondtam, hogy egy új parancsolatot szeretnék adni nektek; és ezt most teszem meg, mivel távozni készülök. Jól ismeritek azt a parancsolatot, mely azt mondja, hogy szeressétek egymást; hogy a szomszédodat magadként szeresd. De én nem elégszem meg még ezzel az őszinte odaadással sem a gyermekeim részéről. Azt szeretném, ha még nagyobb szeretetteljes tetteket vinnétek véghez a hívő testvériség országában. Tehát e parancsolatot adom nektek: szeressétek a másikat éppen úgy, ahogy én szerettelek titeket. És ha így szeretitek egymást, minden ember tudni fogja, hogy ti az én tanítványaim vagytok<sup id="cite7"><a href="#fn7">[7]</a></sup>.</p>
<figure id="Figure_180_1_1" class="image urantiapedia image-style-align-right">
<img src="/image/The_Urantia_Book/Jesus_life/paintings/Our_Lord_Jesus_Christ.jpg">
<figcaption>
<em>Urunk Jézus Krisztus</em>, James Tissot, 1886 – 1894, <a href="https://en.wikipedia.org/wiki/File:Brooklyn_Museum_-_Our_Lord_Jesus_Christ_(Notre-Seigneur_Jésus-Christ)_-_James_Tissot.jpg" target="_blank">Wikimedia</a>
</figcaption>
</figure>
<p id="p1_2"><sup><small>180:1.2</small></sup>  Amikor ezen új parancsolatot adom, nem teszek új terhet a lelketekre; inkább új örömöt hozok nektek és lehetővé teszem számotokra, hogy új gyönyörűséget találjatok az abból fakadó boldogság megismerésében, hogy a szívetek ragaszkodását az embertársaitoknak adományozzátok<sup id="cite8"><a href="#fn8">[8]</a></sup>. A nektek és a halandó társaitoknak való szeretet-adományozásában én a legfelsőbb rendű örömöt fogom megtapasztalni, még ha kifelé szenvedést élek is át<sup id="cite9"><a href="#fn9">[9]</a></sup>.</p>
<p id="p1_3"><sup><small>180:1.3</small></sup>  Amikor arra hívlak fel titeket, hogy szeressétek a másikat, éppen úgy, ahogy én szerettelek titeket, akkor az igaz ragaszkodás legfelsőbb mércéjét mutatom nektek, mert embernek ennél nagyobb szeretete nem lehet: hogy életét adja a barátaiért<sup id="cite10"><a href="#fn10">[10]</a></sup><sup id="cite11"><a href="#fn11">[11]</a></sup>. És ti a barátaim vagytok; azok is maradtok, ha hajlandók vagytok megtenni, amit tanítottam nektek. Mesternek hívtatok, de én nem neveztelek benneteket szolgáknak. Ha szeretni tudjátok egymást úgy, ahogy én szeretlek titeket, akkor a barátaim lesztek, és én mindig azt fogom mondani nektek, amit az Atya kinyilatkoztat nekem.</p>
<p id="p1_4"><sup><small>180:1.4</small></sup>  Nem csak ti választottatok engem, hanem én is választottalak titeket, és felavattalak benneteket, hogy menjetek ki a világba és teremjétek a szeretetteljes szolgálat gyümölcseit a társaitok számára éppen úgy, ahogy én közöttetek éltem és kinyilatkoztattam nektek az Atyát<sup id="cite12"><a href="#fn12">[12]</a></sup>. Az Atya és én egyaránt veletek fogunk dolgozni, és az isteni örömöt teljességében tapasztaljátok majd, ha hajlandók vagytok eleget tenni azon felszólításomnak, hogy úgy szeressétek egymást, mint ahogy én szerettelek titeket.”</p>
<p id="p1_5"><sup><small>180:1.5</small></sup>  Ha osztozni akartok a Mester örömében, akkor osztoznotok kell a szeretetében is<sup id="cite13"><a href="#fn13">[13]</a></sup>. Az ő szeretetében osztozni azt jelenti, hogy osztoztatok a szolgálatában. Az ilyen szeretet-tapasztalás nem szabadít meg e világ nehézségeitől; nem teremt új világot, de bizonyosan megújítja a régit.</p>
<p id="p1_6"><sup><small>180:1.6</small></sup>  Tartsátok észben: hűséget kért Jézus, nem áldozatot. Az áldozat tudata azzal jár, hogy hiányzik az ilyen szeretetteljes szolgálatot a legnemesebb örömmé tenni képes őszinte odaadás. A <i>kötelesség</i> eszméje azt jelzi, hogy szolgai beállítottságúak vagytok és ezért nincs meg bennetek az a nagyszerű izgalom, hogy a szolgálatotokat barátként, egy barátnak tegyétek meg. A barátságbeli indíttatás meghalad minden kötelességbeli meggyőződést, és egy barátnak a barát iránti szolgálata sohasem nevezhető áldozatnak. A Mester megtanította az apostolainak, hogy ők az Isten fiai<sup id="cite14"><a href="#fn14">[14]</a></sup>. Testvéreinek nevezte őket, most pedig, a távozása előtt, a barátainak hívta őket.</p>
<h2 id="p2" class="toc-header"><a href="#p2" class="toc-anchor">¶</a> 2. A SZŐLŐTŐ ÉS AZ ÁGAK </h2>
<p id="p2_1"><sup><small>180:2.1</small></sup>  Ezután Jézus újra felállt és folytatta az apostolai tanítását: „Én vagyok az igazi szőlőtő, és az én Atyám a szőlőműves. Én vagyok a szőlőtő, és ti vagytok az ágak. Az Atya csak azt kívánja tőlem, hogy ti bő termést hozzatok<sup id="cite15"><a href="#fn15">[15]</a></sup>. A szőlőtövet csak azért metszik meg, hogy növeljék az ágainak terméshozamát. A belőlem kihajtó minden olyan ágat, mely nem hoz gyümölcsöt, az Atya lemetsz. Minden gyümölcshozó ágat az Atya megtisztít, hogy még több gyümölcsöt teremjen. Az általam elmondott szavakon keresztül ti már tiszták vagytok, de továbbra is tisztának kell maradnotok. Bennem kell lakoznotok, és nekem tibennetek; meghal az ág, ha elválasztják a tőtől. Miként az ág nem tud teremni, hacsak nem marad meg a szőlőtőn, úgy ti sem tudjátok a szeretetteljes szolgálat gyümölcseit teremni, hacsak nem maradtok meg bennem. Emlékezzetek: Én vagyok a valódi szőlőtő, és ti vagytok az élő ágak<sup id="cite16"><a href="#fn16">[16]</a></sup>. Aki bennem él, és én őbenne, az bőven termi a szellem gyümölcseit és megtapasztalja a szellemi szüretet eredményező legfelsőbb örömöt. Ha ezen élő szellemi kapcsolatot fenntartjátok velem, bőséges lesz a termésetek. Ha megmaradtok bennem és a szavaim bennetek élnek, akkor képesek lesztek szabadon tanácskozni velem, és akkor az én élő szellemem képes olyannyira átjárni titeket, hogy kérhettek bármit, amit a szellemem akar, és mindezt ama bizonyságban tehetitek, hogy az Atya teljesíti a kérésünket<sup id="cite17"><a href="#fn17">[17]</a></sup>. Ebben dicsőül meg az Atya: hogy a szőlőtőnek számos élő ága van, és hogy minden egyes ág sok gyümölcsöt hoz. Amikor a világ meglátja e gyümölcstermő ágakat — a barátaimat, akik szeretik egymást, éppen úgy, ahogy én szerettem őket — minden ember tudni fogja, hogy ti igazán az én tanítványaim vagytok<sup id="cite18"><a href="#fn18">[18]</a></sup>.</p>
<p id="p2_2"><sup><small>180:2.2</small></sup>  Ahogy az Atya szeretett engem, úgy szerettelek én is titeket<sup id="cite19"><a href="#fn19">[19]</a></sup>. Éljetek a szeretetemben éppen úgy, ahogy én élek az Atya szeretetében. Ha úgy tesztek, ahogy tanítottam, akkor velem lesztek a szeretetemben éppen úgy, ahogy én megtartottam az Atya szavát és mindig megmaradok az ő szeretetében.”</p>
<p id="p2_3"><sup><small>180:2.3</small></sup>  A zsidók régóta azt tanították, hogy a Messiásnak Dávid ősapáinak „szőlőtövéből kihajtó törzsöknek” kell lennie, és a régi tanítás emlékére Heródes templomának bejáratát egy szőlőfürt és az ahhoz kapcsolódó szőlőtő nagy jelképe díszítette<sup id="cite20"><a href="#fn20">[20]</a></sup>. Az apostolok mind felidézték magukban e dolgokat, mialatt a Mester a felsőteremben ezen az éjszakán beszélt hozzájuk.</p>
<p id="p2_4"><sup><small>180:2.4</small></sup>  De később sok szomorúságot eredményezett a Mester imával kapcsolatos fejtegetéseinek félremagyarázása. Kevés gond támadt volna e tanítások kapcsán, ha a szavaira pontosan emlékeznek és később pontosan jegyzik le azokat. De amint a feljegyzés elkészült, a hívek végül úgy tekintették a Jézus nevében való imát, mint a legfelsőbb rendű varázslat egy formáját, arra gondolva, hogy bármit megkapnak az Atyától, amit csak kérnek. Évszázadokon át őszinte lelkek hite futott zátonyra ezen az akadályon. Mikor fogja a hívek világa végre megérteni, hogy az ima nem a magunk útjának keresési folyamata, hanem inkább az Isten útja bejárásának programja, olyan tanulási tapasztalás, amely arra irányul, hogy miként ismerjük fel és hajtsuk végre az Atya akaratát? Teljes mértékben igaz, hogy amikor az akaratodat igazán hozzáigazítottad az övéhez, ezen akarat-egyesülés révén kérhetsz bármit, és az megadatik. Az ilyen akarat-egyesülés Jézus által és rajta keresztül teremtődik meg, éppen úgy, ahogy a szőlőtő élete az élő ágakba és azokon keresztül áramlik<sup id="cite21"><a href="#fn21">[21]</a></sup>.</p>
<p id="p2_5"><sup><small>180:2.5</small></sup>  Amikor az isteniség és az emberiség között megvan ez az élő kapcsolat, s ha az emberiség meggondolatlanul és tudatlanul önző jólétért és öntelt eredményekért imádkozik, akkor csakis egy isteni válasz lehetséges: több és bővebb gyümölcs meghozatala a szellemből az élő ágak törzsökein. Amikor a szőlőtő ága él, csak egy válasz lehetséges annak minden kérelmére: bővebb szőlőtermés. Valójában az ág csak a gyümölcsért, a szőlőtermésért él, és nem is tehet mást<sup id="cite22"><a href="#fn22">[22]</a></sup>. Az igaz hívő így él, csakis a szellem gyümölcseinek meghozatala céljából: hogy úgy szeresse az embert, ahogy őt magát szerette az Isten — hogy úgy szeressük egymást, ahogy Jézus szeretett bennünket<sup id="cite23"><a href="#fn23">[23]</a></sup><sup id="cite24"><a href="#fn24">[24]</a></sup>.</p>
<p id="p2_6"><sup><small>180:2.6</small></sup>  Amikor az Atya fegyelmező keze a szőlőtőhöz nyúl, azt szeretetben teszi, annak érdekében, hogy az ágak még több gyümölcsöt teremjenek. A bölcs szőlőműves csak az élettelen és terméketlen ágakat metszi le.</p>
<p id="p2_7"><sup><small>180:2.7</small></sup>  Jézusnak nehezére esett, hogy akár csak az apostolaival is felismertesse, hogy az ima a szellemtől született hívek működése a szellem uralta országban.</p>
<h2 id="p3" class="toc-header"><a href="#p3" class="toc-anchor">¶</a> 3. A VILÁG ELLENSÉGESSÉGE </h2>
<p id="p3_1"><sup><small>180:3.1</small></sup>  Alig fejezték be a tizenegyek a szőlőtőről és az ágakról szóló beszéd megvitatását, amikor a Mester, jelezve, hogy még további mondanivalója van számukra és tudván, hogy kevés ideje maradt, így szólt: „Miután itt hagytalak benneteket, ne szegje kedveteket a világ ellenségessége. Ne csüggedjetek még akkor se, amikor a kicsinyhitűek ellenetek fordulnak és összefognak az ország ellenségeivel. Ha megutál is titeket a világ, emlékezzetek, hogy előbb utált engem, mint ahogy titeket utált<sup id="cite25"><a href="#fn25">[25]</a></sup>. Ha ti e világból valók lennétek, akkor a világ szeretné a sajátjait, de mert nem azok vagytok, a világ nem hajlandó szeretni titeket. Ti ebben a világban vagytok, de az életetek ne legyen világi. Azért választottalak titeket a világból, hogy egy másik világ szellemét képviseljétek még e világon is, melyből kiválasztottalak. De mindig emlékezzetek a szavaimra: A szolga nem nagyobb az uránál. Ha üldözni mernek engem, akkor üldözni fognak titeket is. Ha a szavaim sértik a hitetleneket, akkor a ti szavaitok is sérteni fogják az istenteleneket. Mindezt azért teszik veletek, mert ők nem hisznek bennem vagy Őbenne, aki engem küldött; így sok dolgot fogtok elszenvedni az általam hozott örömhírért. De amikor e gyötrelmeket tűritek, emlékezzetek, hogy én is szenvedtem előttetek a mennyországról szóló ezen örömhírért.</p>
<figure id="Figure_180_3_1" class="image urantiapedia">
<img src="/image/The_Urantia_Book/Jesus_life/paintings/The_Last_Sermon_of_Our_Lord.jpg">
<figcaption>
<em>Urunk utolsó prédikációja</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Last_Sermon_of_Our_Lord_(Dernier_Sermon_de_Notre-Seigneur)_-_James_Tissot.jpg" target="_blank">Wikimedia</a>
</figcaption>
</figure>
<p id="p3_2"><sup><small>180:3.2</small></sup>  A rátok támadók közül sokan nem ismerik a menny világosságát, de ez nem igaz a minket most üldözők némelyikére. Ha nem tanítottuk volna nekik az igazságot, akkor a sok furcsa dolog, melyet műveltek, nem esne elítélés alá, de most, lévén, hogy megismerték a világosságot és mégis arra vetemedtek, hogy elutasítsák azt, már nincs mentség a viselkedésükre<sup id="cite26"><a href="#fn26">[26]</a></sup>. Aki engem gyűlöl, az Atyámat gyűlöli. Nem lehet másképp; a világosság, mely megment titeket, ha elfogadjátok, csak akkor marasztalhat el benneteket, ha szánt szándékkal elutasítjátok. Mit tettem ezekkel az emberekkel, hogy ily rettenetes gyűlölettel viseltetnek irántam? Semmit, kivéve azt, hogy közösséget ajánlottam nekik a földön és üdvözülést a mennyben. De nem olvastátok a mondást az írásban: »És ok nélkül gyűlöltek engem«?<sup id="cite27"><a href="#fn27">[27]</a></sup></p>
<p id="p3_3"><sup><small>180:3.3</small></sup>  De nem hagylak egyedül titeket a világban. A távozásomat követően nagyon rövid időn belül szellemsegítőt küldök nektek. Olyan lesz veletek, aki átveszi a helyemet közöttetek, aki tovább tanít titeket az igazság útjára, aki még vigaszt is nyújt nektek<sup id="cite28"><a href="#fn28">[28]</a></sup>.</p>
<p id="p3_4"><sup><small>180:3.4</small></sup>  A szívetekben ne támadjon aggodalom. Hisztek az Istenben; higgyetek továbbra is, és bennem is higgyetek. Még ha el is kell hagynom titeket, nem leszek távol tőletek. Mondtam már nektek, hogy az Atyám világegyetemében számos lakóhely van. Ha ez nem így volna, akkor nem említettem volna ezt nektek többször is. Én visszatérek a világosság világaira, az Atya mennyének azon állomáshelyeire, ahová egykor majd ti is felemelkedtek<sup id="cite29"><a href="#fn29">[29]</a></sup>. E helyekről jöttem ebbe a világba, és közel az óra, amikor vissza kell térnem az Atyámnak a magas szférákban végzendő munkájához.</p>
<p id="p3_5"><sup><small>180:3.5</small></sup>  Ha így előttetek megyek az Atya mennyországába, úgy bizonyosan elküldetek értetek, hogy velem legyetek azokon a helyeken, melyek az Isten halandó fiai számára készíttettek még azelőtt, hogy e világ meg lett volna<sup id="cite30"><a href="#fn30">[30]</a></sup>. Még ha itt is kell hagynom titeket, én itt maradok veletek szellemben, és ti végül velem lesztek személyesen, miután felemelkedtetek hozzám a világegyetememben, éppen úgy, ahogy én felemelkedem Atyámhoz az ő nagyobb világegyetemében. És amit nektek mondtam, az igaz és örökkévaló, még ha nem is értitek teljesen. Az Atyához megyek, és bár most nem követhettek, bizonyosan követni fogtok az eljövendő korszakokban.”</p>
<p id="p3_6"><sup><small>180:3.6</small></sup>  Amikor Jézus leült, Tamás állt fel és szólt: „Mester, nem tudjuk hová mész; így természetesen az utat sem ismerjük. De ma éjszaka követünk téged, ha mutatod az utat nekünk<sup id="cite31"><a href="#fn31">[31]</a></sup>.”</p>
<p id="p3_7"><sup><small>180:3.7</small></sup>  Tamás szavait meghallván Jézus azt felelte: „Tamás, én vagyok az út, az igazság és az élet<sup id="cite32"><a href="#fn32">[32]</a></sup>. Az Atyához csak rajtam keresztül lehet eljutni. Mindenki, aki megtalálja az Atyát, előbb engem talál meg. Ha ismertek engem, ismeritek az Atyához vezető utat. És engem ismertek, mert veletek éltem és most láttok engem.”</p>
<p id="p3_8"><sup><small>180:3.8</small></sup>  De ez a tanítás túlságosan mély értelmű volt sok apostolnak, különösen Fülöpnek, aki miután váltott néhány szót Nátániellel, felkelt és azt mondta: „Mester, mutasd meg nekünk az Atyát, és minden, amit mondtál, világos lesz<sup id="cite33"><a href="#fn33">[33]</a></sup>.”</p>
<p id="p3_9"><sup><small>180:3.9</small></sup>  Amikor Fülöp imigyen szólt, Jézus azt mondta: „Fülöp, oly hosszú időt töltöttem veletek és te még most sem ismersz engem? Újból elmondom: aki látott engem, az látta az Atyát<sup id="cite34"><a href="#fn34">[34]</a></sup>. Hát akkor meg hogy mondhatod, hogy mutasd meg nekünk az Atyát? Nem hiszed, hogy én az Atyában vagyok és az Atya bennem van? Nem tanítottam-e nektek azt, hogy a szavak, melyeket mondok, nem az én szavaim, hanem az Atya szavai? Én az Atya akarata szerint beszélek és nem magamtól<sup id="cite35"><a href="#fn35">[35]</a></sup>. Az Atya akaratának megcselekedésére vagyok e világban, és meg is cselekedtem azt<sup id="cite36"><a href="#fn36">[36]</a></sup>. Atyám bennem lakozik és rajtam keresztül munkál. Higgy nekem, amikor azt mondom, hogy az Atya bennem van, és hogy én az Atyában vagyok, vagy pedig higgy nekem azon életért, melyet megéltem — az elvégzett munkáért.”</p>
<p id="p3_10"><sup><small>180:3.10</small></sup>  A Mester elvonult, hogy vízzel üdítse fel magát, a tizenegyek pedig élénk tanácskozásba kezdtek e tanításokról, és Péter épp egy hosszabb beszédet akart tartani, amikor Jézus visszatért és jelzett nekik, hogy üljenek le.</p>
<h2 id="p4" class="toc-header"><a href="#p4" class="toc-anchor">¶</a> 4. A MEGÍGÉRT SEGÍTŐ </h2>
<p id="p4_1"><sup><small>180:4.1</small></sup>  Jézus e szavakkal folytatta a tanítást: „Amint eltávoztam az Atyához, és miután ő teljes egészében elfogadta a földön értetek végzett munkámat, és miután megkaptam a saját területem feletti végleges fennhatóságot, azt mondom majd az Atyámnak: lévén, hogy egyedül hagytam a gyermekeimet a földön, ígéretem szerint egy másik tanítót kell küldenem nekik. Amint az Atya jóváhagyja, kiárasztom az Igazság Szellemét minden húsvér testre. Atyám szelleme már a szívetekben van, és amikor e nap eljön, én is veletek leszek, éppen úgy, ahogy most veletek van az Atya. Ez az új ajándék az élő igazság szelleme. A hitetlenek először nem hallgatnak majd e szellem tanításaira, de a világosság fiai mind örömmel és tiszta szívvel fogadják. Amikor eljön, e szellemet olyannak fogjátok megismerni, mint amilyennek engem ismertetek, és ezt az ajándékot a szívetekbe fogadjátok, és ő veletek marad. Láthatjátok tehát, hogy nem hagylak benneteket segítség és útmutatás nélkül. Nem hagylak vigasz nélkül titeket<sup id="cite37"><a href="#fn37">[37]</a></sup>. Ma csak személyemben lehetek veletek. Az eljövendő időkben veletek és minden olyan emberrel is leszek, aki vágyik a jelenlétemre, legyetek bárhol is, és mindegyikőtökkel egyszerre leszek. Nem látjátok, hogy jobb, ha elmegyek; hogy azért hagylak el titeket a húsvér testben, hogy jobban és teljesebben veletek lehessek a szellemben?<sup id="cite38"><a href="#fn38">[38]</a></sup></p>
<p id="p4_2"><sup><small>180:4.2</small></sup>  Csak néhány óra múlik el, és a világ többé nem lát engem; de ti továbbra is ismerni fogtok engem a szívetekben, míg el nem küldöm hozzátok ezt az új tanítót, az Igazság Szellemét. Miként személyemben veletek éltem, úgy fogok akkor bennetek élni; egy leszek a személyes tapasztalásotokkal a szellemországban. Amikor ez megtörténik, biztosan tudni fogjátok, hogy én az Atyában vagyok, és hogy míg életetek az Atyával bennem rejtezik, én is veletek vagyok<sup id="cite39"><a href="#fn39">[39]</a></sup>. Én szerettem az Atyát és megtartottam a szavát; ti szerettetek engem, és megtartjátok a szavamat. Miként Atyám adott nekem a szelleméből, úgy fogok én is adni nektek a szellememből. Az Igazság Szelleme, melyet nektek adományozok, vezetni és vigasztalni fog titeket és végül elvezet benneteket a teljes igazságba<sup id="cite40"><a href="#fn40">[40]</a></sup>.</p>
<p id="p4_3"><sup><small>180:4.3</small></sup>  Azért mondom nektek e dolgokat, ameddig még veletek vagyok, hogy jobban felkészüljetek azon megpróbáltatások elviselésére, melyek már most elértek minket. Amikor eljön ez az új nap, a Fiú és az Atya is bennetek fog lakozni. E mennyei ajándékok mindig éppen úgy fognak együttműködni, ahogy az Atya és én egy személyben, az Ember Fiaként dolgoztunk a földön és a szemetek előtt. Ez a szellembarát emlékeztetni fog titeket mindenre, amit tanítottam nektek<sup id="cite41"><a href="#fn41">[41]</a></sup>.”</p>
<p id="p4_4"><sup><small>180:4.4</small></sup>  Amint a Mester egy pillanatnyi szünetet tartott, Alfeus Júdás összeszedte a bátorságát és feltette azon kevés kérdéseinek egyikét, melyeket ő vagy a testvére Jézusnak valaha is feltett mások előtt. Júdás azt mondta: „Mester, te mindig is barátként éltél közöttünk; hogyan fogunk felismeri téged, ha többé már nem mutatod meg nekünk magad másként, mint e szellem által? Ha a világ nem lát téged, akkor mi hogyan bizonyosodjunk meg felőled? Hogyan fogsz nekünk megmutatkozni?”<sup id="cite42"><a href="#fn42">[42]</a></sup></p>
<p id="p4_5"><sup><small>180:4.5</small></sup>  Jézus végignézett rajtuk, elmosolyodott, és azt mondta: „Gyermekeim, én eltávozom, visszamegyek Atyámhoz. Egy rövid ideig nem fogtok látni engem úgy, ahogy most itt láttok, húsvér testként<sup id="cite43"><a href="#fn43">[43]</a></sup>. Nagyon rövid időn belül elküldöm nektek a szellememet, aki ezt az anyagi testet kivéve éppen olyan, mint én<sup id="cite44"><a href="#fn44">[44]</a></sup>. Ez az új tanító az Igazság Szelleme, aki mindegyikőtökkel ott fog élni a szívetekben, és így a világosság minden gyermeke eggyé lesz és közelebb fogja érezni magát egymáshoz<sup id="cite45"><a href="#fn45">[45]</a></sup><sup id="cite46"><a href="#fn46">[46]</a></sup>. Atyám és én épp így leszünk képesek arra, hogy mindegyikőtök lelkében éljünk és minden más ember szívében is, akik szeretnek minket és e szeretetet valódiként élik meg azáltal, hogy szeretik egymást, éppen úgy, ahogy én most szeretlek titeket<sup id="cite47"><a href="#fn47">[47]</a></sup><sup id="cite48"><a href="#fn48">[48]</a></sup>.”</p>
<p id="p4_6"><sup><small>180:4.6</small></sup>  Alfeus Júdás nem értette meg teljesen a Mester szavait, de felfogta az új tanító ígéretét, és látva András arckifejezését, érezte, hogy a kérdésére kielégítő választ adtak.</p>
<h2 id="p5" class="toc-header"><a href="#p5" class="toc-anchor">¶</a> 5. AZ IGAZSÁG SZELLEME </h2>
<p id="p5_1"><sup><small>180:5.1</small></sup>  Ez az új segítő, melynek elküldését a hívek szívébe, melynek kiárasztását minden húsvér testre Jézus megígérte, nem más, mint az <i>Igazság Szelleme.</i> Ez az isteni felruházottság nem az igazság betűje vagy törvénye, és nem is az igazság formájaként vagy kifejeződéseként kell működnie. Az új tanító az <i>igazságról való meggyőződés,</i> az igaz jelentéstartalmak tudatossága és bizonyossága a valódi szellemszinteken. Ez az új tanító az élő és növekvő igazságnak, a kiterjedő, feltáruló és alkalmazkodó igazságnak a szelleme.</p>
<p id="p5_2"><sup><small>180:5.2</small></sup>  Az isteni igazság szellem által érzékelt, élő valóság. Az igazság csakis az isteniség felismerésének és az Istennel való bensőséges közösség tudatának felső szellemi szintjein létezik. Megismerhetitek az igazságot, és meg is élhetitek az igazságot; megtapasztalhatjátok az igazság gyarapodását a lelketekben és élvezhetitek annak elmebeli megvilágosító szabadságát, de az igazságot nem zárhatjátok be az emberi viselkedés fordulataiba, szabályaiba, meggyőződéseibe vagy értelmi mintáiba. Az emberi szabályokba foglalásra tett kísérlettel az isteni igazság gyorsan elpusztul. A bebörtönzött igazság a halálából a legjobb esetben is csak az értelem által felmagasztalt bölcsesség valamely sajátos formájában támasztható fel. Az állandósult igazság halott igazság, és csakis halott igazságot lehet elméletként megtartani. Az élő igazság lendületes és csak a tapasztalás szintjén létezhet az emberi elmében.</p>
<p id="p5_3"><sup><small>180:5.3</small></sup>  Az értelem a mindenségrendi elme jelenlétével megvilágított anyagi létezésből nő ki. A bölcsességet az új jelentéstartalmú szintre emelkedett ismeret tudatosulása alkotja, és annak működését az egyetemesen adományozott bölcsesség segéd jelenléte indítja be. Az igazságot mint szellemi valóságértéket csakis olyan, szellemmel felruházott lények tapasztalhatják meg, akik a világegyetem-tudat anyagfeletti szintjein működnek, és akik az igazság felismerését követően engedélyezik annak megelevenítő szelleme számára, hogy a lelkükben éljen és uralkodjon.</p>
<p id="p5_4"><sup><small>180:5.4</small></sup>  A világegyetemi látásmóddal rendelkező igaz gyermek minden bölcs mondásban az Igazság élő Szellemét keresi. Az Istent ismerő egyén úgy halad előre a bölcsességben, hogy azt az élő-igazság szintjeihez igazítja; a szellemi fejlődésre képtelen lélek az élő igazságot minduntalan lehúzza a bölcsesség halott szintjeire és a tisztán felmagasztaláson alapuló tudás területére.</p>
<p id="p5_5"><sup><small>180:5.5</small></sup>  Az Igazság Szellemének emberfeletti nézőpontjához való igazodás híján az aranyszabály egyszerűen csak egy magas szintű etikus viselkedési szabállyá válik. Az aranyszabály, ha az ember szó szerint értelmezi, komoly sérelem eszközéül szolgálhat az ember társaival szemben. A bölcsesség aranyszabályának szellemi megítélése nélkül arra a következtetésre juthatnátok, hogyha vágyatok szerint minden embernek az elméjében lévő teljes és őszinte igazságot el kellene mondania nektek, akkor nektek is az elmétek minden gondolatát teljesen és nyíltan el kell mondanotok a lénytársaitoknak. Az aranyszabály ilyen szellemietlen értelmezése elmondhatatlan boldogtalansághoz és vég nélküli fájdalomhoz vezetne.</p>
<p id="p5_6"><sup><small>180:5.6</small></sup>  Némelyek úgy látják és értelmezik az aranyszabályt, mint az emberi testvériesség tisztán értelmi helyeslését. Mások az emberi kapcsolat eme kifejeződését úgy értelmezik, mint az emberi személyiség gyöngéd érzelmeinek kielégülését. Egy másik halandó ugyanezen aranyszabályt a minden társadalmi kapcsolat mérésére alkalmas mérőrúdként, a társas viselkedés mércéjeként ismeri el. Megint mások úgy tekintik, mint egy olyan erkölcsi tanító határozott parancsát, aki ezen állításban minden testvéri viszony tekintetében megjelenítette az erkölcsi kötelesség legfelsőbb rendű fogalmát. Az ilyen erkölcsi lények életében az aranyszabály válik az egész életfelfogásuk bölcsességének középpontjává és peremévé.</p>
<p id="p5_7"><sup><small>180:5.7</small></sup>  Az Istent ismerő igazságszeretők hívő testvériségének országában ez az aranyszabály a szellemi felismerés élő jegyeit viszi tovább az értelmezés magasabb szintjeire, ahol is az Isten halandó fiait arra késztetik, hogy a Mester parancsát olyanként tekintsék, mint amely a társaikhoz való viszonyulás terén megköveteli tőlük, hogy a társak a hívő által velük kezdeményezett kapcsolatteremtés eredményeként a lehető legnagyobb jót kapják. Ez az igaz vallás lényege: hogy magadként szeresd a szomszédodat<sup id="cite49"><a href="#fn49">[49]</a></sup>.</p>
<p id="p5_8"><sup><small>180:5.8</small></sup>  De az aranyszabály legfelsőbb szintű felismerése és legigazabb értelmezése az, hogy az ilyen isteni kijelentés tartós és élő valóságának igazsága a szellemben tudatosul. Az egyetemes viszony eme szabályának igaz mindenségrendi jelentése csakis azon szellemi felismerésben nyilatkoztatik ki, azon viselkedési törvény értelmezésében, mely értelmezést a Fiú szelleme nyújt az Atya halandó ember lelkében lakozó szellemének. Amikor az ilyen szellem vezette halandók felismerik ezen aranyszabály igazi értelmét, túlárad bennük annak bizonyossága, hogy ők egy barátságos világegyetem létpolgárai, és a szellemvalósággal kapcsolatos eszményképeik csak akkor jelentenek megelégedést nekik, amikor úgy szeretik a társaikat, ahogy Jézus szeretett mindannyiunkat, és hogy ez az Isten szeretete felismerésének valósága.</p>
<p id="p5_9"><sup><small>180:5.9</small></sup>  Először a minden istenfi egyedi igényeivel és képességével szemben élő rugalmasságot és mindenségrendi alkalmazkodásképességet mutató isteni igazságra vonatkozó bölcselettel kell tisztában lennetek, ha remélni szeretnétek, hogy kellőképpen megértitek a Mester által a rosszal szembeni ellen nem állás kapcsán tanított és megélt dolgokat. A Mester tanítása alapvetően szellemi nyilatkozat. A bölcseletének még az anyagi kihatásai sem értelmezhetők haszonnal a szellemi összefüggéseiktől elkülönülten. A Mester parancsának szelleme abban áll fenn, hogy ne álljunk ellen a világegyetemnek önző megnyilvánulásokkal, s ehhez az igaz szellemértékek valós szintjeinek tetterős és fokozatos elérése társul: az isteni szépségé, a végtelen jóságé és az örökkévaló igazságé — megismerni Istent és egyre inkább olyanná válni, mint ő.</p>
<p id="p5_10"><sup><small>180:5.10</small></sup>  A szeretetnek és az önzetlenségnek a kapcsolatokat illetően folyamatos, élő újraalkalmazkodáson kell átesnie az Igazság Szellemének vezetésével összhangban. A szeretetnek ezáltal kell megváltoztatnia és kiterjesztenie a szeretett egyén legnagyobb mindenségrendi boldogságáról alkotott fogalmait. Ekkor a szeretet továbbmegy és rábukkan ugyanezen hozzáállásra minden más egyént illetően, akiket esetleg befolyásolhatott az a növekvő és élő kapcsolat, melyet egy szellem-vezette halandó alakított ki a világegyetem többi létpolgára iránti szeretetében. A szeretet eme teljes és élő igazodási folyamatának a jelenlévő rossz környezetének és a tökéletes isteni beteljesülés örök céljának tükrében kell végbemennie.</p>
<p id="p5_11"><sup><small>180:5.11</small></sup>  Tehát világosan fel kell ismernünk, hogy sem az aranyszabályt, sem az ellen nem állás tanítását hitelvként vagy tantételként soha nem lehet helyesen értelmezni. Azokat csak úgy lehet megérteni, ha megéljük, ha felismerjük a jelentéstartalmukat az egyik emberi lénynek a másikkal való szeretetteljes kapcsolatát irányító Igazság Szellemének élő értelmezése szerint.</p>
<p id="p5_12"><sup><small>180:5.12</small></sup>  Mindez világosan mutatja a különbséget a régi és az új vallás között. A régi vallás önmegtagadást tanított; az új vallás csak önzetlenséget tanít, teljesebb önmegvalósítást az együttes társas szolgálatban és a világegyetem megértésében. A régi vallást félelemtudat hajtotta; az országról szóló új evangéliumot igazság-meggyőződés uralja, az örökkévaló és egyetemes igazság szelleme. Az ország híveinek élettapasztalásában semmilyen mértékű jámborság vagy hitelvű hűség nem képes helyettesíteni azon önkéntelen, nagylelkű és őszinte barátságosságot, mely az élő Isten szellemtől született fiainak jellemzője. Sem a hagyomány, sem az alakias istenimádat semmilyen szertartásrendszere nem képes kárpótlást nyújtani az embertársak felé irányuló valódi könyörület hiányáért.</p>
<h2 id="p6" class="toc-header"><a href="#p6" class="toc-anchor">¶</a> 6. A TÁVOZÁS SZÜKSÉGESSÉGE </h2>
<p id="p6_1"><sup><small>180:6.1</small></sup>  Miután Péter, Jakab, János és Máté számos kérdést intézett a Mesterhez, ő így folytatta a búcsúbeszédét: „Azért szólok nektek minderről, mielőtt itt hagylak titeket, hogy ezzel felkészüljetek arra, ami rátok vár, hogy ne essetek súlyos tévedésbe<sup id="cite50"><a href="#fn50">[50]</a></sup>. A hatóságok nem fognak megelégedni pusztán azzal, hogy kitiltanak titeket a zsinagógákból; figyelmeztetlek, hogy közeleg az óra, amikor a gyilkosaitok úgy gondolják majd, hogy az Istennek tesznek szolgálatot. Mindeme dolgokat azért teszik meg veletek és azokkal, akiket a mennyországba vezettek, mert ők nem ismerik az Atyát. Nem voltak hajlandók megismerni az Atyát azáltal, hogy nem voltak hajlandók elfogadni engem; és nem akarnak elfogadni engem, amikor elutasítanak titeket, feltéve, hogy megtartottátok az új parancsomat, miszerint úgy szeressétek egymást, ahogy én szerettelek titeket<sup id="cite51"><a href="#fn51">[51]</a></sup>. Azért beszélek nektek e dolgokról előre, hogy amikor eljön a ti időtök, ahogy az enyém is eljött most, erőt merítsetek annak tudatából, hogy minderről nekem tudomásom volt, és hogy a szellemem veletek lesz minden szenvedésetekben, melyet értem és az örömhírért viseltek. E célból beszéltem előttetek oly nyíltan a legelejétől fogva. Még arra is figyelmeztettelek benneteket, hogy az ember ellenségei a maga házából valók is lehetnek<sup id="cite52"><a href="#fn52">[52]</a></sup>. Bár az országról szóló ezen örömhír szüntelenül nagy békességet szerez az egyes hívő lelkében, nem hoz békét a földön addig, amíg az ember hajlandó nem lesz teljes szívvel elhinni a tanításomat és a halandói élet megélésének fő céljaként meghonosítani azt a gyakorlatot, hogy az Atya akaratát megcselekedje.</p>
<p id="p6_2"><sup><small>180:6.2</small></sup>  Most, hogy elhagylak titeket, mivelhogy eljött az idő, amikor el kell indulnom az Atyához, meg vagyok lepve, hogy egyikőtök sem kérdezte meg tőlem, hogy »Miért hagysz el minket?« Mindazonáltal tudom, hogy a szívetekben ilyen kérdéseket tesztek fel. Ezért nyíltan fogok beszélni hozzátok, mint barát a baráthoz. Valóban hasznos számotokra, hogy eltávozom<sup id="cite53"><a href="#fn53">[53]</a></sup>. Ha nem mennék el, az új tanító nem jöhetne el a szívetekbe. Meg kell válnom a halandó testtől és újra el kell foglalnom a helyemet fent, mielőtt elküldhetném e szellemi tanítót, hogy a lelketekben éljen és a szellemeteket az igazságba vezesse. Amikor a szellemem eljön, hogy bennetek lakozzon, megvilágítja majd a bűn és az igazságosság közötti különbséget és képessé tesz titeket arra, hogy azok felől bölcsen ítéljetek a szívetekben.</p>
<p id="p6_3"><sup><small>180:6.3</small></sup>  Még sok mondanivalóm lenne számotokra, de most nem tudnátok többet befogadni. Jóllehet amikor ő, az Igazság Szelleme eljön, végül elvezet titeket a teljes igazságba, ahogy az Atyám világegyetemének számos lakóhelyén áthaladtok<sup id="cite54"><a href="#fn54">[54]</a></sup><sup id="cite55"><a href="#fn55">[55]</a></sup><sup id="cite56"><a href="#fn56">[56]</a></sup>.</p>
<p id="p6_4"><sup><small>180:6.4</small></sup>  E szellem nem magától fog szólni, hanem azt mondja nektek, amit az Atya a Fiúnak kinyilatkoztatott, és megmutat még eljövendő dolgokat is; úgy dicsőít meg engem, ahogy én megdicsőítettem az Atyát<sup id="cite57"><a href="#fn57">[57]</a></sup>. E szellem belőlem jön elő, és az én igazságomat nyilatkoztatja ki nektek<sup id="cite58"><a href="#fn58">[58]</a></sup>. Minden, amivel az Atya e területen rendelkezik, az már az enyém; ezért mondtam azt, hogy ez az új tanító abból vesz, ami az enyém és kinyilatkoztatja nektek.</p>
<p id="p6_5"><sup><small>180:6.5</small></sup>  Nemsokára elhagylak titeket egy rövid időre. Azután, amikor viszontláttok, én már úton leszek az Atyához, ezért ezt követően még ti sem fogtok sokáig látni<sup id="cite59"><a href="#fn59">[59]</a></sup>.”</p>
<p id="p6_6"><sup><small>180:6.6</small></sup>  Mialatt rövid szünetet tartott, az apostolok ilyen szavakat váltottak egymás között: „Miről beszél most? »Nemsokára elhagylak titeket,« és »Amikor viszontláttok, az nem sokáig lesz így, mert úton leszek az Atyához.« Mit érthet az alatt, hogy »nemsokára« és »nem sokáig«? Nem értjük, hogy mit akar mondani<sup id="cite60"><a href="#fn60">[60]</a></sup>.”</p>
<p id="p6_7"><sup><small>180:6.7</small></sup>  Jézus tudta, hogy ezeket a kérdéseket tették fel, ezért azt mondta: „Azt kérdezitek egymástól, hogy mit értettem az alatt, amikor azt mondtam, hogy nemsokára nem leszek veletek, és hogy amikor viszontláttok, én már úton leszek az Atyához? Világosan elmondtam nektek, hogy az Ember Fiának meg kell halnia, de újra feltámad<sup id="cite61"><a href="#fn61">[61]</a></sup>. Hát nem értitek a szavaim jelentését? Először elszomorodtok, de később ama sokakkal együtt örvendeztek majd, akik megértik e dolgokat, miután azok megtörténtek<sup id="cite62"><a href="#fn62">[62]</a></sup>. A nő valóban szenved a vajúdás alatt, de amikor végre megszülte a gyermekét, nyomban elfelejti a fájdalmát örömében, tudván, hogy egy ember született a világra. Így fogtok ti is szenvedni az eltávozásom miatt, de rövidesen viszontlátlak titeket, és akkor a szomorúságotok örvendezéssé fog változni, és az Isten üdvösségének egy új kinyilatkoztatása jön el hozzátok, melyet ember soha nem vehet el tőletek. Az élet ugyanezen kinyilatkoztatásában az összes világ áldást nyer a halál legyőzésének megvalósításához. Ez ideig minden kérelmeteket az Atyám nevében tettétek. Miután viszontláttatok, az én nevemben is kérhettek, és én meghallgatlak titeket<sup id="cite63"><a href="#fn63">[63]</a></sup>.</p>
<p id="p6_8"><sup><small>180:6.8</small></sup>  Idelent képes beszéd által tanítottalak titeket és példázatokban szóltam hozzátok. Azért tettem így, mert még csak gyermekek voltatok a szellemben; de közeleg az idő, amikor nyíltan beszélek majd nektek az Atyáról és az ő országáról<sup id="cite64"><a href="#fn64">[64]</a></sup>. Azért fogok így tenni, mert az Atya maga szeret titeket és azt szeretné, hogy még teljesebben kinyilatkoztassék számotokra. Halandó ember nem láthatja a szellem-Atyát; ezért jöttem én el a világba, hogy megmutassam az Atyát a ti teremtményi szemeteknek<sup id="cite65"><a href="#fn65">[65]</a></sup>. De amikor a szellemnövekedésben kiteljesedtetek, meglátjátok majd az Atyát magát is.”</p>
<p id="p6_9"><sup><small>180:6.9</small></sup>  Mindezt meghallván, a tizenegyek azt mondták egymásnak: „Nézd csak, világosan beszél hozzánk. A Mester biztosan Istentől jött. De miért mondja, hogy vissza kell térnie az Atyához?” Jézus látta, hogy még mindig nem értik őt<sup id="cite66"><a href="#fn66">[66]</a></sup>. Ez a tizenegy ember nem tudott megszabadulni a Messiásra vonatkozó zsidó felfogással kapcsolatban általuk régóta dédelgetett eszméktől. Minél jobban hittek abban, hogy Jézus a Messiás, annál több gondot okoztak azok a mélyen gyökerező képzeteik, amelyek az országnak a földön való dicsőséges anyagi diadalával voltak kapcsolatban.</p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/The_Urantia_Book/179">írás 179. Az utolsó estebéd</a></td>
        <td><a href="/hu/The_Urantia_Book/Index">Index</a></td>
        <td><a href="/hu/The_Urantia_Book/181">írás 181. Az utolsó intelmek és figyelmeztetések</a></td>
      </tr>
    </tbody>
  </table>
</figure>
<h2>Hivatkozások</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Készülj fel a munkára</i>: <a href="/hu/Bible/Luke/22#v35">Lk 22:35-36</a>. </li>
  <li id="fn2"><a href="#cite2">↑</a> <i>Korábbi utasítások megváltoztatása</i>: <a href="/hu/Bible/Luke/10#v4">Lk 10:4</a>. </li>
  <li id="fn3"><a href="#cite3">↑</a> <i>Az Atya és a Fiú megdicsőült</i>: <a href="/hu/Bible/John/13#v31">Jn 13:31-32</a>; <a href="/hu/Bible/John/17#v1">Jn 17:1,4</a>. </li>
  <li id="fn4"><a href="#cite4">↑</a> <i>Keresni fogtok engem, de nem találtok meg</i>: <a href="/hu/Bible/John/13#v33">Jn 13:33</a>. </li>
  <li id="fn5"><a href="#cite5">↑</a> <i>Most nem jöhetsz</i>: <a href="/hu/Bible/John/7#v33">Jn 7:33-34</a>; <a href="/hu/Bible/John/8#v21">Jn 8:21</a>. </li>
  <li id="fn6"><a href="#cite6">↑</a> <i>Később követhetsz</i>: <a href="/hu/Bible/John/13#v36">Jn 13:36</a>. </li>
  <li id="fn7"><a href="#cite7">↑</a> <i>Az új parancsolat</i>: <a href="/hu/Bible/John/13#v34">Jn 13:34-35</a>; <a href="/hu/Bible/John/15#v12">Jn 15:12,17</a>. </li>
  <li id="fn8"><a href="#cite8">↑</a> <i>Nem jelent terhet, új örömöt hoz</i>: <a href="/hu/Bible/John/15#v11">Jn 15:11</a>. </li>
  <li id="fn9"><a href="#cite9">↑</a> <i>Jézus halála a legnagyobb öröm</i>: <a href="/hu/Bible/Hebrews/12#v2">Zsid 12:2</a>. </li>
  <li id="fn10"><a href="#cite10">↑</a> <i>Szeressétek egymást, ahogy én szeretlek titeket</i>: <a href="/hu/Bible/John/13#v34">Jn 13:34-35</a>; <a href="/hu/Bible/John/15#v12">Jn 15:12,17</a>. </li>
  <li id="fn11"><a href="#cite11">↑</a> <i>Nincs nagyobb szeretet</i>: <a href="/hu/Bible/John/15#v12">Jn 15:12-15</a>. </li>
  <li id="fn12"><a href="#cite12">↑</a> <i>Én választottalak, én rendeltelek el titeket</i>: <a href="/hu/Bible/John/15#v16">Jn 15:16-17</a>. </li>
  <li id="fn13"><a href="#cite13">↑</a> <i>Osszátok meg az örömöt, osszátok meg a szeretetet</i>: <a href="/hu/Bible/John/14#v23">Jn 14:23</a>. </li>
  <li id="fn14"><a href="#cite14">↑</a> <i>A hívők Isten fiai</i>: <a href="/hu/Bible/1_Chronicles/22#v10">1Krón 22:10</a>; <a href="/hu/Bible/Psalms/2#v7">Zsolt 2:7</a>; <a href="/hu/Bible/Isaiah/56#v5">Iz 56:5</a>; <a href="/hu/Bible/Matthew/5#v9">Mt 5:9,16,16,45</a>; <a href="/hu/Bible/Luke/20#v36">Lk 20:36</a>; <a href="/hu/Bible/John/1#v12">Jn 1:12-13</a>; <a href="/hu/Bible/John/11#v52">Jn 11:52</a>; <a href="/hu/Bible/John/20#v17b">Jn 20:17b</a>; <a href="/hu/Bible/Acts_of_the_Apostles/17#v28">ApCsel 17:28-29</a>; <a href="/hu/Bible/Romans/8#v14">Róm 8:14-17,19,21</a>; <a href="/hu/Bible/Romans/9#v26">Róm 9:26</a>; <a href="/hu/Bible/2_Corinthians/6#v18">2Kor 6:18</a>; <a href="/hu/Bible/Galatians/3#v26">Gal 3:26</a>; <a href="/hu/Bible/Galatians/4#v5">Gal 4:5-7</a>; <a href="/hu/Bible/Ephesians/1#v5">Ef 1:5</a>; <a href="/hu/Bible/Philippians/2#v15">Fil 2:15</a>; <a href="/hu/Bible/Hebrews/12#v5">Zsid 12:5-8</a>; <a href="/hu/Bible/1_John/3#v1">1Jn 3:1-2,10</a>; <a href="/hu/Bible/1_John/5#v2">1Jn 5:2</a>; <a href="/hu/Bible/Revelation/21#v7">Jel 21:7</a>; <a href="/hu/Bible/2_Samuel/7#v14">2Sám 7:14</a>. </li>
  <li id="fn15"><a href="#cite15">↑</a> <i>A tanítványok gyümölcsöt teremnek</i>: <a href="/hu/Bible/John/15#v7">Jn 15:7-9</a>. </li>
  <li id="fn16"><a href="#cite16">↑</a> <i>Igazi szőlőtő és ágak</i>: <a href="/hu/Bible/John/15#v1">Jn 15:1-5</a>. </li>
  <li id="fn17"><a href="#cite17">↑</a> <i>Ha kérsz valamit, amit a lelkem akar</i>: <a href="/hu/Bible/John/14#v13">Jn 14:13-14</a>. </li>
  <li id="fn18"><a href="#cite18">↑</a> <i>Ismerjétek meg tanítványaimat a szeretetetekről</i>: <a href="/hu/Bible/John/13#v35">Jn 13:35</a>. </li>
  <li id="fn19"><a href="#cite19">↑</a> <i>Jézus szeret titeket</i>: <a href="/hu/Bible/John/15#v9">Jn 15:9-10</a>. </li>
  <li id="fn20"><a href="#cite20">↑</a> <i>A szőlőtő szára vagy ága</i>: <a href="/hu/Bible/Isaiah/4#v2">Iz 4:2</a>; <a href="/hu/Bible/Isaiah/11#v1">Iz 11:1</a>; <a href="/hu/Bible/Jeremiah/23#v5">Jer 23:5-6</a>; <a href="/hu/Bible/Jeremiah/33#v15">Jer 33:15</a>; <a href="/hu/Bible/Daniel/11#v7">Dán 11:7</a>; <a href="/hu/Bible/Zechariah/3#v8">Zak 3:8</a>; <a href="/hu/Bible/Zechariah/6#v12">Zak 6:12</a>. </li>
  <li id="fn21"><a href="#cite21">↑</a> <i>Tévedés az „imádsággal” kapcsolatban</i>: <a href="/hu/Bible/John/14#v13">Jn 14:13-14</a>; <a href="/hu/Bible/John/15#v7">Jn 15:7,16b</a>. </li>
  <li id="fn22"><a href="#cite22">↑</a> <i>Az ág a gyümölcsért létezik</i>: <a href="/hu/Bible/John/15#v1">Jn 15:1-5</a>. </li>
  <li id="fn23"><a href="#cite23">↑</a> <i>A lélek gyümölcse: szeretet</i>: <a href="/hu/Bible/John/15#v8">Jn 15:8-9,12</a>.  <i>A lélek gyümölcse</i>: <a href="/hu/Bible/Galatians/5#v22">Gal 5:22-23</a>; <a href="/hu/Bible/Ephesians/5#v9">Ef 5:9</a>. </li>
  <li id="fn24"><a href="#cite24">↑</a> <i>Szeress, ahogy Jézus szeretett</i>: <a href="/hu/Bible/John/13#v34">Jn 13:34-35</a>; <a href="/hu/Bible/John/15#v12">Jn 15:12</a>. </li>
  <li id="fn25"><a href="#cite25">↑</a> <i>Ha a világ gyűlöl és üldöz</i>: <a href="/hu/Bible/John/15#v18">Jn 15:18-21</a>. </li>
  <li id="fn26"><a href="#cite26">↑</a> <i>A tudatlanság nem mentség</i>: <a href="/hu/Bible/John/15#v22">Jn 15:22-25</a>. </li>
  <li id="fn27"><a href="#cite27">↑</a> <i>Ok nélkül gyűlölnek</i>: <a href="/hu/Bible/Psalms/35#v19">Zsolt 35:19</a>; <a href="/hu/Bible/Psalms/69#v4">Zsolt 69:4</a>. </li>
  <li id="fn28"><a href="#cite28">↑</a> <i>A vigasztaló ígérete</i>: <a href="/hu/Bible/Ezekiel/11#v19">Ez 11:19</a>; <a href="/hu/Bible/Ezekiel/18#v31">Ez 18:31</a>; <a href="/hu/Bible/Ezekiel/36#v26">Ez 36:26-27</a>; <a href="/hu/Bible/Joel/2#v28">Jo 2:28-29</a>; <a href="/hu/Bible/Luke/24#v49">Lk 24:49</a>; <a href="/hu/Bible/John/7#v39">Jn 7:39</a>; <a href="/hu/Bible/John/14#v16">Jn 14:16-18,23,26</a>; <a href="/hu/Bible/John/15#v4">Jn 15:4,26</a>; <a href="/hu/Bible/John/16#v7">Jn 16:7-8,13-14</a>; <a href="/hu/Bible/John/17#v21">Jn 17:21-23</a>; <a href="/hu/Bible/Acts_of_the_Apostles/1#v5">ApCsel 1:5,8a</a>; <a href="/hu/Bible/Acts_of_the_Apostles/2#v1">ApCsel 2:1-4,16-18</a>; <a href="/hu/Bible/Acts_of_the_Apostles/2#v33">ApCsel 2:33</a>; <a href="/hu/Bible/2_Corinthians/13#v5">2Kor 13:5</a>; <a href="/hu/Bible/Galatians/2#v20">Gal 2:20</a>; <a href="/hu/Bible/Galatians/4#v6">Gal 4:6</a>; <a href="/hu/Bible/Ephesians/1#v13">Ef 1:13</a>; <a href="/hu/Bible/Ephesians/4#v30">Ef 4:30</a>; <a href="/hu/Bible/1_John/4#v12">1Jn 4:12-15</a>. </li>
  <li id="fn29"><a href="#cite29">↑</a> <i>Sok lakóház</i>: <a href="/hu/Bible/John/14#v1">Jn 14:1-2</a>. </li>
  <li id="fn30"><a href="#cite30">↑</a> <i>Velem leszel</i>: <a href="/hu/Bible/John/14#v3">Jn 14:3-4</a>; <a href="/hu/Bible/John/17#v24">Jn 17:24</a>. </li>
  <li id="fn31"><a href="#cite31">↑</a> <i>„Mutasd meg nekünk az utat.”</i>: <a href="/hu/Bible/John/14#v5">Jn 14:5</a>. </li>
  <li id="fn32"><a href="#cite32">↑</a> <i>Jézus: „Én vagyok az út.”</i>: <a href="/hu/Bible/John/14#v6">Jn 14:6</a>. </li>
  <li id="fn33"><a href="#cite33">↑</a> <i>Mutasd meg nekünk az Atyát</i>: <a href="/hu/Bible/Matthew/11#v27">Mt 11:27</a>; <a href="/hu/Bible/Luke/10#v22">Lk 10:22</a>; <a href="/hu/Bible/John/1#v18">Jn 1:18</a>; <a href="/hu/Bible/John/14#v8">Jn 14:8</a>. </li>
  <li id="fn34"><a href="#cite34">↑</a> <i>Aki engem látott, az Atyát látta</i>: <a href="/hu/Bible/John/14#v9">Jn 14:9-11</a>. </li>
  <li id="fn35"><a href="#cite35">↑</a> <i>Atya a Fiúban és Fiú az Atyában</i>: <a href="/hu/Bible/John/5#v36">Jn 5:36</a>; <a href="/hu/Bible/John/10#v37">Jn 10:37-38</a>. </li>
  <li id="fn36"><a href="#cite36">↑</a> <i>Én megtettem az Atya akaratát</i>: <a href="/hu/Bible/Matthew/26#v39">Mt 26:39,42,44</a>; <a href="/hu/Bible/Mark/14#v36">Mk 14:36,39</a>; <a href="/hu/Bible/Luke/22#v42">Lk 22:42</a>; <a href="/hu/Bible/John/4#v34">Jn 4:34</a>; <a href="/hu/Bible/John/5#v30">Jn 5:30</a>; <a href="/hu/Bible/John/6#v38">Jn 6:38-40</a>; <a href="/hu/Bible/John/15#v10">Jn 15:10</a>; <a href="/hu/Bible/John/17#v4">Jn 17:4</a>. </li>
  <li id="fn37"><a href="#cite37">↑</a> <i>Nem hagylak benneteket elhagyatva</i>: <a href="/hu/Bible/John/14#v16">Jn 14:16-18</a>. </li>
  <li id="fn38"><a href="#cite38">↑</a> <i>Jobb, ha én megyek</i>: <a href="/hu/Bible/John/16#v7">Jn 16:7</a>. </li>
  <li id="fn39"><a href="#cite39">↑</a> <i>Atya a Fiúban és Fiú bennünk</i>: <a href="/hu/Bible/John/14#v19">Jn 14:19-21a</a>; <a href="/hu/Bible/John/17#v21">Jn 17:21</a>. </li>
  <li id="fn40"><a href="#cite40">↑</a> <i>A Vigasztaló elvezet az igazságra</i>: <a href="/hu/Bible/John/16#v13">Jn 16:13</a>. </li>
  <li id="fn41"><a href="#cite41">↑</a> <i>A Lélek mindenre megtanít</i>: <a href="/hu/Bible/John/14#v25">Jn 14:25-26</a>. </li>
  <li id="fn42"><a href="#cite42">↑</a> <i>Hogyan nyilvánul meg az én?</i>: <a href="/hu/Bible/John/14#v22">Jn 14:22</a>. </li>
  <li id="fn43"><a href="#cite43">↑</a> <i>Hamarosan el kell mennem</i>: <a href="/hu/Bible/John/7#v33">Jn 7:33-34</a>; <a href="/hu/Bible/John/8#v21">Jn 8:21</a>; <a href="/hu/Bible/John/13#v33">Jn 13:33</a>; <a href="/hu/Bible/John/14#v2">Jn 14:2,12,28</a>; <a href="/hu/Bible/John/16#v10">Jn 16:10,16-17,28</a>. </li>
  <li id="fn44"><a href="#cite44">↑</a> <i>Elküldöm a szellememet</i>: <a href="/hu/Bible/Ezekiel/11#v19">Ez 11:19</a>; <a href="/hu/Bible/Ezekiel/18#v31">Ez 18:31</a>; <a href="/hu/Bible/Ezekiel/36#v26">Ez 36:26-27</a>; <a href="/hu/Bible/Joel/2#v28">Jo 2:28-29</a>; <a href="/hu/Bible/Luke/24#v49">Lk 24:49</a>; <a href="/hu/Bible/John/7#v39">Jn 7:39</a>; <a href="/hu/Bible/John/14#v16">Jn 14:16-18,23,26</a>; <a href="/hu/Bible/John/15#v4">Jn 15:4,26</a>; <a href="/hu/Bible/John/16#v7">Jn 16:7-8,13-14</a>; <a href="/hu/Bible/John/17#v21">Jn 17:21-23</a>; <a href="/hu/Bible/Acts_of_the_Apostles/1#v5">ApCsel 1:5,8a</a>; <a href="/hu/Bible/Acts_of_the_Apostles/2#v1">ApCsel 2:1-4,16-18</a>; <a href="/hu/Bible/Acts_of_the_Apostles/2#v33">ApCsel 2:33</a>; <a href="/hu/Bible/2_Corinthians/13#v5">2Kor 13:5</a>; <a href="/hu/Bible/Galatians/2#v20">Gal 2:20</a>; <a href="/hu/Bible/Galatians/4#v6">Gal 4:6</a>; <a href="/hu/Bible/Ephesians/1#v13">Ef 1:13</a>; <a href="/hu/Bible/Ephesians/4#v30">Ef 4:30</a>; <a href="/hu/Bible/1_John/4#v12">1Jn 4:12-15</a>. </li>
  <li id="fn45"><a href="#cite45">↑</a> <i>A fény gyermekei</i>: <a href="/hu/Bible/Luke/16#v8">Lk 16:8</a>; <a href="/hu/Bible/John/12#v36">Jn 12:36</a>; <a href="/hu/Bible/Ephesians/5#v8">Ef 5:8</a>; <a href="/hu/Bible/1_Thessalonians/5#v5">1Tesz 5:5</a>. </li>
  <li id="fn46"><a href="#cite46">↑</a> <i>A szellem gravitációja</i>: <a href="/hu/Bible/Jeremiah/31#v3">Jer 31:3</a>; <a href="/hu/Bible/John/6#v44">Jn 6:44</a>; <a href="/hu/Bible/John/12#v32">Jn 12:32</a>. </li>
  <li id="fn47"><a href="#cite47">↑</a> <i>Az új parancsolat</i>: <a href="/hu/Bible/John/13#v34">Jn 13:34-35</a>; <a href="/hu/Bible/John/15#v12">Jn 15:12,17</a>.  <i>Aranyszabály</i>: <a href="/hu/Bible/Matthew/7#v12">Mt 7:12</a>; <a href="/hu/Bible/Luke/6#v31">Lk 6:31</a>.  <i>Aranyszabály (negatív)</i>: <a href="/hu/Bible/Tobit/4#v15">Tób 4:15</a>. </li>
  <li id="fn48"><a href="#cite48">↑</a> <i>Éljetek szeretetben</i>: <a href="/hu/Bible/John/14#v23">Jn 14:23</a>. </li>
  <li id="fn49"><a href="#cite49">↑</a> <i>Szeresd a felebarátodat, mint önmagadat</i>: <a href="/hu/Bible/Leviticus/19#v18">Lev 19:18,34</a>; <a href="/hu/Bible/Matthew/5#v43">Mt 5:43-44</a>; <a href="/hu/Bible/Matthew/19#v19b">Mt 19:19b</a>; <a href="/hu/Bible/Matthew/22#v39">Mt 22:39</a>; <a href="/hu/Bible/Mark/12#v31">Mk 12:31,33</a>; <a href="/hu/Bible/Luke/10#v27">Lk 10:27</a>; <a href="/hu/Bible/Romans/13#v9b">Róm 13:9b</a>; <a href="/hu/Bible/Galatians/5#v14">Gal 5:14</a>; <a href="/hu/Bible/James/2#v8">Jak 2:8</a>. </li>
  <li id="fn50"><a href="#cite50">↑</a> <i>Előzetes figyelmeztetések</i>: <a href="/hu/Bible/John/16#v1">Jn 16:1-4</a>. </li>
  <li id="fn51"><a href="#cite51">↑</a> <i>Tartsd meg az új parancsolatot</i>: <a href="/hu/Bible/John/13#v34">Jn 13:34</a>; <a href="/hu/Bible/John/15#v12">Jn 15:12</a>. </li>
  <li id="fn52"><a href="#cite52">↑</a> <i>Ellenségek a saját családjában</i>: <a href="/hu/Bible/Matthew/10#v21">Mt 10:21,36</a>; <a href="/hu/Bible/Mark/13#v12">Mk 13:12</a>; <a href="/hu/Bible/Luke/21#v16">Lk 21:16</a>. </li>
  <li id="fn53"><a href="#cite53">↑</a> <i>A távozás szükségessége</i>: <a href="/hu/Bible/John/16#v5">Jn 16:5-8</a>. </li>
  <li id="fn54"><a href="#cite54">↑</a> <i>Az Igazság Lelke</i>: <a href="/hu/Bible/Ezekiel/11#v19">Ez 11:19</a>; <a href="/hu/Bible/Ezekiel/18#v31">Ez 18:31</a>; <a href="/hu/Bible/Ezekiel/36#v26">Ez 36:26-27</a>; <a href="/hu/Bible/Joel/2#v28">Jo 2:28-29</a>; <a href="/hu/Bible/Luke/24#v49">Lk 24:49</a>; <a href="/hu/Bible/John/7#v39">Jn 7:39</a>; <a href="/hu/Bible/John/14#v16">Jn 14:16-18,23,26</a>; <a href="/hu/Bible/John/15#v4">Jn 15:4,26</a>; <a href="/hu/Bible/John/16#v7">Jn 16:7-8,13-14</a>; <a href="/hu/Bible/John/17#v21">Jn 17:21-23</a>; <a href="/hu/Bible/Acts_of_the_Apostles/1#v5">ApCsel 1:5,8a</a>; <a href="/hu/Bible/Acts_of_the_Apostles/2#v1">ApCsel 2:1-4,16-18</a>; <a href="/hu/Bible/Acts_of_the_Apostles/2#v33">ApCsel 2:33</a>; <a href="/hu/Bible/2_Corinthians/13#v5">2Kor 13:5</a>; <a href="/hu/Bible/Galatians/2#v20">Gal 2:20</a>; <a href="/hu/Bible/Galatians/4#v6">Gal 4:6</a>; <a href="/hu/Bible/Ephesians/1#v13">Ef 1:13</a>; <a href="/hu/Bible/Ephesians/4#v30">Ef 4:30</a>; <a href="/hu/Bible/1_John/4#v12">1Jn 4:12-15</a>. </li>
  <li id="fn55"><a href="#cite55">↑</a> <i>Az Igazság Szelleme vezessen</i>: <a href="/hu/Bible/John/16#v13">Jn 16:13-14</a>. </li>
  <li id="fn56"><a href="#cite56">↑</a> <i>Sok lakóház</i>: <a href="/hu/Bible/John/14#v2">Jn 14:2</a>. </li>
  <li id="fn57"><a href="#cite57">↑</a> <i>A Szellem ne beszéljen magáról</i>: <a href="/hu/Bible/John/16#v13b">Jn 16:13b</a>. </li>
  <li id="fn58"><a href="#cite58">↑</a> <i>Az új tanító mindent feltár</i>: <a href="/hu/Bible/John/16#v14">Jn 16:14-15</a>. </li>
  <li id="fn59"><a href="#cite59">↑</a> <i>Azt mondja, hogy újra meg fog jelenni</i>: <a href="/hu/Bible/John/16#v16">Jn 16:16</a>. </li>
  <li id="fn60"><a href="#cite60">↑</a> <i>Jézus nem érthető</i>: <a href="/hu/Bible/John/16#v17">Jn 16:17-18</a>. </li>
  <li id="fn61"><a href="#cite61">↑</a> <i>Meg kell halnia, de fel fog támadni</i>: <a href="/hu/Bible/Matthew/16#v21">Mt 16:21</a>; <a href="/hu/Bible/Matthew/17#v22">Mt 17:22-23a</a>; <a href="/hu/Bible/Matthew/20#v17">Mt 20:17-19</a>; <a href="/hu/Bible/Matthew/27#v63">Mt 27:63</a>; <a href="/hu/Bible/Mark/8#v31">Mk 8:31</a>; <a href="/hu/Bible/Mark/9#v31">Mk 9:31</a>; <a href="/hu/Bible/Mark/10#v32">Mk 10:32-34</a>; <a href="/hu/Bible/Luke/9#v22">Lk 9:22,31,43b-44</a>; <a href="/hu/Bible/Luke/18#v31">Lk 18:31-33</a>; <a href="/hu/Bible/Luke/24#v7">Lk 24:7,46</a>; <a href="/hu/Bible/John/14#v28a">Jn 14:28a</a>; <a href="/hu/Bible/John/20#v9">Jn 20:9</a>. </li>
  <li id="fn62"><a href="#cite62">↑</a> <i>A bánat örömre változik</i>: <a href="/hu/Bible/John/16#v19">Jn 16:19-22</a>. </li>
  <li id="fn63"><a href="#cite63">↑</a> <i>Kérjetek Jézus nevében</i>: <a href="/hu/Bible/John/16#v23">Jn 16:23-24,26</a>. </li>
  <li id="fn64"><a href="#cite64">↑</a> <i>Jézus világosan fog beszélni</i>: <a href="/hu/Bible/John/16#v25">Jn 16:25</a>. </li>
  <li id="fn65"><a href="#cite65">↑</a> <i>Az ember nem láthatja Istent</i>: <a href="/hu/Bible/John/16#v27">Jn 16:27-28</a>. </li>
  <li id="fn66"><a href="#cite66">↑</a> <i>Az apostolok nem értik Jézust</i>: <a href="/hu/Bible/John/16#v29">Jn 16:29-31</a>. </li>
</ol>
</div>
