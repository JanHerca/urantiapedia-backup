<!--
title: ÍRÁS 53. A LUCIFER-FÉLE LÁZADÁS
description: 
published: true
date: 2023-5-17T0:1:55Z
tags: the urantia book—papers
editor: ckeditor
dateCreated: 2022-8-10T23:6:50Z
-->

<p class="v-card v-sheet theme--light grey lighten-3 px-2 mb-4">© 2010 Urantia Alapítvány</p>
<figure class="table chapter-navigator">
  <table>
    <tbody>
      <tr>
        <td>
        <a href="/hu/The_Urantia_Book/52">
          <span class="mdi mdi-arrow-left-drop-circle"></span><span class="pl-2">írás 52. A bolygók halandói korszakai</span>
        </a>
        </td>
        <td>
        <a href="/hu/The_Urantia_Book/Index">
          <span class="mdi mdi-book-open-variant"></span><span class="pl-2">Index</sp<n>
        </a>
        <br>
        <a href="/hu/The_Urantia_Book_Multiple/53">
          <span class="mdi mdi-view-parallel"></span><span class="pl-2">Több verzió</span>
        </a>
        </td>
        <td>
        <a href="/hu/The_Urantia_Book/54">
          <span class="pr-2">írás 54. A Lucifer-féle lázadás okozta gondok</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/hu/The_Urantia_Book/53#p0_1">53:0.1</a></small></sup>  LUCIFER a Nebadonból származó, kiváló elsőrendű Lanonandek Fiú volt. Számos csillagrendszerben szerzett tapasztalatokat a szolgálatban, csoportjának főtanácsosa volt, és bölcsessége, éleslátása és hatékonysága kiemelte a többiek közül. Lucifert a 37-es számon tartották nyilván a rendjében, és amikor a melkizedekektől a megbízatását megkapta, akkor a fajtájának hétszázezer egyede közül a legrátermettebb és a legkiválóbb száz személyiség közé tartozott. Egy ilyen nagyszerű kezdetet követően gonoszságok és vétkek során át elmerült a bűnben és ma azon három Csillagrendszer Fejedelem közé tartozik a Nebadonban, akik engedtek az önös késztetésnek és megadták magukat a helytelenül értelmezett személyi szabadság álokoskodásának — a világegyetem iránti hűség elutasításának és a testvéri kötelességek semmibevételének, a mindenségrendi kapcsolatok iránti vakságnak.</p>
<p id="p0_2"><sup><small><a href="/hu/The_Urantia_Book/53#p0_2">53:0.2</a></small></sup>  A Nebadon világegyetemben, Krisztus Mihály működési területén a lakott világoknak tízezer csillagrendszere létezik. A Lanonandek Fiak teljes történelmében e több ezernyi csillagrendszerben és a világegyetemi központokban végzett összes működésük során mindössze három Csillagrendszer Fejedelem szegült ellen a Teremtő Fiú kormányzásának.</p>
<h2 id="p1" class="toc-header"><a href="#p1" class="toc-anchor">¶</a> 1. A LÁZADÁS VEZETŐI </h2>
<p id="p1_1"><sup><small><a href="/hu/The_Urantia_Book/53#p1_1">53:1.1</a></small></sup>  Lucifer nem felemelkedő lény volt; ő a helyi világegyetem teremtett Fia volt, és azt mondták róla, hogy: „Feddhetetlen voltál útjaidban attól a naptól fogva, melyen teremtettél, míg gonoszság nem találtatott benned<sup id="cite1"><a href="#fn1">[1]</a></sup>.” Sokszor tanácskozott az edentiai Fenségesekkel. Lucifer az „Isten szent hegyén”, a Jerusem igazgatási hegyén uralkodott, mert ő volt az elsőszámú vezetője egy 607 lakott világból álló nagy csillagrendszernek<sup id="cite2"><a href="#fn2">[2]</a></sup>.</p>
<p id="p1_2"><sup><small><a href="/hu/The_Urantia_Book/53#p1_2">53:1.2</a></small></sup>  Lucifer csodálatos lény volt, kiváló személyiség; a világegyetemi hatásköri rangsorban közvetlenül a csillagvilági Fenséges Atyák után állt. Lucifer törvényszegése ellenére a neki alárendelt személyiségek tartózkodtak attól, hogy tiszteletlenséget és megvetést mutassanak vele szemben azt megelőzően, hogy Mihály az Urantián megtestesült volna. Még Mihály főangyala sem „vádolta őt” Mózes feltámadása idején, „hanem egyszerűen csak annyit mondott, hogy »feddjen meg téged az Ítélő«”<sup id="cite3"><a href="#fn3">[3]</a></sup>. Az ilyen ügyekben ítélkezni ugyanis a felsőbb-világegyetemi vezetők, a Nappalok Elődei jogosultak.</p>
<p id="p1_3"><sup><small><a href="/hu/The_Urantia_Book/53#p1_3">53:1.3</a></small></sup>  Lucifer ma már a Satania bukott és címétől megfosztott Fejedelme. A tetszelgés a leginkább végzetes dolgok közé tartozik, még a mennyei világ magas személyiségei esetében is. Luciferről mondták: „Szíved felfuvalkodott szépséged miatt; megrontottad bölcsességedet fényességedben<sup id="cite4"><a href="#fn4">[4]</a></sup>.” A régi prófétátok írta, látván az ő szomorú állapotát: „Miként estél alá az égről, ó Lucifer, hajnal fia! Levágattál a földre, aki a világokat összezavarni merészeltél!”<sup id="cite5"><a href="#fn5">[5]</a></sup></p>
<p id="p1_4"><sup><small><a href="/hu/The_Urantia_Book/53#p1_4">53:1.4</a></small></sup>  Luciferről igen keveset hallottak az Urantián amiatt, hogy főhadnagyát, Sátánt bízta meg az ügyeinek igazgatásával a bolygótokon. Sátán a lanonandekek ugyanazon elsőrendű csoportjába tartozott, azonban sohasem működött Csillagrendszer Fejedelemként; teljes lényével csatlakozott a luciferi felkeléshez<sup id="cite6"><a href="#fn6">[6]</a></sup>. Az „ördög” nem más, mint Kaligasztia, az Urantia Bolygóhercegének tisztségéből eltávolított, a lanonandekek második rendjébe tartozó Fiú<sup id="cite7"><a href="#fn7">[7]</a></sup><sup id="cite8"><a href="#fn8">[8]</a></sup>. Amikor Mihály húsvér testben az Urantián tartózkodott, akkor Lucifer, Sátán és Kaligasztia szövetkezve igyekezett azon, hogy az alászállási küldetése kudarcot valljon. De ők vallottak teljes kudarcot.</p>
<p id="p1_5"><sup><small><a href="/hu/The_Urantia_Book/53#p1_5">53:1.5</a></small></sup>  Abaddon volt Kaligasztia kíséretének vezetője<sup id="cite9"><a href="#fn9">[9]</a></sup>. Követte urát a lázadásban és végig az urantiai lázadók elsőszámú vezetője maradt. Belzebub a hűtlen köztes teremtmények vezetője volt, aki szövetséget kötött a hitszegő Kaligasztia erőivel<sup id="cite10"><a href="#fn10">[10]</a></sup>.</p>
<p id="p1_6"><sup><small><a href="/hu/The_Urantia_Book/53#p1_6">53:1.6</a></small></sup>  A sárkány pedig mindezen rossz személyek jelképi ábrázolása lett. Mihály győzelmét követően „Gábriel lejött a Szalvingtonról és hosszú időre megkötötte a sárkányt (az összes lázadó vezért)”<sup id="cite11"><a href="#fn11">[11]</a></sup>. A jerusemi szeráf-lázadókról írták: „És az angyalokat, akik nem tartották meg első állapotukat, hanem elhagyták lakóhelyüket, a nagy nap ítéletére a sötétség erős bilincseire vetette<sup id="cite12"><a href="#fn12">[12]</a></sup>.”</p>
<h2 id="p2" class="toc-header"><a href="#p2" class="toc-anchor">¶</a> 2. A LÁZADÁS OKAI </h2>
<p id="p2_1"><sup><small><a href="/hu/The_Urantia_Book/53#p2_1">53:2.1</a></small></sup>  Lucifer és első helyettese, Sátán, több mint ötszázezer évig uralkodott a Jerusemen, amikor szívükben kezdtek szembefordulni az Egyetemes Atyával és az ő akkori kormányzó Fiával, Mihállyal.</p>
<p id="p2_2"><sup><small><a href="/hu/The_Urantia_Book/53#p2_2">53:2.2</a></small></sup>  A Satania csillagrendszerben nem uralkodtak olyan furcsa vagy különleges viszonyok, melyek lázadást vetítettek volna előre vagy annak kedveztek volna. Úgy hisszük, hogy az ötlet Lucifer elméjében bukkant fel és ott öltött alakot, és hogy bárhol lett volna, akkor is ilyen lázadást szít. Lucifer először Sátánnal közölte a terveit, de több hónapra volt szüksége ahhoz, hogy a rátermett és ragyogó társának elméjét mindezzel megfertőzze. Mihelyt azonban a lázadó elveket elfogadta, a „saját jogok és a szabadság” feltétlen és meggyőződéses híve lett<sup id="cite13"><a href="#fn13">[13]</a></sup>.</p>
<p id="p2_3"><sup><small><a href="/hu/The_Urantia_Book/53#p2_3">53:2.3</a></small></sup>  Soha senki nem sugallta Lucifernek a lázadást. A Mihály akaratával és az Egyetemes Atya terveivel való szembenállás részét képező saját jogok eszméje, mely szembenállásra az adott okot, ahogyan Mihály e terveket képviselte, Lucifer saját elméjében jelent meg. Viszonya a Teremtő Fiúval bensőséges és mindig szívélyes volt. Saját elméjének felmagasztalását megelőzően Lucifer sohasem adott hangot a világegyetemi igazgatással való elégedetlenségének. Hallgatása ellenére a szalvingtoni Nappalok Szövetsége több mint száz szabványéven keresztül jelezte az Uverszának, hogy Lucifer elméjében nincs béke. Erről tájékoztatták a Teremtő Fiút és a Norlatiadek Csillagvilági Atyáit is.</p>
<p id="p2_4"><sup><small><a href="/hu/The_Urantia_Book/53#p2_4">53:2.4</a></small></sup>  Ebben az időszakban Lucifer egyre bírálóbban viszonyult a világegyetemi igazgatás egész tervéhez, de mindig teljes hűséget mutatott a Legfőbb Urak iránt. Az első nyílt hitszegésére Gábriel jerusemi látogatásakor került sor, s ez néhány nappal a Lucifer-féle Szabadság-nyilatkozat kihirdetése előtt történt. Gábriel olyannyira bizonyos volt a lázadás küszöbön álló kitörésében, hogy egyenesen az Edentiára ment abból a célból, hogy tanácskozzon a Csillagvilági Atyákkal a nyílt lázadás esetén foganatosítandó intézkedésekről.</p>
<p id="p2_5"><sup><small><a href="/hu/The_Urantia_Book/53#p2_5">53:2.5</a></small></sup>  Nagyon nehéz meghatározni a pontos okát vagy okait annak, amely végül a luciferi lázadáshoz vezetett. Mindössze egyetlen dologban vagyunk biztosak, s ez a következő: Bármi is volt az előzmény, az Lucifer elméjében bukkant fel. Lennie kellett egyfajta önteltségnek, mely önmagát táplálva önáltatásig fajult, melynek eredményeként Lucifer egy időre tényleg meggyőzte magát arról, hogy a lázadás kitervelése ténylegesen a csillagrendszer, sőt a világegyetem javát szolgálja. Amikor a tervei odáig fejlődtek, hogy ez irányban minden hiú reménye szertefoszlott, már kétségkívül túl messzire jutott, semhogy az eredeti, bajkeverő önhittsége megálljt parancsolhatott volna neki<sup id="cite14"><a href="#fn14">[14]</a></sup>. E tapasztalásban egyszer csak kétszínűvé vált, s a benne lévő rossz szándékos és akaratlagos bűnné változott. Hogy ez valóban így történt, azt tanúsítja e kiváló vezető későbbi viselkedése. Már régen felajánlották neki, hogy tanúsítson megbánást, de csak néhány beosztottja fogadta el a felajánlott kegyelmet. Az edentiai Nappalok Hűséges Követője a Csillagvilági Atyák felkérésére személyesen ismertette neki Mihály tervét a hírhedt lázadók megmentésére, azonban a Teremtő Fiú irgalmát mindig elutasította, mégpedig minden alkalommal egyre növekvő lenézéssel és megvetéssel.</p>
<h2 id="p3" class="toc-header"><a href="#p3" class="toc-anchor">¶</a> 3. A LUCIFERI KIÁLTVÁNY </h2>
<p id="p3_1"><sup><small><a href="/hu/The_Urantia_Book/53#p3_1">53:3.1</a></small></sup>  Bármi volt is a bajok igazi forrása Lucifer és Sátán szívében, a lázadás végső kitörésére a Lucifer-féle Szabadság-nyilatkozat formájában került sor<sup id="cite15"><a href="#fn15">[15]</a></sup>. A lázadók ügye három alapon nyugodott:</p>
<p id="p3_2"><sup><small><a href="/hu/The_Urantia_Book/53#p3_2">53:3.2</a></small></sup>  1. <i>Az Egyetemes Atya valósága.</i> Lucifer azt állította, hogy az Egyetemes Atya valójában nem is létezik, és hogy a fizikai gravitáció és a térenergia eredendően jelen van a világegyetemben, továbbá, hogy az Atya hitregéjét a paradicsomi Fiak találták ki azért, hogy az Atya nevében uralhassák a világegyetemeket. Tagadta, hogy a személyiség az Egyetemes Atya ajándéka. Még azt is állította, hogy a végleges rendű lények összejátszottak a paradicsomi Fiakkal az egész teremtés megtévesztése érdekében, ugyanis sohasem tértek vissza az Atya tényleges személyiségéről alkotott olyan egyértelmű fogalommal, amely úgy mutatná be őt, ahogyan a Paradicsomon érzékelhető. A tiszteletet és a tudatlanságot gátlástalanul kihasználta. A vád megdöbbentő, szörnyű és gyalázatos volt. Ez a véglegesrendűek elleni burkolt támadás volt az, mely kétségkívül arra késztette később a felemelkedő létpolgárokat a Jerusemen, hogy kitartsanak és ellenálljanak a lázadók minden ajánlatának.</p>
<p id="p3_3"><sup><small><a href="/hu/The_Urantia_Book/53#p3_3">53:3.3</a></small></sup>  2. <i>A Teremtő Fiú — Mihály — világegyetemi kormányzása.</i> Lucifer amellett érvelt, hogy a helyi csillagrendszerek kapjanak önállóságot. Vitatta a Teremtő Fiú, Mihály jogát a Nebadon feletti fennhatóságra, melyet holmi feltételezett paradicsomi Atya nevében gyakorol, továbbá vitatta annak jogosságát is, hogy Mihály e nem látható Atya számára kér hűséget minden személyiségtől. Azt állította, hogy a teljes istenimádati terv nem más, mint ügyes húzás a paradicsomi Fiak felmagasztalására. Hajlott arra, hogy Mihályt mint Teremtő-atyját elismerje, viszont nem fogadta el úgy, mint Istenét és igaz urát.</p>
<p id="p3_4"><sup><small><a href="/hu/The_Urantia_Book/53#p3_4">53:3.4</a></small></sup>  A legelszántabb támadást a Nappalok Elődeinek — az „idegen hatalmasságoknak” — azon joga ellen indította, hogy beleavatkozhatnak a helyi csillagrendszerek és világegyetemek ügyeibe. E vezetőket zsarnokoknak és bitorlóknak bélyegezte. Arra ösztönözte követőit, hogy higgyenek abban, hogy e vezetők egyike sem avatkozhat bele a hazai ügyek vitelébe, ha az emberek és az angyalok bátran kiállnak magukért és elszántan követelik a jogaikat.</p>
<p id="p3_5"><sup><small><a href="/hu/The_Urantia_Book/53#p3_5">53:3.5</a></small></sup>  Azt vallotta, hogy a Nappalok Elődei döntésvégrehajtóinak nem szabadna megengedni a helyi csillagrendszerekben való működést, már ha az ottani lakosok élni akarnak a függetlenségi jogukkal. Azt képviselte, hogy a halhatatlanság a csillagrendszerbeli személyiségek eredendő sajátsága, hogy a feltámadás természetes és önmagától végbemenő, és hogy minden lény örökké fog élni, kivéve, ha a Nappalok Elődeinek ítéletvégrehajtói önkényesen és igazságtalanul közbeavatkoznak.</p>
<p id="p3_6"><sup><small><a href="/hu/The_Urantia_Book/53#p3_6">53:3.6</a></small></sup>  3. <i>Támadás a felemelkedő halandók képzésének egyetemes terve ellen.</i> Lucifer azt képviselte, hogy túlságosan is sok időt és energiát fordítanak azon tervre, hogy alaposan felkészítsék a felemelkedő halandókat a világegyetemi igazgatási elvekre, azon elvekre, melyek állítása szerint etikailag kifogásolhatók és tévesek. Tiltakozott azon korszaknyi hosszúságú program ellen, melynek célja a tér halandóinak felkészítése valamiféle ismeretlen, végső rendeltetésre, és a véglegességet elért lények testületének jerusemi jelenlétét úgy minősítette, mint annak bizonyítékát, hogy e halandók korszaknyi időt töltöttek el egy tisztán kitalált beteljesülésre való felkészülés érdekében. Levezetés útján rámutatott, hogy a véglegességet elért lények olyan, nem dicsőbb sorsot nyertek el, mint hogy visszatérjenek a származásuk helyéhez hasonló szerény szférákra. Azt állította, hogy a túl sok fegyelmezéssel és a hosszadalmas felkészítéssel elrontották őket, és hogy ők valójában elárulták halandó társaikat, mert közreműködnek abban a leigázási tervben, melyben a felemelkedő halandók valamiféle hitregén alapuló örök beteljesülésének képzetét erőltetik rá a teremtésösszességre. Azt képviselte, hogy a felemelkedők az egyéni önmeghatározás szabadságát élvezhessék. Kifogásolta és elutasította a halandói felemelkedésre vonatkozó, az Isten paradicsomi Fiai által hitelesített és a Végtelen Szellem által támogatott egész tervet.</p>
<p id="p3_7"><sup><small><a href="/hu/The_Urantia_Book/53#p3_7">53:3.7</a></small></sup>  Lucifer ezzel a Szabadság-nyilatkozattal indította el a sötétség és a halál tobzódását.</p>
<h2 id="p4" class="toc-header"><a href="#p4" class="toc-anchor">¶</a> 4. A LÁZADÁS KITÖRÉSE </h2>
<p id="p4_1"><sup><small><a href="/hu/The_Urantia_Book/53#p4_1">53:4.1</a></small></sup>  A luciferi kiáltvány kiadására a Satania éves nagytanácskozásán, az üvegtengeren került sor, az összegyűlt jerusemi seregek jelenlétében, az év utolsó napján, urantiai időben mérve mintegy kétszázezer évvel ezelőtt. Sátán kihirdette, hogy imádhatók az egyetemes erők — legyenek azok fizikaiak, értelmiek vagy szellemiek — azonban engedelmességet fogadni csakis a tényleges és jelenlévő uralkodónak, Lucifernek szabad, aki az „emberek és az angyalok barátja” és a „szabadság Istene”.</p>
<p id="p4_2"><sup><small><a href="/hu/The_Urantia_Book/53#p4_2">53:4.2</a></small></sup>  A luciferi lázadás csatakiáltása a saját jogok volt<sup id="cite16"><a href="#fn16">[16]</a></sup>. Egyik fő érvük az volt, hogy ha az önkormányzatiság jó és megfelelő a melkizedekek és egyéb csoportok számára, akkor az éppúgy jó mindenféle rendű értelem számára is. Merészen és következetesen kiállt az „elme egyenlősége” és „az értelem testvérisége” mellett. Azt képviselte, hogy minden kormányzatnak a helyi bolygóra kell szűkítenie a hatáskörét és mindezek önkéntes szövetségének hatásköre pedig a helyi csillagrendszerre legyen érvényes. Minden egyéb felügyeletet megengedhetetlennek tartott. Megígérte a Bolygóhercegeknek, hogy világukat legfőbb megbízottakként irányíthatják. Nem ismerte el a jogalkotó tevékenységek székhelyének a csillagvilági központot és érvénytelennek tekintette az igazságszolgáltatási eljárásoknak a világegyetemi fővárosban való lefolytatását. Amellett érvelt, hogy mindeme kormányzati feladatköröket a csillagrendszeri fővárosokba kell összpontosítani, továbbá fel kell állítani azok saját törvényhozói testületét, és meg kell szervezni azok saját bíróságait Sátán felügyelete alatt. Úgy rendelkezett, hogy a lázadó világok hercegei hasonlóképpen cselekedjenek.</p>
<p id="p4_3"><sup><small><a href="/hu/The_Urantia_Book/53#p4_3">53:4.3</a></small></sup>  Lucifer egész igazgatási testülete egységesen átállt és nyilvánosan esküt tettek, mint a „felszabadított világok és rendszerek” új vezetője kormányának tagjai.</p>
<p id="p4_4"><sup><small><a href="/hu/The_Urantia_Book/53#p4_4">53:4.4</a></small></sup>  Noha korábban két lázadás is volt a Nebadonban, azok távoli csillagvilágokban törtek ki. Lucifer szerint e felkelések azért voltak sikertelenek, mert az értelmek többsége nem követte a vezetőit. Amellett érvelt, hogy a „többség uralkodjon”, s hogy „az elme tévedhetetlen”. Nyilvánvalóan a világegyetemi vezetők által a neki adott szabadság éltette a gyalázatos mesterkedéseinek jelentős részét. Szembeszállt minden felettesével; ők látszólag mégsem vettek tudomást a dolgairól. Teljes cselekvési szabadságot kapott álnok tervének végrehajtásához, melynek útjába nem gördítettek akadályt és nem is hátráltatták azt.</p>
<p id="p4_5"><sup><small><a href="/hu/The_Urantia_Book/53#p4_5">53:4.5</a></small></sup>  Az igazság eljövetelének irgalmas késlekedésében Lucifer annak bizonyítékát látta, hogy a paradicsomi Fiak kormánya képtelen a lázadás megfékezésére. Nyíltan szembeszállt Mihállyal, Immanuellel és a Nappalok Elődeivel, és gőgös, kihívó magatartást tanúsított velük szemben, majd pedig rámutatott arra a tényre, hogy a válasz hiánya fényes bizonyítéka a világegyetemi és felsőbb-világegyetemi kormányok tehetetlenségének.</p>
<p id="p4_6"><sup><small><a href="/hu/The_Urantia_Book/53#p4_6">53:4.6</a></small></sup>  Gábriel személyesen jelen volt mindezen pártos fejleményeknél és csak annyit felelt, hogy a kellő időben majd szólni fog Mihály nevében, és hogy minden lény szabadon és befolyástól mentesen dönthet; hogy „a Fiaknak az Atya nevében működő kormánya csakis az önkéntes, őszinte és az álokoskodásnak nem engedő hűségre és odaadásra tart igényt”.</p>
<p id="p4_7"><sup><small><a href="/hu/The_Urantia_Book/53#p4_7">53:4.7</a></small></sup>  Lucifernek megengedték, hogy teljes egészében felépítse és alaposan megszervezze lázadó kormányzását, mielőtt Gábriel egyáltalán hozzálátott volna ahhoz, hogy szembeszálljon az elszakadás jogával vagy hogy ellenlépéseket tegyen a lázadó hírveréssel szemben. A Csillagvilági Atyák azonban a hűtlen személyiségek cselekvési hatáskörét azonnal a Satania csillagrendszerre korlátozták. Mindazonáltal e késedelmi időszak nagy próba és megmérettetés elé állította az egész Satania hűséges lényeit. Néhány évig általános volt a zavar, és nagy felfordulás uralkodott a lakóvilágokon is.</p>
<h2 id="p5" class="toc-header"><a href="#p5" class="toc-anchor">¶</a> 5. AZ ÖSSZEÜTKÖZÉS TERMÉSZETE </h2>
<p id="p5_1"><sup><small><a href="/hu/The_Urantia_Book/53#p5_1">53:5.1</a></small></sup>  A sataniai lázadás kitörését követően Mihály tanácskozott paradicsomi testvérével, Immanuellel. A meghatározó jelentőségű megbeszélést követően Mihály bejelentette, hogy ugyanazt a politikát fogja követni, melyet a hasonló felkelések esetében a múltban is alkalmazott, vagyis a be nem avatkozás politikáját.</p>
<p id="p5_2"><sup><small><a href="/hu/The_Urantia_Book/53#p5_2">53:5.2</a></small></sup>  E lázadás idején, valamint a két korábbi alkalmával a Nebadon világegyetemben még nem volt abszolút és személyes fennhatósága senkinek sem. Mihály isteni jogon uralkodott, mint az Egyetemes Atyától kirendelt kormányzó, de nem úgy, mintha ezt a saját jogán tenné. Ekkor még előtte állt az alászállási létpálya teljesítése; ekkor még nem rendelkezett „minden hatalommal a mennyben és a földön”<sup id="cite17"><a href="#fn17">[17]</a></sup>.</p>
<p id="p5_3"><sup><small><a href="/hu/The_Urantia_Book/53#p5_3">53:5.3</a></small></sup>  A lázadás kitörésétől kezdve addig a napig, amikor a Nebadon teljhatalmú urának nyilvánították, Mihály sohasem szállt szembe Lucifer lázadó erőivel; urantiai időben mérve csaknem kétszázezer évig hagyta, hogy a maguk útját járják. Krisztus Mihály ma már bőven elegendő hatalommal és hatáskörrel rendelkezik ahhoz, hogy a hűtlenség effajta kitörését azonnal, sőt akár véglegesen is kezelni tudja, viszont abban kételkedünk, hogy e teljhatalom arra késztetné, hogy másként járjon el, ha egy ilyen felkelés esetleg kitörne.</p>
<p id="p5_4"><sup><small><a href="/hu/The_Urantia_Book/53#p5_4">53:5.4</a></small></sup>  Lévén, hogy Mihály a döntése szerint tartózkodott a luciferi lázadás elleni tényleges harctól, ezért Gábriel összehívta a személyes irányítása alá tartozó törzskart az Edentián, és a Fenségesekkel való tanácskozást követően úgy döntött, hogy átveszi a Sataniához hű seregek feletti parancsnokságot. Mihály a Szalvingtonon maradt, míg Gábriel a Jerusemre ment, és az Atyának — ugyanazon Egyetemes Atyának, akinek személyét Lucifer és Sátán tagadta — ajánlott szférán új minőségében hivatalosan is megmutatkozott a hűséges személyiségek összegyűlt sokasága előtt, és felmutatta Mihály lobogóját, a teremtésösszesség Háromsági kormányzásának anyagi jelvényét, a fehér alapon három égszínkék egyközepű kört.</p>
<p id="p5_5"><sup><small><a href="/hu/The_Urantia_Book/53#p5_5">53:5.5</a></small></sup>  Lucifer jelvénye egy fehér alapon vörös kört ábrázoló lobogó volt, mely vörös kör a belsejében egy fekete teli kört tartalmazott.</p>
<p id="p5_6"><sup><small><a href="/hu/The_Urantia_Book/53#p5_6">53:5.6</a></small></sup>  „És lett a mennyben háborúskodás; Mihály parancsnoka és az ő angyalai harcoltak a sárkánnyal (Luciferrel, Sátánnal és a hitszegő hercegekkel); és a sárkány és a lázadó angyalok küzdöttek, de nem diadalmaskodtak<sup id="cite18"><a href="#fn18">[18]</a></sup>.” E „mennyei háború” nem olyan fizikai csata volt, ahogyan az efféle harcot az Urantián elképzelik. A küzdelem első időszakában Lucifer folyamatosan szónokolt a bolygó fogadótermében. Gábriel a közelben létesített főhadiszállásról szüntelenül megválaszolta a lázadói álokoskodásokat. A szférán jelenlévő különféle személyiségek, akik még nem voltak biztosak a választásban, a vitában a két oldalról elhangzott érveket figyelve jutottak döntő elhatározásra.</p>
<p id="p5_7"><sup><small><a href="/hu/The_Urantia_Book/53#p5_7">53:5.7</a></small></sup>  Ez a mennyei háború azonban nagyon is szörnyű és igencsak valóságos volt. Ugyan nem jellemezték a test test elleni küzdelemnek az éretlen világokon szokványos embertelenségei, azonban a küzdelem jellege sokkal halálosabb volt; az anyagelvi harcban a testi élet forog veszélyben, de a mennyei háborúban az örök élet a tét.</p>
<h2 id="p6" class="toc-header"><a href="#p6" class="toc-anchor">¶</a> 6. EGY ÁLLHATATOS SZERÁFPARANCSNOK </h2>
<p id="p6_1"><sup><small><a href="/hu/The_Urantia_Book/53#p6_1">53:6.1</a></small></sup>  Számos személyiség sok nemes és lelkesítő példát mutatott az odaadásra és a hűségre azon időközben, mely az ellenségeskedés kitörése és az új rendszerúr és kíséretének megérkezése között eltelt. De az odaadásból eredő összes vitéz hőstett közül a legmegindítóbbnak a bátor Manotiának, a sataniai főparancsnokságon parancsnokhelyettesi beosztásban szolgáló szeráfnak a viselkedése számított.</p>
<p id="p6_2"><sup><small><a href="/hu/The_Urantia_Book/53#p6_2">53:6.2</a></small></sup>  A lázadás jerusemi kitörésekor a szeráfi seregek vezetője Lucifer ügye mellé állt. Ez kétségkívül megmagyarázza, hogy a negyedik rendbe tartozók, vagyis a csillagrendszeri ügyintéző szeráfok közül miért tévedtek meg oly sokan. A szeráfvezetőt szellemileg elvakította Lucifer kiváló személyisége; viselkedése elbűvölte a mennyei lények alacsonyabb rendjeit. Egyszerűen nem voltak képesek felfogni, hogy egy ilyen káprázatos személyiség egyáltalán megtévedhetett.</p>
<p id="p6_3"><sup><small><a href="/hu/The_Urantia_Book/53#p6_3">53:6.3</a></small></sup>  Nem is olyan régen, a luciferi lázadás kitörése során szerzett tapasztalatai ismertetésekor mondta Manotia: „De a legfelemelőbb pillanat a luciferi lázadással összefüggésben átélt azon borzongató kaland volt, amikor szeráfi parancsnokhelyettesként visszautasítottam, hogy a Mihály ellen tervezett támadásban részt vegyek; és az erős lázadók az összegyűjtött erőkkel az elpusztításomra törtek. Hatalmas felfordulás volt a Jerusemen, de egyetlen hű szeráf sem sérült meg.”</p>
<p id="p6_4"><sup><small><a href="/hu/The_Urantia_Book/53#p6_4">53:6.4</a></small></sup>  „Közvetlen felettesem vétsége következtében rám hárult a feladat, hogy mint a csillagrendszer zavarossá vált szeráfi ügyeinek címzetes igazgatója a jerusemi angyali seregek vezetését átvegyem. Erkölcsi támogatást kaptam a melkizedekektől, hatékony segítséget az Anyagi Fiaktól, cserbenhagyott a saját rendem egy jelentős csoportja, viszont nagyszerű támogatást nyújtottak a jerusemi felemelkedő halandók.”</p>
<p id="p6_5"><sup><small><a href="/hu/The_Urantia_Book/53#p6_5">53:6.5</a></small></sup>  „Mivel a luciferi elszakadás eredményeként elkerülhetetlenül mi is kiszakadtunk a csillagvilági körökből, ezért a küzdelmünk sikere azon hírgyűjtő testületünk hűségén múlott, akik segélykérésünket a közeli Rantulia csillagrendszerről az Edentiára továbbították; és úgy találtuk, hogy a rend uralma, a hűség értelme és az igazság szelleme magától győzedelmeskedett a lázadás, a saját jogok és az úgynevezett személyes szabadság felett; képesek voltunk folytatni a küzdelmet az új Csillagrendszer Fejedelemnek, Lucifer méltó utódának az eljöveteléig. Rögtön ezt követően kijelöltek a Melkizedek-megbízottak urantiai testületébe, mely felügyeletet gyakorol a hűséges szeráfi rendek felett az áruló Kaligasztia világán, aki a szféráját azon »felszabadított világok és egyenjogúsított személyiségek« újonnan kialakított rendszerének tagjává nyilvánította, melyeket a hírhedt Szabadság-nyilatkozatban Lucifer közreadott, amikor is felhívást intézett a »Satania rosszul vezetett és rosszul igazgatott világainak szabadságszerető, szabadgondolkodó és előretekintő értelmeihez«.”</p>
<p id="p6_6"><sup><small><a href="/hu/The_Urantia_Book/53#p6_6">53:6.6</a></small></sup>  Ez az angyal még most is az Urantián szolgál, a szeráfok társvezetői beosztásában.</p>
<h2 id="p7" class="toc-header"><a href="#p7" class="toc-anchor">¶</a> 7. A LÁZADÁS TÖRTÉNETE </h2>
<p id="p7_1"><sup><small><a href="/hu/The_Urantia_Book/53#p7_1">53:7.1</a></small></sup>  A luciferi lázadás az egész csillagrendszerre kiterjedt. Harminchét szakadár Bolygóherceg állt át kormányának nagyobb részével a főlázadó oldalára. Egyedül a Panoptián nem sikerült a Bolygóhercegnek a maga oldalára állítania a bolygó népét. E világon a melkizedekek irányításával az emberek Mihály támogatására gyülekeztek. Ellanora, e halandó terület egyik fiatal asszonya vezette az emberi népeket, és azon a viszály-sújtotta világon egyetlen lélek sem állt Lucifer zászlaja alá. A hű panoptiaiak azóta is az Atya szférájának és az azt körülvevő hét elkülönítő-világnak a felügyelőiként és építőiként szolgálnak a hetedik jerusemi átmeneti világon. A panoptiaiak nemcsak e világok valóságos őreiként tevékenykednek, hanem egyúttal Mihály személyes utasításainak megfelelően gondoskodnak a szférák szebbé tételéről is valamely jövőbeli cél és ismeretlen rendeltetés okán. E feladatot az Edentiára való útjuk során teljesítik.</p>
<p id="p7_2"><sup><small><a href="/hu/The_Urantia_Book/53#p7_2">53:7.2</a></small></sup>  Ebben az időszakban Kaligasztia az Urantián képviselte Lucifer ügyét. A melkizedekek ügyesen szembeszálltak a hitehagyott Bolygóherceggel, azonban a határtalan szabadságról szóló álokoskodások és a saját jogokra vonatkozó téveszmék mindig megtalálták a módját e fiatal és fejletlen világ kezdetleges népei félrevezetésének.</p>
<p id="p7_3"><sup><small><a href="/hu/The_Urantia_Book/53#p7_3">53:7.3</a></small></sup>  Az egész elszakadási hírverést személyes közreműködés útján kellett kifejteni, mert a távközlési szolgáltatást és a bolygóközi közléscsere minden egyéb csatornáját a csillagrendszeri kör felügyelőinek határozata alapján felfüggesztették. A felkelés tényleges kitörésekor a teljes Satania csillagrendszert elszigetelték mind a csillagvilági, mind pedig a világegyetemi köröktől. Ez idő alatt az összes bejövő és kimenő üzenetet a szeráfi közvetítők és a Független Hírvivők továbbították. A bukott világokhoz vezető köröket szintén elvágták annak érdekében, hogy Lucifer ne használhassa ezt a csatornát gyalázatos tervének kivitelezéséhez. E köröket mindaddig nem állítják helyre, míg a lázadók vezetői a Satania határain belül élnek.</p>
<p id="p7_4"><sup><small><a href="/hu/The_Urantia_Book/53#p7_4">53:7.4</a></small></sup>  Ez Lanonandek lázadás volt. A helyi világegyetemi fiak felsőbb rendjei nem csatlakoztak a Lucifer-féle elszakadási mozgalomhoz, bár a lázadó bolygókon tartózkodó élethordozók némelyikét bizonyos fokig befolyásolta a hűtlen hercegek szította lázadás. A Háromságot-elért Fiak egyike sem tért rossz útra. A melkizedekek, a főangyalok és a Ragyogó Estcsillagok mind hűek maradtak Mihályhoz, és Gábriellel együtt derekasan küzdöttek az Atya akaratának és a Fiú uralmának érvényesítése érdekében.</p>
<p id="p7_5"><sup><small><a href="/hu/The_Urantia_Book/53#p7_5">53:7.5</a></small></sup>  Egyetlen paradicsomi származású lény sem vált hűtlenné. A Független Hírvivőkkel közösen főhadiszállást építettek ki a Szellem világán és végig az edentiai Nappalok Hűséges Követőjének vezetése alatt működtek. A békéltetők egyike sem vált hitehagyottá, és a Mennyei Adatrögzítők közül sem tért senki rossz útra. A Morontia Társak és a Lakóvilági Tanítók közül azonban sokan megtévedtek.</p>
<p id="p7_6"><sup><small><a href="/hu/The_Urantia_Book/53#p7_6">53:7.6</a></small></sup>  A legfelsőbb szeráfi rendből egyetlen angyal sem veszett el, de a következő rendbe, a felettes szeráfi rendbe tartozóknak egy jelentős csoportját a lázadók becsapták és megtévesztették. A harmadik vagy felügyelő angyali rend néhány tagját úgyszintén félrevezették. Azonban a legszörnyűbb csapás a negyedik csoportot, az intéző angyalokat, a rendszerint a csillagrendszeri központokon teljesítendő szolgálatra beosztott szeráfokat sújtotta. Manotia csaknem a kétharmadukat megmentette, de kevéssel több mint egyharmaduk követte a vezetőiket a lázadók soraiba. Az intéző angyalokhoz tartozó összes jerusemi kerub egyharmada a hűtlen szeráfjukkal együtt veszett el.</p>
<p id="p7_7"><sup><small><a href="/hu/The_Urantia_Book/53#p7_7">53:7.7</a></small></sup>  A bolygók angyali segítői, vagyis azok közül, akiket az Anyagi Fiak mellé osztottak be, mintegy egyharmadot csaptak be a lázadók, és az átmenetben segédkezőknek csaknem a tíz százalékát tévesztették meg. János ezt jelképesen látta, amikor a nagy vörös sárkányról azt írta: „És a farka végigsepert a menny csillagainak harmadrészén, és a sötétségbe vetette azokat<sup id="cite19"><a href="#fn19">[19]</a></sup>.”</p>
<p id="p7_8"><sup><small><a href="/hu/The_Urantia_Book/53#p7_8">53:7.8</a></small></sup>  A veszteség az angyali sorokban volt a legnagyobb, de leginkább az alacsonyabb rendű értelmek csatlakoztak a pártütéshez. A Sataniában elbukott 681.217 Anyagi Fiú kilencvenöt százaléka a luciferi lázadás áldozata volt. A köztes teremtmények nagy számban vesztek oda azokon a bolygókon, ahol a Bolygóherceg Lucifer ügye mellé állt.</p>
<p id="p7_9"><sup><small><a href="/hu/The_Urantia_Book/53#p7_9">53:7.9</a></small></sup>  Sok tekintetben e lázadás volt a Nebadonban a legkiterjedtebb és legszörnyűbb minden hasonló esemény közül. E felkelésben több személyiség vett részt, mint a másik kettőben együttvéve. A változhatatlan ellenszenv okán Lucifer és Sátán ügynökei még a gyermekek felkészítő tanodáit sem kímélték a véglegesrendűek kulturális bolygóján, sőt inkább arra törekedtek, hogy az evolúciós világokról irgalomból kimenekített fejlődő elméket is megrontsák.</p>
<p id="p7_10"><sup><small><a href="/hu/The_Urantia_Book/53#p7_10">53:7.10</a></small></sup>  A felemelkedő halandók sérülékenyek voltak, de jobban ellenálltak a lázadók álokoskodásainak, mint az alacsonyabb rendű szellemek. Noha az alacsonyabb rendű lakóvilágokon sokan elbuktak azok közül, akik még nem érték el a teljes eggyé kapcsolódást az Igazítójukkal, mégis a felemelkedési terv bölcsességét dicséri, hogy a Jerusemen működő, sataniai felemelkedési létpolgársággal rendelkezők közül egy sem vett részt a luciferi lázadásban.</p>
<p id="p7_11"><sup><small><a href="/hu/The_Urantia_Book/53#p7_11">53:7.11</a></small></sup>  Az egész Nebadonban a mennyei értelmek minden elképzelhető csoportjából óráról órára és napról napra nyugtalan figyelők tódultak a hírközlő állomásokra, s nagy figyelemmel kísérték a sataniai lázadásról szóló híreket és ujjongva fogadták a folyamatosan közreadott híreket a felemelkedő halandók töretlen hűségéről, akik a melkizedekek vezetése alatt sikeresen ellenálltak mindazon körmönfont, rossz erők együttes és a térnyerésre irányuló erőfeszítéseinek, mely erők oly gyorsan gyülekeztek az elszakadás és a bűn zászlói alatt.</p>
<p id="p7_12"><sup><small><a href="/hu/The_Urantia_Book/53#p7_12">53:7.12</a></small></sup>  Csillagrendszer-időben mérve a „mennyei háború” kezdetétől számított több mint két évbe telt, míg Lucifer utóda elfoglalhatta a helyét<sup id="cite20"><a href="#fn20">[20]</a></sup>. De végül eljött az új Fejedelem, aki kíséretével az üvegtengeren szállt le. Én a Gábriel által mozgósított tartalékosok között voltam az Edentián, és jól emlékszem Lanaforge első üzenetére, melyet a Norlatiadek Csillagvilági Atyjának küldött. Az üzenet így szólt: „Egyetlen jerusemi polgár sem veszett oda<sup id="cite21"><a href="#fn21">[21]</a></sup>. Minden felemelkedő halandó túlélte a viharos megpróbáltatást és a komoly megmérettetésből nyertesként és győzedelmesen emelkedett ki.” A Szalvingtonra, az Uverszára és a Paradicsomra is eljutott a megnyugtató üzenet, miszerint a halandói felemelkedés túlélési tapasztalása adja a legnagyobb biztonságot a lázadás ellen és ez a legjobb védelem a bűnnel szemben is. A hűséges halandók nemes, jerusemi csoportja 187.432.811 főből állt.</p>
<p id="p7_13"><sup><small><a href="/hu/The_Urantia_Book/53#p7_13">53:7.13</a></small></sup>  Lanaforge megérkezésével a lázadók vezetőit megfosztották a címüktől és minden vezetői hatalmuktól, bár megengedték nekik, hogy szabadon közlekedhessenek a Jerusemen, a morontia szférákon és még az egyes bolygókon is. A lázadók vezetői folytatták ármánykodó és félrevezető üzelmeiket abból a célból, hogy az emberek és angyalok elméit összezavarják és félrevezessék. De ami a Jerusem igazgatási hegyén kifejtett tevékenységüket illeti, „ott helyük többé nem volt”<sup id="cite22"><a href="#fn22">[22]</a></sup>.</p>
<p id="p7_14"><sup><small><a href="/hu/The_Urantia_Book/53#p7_14">53:7.14</a></small></sup>  Jóllehet Lucifert megfosztották minden irányítási jogkörétől a Sataniában, akkoriban még nem létezett olyan helyi világegyetemi hatalom vagy bíróság, mely e gonosz lázadót elítélhette vagy elpusztíthatta volna; akkoriban Mihály még nem volt a legfelsőbb vezető. A Nappalok Elődei megtartották ugyan a Csillagvilági Atyákat a csillagrendszeri kormány élén, azonban eddig még soha egyetlen döntést sem hoztak azon számos, még elintézetlen megkeresés ügyében, melyek Lucifer, Sátán és társaik jelenlegi helyzetének megítélésével és jövőbeli sorsának eldöntésével hozhatók összefüggésbe.</p>
<p id="p7_15"><sup><small><a href="/hu/The_Urantia_Book/53#p7_15">53:7.15</a></small></sup>  Tehát a lázadók vezetőinek megengedték, hogy szabadon mozoghassanak a teljes csillagrendszerben, s tovább terjeszthessék elégedetlenkedő és a saját jogokra vonatkozó nézeteiket. De a csaknem kétszázezer urantiai év alatt nem tudtak újabb világot megtéveszteni. A Sataniában egyetlen további világ sem veszett el a harminchét világ bukása óta, még azon világok közül sem, melyek a lázadás kitörésének napja óta népesültek be<sup id="cite23"><a href="#fn23">[23]</a></sup>.</p>
<h2 id="p8" class="toc-header"><a href="#p8" class="toc-anchor">¶</a> 8. AZ EMBER FIA AZ URANTIÁN </h2>
<p id="p8_1"><sup><small><a href="/hu/The_Urantia_Book/53#p8_1">53:8.1</a></small></sup>  Mihály urantiai alászállási küldetésének teljesítéséig Lucifer és Sátán szabadon közlekedett a Satania csillagrendszerben. Végül együtt voltak jelen a világotokon akkor, amikor az Ember Fia elleni együttes támadást végrehajtották.</p>
<p id="p8_2"><sup><small><a href="/hu/The_Urantia_Book/53#p8_2">53:8.2</a></small></sup>  Előzőleg, amikor a Bolygóhercegek, az „Istennek Fiai” rendszeresen összegyűltek, „eljött Sátán is”, azt állítva, hogy a bukott Bolygóhercegek elszigetelt világait képviseli<sup id="cite24"><a href="#fn24">[24]</a></sup><sup id="cite25"><a href="#fn25">[25]</a></sup>. De Mihály végső alászállása óta ekkora szabadságot nem kapott a Jerusemen. Miután kísérletet tettek Mihály eltévelyítésére, amikor ő az alászállásbeli húsvér testben volt, a Lucifer és Sátán iránti minden rokonszenv végleg kihunyt az egész Sataniában, legalábbis a bűn által elszigetelt világokon kívül.</p>
<p id="p8_3"><sup><small><a href="/hu/The_Urantia_Book/53#p8_3">53:8.3</a></small></sup>  Mihály alászállása véget vetett a luciferi lázadásnak az egész Sataniában, kivéve a hitehagyott Bolygóhercegek bolygóit<sup id="cite26"><a href="#fn26">[26]</a></sup>. Ez volt Jézus személyes tapasztalásának jelentősége, közvetlenül a húsvér testben átélt halálát megelőzően, amikor egy nap közölte tanítványaival, hogy „és láttam Sátánt, mint a villámlást lehullani a mennyből”<sup id="cite27"><a href="#fn27">[27]</a></sup>. Emez Luciferrel jött az Urantiára, a végső, mindent eldöntő küzdelem megvívása céljából.</p>
<p id="p8_4"><sup><small><a href="/hu/The_Urantia_Book/53#p8_4">53:8.4</a></small></sup>  Az Ember Fia bízott a sikerben, és tudta, hogy a világotokon kivívott győzelme örökre megpecsételi a régi ellenségeinek sorsát, és nemcsak a Sataniában, hanem abban a két csillagrendszerben is, ahol a bűn felütötte a fejét. A halandók túlélését és az angyalok biztonságát jelentette, amikor a Mesteretek válaszul Lucifer ajánlatára nyugodtan és isteni rendíthetetlenséggel azt válaszolta, hogy „Távozz tőlem, Sátán”<sup id="cite28"><a href="#fn28">[28]</a></sup>. Elvileg ez volt a luciferi lázadás tényleges vége. Igaz, hogy az uverszai bíróságok még nem hoztak végső döntést Gábriel kérelme ügyében, miszerint a lázadók elpusztítandók, de idővel a döntésük kétségkívül megszületik, mert a perbeli meghallgatások első körére már sor került.</p>
<p id="p8_5"><sup><small><a href="/hu/The_Urantia_Book/53#p8_5">53:8.5</a></small></sup>  Az Ember Fia Kaligasztiát az Urantia eljáró Hercegének ismerte el majdnem egészen a haláláig. Jézus azt mondta: „Most van e világ megítéltetése; most vettetik ki e világ hercege”<sup id="cite29"><a href="#fn29">[29]</a></sup>. És akkor, közeledve az életművének beteljesítéséhez, bejelentette, hogy „e világnak hercege megítéltetett”<sup id="cite30"><a href="#fn30">[30]</a></sup>. Ugyanez a királyszékétől megfosztott és letaszított Herceg volt az, aki egyszer az „Urantia Istenének” nevezte magát<sup id="cite31"><a href="#fn31">[31]</a></sup>.</p>
<p id="p8_6"><sup><small><a href="/hu/The_Urantia_Book/53#p8_6">53:8.6</a></small></sup>  Mihály utolsó cselekedete az Urantia elhagyása előtt az volt, hogy kegyelmet ajánlott Kaligasztiának és Daligasztiának, de ők e nagyvonalú ajánlatot gorombán visszautasították. Kaligasztia, a hitehagyott Bolygóhercegetek még mindig szabadon van az Urantián s gyalázatos terveinek kivitelezésén munkálkodhat, de már egyáltalán semennyi hatalma sincs ahhoz, hogy az emberek elméjét megszállja, és ahhoz sem, hogy a lelkükhöz férkőzve megkísértse vagy eltévelyítse őket, hacsak nem ők maguk ténylegesen is fel kívánják venni az ő gonosz jelenlétének átkát.</p>
<p id="p8_7"><sup><small><a href="/hu/The_Urantia_Book/53#p8_7">53:8.7</a></small></sup>  Mihály megtestesülését megelőzően a sötétség ezen urai az Urantia feletti fennhatóságuk megtartására törekedtek, és szívósan ellenálltak az alacsonyabb rendű és alárendelt mennyei személyiségeknek. Azonban pünkösd napja óta ezen áruló Kaligasztia és a vele egyenlő mértékben hitvány társa, Daligasztia meghunyászkodik a paradicsomi Gondolatigazítók isteni fensége előtt és az Igazság védő Szelleme, Mihály szelleme előtt, mely szellem minden húsvér testben élőre kiáradt.</p>
<p id="p8_8"><sup><small><a href="/hu/The_Urantia_Book/53#p8_8">53:8.8</a></small></sup>  De egyetlen bukott szellem sem rendelkezett még így sem elég hatalommal ahhoz, hogy az Isten gyermekeinek elméjét megszállja vagy a lelküket meggyötörje. Sem Sátán, sem Kaligasztia nem érinthette meg vagy közelíthette meg az Isten hű fiait; a hit hatékony vértezet a bűn és a gonoszság ellen<sup id="cite32"><a href="#fn32">[32]</a></sup>. Igaz az, hogy: „Aki Istentől született, megőrzi magát, és a gonosz nem illeti őt<sup id="cite33"><a href="#fn33">[33]</a></sup>.”</p>
<p id="p8_9"><sup><small><a href="/hu/The_Urantia_Book/53#p8_9">53:8.9</a></small></sup>  Általában, amikor valamely gyenge és romlott halandókról azt feltételezik, hogy ördögök és démonok befolyása alá kerültek, akkor pusztán arról van szó, hogy lényüket a saját eredendő és aljas hajlamaik uralják, a természetes hajlamaik vezetik őket rossz útra. Az ördögnek nagyon sok olyan rosszat rónak fel, melyről ténylegesen nem tehet. Krisztus kereszthalála óta Kaligasztia viszonylagos tétlenségre kényszerült.</p>
<h2 id="p9" class="toc-header"><a href="#p9" class="toc-anchor">¶</a> 9. A LÁZADÁS JELENLEGI ÁLLÁSA </h2>
<p id="p9_1"><sup><small><a href="/hu/The_Urantia_Book/53#p9_1">53:9.1</a></small></sup>  Mihály már a luciferi lázadás legelején mentességet ajánlott minden lázadónak. Ajánlatának lényege az volt, hogy miután elnyeri a teljes világegyetemi fennhatóságot megbocsát mindenkinek, aki őszinte megbánást mutat, és visszahelyezi őket a világegyetemi szolgálat valamilyen formájába. A vezetők egyike sem fogadta el a kegyes ajánlatot. Azonban angyalok és alacsonyabb rendű mennyei lények ezrei, beleértve az Anyagi Fiak és Leányok százait is, elfogadták a panoptiaiak által kihirdetett kegyelmet, és Jézus feltámadása idején, ezerkilencszáz évvel ezelőtt a jóvá igazolást megkapták. E lényeket azóta az Atya jerusemi világára szállították, ahol gyakorlatilag elkülönítve tartják őket mindaddig, amíg az uverszai bíróságok döntést nem hoznak Gábriel Lucifer <i>elleni</i> ügyében. Azonban senkinek sincs kétsége afelől, hogy amint a megsemmisítési határozat megszületik, e bűnbánó, megmentett személyekre a megsemmisítési határozat nem fog vonatkozni. E próbaidős lelkek most a panoptiaiakkal dolgoznak együtt az Atya világának gondozásában<sup id="cite34"><a href="#fn34">[34]</a></sup>.</p>
<p id="p9_2"><sup><small><a href="/hu/The_Urantia_Book/53#p9_2">53:9.2</a></small></sup>  A főbűnös nem járt az Urantián azóta, hogy megpróbálta Mihályt eltéríteni szándékától, vagyis attól, hogy teljesítse megtestesülési küldetését és magát végérvényesen és bizonyosan a Nebadon korlátlan urává tegye. Miután Mihály véglegesen a Nebadon világegyetem vezetője lett, Lucifert az uverszai Nappalok Elődeinek intézői őrizetbe vették és azóta is fogságban van az Atya átmeneti szféráinak jerusemi csoportjába tartozó egyes számú égitesten<sup id="cite35"><a href="#fn35">[35]</a></sup>. A többi világ és csillagrendszer vezetői itt megfigyelhetik a Satania hűtlen Fejedelmének végét. Pál ismerte a lázadó vezetők sorsának a Mihály megtestesülését követő állását, mert úgy jellemezte Kaligasztia vezéreit, mint „a gonoszság szellemi seregei a mennyei helyeken”<sup id="cite36"><a href="#fn36">[36]</a></sup>.</p>
<p id="p9_3"><sup><small><a href="/hu/The_Urantia_Book/53#p9_3">53:9.3</a></small></sup>  Miután Mihály megkapta a Nebadon feletti legfelsőbb hatalmat, kérelmezte a Nappalok Elődeinél, hogy a felsőbb-világegyetemi bíróságok előtt zajló per, Gábrielnek Lucifer <i>elleni</i> pere, melynek uverszai legfelsőbb bírósági bejegyzésére csaknem kétszázezer évvel ezelőtt került sor, ahogy ti az időt méritek, tehát e per időtartama alatt a luciferi lázadásban érintett minden személyiséget őrizet alá helyezhessen<sup id="cite37"><a href="#fn37">[37]</a></sup>. A csillagrendszer-központi csoportot illetően a Nappalok Elődei egy kivétellel elfogadták Mihály kérelmét: Sátánnak meg kellett engednie, hogy rendszeres időközönként meglátogathassa a hitehagyott hercegeket a bukott világokon mindaddig, amíg ezek a pártos világok újabb Istenfit nem kapnak vagy amíg az uverszai bíróságok meg nem kezdik Gábriel Lucifer <i>elleni</i> perében az ítélkezést.</p>
<p id="p9_4"><sup><small><a href="/hu/The_Urantia_Book/53#p9_4">53:9.4</a></small></sup>  Sátán azért jöhetett el az Urantiára, mert nem volt hivatalban lévő Fiútok — sem Bolygóherceg, sem Anyagi Fiú személyében. Makiventa Melkizedeket azóta az Urantia Bolygóhercegének helyettesének nevezték ki, és Gábriel Lucifer <i>elleni</i> perének kezdete jelezte, hogy az összes elszigetelt világon felállt a bolygók átmeneti kormánya. Igaz, hogy Sátán rendszeresen meglátogatta Kaligasztiát és a többi bukott herceget egészen e kinyilatkoztatások megjelenésének időpontjáig, amikor is lezajlott Gábriel első meghallgatása a lázadók vezetőinek elpusztítása iránti kérvénye tárgyában. Sátán most teljes őrizetben van a jerusemi börtönvilágokon.</p>
<p id="p9_5"><sup><small><a href="/hu/The_Urantia_Book/53#p9_5">53:9.5</a></small></sup>  Mihály utolsó alászállása óta az egész Sataniában senki sem akadt, aki arra vágyott volna, hogy a börtönvilágokon segédkezzen az őrizetben tartott lázadóknak. A lázadók sem tudtak több lényt megnyerni az ügyüknek. Ezerkilencszáz éve a helyzet változatlan<sup id="cite38"><a href="#fn38">[38]</a></sup>.</p>
<p id="p9_6"><sup><small><a href="/hu/The_Urantia_Book/53#p9_6">53:9.6</a></small></sup>  Nem várhatjuk a Sataniában jelenleg érvényes megszorítások feloldását mindaddig, amíg a Nappalok Elődei végleg nem rendelkeznek a lázadók vezetőinek sorsáról. A csillagrendszeri köröket addig nem állítják helyre, amíg Lucifer él. Egyébként ő jelenleg teljesen cselekvésképtelen<sup id="cite39"><a href="#fn39">[39]</a></sup>.</p>
<p id="p9_7"><sup><small><a href="/hu/The_Urantia_Book/53#p9_7">53:9.7</a></small></sup>  A lázadás a Jerusemen véget ért. A bukott világokon akkor ér véget, amint az isteni Fiak megérkeznek. Úgy hisszük, hogy mindazok a lázadók, akik egyáltalán elfogadják a megbocsátást, már így is tettek. Várjuk azt a villanásszerű híradást, mely mindezen árulókat megfosztja a személyes létezéstől. Arra számítunk, hogy az uverszai ítéletet a végrehajtói híradásban jelentik be, mely ítélet ezen őrizetben tartott lázadók megsemmisítését foganatosítja. Akkor majd keresitek a helyüket, de nem fogjátok megtalálni<sup id="cite40"><a href="#fn40">[40]</a></sup>. „És akik ismertek a világok közt, elborzadnak miattad; rémségessé lettél, s többé örökké nem leszel!” Így mindezen hitvány áruló „olyan lesz, mintha nem lett volna”<sup id="cite41"><a href="#fn41">[41]</a></sup>. Mindegyikük az uverszai ítéletre vár<sup id="cite42"><a href="#fn42">[42]</a></sup>.</p>
<p id="p9_8"><sup><small><a href="/hu/The_Urantia_Book/53#p9_8">53:9.8</a></small></sup>  De a szellemi sötétség hét börtönvilága a Sataniában már hosszú ideje komoly figyelmeztetést jelent az egész Nebadon számára, ékesszólóan és hatékonyan hirdeti a nagy igazságot, „hogy a törvényszegőknek útja kemény”; „hogy minden bűnben ott rejtőzik a pusztulásának magja”; hogy „a bűn fizetsége a halál”<sup id="cite43"><a href="#fn43">[43]</a></sup><sup id="cite44"><a href="#fn44">[44]</a></sup>.</p>
<p id="p9_9"><sup><small><a href="/hu/The_Urantia_Book/53#p9_9">53:9.9</a></small></sup>  [Közreadta Manovandet Melkizedek, aki egykor az urantiai megbízottaknál szolgált.]</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hu/The_Urantia_Book/52">
          <span class="mdi mdi-arrow-left-drop-circle"></span><span class="pl-2">írás 52. A bolygók halandói korszakai</span>
        </a>
        </td>
        <td>
        <a href="/hu/The_Urantia_Book/Index">
          <span class="mdi mdi-book-open-variant"></span><span class="pl-2">Index</sp<n>
        </a>
        <br>
        <a href="/hu/The_Urantia_Book_Multiple/53">
          <span class="mdi mdi-view-parallel"></span><span class="pl-2">Több verzió</span>
        </a>
        </td>
        <td>
        <a href="/hu/The_Urantia_Book/54">
          <span class="pr-2">írás 54. A Lucifer-féle lázadás okozta gondok</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Hivatkozások</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Tökéletes voltál, amíg</i>: <a href="/hu/Bible/Ezekiel/28#v15">Ez 28:15</a>. </li>
  <li id="fn2"><a href="#cite2">↑</a> <i>Isten szent hegyei</i>: <a href="/hu/Bible/Isaiah/11#v9">Iz 11:9</a>; <a href="/hu/Bible/Ezekiel/28#v14">Ez 28:14</a>. </li>
  <li id="fn3"><a href="#cite3">↑</a> <i>A bíró megdorgál téged</i>: <a href="/hu/Bible/Jude/1#v9">Júd 1:9</a>; <a href="/hu/Bible/Assumption_of_Moses/1#v1">Mózmen 1:1</a>. </li>
  <li id="fn4"><a href="#cite4">↑</a> <i>Lucifer büszke a szépségre</i>: <a href="/hu/Bible/Ezekiel/28#v17">Ez 28:17</a>. </li>
  <li id="fn5"><a href="#cite5">↑</a> <i>Mennyire lezuhantál a mennyből</i>: <a href="/hu/Bible/Isaiah/14#v12">Iz 14:12</a>. </li>
  <li id="fn6"><a href="#cite6">↑</a> <i>Sátán</i>: <a href="/hu/Bible/Job/1#v6">Jób 1:6-12</a>; <a href="/hu/Bible/Job/2#v1">Jób 2:1-7</a>; <a href="/hu/Bible/Zechariah/3#v1">Zak 3:1-2</a>; <a href="/hu/Bible/Matthew/4#v10">Mt 4:10</a>; <a href="/hu/Bible/Luke/10#v18">Lk 10:18</a>. </li>
  <li id="fn7"><a href="#cite7">↑</a> <i>Az ördög</i>: <a href="/hu/Bible/Matthew/4#v1">Mt 4:1-11</a>; <a href="/hu/Bible/Matthew/13#v39">Mt 13:39</a>; <a href="/hu/Bible/Matthew/25#v41">Mt 25:41</a>; <a href="/hu/Bible/Luke/4#v2">Lk 4:2-6,13</a>; <a href="/hu/Bible/Luke/8#v12">Lk 8:12,29</a>; <a href="/hu/Bible/Acts_of_the_Apostles/10#v38">ApCsel 10:38</a>; <a href="/hu/Bible/Jude/1#v9">Júd 1:9</a>; <a href="/hu/Bible/Revelation/12#v9">Jel 12:9</a>; <a href="/hu/Bible/Revelation/20#v2">Jel 20:2</a>. </li>
  <li id="fn8"><a href="#cite8">↑</a> <i>Ördög, e világ egykori fejedelme</i>: <a href="/hu/Bible/John/12#v31">Jn 12:31</a>; <a href="/hu/Bible/John/14#v30">Jn 14:30</a>; <a href="/hu/Bible/John/16#v11">Jn 16:11</a>; <a href="/hu/Bible/Ephesians/2#v2">Ef 2:2</a>; <a href="/hu/Bible/Ephesians/6#v12">Ef 6:12</a>. </li>
  <li id="fn9"><a href="#cite9">↑</a> <i>Abaddon: a lázadók vezérkara</i>: <a href="/hu/Bible/Revelation/9#v11">Jel 9:11</a>. </li>
  <li id="fn10"><a href="#cite10">↑</a> <i>Belzebub: hűtlen köztörvényes</i>: <a href="/hu/Bible/Matthew/12#v24">Mt 12:24,27</a>; <a href="/hu/Bible/Mark/3#v22">Mk 3:22</a>; <a href="/hu/Bible/Luke/11#v15">Lk 11:15-19</a>. </li>
  <li id="fn11"><a href="#cite11">↑</a> <i>Gábriel megkötözött lázadó fejek</i>: <a href="/hu/Bible/Revelation/20#v1">Jel 20:1-2</a>. </li>
  <li id="fn12"><a href="#cite12">↑</a> <i>Angyalok elhagyták korábbi birtokukat</i>: <a href="/hu/Bible/Jude/1#v6">Júd 1:6</a>. </li>
  <li id="fn13"><a href="#cite13">↑</a> <i>Önérvényesítés és szabadság</i>: <a href="/hu/Bible/Isaiah/14#v12">Iz 14:12-14</a>. </li>
  <li id="fn14"><a href="#cite14">↑</a> <i>Büszkeség és téveszme</i>: <a href="/hu/Bible/Ezekiel/28#v17">Ez 28:17</a>. </li>
  <li id="fn15"><a href="#cite15">↑</a> <i>Lucifer kiáltványa</i>: <a href="/hu/Bible/Isaiah/14#v12">Iz 14:12-14</a>; <a href="/hu/Bible/Jude/1#v4">Júd 1:4</a>. </li>
  <li id="fn16"><a href="#cite16">↑</a> <i>Lázadás</i>: <a href="/hu/Bible/Revelation/12#v7">Jel 12:7</a>. </li>
  <li id="fn17"><a href="#cite17">↑</a> <i>Minden hatalom a mennyben és a földön</i>: <a href="/hu/Bible/Matthew/28#v18">Mt 28:18</a>. </li>
  <li id="fn18"><a href="#cite18">↑</a> <i>Háború a mennyben</i>: <a href="/hu/Bible/Revelation/12#v7">Jel 12:7-8</a>. </li>
  <li id="fn19"><a href="#cite19">↑</a> <i>A csillagok egyharmada</i>: <a href="/hu/Bible/Revelation/12#v3">Jel 12:3-4</a>. </li>
  <li id="fn20"><a href="#cite20">↑</a> <i>Két év után háború a mennyben</i>: <a href="/hu/Bible/Revelation/12#v7">Jel 12:7</a>. </li>
  <li id="fn21"><a href="#cite21">↑</a> <i>Egyetlen jeruzsálemi polgár sem veszett el</i>: <a href="/hu/Bible/Revelation/12#v8">Jel 12:8</a>. </li>
  <li id="fn22"><a href="#cite22">↑</a> <i>Nem találták meg többé a helyüket</i>: <a href="/hu/Bible/Revelation/12#v8">Jel 12:8</a>. </li>
  <li id="fn23"><a href="#cite23">↑</a> <i>Lucifer veszít</i>: <a href="/hu/Bible/Revelation/12#v7">Jel 12:7-8</a>. </li>
  <li id="fn24"><a href="#cite24">↑</a> <i>Amikor Isten fiai összegyűltek</i>: <a href="/hu/Bible/Job/1#v6">Jób 1:6</a>. </li>
  <li id="fn25"><a href="#cite25">↑</a> <i>A Sátán is eljött</i>: <a href="/hu/Bible/Job/2#v1">Jób 2:1</a>. </li>
  <li id="fn26"><a href="#cite26">↑</a> <i>A lázadás vége</i>: <a href="/hu/Bible/Matthew/4#v1">Mt 4:1-11</a>; <a href="/hu/Bible/Mark/1#v13">Mk 1:13</a>. </li>
  <li id="fn27"><a href="#cite27">↑</a> <i>Láttam a Sátánt villámként lezuhanni</i>: <a href="/hu/Bible/Luke/10#v18">Lk 10:18</a>. </li>
  <li id="fn28"><a href="#cite28">↑</a> <i>Menj a hátam mögé, Sátán</i>: <a href="/hu/Bible/Matthew/4#v10">Mt 4:10</a>; <a href="/hu/Bible/Matthew/16#v23">Mt 16:23</a>; <a href="/hu/Bible/Mark/8#v33">Mk 8:33</a>; <a href="/hu/Bible/Luke/4#v8">Lk 4:8</a>. </li>
  <li id="fn29"><a href="#cite29">↑</a> <i>Most van az ítélet</i>: <a href="/hu/Bible/John/12#v31">Jn 12:31</a>.  <i>E világ fejedelme</i>: <a href="/hu/Bible/John/12#v31">Jn 12:31</a>; <a href="/hu/Bible/John/14#v30">Jn 14:30</a>; <a href="/hu/Bible/John/16#v11">Jn 16:11</a>; <a href="/hu/Bible/Ephesians/2#v2">Ef 2:2</a>; <a href="/hu/Bible/Ephesians/6#v12">Ef 6:12</a>. </li>
  <li id="fn30"><a href="#cite30">↑</a> <i>A világ fejedelme megítéltetett</i>: <a href="/hu/Bible/John/16#v11">Jn 16:11</a>. </li>
  <li id="fn31"><a href="#cite31">↑</a> <i>Az Urantia Istene</i>: <a href="/hu/Bible/2_Corinthians/4#v4">2Kor 4:4</a>. </li>
  <li id="fn32"><a href="#cite32">↑</a> <i>Hit: páncél a bűn ellen</i>: <a href="/hu/Bible/Ephesians/6#v16">Ef 6:16</a>. </li>
  <li id="fn33"><a href="#cite33">↑</a> <i>Istentől született, őrizd meg önmagad</i>: <a href="/hu/Bible/1_John/5#v18">1Jn 5:18</a>. </li>
  <li id="fn34"><a href="#cite34">↑</a> <i>A lázadás jelenlegi állapota</i>: <a href="/hu/Bible/1_Peter/3#v19">1Pt 3:19-20</a>. </li>
  <li id="fn35"><a href="#cite35">↑</a> <i>Lucifer helyzete</i>: <a href="/hu/Bible/Revelation/12#v7">Jel 12:7-11</a>. </li>
  <li id="fn36"><a href="#cite36">↑</a> <i>A gonoszság szellemi seregei</i>: <a href="/hu/Bible/Ephesians/6#v12">Ef 6:12</a>. </li>
  <li id="fn37"><a href="#cite37">↑</a> <i>A lázadók helyzete</i>: <a href="/hu/Bible/Revelation/12#v9">Jel 12:9</a>; <a href="/hu/Bible/Revelation/20#v1">Jel 20:1-13</a>. </li>
  <li id="fn38"><a href="#cite38">↑</a> <i>A lázadók helyzete</i>: <a href="/hu/Bible/Revelation/12#v9">Jel 12:9</a>. </li>
  <li id="fn39"><a href="#cite39">↑</a> <i>A lázadók helyzete</i>: <a href="/hu/Bible/Ezekiel/28#v16">Ez 28:16-19</a>. </li>
  <li id="fn40"><a href="#cite40">↑</a> <i>Nem talált hely</i>: <a href="/hu/Bible/Revelation/12#v8">Jel 12:8</a>. </li>
  <li id="fn41"><a href="#cite41">↑</a> <i>Ismerősök megdöbbenve</i>: <a href="/hu/Bible/Ezekiel/28#v19">Ez 28:19</a>. </li>
  <li id="fn42"><a href="#cite42">↑</a> <i>Legyenek, mintha nem is lettek volna</i>: <a href="/hu/Bible/Obadiah/1#v16">Abd 1:16</a>. </li>
  <li id="fn43"><a href="#cite43">↑</a> <i>A támadó útja nehéz</i>: <a href="/hu/Bible/Proverbs/13#v15">Péld 13:15</a>. </li>
  <li id="fn44"><a href="#cite44">↑</a> <i>A bűn bére a halál</i>: <a href="/hu/Bible/Genesis/2#v17">Ter 2:17</a>; <a href="/hu/Bible/Romans/6#v23">Róm 6:23</a>. </li>
</ol>
</div>
