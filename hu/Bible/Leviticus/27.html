<!--
title: Leviták könyve - Fejezet 27
description: 
published: true
date: 2023-11-8T20:33:8Z
tags: bible, bible—leviticus
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Leviticus/26">
          <span class="mdi mdi-arrow-left-drop-circle"></span><span class="pl-2">Leviták könyve - Fejezet 26</span>
        </a>
        </td>
        <td>
        <a href="/hu/Bible/Leviticus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Szóla ismét az Úr Mózesnek, mondván: <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Szólj Izráel fiainak, és mondd meg nékik: Ha valaki fogadásul a te becslésed szerint való személyeket szentel az Úrnak: </p>
<p id="v3"><sup><small>3</small></sup>  Akkor, ha férfit kell becslened, húsz esztendõstõl hatvan esztendõsig ötven ezüst siklusra becsüljed, a szent siklus szerint. </p>
<p id="v4"><sup><small>4</small></sup>  Ha pedig asszony-személy az, harmincz siklusra becsüljed. </p>
<p id="v5"><sup><small>5</small></sup>  Ha pedig öt esztendõstõl húsz esztendõsig való, akkor a fiúgyermeket húsz siklusra becsüljed, a leányt pedig tíz siklusra. </p>
<p id="v6"><sup><small>6</small></sup>  Ha pedig egy hónapostól öt esztendõsig való, akkor a fiút öt ezüst siklusra becsüld, a leányt pedig három ezüst siklusra. </p>
<p id="v7"><sup><small>7</small></sup>  Ha pedig hatvan esztendõs és azon felül való, ha férfi, akkor becsüljed tizenöt siklusra, az asszony-személyt pedig tíz siklusra. </p>
<p id="v8"><sup><small>8</small></sup>  Ha pedig szegényebb az, mint te becsülted, akkor állassák a pap elé, és becsülje meg azt a pap; a szerint becsülje azt a pap, a milyen módja van a fogadást tevõnek. </p>
<p id="v9"><sup><small>9</small></sup>  Ha pedig olyan barom az, a mibõl áldozni szoktak az Úrnak: mindaz, a mit az efélébõl ád valaki az Úrnak, szent legyen. </p>
<p id="v10"><sup><small>10</small></sup>  Ne adjon mást helyette, és ki ne cserélje azt: jót hitványért, vagy hitványat jóért, de ha mégis kicserélne barmot barommal: mind ez, mind az, a mivel kicserélte, szent legyen. </p>
<p id="v11"><sup><small>11</small></sup>  Ha pedig valamely tisztátalan barom az, a melybõl nem vihetnek áldozatot az Úrnak: állassák azt a barmot a pap elé. </p>
<p id="v12"><sup><small>12</small></sup>  És becsülje meg azt a pap akár jó, akár hitvány, és a mint becsüli a pap, úgy legyen. </p>
<p id="v13"><sup><small>13</small></sup>  Ha pedig meg akarja váltani, adja hozzá annak ötödrészét a te becsléseden felül. </p>
<p id="v14"><sup><small>14</small></sup>  És ha valaki az õ házát szenteli az Úrnak szentségül, azt is becsülje meg a pap: akár jó, akár hitvány, és a mennyire a pap becsüli azt, úgy maradjon. </p>
<p id="v15"><sup><small>15</small></sup>  Ha pedig az, a ki odaszentelte, megváltja az õ házát: akkor adja ahhoz a te becslésed szerint való árnak ötödrészét, és legyen az övé. </p>
<p id="v16"><sup><small>16</small></sup>  És ha valaki az õ mezei birtokából szentel valamit az Úrnak, akkor a mag szerint becsüld meg, a mely abba megy: egy hómer árpa-mag után ötven ezüst siklusra. </p>
<p id="v17"><sup><small>17</small></sup>  Ha a kürtölésnek esztendejétõl szenteli oda az õ mezejét, a mint becsülted, úgy maradjon. </p>
<p id="v18"><sup><small>18</small></sup>  Ha pedig a kürtölés esztendeje után szenteli oda az õ mezejét, a pap számítsa fel néki az árt az esztendõk száma szerint, a melyek hátra vannak a kürtölés esztendejéig, és szállíttassék le a te becslésed. </p>
<p id="v19"><sup><small>19</small></sup>  És ha meg akarja váltani a mezõt az, a ki odaszentelte, akkor adja ahhoz az általad becsült árnak ötödrészét, és maradjon az övé. </p>
<p id="v20"><sup><small>20</small></sup>  Ha pedig nem váltja meg azt a mezõt, és ha eladja azt a mezõt más valakinek, többé meg nem válthatja azt. </p>
<p id="v21"><sup><small>21</small></sup>  És az a föld, mikor a kürtölésnek esztendejében felszabadul, az Úrnak szenteltessék, mint valamely néki szentelt mezõ, papok birtokává legyen az. </p>
<p id="v22"><sup><small>22</small></sup>  Ha pedig pénzen vett mezejét, a mi nem az õ birtokának mezejébõl való, valaki az Úrnak szenteli: </p>
<p id="v23"><sup><small>23</small></sup>  Akkor számolja fel néki a pap a te becslésed szerint való összeget a kürtölés esztendejéig, és adja oda azt, a mire te becsülted, azon a napon szentségül az Úrnak. </p>
<p id="v24"><sup><small>24</small></sup>  A kürtölésnek esztendejében visszaszáll a mezõ arra, a kitõl vette azt, a kinek birtoka volt az a föld. </p>
<p id="v25"><sup><small>25</small></sup>  Minden becslésed pedig a szent siklus szerint legyen; húsz géra legyen a siklus. </p>
<p id="v26"><sup><small>26</small></sup>  Csak elsõszülöttet, a mely elsõszülött úgyis az Úré, azt ne szenteljen a baromfélébõl senki; akár borjú akár bárány, az Úré az. </p>
<p id="v27"><sup><small>27</small></sup>  Ha pedig tisztátalan baromból való az, váltsa meg a te becslésed szerint, és adja hozzá annak ötödrészét; ha pedig nem váltják meg, adassék el a te becslésed szerint. </p>
<p id="v28"><sup><small>28</small></sup>  De semmi, a mit valaki teljesen az Úrnak szentelt, mind abból a mije van, akár ember vagy barom, akár mezei birtokából való, el ne adassék, és meg se váltassék; minden, a mi teljesen néki szenteltetett, igen szentséges az Úrnak. </p>
<p id="v29"><sup><small>29</small></sup>  Senki, a ki teljesen az Úrnak szenteltetett az emberek közül, meg ne váltassék, hanem halálra adassék bizonynyal. </p>
<p id="v30"><sup><small>30</small></sup>  A földnek minden tizede, a föld vetésébõl, a fa gyümölcsébõl az Úré; szentség az az Úrnak. <sup id="cite1"><a href="#fn1">[1]</a></sup></p>
<p id="v31"><sup><small>31</small></sup>  És ha valaki meg akar valamit váltani az õ tizedébõl: adja hozzá annak ötödrészét. </p>
<p id="v32"><sup><small>32</small></sup>  És minden tizede a baromnak és juhnak, mindabból, a mi a vesszõ alatt átmegy, a tizedik az Úrnak legyen szentelve. </p>
<p id="v33"><sup><small>33</small></sup>  Ne tudakozódjék, ha jó-e vagy hitvány, és el se cserélje azt; de ha mégis elcseréli azt, akkor az, és a mit cserébe adott azért, szent legyen, és meg se váltassék. </p>
<p id="v34"><sup><small>34</small></sup>  Ezek azok a parancsolatok, a melyeket Mózes által parancsolt az Úr Izráel fiainak a Sinai hegyen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Leviticus/26">
          <span class="mdi mdi-arrow-left-drop-circle"></span><span class="pl-2">Leviták könyve - Fejezet 26</span>
        </a>
        </td>
        <td>
        <a href="/hu/Bible/Leviticus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 27:30-32 <i>Tizedfizetési rendszer</i>: <a href="/hu/The_Urantia_Book/93#p3_1">Uk 93:3.1</a>. </li>
  <li id="fn2"><a href="#cite2">↑</a> 27:1-34 <i>Áldozati rendszer</i>: <a href="/hu/The_Urantia_Book/89#p7_1">Uk 89:7.1</a>. </li>
</ol>
</div>
