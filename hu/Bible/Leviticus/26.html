<!--
title: Leviták könyve - Fejezet 26
description: 
published: true
date: 2023-11-8T20:33:8Z
tags: bible, bible—leviticus
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Leviticus/25">
          <span class="mdi mdi-arrow-left-drop-circle"></span><span class="pl-2">Leviták könyve - Fejezet 25</span>
        </a>
        </td>
        <td>
        <a href="/hu/Bible/Leviticus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Leviticus/27">
          <span class="pr-2">Leviták könyve - Fejezet 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ne csináljatok magatoknak bálványokat, se faragott képet, se oszlopot ne emeljetek magatoknak, se kõszobrokat ne állítsatok fel a ti földeteken, hogy meghajoljatok elõtte, mert én vagyok az Úr, a ti Istenetek. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Az én szombatjaimat megtartsátok, és az én szenthelyemet tiszteljétek. Én vagyok az Úr. </p>
<p id="v3"><sup><small>3</small></sup>  Ha az én rendeléseim szerint jártok, és az én parancsolataimat megtartjátok, és azokat megcselekszitek: </p>
<p id="v4"><sup><small>4</small></sup>  Esõt adok néktek idejében, és a föld megadja az õ termését, a mezõ fája is megtermi gyümölcsét. </p>
<p id="v5"><sup><small>5</small></sup>  És a ti csépléstek ott éri a szüretet, és a szüret ott éri a vetést, és elégségig ehetitek kenyereteket, és bátorságosan lakhattok a ti földeteken. </p>
<p id="v6"><sup><small>6</small></sup>  Mert békességet adok azon a földön, hogy mikor lefeküsztök, senki fel ne rettentsen; és kipusztítom az ártalmas vadat arról a földrõl, és fegyver sem megy át a ti földeteken. </p>
<p id="v7"><sup><small>7</small></sup>  Sõt elûzitek ellenségeiteket, és elhullanak elõttetek fegyver által. </p>
<p id="v8"><sup><small>8</small></sup>  És közületek öten százat elûznek, és közületek százan elûznek tízezeret, és elhullanak elõttetek a ti ellenségeitek fegyver által. </p>
<p id="v9"><sup><small>9</small></sup>  És hozzátok fordulok, és megszaporítlak titeket, és megsokasítlak titeket és szövetségemet megerõsítem veletek. </p>
<p id="v10"><sup><small>10</small></sup>  És réginél régibbet ehettek, és az új elõl is régit kell kihordanotok. </p>
<p id="v11"><sup><small>11</small></sup>  És az én hajlékomat közétek helyezem, és meg nem útál titeket az én lelkem. </p>
<p id="v12"><sup><small>12</small></sup>  És közöttetek járok, és a ti Istenetek leszek, ti pedig az én népem lesztek. </p>
<p id="v13"><sup><small>13</small></sup>  Én vagyok az Úr, a ti Istenetek, a ki kihoztalak titeket Égyiptom földérõl, hogy ne legyetek azoknak rabjai, és összetörtem a ti igátok szegeit, és egyenesen járattalak titeket. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Ha pedig nem hallgattok reám, és mind e parancsolatokat meg nem cselekeszitek; <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  És ha megvetitek rendeléseimet, és ha az én végzéseimet megútálja a ti lelketek, azáltal, hogy nem cselekszitek meg minden én parancsolatomat, hanem felbontjátok az én szövetségemet: </p>
<p id="v16"><sup><small>16</small></sup>  Bizony azt cselekszem én veletek, hogy rettenetességet bocsátok reátok: a száraz betegséget és a forrólázt, a melyek szemeket égetnek és lelket epesztenek, és a ti  magotokat hiába vetitek el, mert ellenségeitek emésztik meg azt. </p>
<p id="v17"><sup><small>17</small></sup>  És kiontom haragomat reátok, hogy elhulljatok a ti ellenségeitek elõtt, és uralkodjanak rajtatok a ti gyûlölõitek, és fussatok, mikor senki nem kerget is titeket. </p>
<p id="v18"><sup><small>18</small></sup>  Ha pedig ezek után sem hallgattok reám, hétszerte keményebben megostorozlak titeket a ti bûneitekért; </p>
<p id="v19"><sup><small>19</small></sup>  És megtöröm a ti megátalkodott kevélységeteket, és olyanná teszem az eget felettetek, mint a vas, a földeteket pedig olyanná, mint a réz. </p>
<p id="v20"><sup><small>20</small></sup>  És hiába fogy a ti erõtök, mert földetek nem adja meg az õ termését, s a föld fája sem adja meg az õ gyümölcsét. </p>
<p id="v21"><sup><small>21</small></sup>  Ha mégis ellenemre jártok, és nem akartok reám hallgatni: hétszeres csapást borítok reátok a ti bûneitekért. </p>
<p id="v22"><sup><small>22</small></sup>  És reátok bocsátom a mezei vadakat, hogy megfoszszanak titeket gyermekeitektõl, kiirtsák barmaitokat, és elfogyaszszanak titeket, hogy pusztákká legyenek a ti útaitok. </p>
<p id="v23"><sup><small>23</small></sup>  És ha ezek által sem jobbultok meg, hanem ellenemre jártok: </p>
<p id="v24"><sup><small>24</small></sup>  Én is bizony ellenetekre járok, és hétszeresen sújtalak titeket a ti bûneitekért. </p>
<p id="v25"><sup><small>25</small></sup>  És hozok reátok bosszuló fegyvert, a mely bosszút álljon a szövetség megrontásáért. Ha városaitokba gyülekeztek össze, akkor döghalált bocsátok reátok, és az ellenség kezébe adattok. </p>
<p id="v26"><sup><small>26</small></sup>  Mikor eltöröm nálatok a kenyérnek botját, tíz asszony süti majd a ti kenyereteket egy kemenczében, és megmérve viszik vissza a ti kenyereiteket, és esztek, de  nem elégesztek meg. </p>
<p id="v27"><sup><small>27</small></sup>  És ha e mellett sem hallgattok reám, hanem ellenemre jártok: </p>
<p id="v28"><sup><small>28</small></sup>  Én is ellenetekre járok búsult haragomban, és bizony hétszeresen megostorozlak titeket a ti bûneitekért. </p>
<p id="v29"><sup><small>29</small></sup>  És megeszitek a ti fiaitok húsát, és megeszitek a ti leányaitok húsát. </p>
<p id="v30"><sup><small>30</small></sup>  És lerontom a ti magaslataitokat, és kiirtom a ti nap-oszlopaitokat, és a ti holttesteiteket bálványaitok holttetemeire hányatom, és megútál titeket az én lelkem. <sup id="cite3"><a href="#fn3">[3]</a></sup></p>
<p id="v31"><sup><small>31</small></sup>  És városaitokat sivataggá teszem; szenthelyeiteket is elpusztítom, és nem lesz kedves nékem a ti jóillatú áldozatotok. </p>
<p id="v32"><sup><small>32</small></sup>  És elpusztítom ezt a földet, hogy álmélkodjanak rajta a ti ellenségeitek, a kik letelepednek ebbe. </p>
<p id="v33"><sup><small>33</small></sup>  Titeket pedig elszélesztelek a pogány népek közé, és kivont fegyverrel ûzetlek titeket, és pusztasággá lesz a ti földetek, városaitok pedig sivataggá. </p>
<p id="v34"><sup><small>34</small></sup>  Akkor örül a föld az õ szombatjainak az õ pusztaságának egész ideje alatt, ti pedig a ti ellenségeitek földjén lesztek; akkor nyugodni fog a föld és örül az õ szombatjainak. </p>
<p id="v35"><sup><small>35</small></sup>  Pusztaságának egész ideje alatt nyugodni fog, mivelhogy nem nyugodott a ti szombatjaitokon, mikor rajta laktatok. </p>
<p id="v36"><sup><small>36</small></sup>  A kik pedig megmaradnak közületek, azoknak szívébe gyávaságot öntök az õ ellenségeiknek földén, és megkergeti õket a szállongó falevél zörrenése, és futnak, mintha fegyver elõl futnának, és elhullanak, ha senki nem kergeti is õket. </p>
<p id="v37"><sup><small>37</small></sup>  És egymásra hullanak, mint a fegyver elõtt, pedig senki sem kergeti õket, és nem lesz megállásotok a ti ellenségeitek elõtt. </p>
<p id="v38"><sup><small>38</small></sup>  És elvesztek a pogány népek között, és a ti ellenségeitek földe megemészt titeket. </p>
<p id="v39"><sup><small>39</small></sup>  A kik pedig megmaradnak közületek, elsenyvednek az õ hamisságuk miatt a ti ellenségeitek földén, sõt az õ atyáiknak hamissága miatt is azokkal együtt elsenyvednek. </p>
<p id="v40"><sup><small>40</small></sup>  Akkor megvallják az õ hamisságukat, és atyáiknak hamisságát az õ hûtelenségökben, a melylyel hûtelenkedtek ellenem, és hogy mivel ellenemre jártak. </p>
<p id="v41"><sup><small>41</small></sup>  Bizony én is ellenökre járok, és beviszem õket az õ ellenségeik földjére; akkor talán megalázódik az õ körülmetéletlen szívök, és akkor az õ bûnöknek büntetését békével szenvedik: </p>
<p id="v42"><sup><small>42</small></sup>  Én pedig megemlékezem Jákóbbal kötött szövetségemrõl, Izsákkal kötött szövetségemrõl is, Ábrahámmal kötött szövetségemrõl is megemlékezem, és e földrõl is megemlékezem. </p>
<p id="v43"><sup><small>43</small></sup>  A föld tehát pusztán hagyatik tõlük, és örül az õ szombatjainak, a míg pusztán marad tõlük, õk pedig békével szenvedik bûnöknek büntetését, azért, mert megvetették az én ítéleteimet, és megútálta lelkök az én rendeléseimet. </p>
<p id="v44"><sup><small>44</small></sup>  De mindamellett is, ha az õ ellenségeik földén lesznek is, akkor sem vetem meg õket, és nem útálom meg õket annyira, hogy mindenestõl elveszítsem õket, felbontván velök való szövetségemet, mert én, az Úr, az õ Istenök vagyok. </p>
<p id="v45"><sup><small>45</small></sup>  Sõt megemlékezem érettök az elõdökkel kötött szövetségrõl, a kiket kihoztam Égyiptom földérõl, a pogány népek láttára, hogy Istenök legyek nékik. Én vagyok az Úr. </p>
<p id="v46"><sup><small>46</small></sup>  Ezek a rendelések, a végzések és a törvények, a melyeket szerzett az Úr õ maga között és Izráel fiai között a Sinai hegyen Mózes által. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Leviticus/25">
          <span class="mdi mdi-arrow-left-drop-circle"></span><span class="pl-2">Leviták könyve - Fejezet 25</span>
        </a>
        </td>
        <td>
        <a href="/hu/Bible/Leviticus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Leviticus/27">
          <span class="pr-2">Leviták könyve - Fejezet 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 26:1 <i>Semmilyen faragott képmás nem lehet</i>: <a href="/hu/The_Urantia_Book/88#p2_5">Uk 88:2.5</a>. </li>
  <li id="fn2"><a href="#cite2">↑</a> 26:14-39 <i>Közösségi csapás</i>: <a href="/hu/The_Urantia_Book/89#p2_4">Uk 89:2.4</a>. </li>
  <li id="fn3"><a href="#cite3">↑</a> 26:30 <i>Magaslatok</i>: <a href="/hu/The_Urantia_Book/85#p1_5">Uk 85:1.5</a>. </li>
  <li id="fn4"><a href="#cite4">↑</a> 26:13-39 <i>„Stern igazságosság”</i>: <a href="/hu/The_Urantia_Book/20#p6_7">Uk 20:6.7</a>. </li>
</ol>
</div>
