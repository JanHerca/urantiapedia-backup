<!--
title: Sámuel I. könyve - Fejezet 28
description: 
published: true
date: 2022-10-6T10:42:53Z
tags: bible, bible—1 samuel
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/1_Samuel/27">Sámuel I. könyve - Fejezet 27</a></td>
        <td><a href="/hu/Bible/1_Samuel/Index">Index</a></td>
        <td><a href="/hu/Bible/1_Samuel/29">Sámuel I. könyve - Fejezet 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  És történt abban az idõben, hogy a Filiszteusok összegyûjtötték seregeiket a hadra, hogy harczoljanak Izráel ellen. És monda Ákhis Dávidnak: Tudd meg, hogy velem kell jõnöd a táborba, mind néked, mind embereidnek. </p>
<p id="v2"><sup><small>2</small></sup>  Dávid pedig felele Ákhisnak: Meglátod bizonynyal, hogy mit fog cselekedni a te szolgád. És monda Ákhis Dávidnak: Ennélfogva fejem oltalmazójává teszlek mindenkorra. </p>
<p id="v3"><sup><small>3</small></sup>  Sámuel pedig meghalt vala, és siratá õt az egész Izráel, és eltemeték õt saját városában, Rámában; Saul pedig a varázslókat és jövendõmondókat kiirtá a földrõl. </p>
<p id="v4"><sup><small>4</small></sup>  És mikor a Filiszteusok egybegyûlvén, eljövének és tábort járának Sunemnél: egybegyûjté Saul is az egész Izráelt, és tábort járának Gilboánál. </p>
<p id="v5"><sup><small>5</small></sup>  A mint azonban Saul meglátta a Filiszteusok táborát, megfélemlék és az õ szíve nagyon megrémüle. </p>
<p id="v6"><sup><small>6</small></sup>  És megkérdezé Saul az Urat, de az Úr nem felelt néki sem álomlátás, sem az Urim,  sem a próféták által. </p>
<p id="v7"><sup><small>7</small></sup>  Akkor monda Saul az õ szolgáinak: Keressetek nékem egy halottidézõ asszonyt, hogy elmenjek hozzá, és megkérdezzem õt. Szolgái pedig mondának néki: Ímé, Endorban van egy halottidézõ asszony. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Másnak tetteté azért Saul magát, és más ruhákat vevén magára, elméne õ és vele két férfi; és elmenének éjjel az asszonyhoz, és monda: Mondj jövendõt nékem halottidézés által, és idézd fel nékem azt, akit mondok néked. </p>
<p id="v9"><sup><small>9</small></sup>  És monda az asszony néki: Ímé te jól tudod, hogy mit cselekedett Saul, hogy kiirtá a földrõl a varázslókat és jövendõmondókat; miért akarod azért tõrbe ejteni az én lelkemet, hogy megöless engem?! </p>
<p id="v10"><sup><small>10</small></sup>  És megesküvék néki Saul az Úrra, mondván: Él az Úr, hogy e dolog miatt büntetésed nem lészen. </p>
<p id="v11"><sup><small>11</small></sup>  Monda azért az asszony: Kit idézzek fel néked? És õ monda: Sámuelt idézd fel nékem. </p>
<p id="v12"><sup><small>12</small></sup>  Mikor pedig az asszony Sámuelt meglátta, hangosan felkiáltott. És szóla az asszony Saulnak, mondván: Miért csaltál meg engem? hiszen te vagy Saul! </p>
<p id="v13"><sup><small>13</small></sup>  És monda néki a király: Ne félj! Ugyan mit láttál? Az asszony pedig monda Saulnak: istenfélét látok feljõni a földbõl. </p>
<p id="v14"><sup><small>14</small></sup>  És õ monda néki: Milyen ábrázata van? Õ pedig monda: Egy vén ember jõ fel, és palást van rajta. És megismeré Saul, hogy az Sámuel, és meghajtá magát arczczal a föld felé, és tisztességet tõn néki. </p>
<p id="v15"><sup><small>15</small></sup>  Sámuel pedig monda Saulnak: Miért háborgattál, hogy felidéztettél engemet? És felele Saul: Igen nagy szorultságban vagyok; a Filiszteusok hadakoznak ellenem, az Isten pedig eltávozék tõlem, és nem felel már nékem sem próféták által, sem álomlátás által; azért hívtalak téged, hogy megmondjad nékem, mit kelljen cselekednem? <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  És monda Sámuel: Ugyan miért kérdezel engemet, ha az Úr eltávozott tõled és ellenségeddé lõn?! </p>
<p id="v17"><sup><small>17</small></sup>  És a szerint cselekedett az Úr, a mint általam megmondotta vala: elvette az Úr a királyságot a te kezedbõl, és adta azt a te társadnak, Dávidnak. </p>
<p id="v18"><sup><small>18</small></sup>  Mivel nem hallgattál az Úrnak szavára, és nem hajtottad végre az õ felgerjedt haragját az Amálekitákon: azért cselekszik most így veled az Úr. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  És az Úr Izráelt is veled együtt a Filiszteusok kezébe adja, te pedig holnap fiaiddal együtt velem leszesz. Izráelnek táborát is a Filiszteusok kezébe adja az Úr. </p>
<p id="v20"><sup><small>20</small></sup>  Akkor Saul a maga egész nagyságában hirtelen a földre esék, mert nagyon megrémüle Sámuel szavaitól; és semmi erõ nem vala benne, mert egész nap és egész éjjel semmit sem evék. </p>
<p id="v21"><sup><small>21</small></sup>  Akkor az asszony Saulhoz ment, és mikor látta, hogy annyira megrémült, monda néki: Ímé a te szolgálóleányod hallgatott szavadra, és koczkára tettem életemet, és megfogadtam szavaidat, a melyeket mondottál nékem: </p>
<p id="v22"><sup><small>22</small></sup>  Most azért hallgass te is szolgálóleányod szavára, hadd tegyek egy falat kenyeret elõdbe, és egyél, hogy erõd legyen, mikor útra kelsz. </p>
<p id="v23"><sup><small>23</small></sup>  Õ azonban vonakodék, és mondá: Nem eszem; de szolgái és az asszony is kényszeríték õt, és õ engedett szavoknak, felkelt a földrõl, és felüle az ágyra. </p>
<p id="v24"><sup><small>24</small></sup>  Vala pedig az asszony házánál egy hízott borjú és sietve levágta azt; azután lisztet vett, és meggyúrta, és sütött kovásztalan pogácsát. </p>
<p id="v25"><sup><small>25</small></sup>  És vivé Saul elé és az õ szolgái elé, és evének; azután felkeltek és elmenének azon az éjszakán. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/1_Samuel/27">Sámuel I. könyve - Fejezet 27</a></td>
        <td><a href="/hu/Bible/1_Samuel/Index">Index</a></td>
        <td><a href="/hu/Bible/1_Samuel/29">Sámuel I. könyve - Fejezet 29</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 28:7-19 <i>Sámánnők</i>: <a href="/hu/The_Urantia_Book/90#p2_5">Uk 90:2.5</a>. </li>
  <li id="fn2"><a href="#cite2">↑</a> 28:7-25 <i>Endor boszorkánya</i>: <a href="/hu/The_Urantia_Book/146#p7_1">Uk 146:7.1</a>. </li>
  <li id="fn3"><a href="#cite3">↑</a> 28:15 <i>Isten „beszél” álmokban</i>: <a href="/hu/The_Urantia_Book/86#p5_7">Uk 86:5.7</a>. </li>
  <li id="fn4"><a href="#cite4">↑</a> 28:18 <i>Rituális hibák</i>: <a href="/hu/The_Urantia_Book/97#p9_6">Uk 97:9.6</a>. </li>
</ol>
</div>
