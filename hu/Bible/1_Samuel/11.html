<!--
title: Sámuel I. könyve - Fejezet 11
description: 
published: true
date: 2022-10-6T10:42:53Z
tags: bible, bible—1 samuel
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/1_Samuel/10">Sámuel I. könyve - Fejezet 10</a></td>
        <td><a href="/hu/Bible/1_Samuel/Index">Index</a></td>
        <td><a href="/hu/Bible/1_Samuel/12">Sámuel I. könyve - Fejezet 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  És feljöve az Ammonita Náhás, és tábort jára Jábes Gileád ellen. A Jábesbeleik pedig mondának mindnyájan Náhásnak: Köss velünk szövetséget, és mi szolgálni fogunk néked. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  És monda nékik az Ammonita Náhás: Úgy szövetséget kötök veletek, ha kivágatom mindnyájatoknak jobb szemét, és tehetem ezt egész Izráelnek gyalázatára. </p>
<p id="v3"><sup><small>3</small></sup>  Jábes vénei pedig mondának néki: Engedj nékünk hét napot, hogy követeket küldjünk Izráelnek minden határára; és ha senki sem segít meg minket, akkor kimegyünk hozzád. </p>
<p id="v4"><sup><small>4</small></sup>  Elmenének azért a követek Saulhoz Gibeába, és elmondták e beszédeket a nép füle hallatára. És felemelé az egész község az õ szavát, és sírának. </p>
<p id="v5"><sup><small>5</small></sup>  Saul pedig épen a mezõrõl jött vala a barmok után; és monda Saul: Mi történt a néppel, hogy sírnak? És elmondták néki a Jábesbeliek beszédeit. </p>
<p id="v6"><sup><small>6</small></sup>  És mikor hallotta e beszédeket, az Úrnak lelke Saulra szálla, és az õ haragja nagyon felgerjede. </p>
<p id="v7"><sup><small>7</small></sup>  És vett egy pár ökröt, és feldarabolá azokat, és a követektõl elküldé Izráelnek minden határára, mondván: A ki nem vonul Saul után és Sámuel után, annak ökreivel így cselekesznek. És az Úrnak félelme szálla a népre, és kivonulának mind egy szálig. </p>
<p id="v8"><sup><small>8</small></sup>  És megszámlálá õket Bézekben. És Izráel fiai háromszázezeren valának, a Júdabeliek pedig harminczezeren. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  És mondának a követeknek, kik oda menének: Így szóljatok a Jábes-Gileádbelieknek: Holnap, mikor a nap felmelegszik, megszabadultok. És elmenének a követek, és megmondák a Jábesbelieknek, és õk örvendezének. </p>
<p id="v10"><sup><small>10</small></sup>  Mondának azért a Jábesbeliek: Holnap kimegyünk hozzátok, hogy egészen úgy cselekedjetek velünk, a mint néktek jónak tetszik. </p>
<p id="v11"><sup><small>11</small></sup>  Másodnapon pedig Saul a népet három seregre osztá, és kora hajnalban a táborra ütének, és verték Ammont mindaddig, míg a nap felmelegedék; a kik pedig megmaradtak, úgy szétszórattak, hogy kettõ sem maradt közülök együtt. </p>
<p id="v12"><sup><small>12</small></sup>  Akkor a nép monda Sámuelnek: Kicsoda volt az, a ki mondá: Saul fog-é rajtunk uralkodni? Adjátok elõ a férfiakat, hogy megöljük õket! </p>
<p id="v13"><sup><small>13</small></sup>  Saul azonban azt mondá: Senkit se öljetek meg a mai napon, mert ma szerzett szabadulást az Úr Izráelnek. </p>
<p id="v14"><sup><small>14</small></sup>  Sámuel pedig monda a népnek: Jertek, menjünk el Gilgálba, és újítsuk meg ott a királyságot. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Elméne azért az egész nép Gilgálba, és ott az úr elõtt Gilgálban királylyá tették Sault: és áldoztak ott hálaáldozatot az Úr elõtt, és felette örvendezének ott, Saul és Izráelnek minden férfiai. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/1_Samuel/10">Sámuel I. könyve - Fejezet 10</a></td>
        <td><a href="/hu/Bible/1_Samuel/Index">Index</a></td>
        <td><a href="/hu/Bible/1_Samuel/12">Sámuel I. könyve - Fejezet 12</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 11:1-11 <i>Saul legyőzi az ammonitákat</i>: <a href="/hu/The_Urantia_Book/97#p9_3">Uk 97:9.3</a>. </li>
  <li id="fn2"><a href="#cite2">↑</a> 11:8 <i>A számok felfújtak</i>: <a href="/hu/The_Urantia_Book/97#p9_3">Uk 97:9.3</a>. </li>
  <li id="fn3"><a href="#cite3">↑</a> 11:14-15 <i>A tények megváltoztak</i>: <a href="/hu/The_Urantia_Book/97#p9_4">Uk 97:9.4</a>. </li>
  <li id="fn4"><a href="#cite4">↑</a> 11:15 <i>Sault a csapatok tették királlyá</i>: <a href="/hu/The_Urantia_Book/97#p9_3">Uk 97:9.3</a>. </li>
</ol>
</div>
