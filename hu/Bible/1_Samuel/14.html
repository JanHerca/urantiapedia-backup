<!--
title: Sámuel I. könyve - Fejezet 14
description: 
published: true
date: 2022-10-6T10:42:53Z
tags: bible, bible—1 samuel
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/1_Samuel/13">Sámuel I. könyve - Fejezet 13</a></td>
        <td><a href="/hu/Bible/1_Samuel/Index">Index</a></td>
        <td><a href="/hu/Bible/1_Samuel/15">Sámuel I. könyve - Fejezet 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  És történt egy napon, hogy Jonathán, a Saul fia azt mondá szolgájának, a ki az õ fegyverét hordozza vala: Jer, menjünk át a Filiszteusok elõõrséhez, mely amott túl van; de atyjának nem mondá meg. </p>
<p id="v2"><sup><small>2</small></sup>  Saul pedig Gibea határában, a gránátfa alatt tartózkodék, mely Migron nevû mezõn van; és a nép, mely vele volt, mintegy hatszáz ember vala. </p>
<p id="v3"><sup><small>3</small></sup>  És Ahija is, ki Silóban az efódot viseli, fia Akhitobnak, az Ikábód testvérének, Fineás fiának, a ki az Úr papjának, Élinek fia vala. És a nép nem tudta, hogy Jonathán eltávozék. </p>
<p id="v4"><sup><small>4</small></sup>  A szorosok között pedig, melyeken keresztül akara menni Jonathán a Filiszteusok elõõrséhez, volt egy hegyes kõszikla innen, és volt egy hegyes kõszikla túlfelõl. Az egyiknek Boczécz, a másiknak pedig Sené volt a neve. </p>
<p id="v5"><sup><small>5</small></sup>  Az egyik sziklacsúcs északra volt, Mikmás átellenében, és a másik délre, Géba átellenében. </p>
<p id="v6"><sup><small>6</small></sup>  És monda Jonathán a szolgának, a ki az õ fegyverét hordozá: Jer, menjünk át ezeknek a körülmetéletleneknek elõõrséhez, talán tenni fog az Úr érettünk valamit, mert az Úr elõtt nincs akadály, hogy sok vagy pedig kevés által szerezzen szabadulást. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  És fegyverhordozója felele néki: Tégy mindent a te szíved szerint; indulj néki, ímé én veled leszek kívánságod szerint. </p>
<p id="v8"><sup><small>8</small></sup>  Jonathán pedig monda: Nosza menjünk fel ez emberekhez, és mutassuk meg magunkat nékik. </p>
<p id="v9"><sup><small>9</small></sup>  Ha azt mondják nékünk: Várjatok meg, míg oda érkezünk ti hozzátok, akkor álljunk meg helyünkön, és ne menjünk fel hozzájok; </p>
<p id="v10"><sup><small>10</small></sup>  Ha pedig azt mondják: Jertek fel mihozzánk, akkor menjünk fel, mert az Úr kezünkbe adta õket. És ez legyen nékünk a jel. </p>
<p id="v11"><sup><small>11</small></sup>  Mikor pedig megmutatták magokat mind a ketten a Filiszteusok elõõrsének, mondának a Filiszteusok: Ímé a zsidók kijõdögélnek a barlangokból, a hova rejtõzének. </p>
<p id="v12"><sup><small>12</small></sup>  És szólának némelyek az elõõrs emberei közül Jonathánnak és az õ fegyverhordozójának, és mondák: Jertek fel mi hozzánk, és valamit mondunk néktek. Akkor monda Jonathán az õ fegyverhordozójának: Jõjj fel utánam, mert az Úr Izráel kezébe adta õket. </p>
<p id="v13"><sup><small>13</small></sup>  És felmászott Jonathán négykézláb, és utána az õ fegyverhordozója. És hullának vala Jonathán elõtt, és fegyverhordozója is öldököl utána. </p>
<p id="v14"><sup><small>14</small></sup>  És az elsõ ütközet, melyben Jonathán és fegyverhordozója mintegy húsz embert ölének meg, egy hold földön egy fél barázda hosszányin volt. </p>
<p id="v15"><sup><small>15</small></sup>  És félelem támada a táborban, a mezõn és az egész nép között; az elõõrs és a dúló sereg - azok is megrémülének - és a föld megrendüle; és Istentõl való rettegés lõn. </p>
<p id="v16"><sup><small>16</small></sup>  És megláták a Saul õrei Benjámin városában, Gibeában, hogy a sokaság elszéledett és ide-oda elszóratott. </p>
<p id="v17"><sup><small>17</small></sup>  Akkor monda Saul a népnek, mely vele volt: Nosza vegyétek számba a népet, és vizsgáljátok meg, ki ment el mi közülünk; és a mikor számba vették, ímé Jonathán és az õ fegyverhordozója nem valának ott. </p>
<p id="v18"><sup><small>18</small></sup>  És monda Saul Ahijának: Hozd elõ az Isten ládáját; mert az Isten ládája akkor Izráel fiainál vala. </p>
<p id="v19"><sup><small>19</small></sup>  És történt, hogy a míg Saul a pappal beszéle, a Filiszteusok táborában mind nagyobb lõn a zsibongás. Monda azért Saul a papnak: Hagyd abba, a mit kezdettél. </p>
<p id="v20"><sup><small>20</small></sup>  És felkiálta Saul és a nép, mely vele volt, és elmenének az ütközetre. Ott pedig egyik a másik ellen harczola, és igen nagy zûrzavar lõn. </p>
<p id="v21"><sup><small>21</small></sup>  És azok a zsidók is, kik, mint azelõtt is, a Filiszteusokkal valának, s velök együtt feljövének a táborba és a körül valának, azok is Izráel népéhez csatlakozának, mely Saul és Jonathán mellett vala. </p>
<p id="v22"><sup><small>22</small></sup>  És Izráelnek mindazon férfiai, kik elrejtõzének Efraim hegységében, mikor meghallották, hogy a Filiszteusok menekültek, azok is üldözni kezdék õket a harczban. </p>
<p id="v23"><sup><small>23</small></sup>  És megsegíté az Úr azon a napon Izráelt. És a harcz Béth-Avenen túl terjede. </p>
<p id="v24"><sup><small>24</small></sup>  És Izráel népe igen elepedett vala azon a napon, mert Saul esküvel kényszeríté a népet, mondván: Átkozott az, a ki kenyeret eszik estvéig, míg bosszút állok ellenségeimen, azért az egész nép semmit sem evék. </p>
<p id="v25"><sup><small>25</small></sup>  És az egész föld népe eljuta az erdõbe, hol méz vala a föld szinén. </p>
<p id="v26"><sup><small>26</small></sup>  Mikor pedig a nép beméne az erdõbe, jóllehet folyt a méz, mindazáltal senki sem érteté kezét szájához, mert félt a nép az eskü miatt. </p>
<p id="v27"><sup><small>27</small></sup>  Jonathán azonban nem hallotta vala, hogy atyja megesketé a népet, és kinyújtá a vesszõ végét, mely kezében vala, és bemártá azt a lépesmézbe, és kezét szájához vivé; és felvidulának az õ szemei. </p>
<p id="v28"><sup><small>28</small></sup>  Szóla pedig valaki a nép közül, és mondá: Atyád ünnepélyesen megesketé a népet, mondván: Átkozott az, a ki csak kenyeret is eszik ma, és e miatt a nép kimerüle. </p>
<p id="v29"><sup><small>29</small></sup>  És monda Jonathán: Atyám bajba vitte az országot; lássátok mennyire felvidulának szemeim, hogy ízlelék egy keveset ebbõl a mézbõl. </p>
<p id="v30"><sup><small>30</small></sup>  Hátha még a nép jól evett volna ma ellenségeinek zsákmányából, melyet talált! Vajjon nem nagyobb lett volna-é akkor a Filiszteusok veresége?! </p>
<p id="v31"><sup><small>31</small></sup>  És megverék azon a napon a Filiszteusokat Mikmástól Ajálonig. És a nép nagyon kimerüle. </p>
<p id="v32"><sup><small>32</small></sup>  Akkor a nép a prédának esék, és fogának juhot, ökröt és borjúkat, és megölék a földön, és megevé a nép vérestõl. </p>
<p id="v33"><sup><small>33</small></sup>  Megjelenték azért Saulnak, és mondának: Ímé a nép vétkezik az Úr ellen, mert vérrel elegy eszik. Õ pedig monda: Hûtlenül cselekedtetek, gördítsetek azért most hozzám egy nagy követ. </p>
<p id="v34"><sup><small>34</small></sup>  Monda továbbá Saul: Menjetek el mindenfelé a nép között, és mondjátok meg nékik, hogy mindenki a maga ökrét és mindenki a maga juhát hozza én hozzám, és itt öljétek meg és egyétek meg, és nem fogtok vétkezni az Úr ellen, vérrel elegy evén. Akkor elhozta az egész nép, kézzel fogván ki-ki a maga ökrét azon éjjel, és ott megölék. </p>
<p id="v35"><sup><small>35</small></sup>  Saul pedig oltárt épített az Úrnak; azt az oltárt építé elõször az Úrnak. </p>
<p id="v36"><sup><small>36</small></sup>  És monda Saul: Menjünk le ez éjjel a Filiszteusok után, és foszszuk ki õket virradatig, és senkit se hagyjunk meg közülök. Azok pedig mondának: A mint néked tetszik, úgy cselekedjél mindent. De a pap azt mondá: Járuljunk ide az Istenhez. </p>
<p id="v37"><sup><small>37</small></sup>  És megkérdezé Saul az Istent: Lemenjek-é a Filiszteusok után? Izráelnek kezébe adod-é õket? De õ nem felelt néki azon a napon. </p>
<p id="v38"><sup><small>38</small></sup>  Monda azért Saul: Jertek ide mindnyájan, a népnek oszlopai, hogy megtudjátok és meglássátok, kiben volt ez a bûn ma? </p>
<p id="v39"><sup><small>39</small></sup>  Mert él az Úr, a ki Izráelt oltalmazza, hogy ha fiamban, Jonathánban volna is, meg kell halnia; és az egész nép közül senki sem felele néki. </p>
<p id="v40"><sup><small>40</small></sup>  És monda egész Izráelnek: Ti legyetek az egyik oldalon, én pedig és az én fiam, Jonathán legyünk a másik oldalon. És válaszola a nép Saulnak: A mint néked tetszik, úgy cselekedjél. </p>
<p id="v41"><sup><small>41</small></sup>  Akkor szóla Saul az Úrnak, Izráel Istenének: Szolgáltass igazságot! És kiválasztaték Jonathán és Saul, a nép pedig megmeneküle. </p>
<p id="v42"><sup><small>42</small></sup>  És monda Saul: Vessetek sorsot közöttem és fiam, Jonathán között. És kiválasztaték Jonathán. </p>
<p id="v43"><sup><small>43</small></sup>  Akkor monda Saul Jonathánnak: Mondd meg nékem, mit cselekedtél? Jonathán pedig elbeszélte néki, és monda: A pálcza végével, mely kezembe vala, ízlelék egy keveset a mézbõl; itt vagyok, haljak meg! </p>
<p id="v44"><sup><small>44</small></sup>  És Saul monda: Úgy cselekedjék az Úr most és ezután is, hogy meg kell halnod Jonathán. </p>
<p id="v45"><sup><small>45</small></sup>  A nép azonban monda Saulnak: Jonathán haljon-é meg, a ki ezt a nagy szabadulást szerezte Izráelben? Távol legyen! Él az Úr, hogy egyetlen hajszála sem esik le fejérõl a földre, mert Istennek segedelmével cselekedte ezt ma. Megváltá azért a nép Jonathánt, és nem hala meg. </p>
<p id="v46"><sup><small>46</small></sup>  Akkor Saul megtére a Filiszteusok üldözésébõl; a Filiszteusok pedig az õ helyökre haza menének. </p>
<p id="v47"><sup><small>47</small></sup>  Miután tehát Saul átvette a királyságot Izráel felett, hadakozék minden ellenségivel mindenfelé: Moáb ellen és Ammon fiai ellen és Edom ellen és a Czobeusok királyai ellen és a Filiszteusok ellen; és mindenütt, a hol megfordula, keményen cselekedék. </p>
<p id="v48"><sup><small>48</small></sup>  És sereget gyûjtvén, megverte Amáleket, és megszabadítá Izráelt fosztogatóinak kezébõl. </p>
<p id="v49"><sup><small>49</small></sup>  Valának pedig Saul fiai: Jonathán, Jisvi és Málkisua; és két leányának neve: az idõsebbiknek Méráb, és a kisebbiknek neve Mikál. </p>
<p id="v50"><sup><small>50</small></sup>  És Saul feleségét Akhinóámnak hívták, a ki Akhimaás leánya volt. Seregének vezetõjét pedig Abnernek hívták, a ki Saul nagybátyjának, Nérnek volt a fia; </p>
<p id="v51"><sup><small>51</small></sup>  Mert Kis, a Saul atyja és Nér, az Abner atyja, Abiel fiai valának. </p>
<p id="v52"><sup><small>52</small></sup>  A Filiszteusok elleni háború pedig igen heves volt Saulnak egész életében; azért, a hol csak látott Saul egy-egy erõs vagy egy-egy bátor férfit, azt magához fogadta. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/1_Samuel/13">Sámuel I. könyve - Fejezet 13</a></td>
        <td><a href="/hu/Bible/1_Samuel/Index">Index</a></td>
        <td><a href="/hu/Bible/1_Samuel/15">Sámuel I. könyve - Fejezet 15</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 14:6 <i>Nincs korlátozás, hogy sokakat/keveseket megmentsen</i>: <a href="/hu/The_Urantia_Book/97#p1_8">Uk 97:1.8</a>. </li>
</ol>
</div>
