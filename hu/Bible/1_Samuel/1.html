<!--
title: Sámuel I. könyve - Fejezet 1
description: 
published: true
date: 2022-10-6T10:42:53Z
tags: bible, bible—1 samuel
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/hu/Bible/1_Samuel/Index">Index</a></td>
        <td><a href="/hu/Bible/1_Samuel/2">Sámuel I. könyve - Fejezet 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Volt egy ember, Ramataim-Czofimból, az Efraim hegységérõl való, és az õ neve Elkána vala, Jerohámnak fiai, ki Elihu fia, ki Tohu fia, ki Sof fia volt; Efraimita vala. </p>
<p id="v2"><sup><small>2</small></sup>  És két felesége volt néki; az egyiket Annának, a másikat pedig Peninnának hívták. Peninnának gyermekei valának, de Annának nem valának gyermekei. </p>
<p id="v3"><sup><small>3</small></sup>  És ez az ember felmegy vala esztendõnként az õ városából, hogy imádkozzék és áldozatot tegyen a Seregek Urának Silóban. Ott pedig Éli két fia, Hofni és Fineás valának az Úrnak papjai. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  És azon a napon, melyen Elkána áldozni szokott, Peninnának, az õ feleségének, és minden fiának és leányának áldozati részt ád vala; </p>
<p id="v5"><sup><small>5</small></sup>  Annának pedig kétakkora részt ád vala, mivel Annát igen szerette; de az Úr bezárá az õ méhét. </p>
<p id="v6"><sup><small>6</small></sup>  Igen bosszantja vala pedig Annát vetélkedõ társa, hogy felingerelje, mivel az Úr bezárá az õ méhét. </p>
<p id="v7"><sup><small>7</small></sup>  És így történt ez esztendõrõl esztendõre; valahányszor felment az Úrnak házába, ekképen bosszantá õt, õ pedig sír vala és semmit sem evék. </p>
<p id="v8"><sup><small>8</small></sup>  És monda néki Elkána, az õ férje: Anna, miért sírsz, és miért nem eszel? Mi felett bánkódol szívedben? Avagy nem többet érek-é én néked tíz fiúnál? </p>
<p id="v9"><sup><small>9</small></sup>  És felkele Anna, minekutána evének Silóban és minekutána ivának, (Éli pap pedig az Úrnak templomában az ajtófélnél ül vala székében), </p>
<p id="v10"><sup><small>10</small></sup>  És lelkében elkeseredve, könyörge az Úrnak, és igen sír vala. </p>
<p id="v11"><sup><small>11</small></sup>  És fogadást tõn, mondván: Seregeknek Ura! ha megtekinted a te szolgáló leányodnak nyomorúságát, és megemlékezel rólam, és nem feledkezel el szolgáló leányodról, hanem fiúmagzatot adsz szolgáló leányodnak: én õt egész életére az Úrnak ajánlom, és borotva nem érinti az õ fejét soha! </p>
<p id="v12"><sup><small>12</small></sup>  Mivelhogy pedig hosszasan imádkozék az Úr elõtt: Éli figyel vala az õ szájára; </p>
<p id="v13"><sup><small>13</small></sup>  És mivel Anna szívében könyörge (csak ajka mozgott, szava pedig nem volt hallható): Éli gondolá, hogy részeg. </p>
<p id="v14"><sup><small>14</small></sup>  Monda azért néki Éli: Meddig leszel részeg? Távolítsd el mámorodat magadtól. </p>
<p id="v15"><sup><small>15</small></sup>  Anna pedig felele, és monda néki: Nem, Uram! bánatos lelkû asszony vagyok én; sem bort, sem részegítõ italt nem ittam, csak szívemet öntöttem ki az Úr elõtt. </p>
<p id="v16"><sup><small>16</small></sup>  Ne tartsd a te szolgáló leányodat rossz asszonynak, mert az én bánatomnak és szomorúságomnak teljességébõl szólottam eddig. </p>
<p id="v17"><sup><small>17</small></sup>  És felelé Éli, és monda: Eredj el békességgel, és Izráelnek Istene adja meg a te kérésedet, a melyet kértél tõle. </p>
<p id="v18"><sup><small>18</small></sup>  Õ pedig monda: Legyen kedves elõtted a te szolgáló leányod! És elméne az asszony az õ útjára és evék, és arcza nem vala többé szomorú. </p>
<p id="v19"><sup><small>19</small></sup>  És reggel felkelének, és minekutána imádkozának az Úr elõtt, visszatértek, és elmenének haza Rámába. És ismeré Elkána az õ feleségét, és az Úr megemlékezék róla. </p>
<p id="v20"><sup><small>20</small></sup>  És történt idõ multával, hogy terhes lõn Anna, és szüle fiat és nevezé õt Sámuelnek, mert úgymond az Úrtól kértem õt. </p>
<p id="v21"><sup><small>21</small></sup>  És mikor felméne a férfi, Elkána és az õ egész háznépe, hogy bemutassa az Úrnak esztendõnként való áldozatát és fogadását: </p>
<p id="v22"><sup><small>22</small></sup>  Anna nem ment fel, hanem monda férjének: Mihelyt a gyermeket elválasztándom, felviszem õt, hogy az Úr elõtt megjelenjen, és ott maradjon örökké. </p>
<p id="v23"><sup><small>23</small></sup>  És monda néki Elkána, az õ férje: Cselekedjél úgy, a mint néked tetszik, maradj itthon, míg elválasztod; csakhogy az Úr teljesítse be az õ beszédét! Otthon marada azért az asszony és szoptatta gyermekét, a míg elválasztá. </p>
<p id="v24"><sup><small>24</small></sup>  És minekutána elválasztotta, felvivé magával; három tulokkal, egy efa liszttel és egy tömlõ borral, és bevivé õt az Úrnak házába, Silóban. A gyermek pedig még igen kicsiny vala. </p>
<p id="v25"><sup><small>25</small></sup>  És levágták a tulkot, és a gyermeket Élihez vitték. </p>
<p id="v26"><sup><small>26</small></sup>  Õ pedig monda: Óh Uram! Él a te lelked, Uram, hogy én vagyok az az asszony, a ki itt állott melletted, és könyörgött az Úrnak. </p>
<p id="v27"><sup><small>27</small></sup>  Ezért a fiúért könyörögtem, és az Úr megadta kérésemet, a melyet tõle kértem. </p>
<p id="v28"><sup><small>28</small></sup>  Most azért én is az Úrnak szentelem; teljes életére az Úrnak legyen szentelve! És imádkozának ott az Úrhoz. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/hu/Bible/1_Samuel/Index">Index</a></td>
        <td><a href="/hu/Bible/1_Samuel/2">Sámuel I. könyve - Fejezet 2</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 1:3 <i>A Seregek Ura</i>: <a href="/hu/The_Urantia_Book/96#p1_9">Uk 96:1.9</a>. </li>
  <li id="fn2"><a href="#cite2">↑</a> 1:3,11 <i>Már nem a Seregek Ura</i>: <a href="/hu/The_Urantia_Book/194#p3_11">Uk 194:3.11</a>. </li>
</ol>
</div>
