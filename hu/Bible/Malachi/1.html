<!--
title: Malakiás - Fejezet 1
description: 
published: true
date: 2022-8-21T23:15:5Z
tags: 
editor: ckeditor
dateCreated: 2022-8-21T23:15:5Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/Bible/Malachi/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/Bible/Malachi/2">Malakiás - Fejezet 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Az Úr igéjének terhe Izráel ellen, Malakiás által. </p>
<p id="v2"><sup><small>2</small></sup>  Szerettelek titeket, azt mondja az Úr, és azt mondjátok: Miben szerettél minket? Avagy nem atyjafia vala-é Ézsau Jákóbnak? azt mondja az Úr: Jákóbot pedig szerettem; </p>
<p id="v3"><sup><small>3</small></sup>  Ézsaut ellenben gyûlöltem, és az õ hegyeit pusztává tettem, örökségét pedig pusztai sakálokévá. </p>
<p id="v4"><sup><small>4</small></sup>  Ha azt mondja Edom: Elpusztultunk; de térjünk meg és építsük fel a romladékokat: ezt mondja a Seregeknek Ura: Õk építenek, de én elrontom, és elnevezik õket istentelenség határának és oly népnek, a melyre örökké haragszik az Úr. </p>
<p id="v5"><sup><small>5</small></sup>  És látják ezt a ti szemeitek, és magatok is mondjátok: Nagy az Úr az Izráel határa felett. </p>
<p id="v6"><sup><small>6</small></sup>  A fiú tiszteli atyját, a szolga is az õ urát. És ha én atya vagyok: hol az én tisztességem? És ha én úr vagyok, hol az én félelmem? azt mondja a Seregeknek Ura néktek, ti papok, a kik útáljátok az én nevemet, és ezt mondjátok: Mivel útáljuk a te nevedet? <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Megfertéztetett kenyeret hoztok oltáromra, és azt mondjátok: Mivel fertéztetünk meg téged? Azzal, mikor azt gondoljátok, hogy az Úrnak asztala megvetni való. </p>
<p id="v8"><sup><small>8</small></sup>  Hogyha vakot hoztok áldozatul: Nem bûn-é az? vagy ha sántát hoztok és bénát: nem bûn-é az? Vidd csak azt a te fejedelmednek: vajjon kedvvel fogad-é, avagy reád tekint-é? azt mondja a Seregeknek Ura. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Most azért engeszteljétek meg az Istennek orczáját, hogy könyörüljön rajtunk. Általatok van ez, elnézheti-é ezt néktek? azt mondja a Seregeknek Ura. </p>
<p id="v10"><sup><small>10</small></sup>  Vajha valaki közületek bezárná az ajtót, hiába ne tüzelnétek az én oltáromon! Nem telik kedvem bennetek, azt mondja a Seregeknek Ura; az ételáldozatot sem kedvelem a ti kezetekbõl! </p>
<p id="v11"><sup><small>11</small></sup>  Hiszen napkelettõl fogva napnyugotig nagy az én nevem a pogányok között, és minden helyen tömjénnel áldoznak az én nevemnek és tiszta ételáldozattal! Bizony nagy az én nevem a pogányok között! azt mondja a Seregeknek Ura. </p>
<p id="v12"><sup><small>12</small></sup>  Ti pedig meggyalázzátok azt, mikor azt mondjátok: Az Úrnak asztala megvetni való, és annak jövedelme, eledele útálatos. </p>
<p id="v13"><sup><small>13</small></sup>  És azt mondjátok: Ímé, mily fáradság! és ráfújtok, azt mondja a Seregeknek Ura; pedig a rablottat hozzátok, meg a sántát és betegest; ételáldozatot is hoztok, de hát kedves-é az a ti kezetekbõl? azt mondja az Úr. </p>
<p id="v14"><sup><small>14</small></sup>  Átkozott pedig az álnok! Van ugyan a nyájában hím, és fogadást is tesz: mégis hitvánnyal áldozik az Úrnak. Pedig nagy király vagyok én, azt mondja a Seregeknek Ura, és félelmetes az én nevem a pogányok között! <sup id="cite3"><a href="#fn3">[3]</a></sup></p>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 1:6 <i>Az „Atya” fogalma</i>: <a href="/hu/The_Urantia_Book/196#p0_2">Uk 196:0.2</a>. </li>
  <li id="fn2"><a href="#cite2">↑</a> 1:8 <i>Már nem a Seregek Ura</i>: <a href="/hu/The_Urantia_Book/194#p3_11">Uk 194:3.11</a>. </li>
  <li id="fn3"><a href="#cite3">↑</a> 1:14 <i>A zsidók Istent tekintették mindennek királyának</i>: <a href="/hu/The_Urantia_Book/141#p4_1">Uk 141:4.1</a>. </li>
</ol>
</div>
