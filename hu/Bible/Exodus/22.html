<!--
title: Kivonulás könyve - Fejezet 22
description: 
published: true
date: 2022-10-6T10:42:53Z
tags: bible, bible—exodus
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Exodus/21">Kivonulás könyve - Fejezet 21</a></td>
        <td><a href="/hu/Bible/Exodus/Index">Index</a></td>
        <td><a href="/hu/Bible/Exodus/23">Kivonulás könyve - Fejezet 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ha valaki ökröt vagy bárányt lop, és levágja vagy eladja azt: öt barmot fizessen egy ökörért, és négy juhot egy bárányért. </p>
<p id="v2"><sup><small>2</small></sup>  Ha ház-fölverésen kapják a tolvajt, és úgy megverik, hogy meghal, nincs vérbûn miatta. </p>
<p id="v3"><sup><small>3</small></sup>  Ha reá sütött a nap, vérbûn van miatta: fizessen; ha nincs néki: adassék el tolvajságáért. </p>
<p id="v4"><sup><small>4</small></sup>  Ha elevenen kapják kezében a lopott jószágot, akár ökör, akár szamár, akár juh: két annyit fizessen érette. </p>
<p id="v5"><sup><small>5</small></sup>  Ha valaki mezõt vagy szõlõt étet le, úgy hogy barmát elereszti, és az a más mezején legel: mezejének javából és szõlõjének javából fizesse meg a kárt. </p>
<p id="v6"><sup><small>6</small></sup>  Ha tûz támad, és tövisbe kap, és megég az asztag, vagy a lábon álló gabona, vagy a mezõ: fizesse meg a kárt, a ki a tüzet gyujtotta. </p>
<p id="v7"><sup><small>7</small></sup>  Ha valaki pénzt vagy edényeket ád felebarátjának megõrzés végett, és ellopják annak a férfiúnak házából: ha megtalálják a tolvajt, fizessen kétannyit. </p>
<p id="v8"><sup><small>8</small></sup>  Ha nem találják meg a tolvajt, a ház urát vigyék a bírák eleibe; hogy nem nyújtotta-é ki kezét az õ felebarátja vagyonára. </p>
<p id="v9"><sup><small>9</small></sup>  Akármi bûn dolgában, akár ökör, akár szamár, akár juh, akár ruha, akármi elveszett jószág az, a mirõl azt mondja: ez az; mindkettõjük ügye a bírák eleibe menjen, és a kit a bírák bûnösnek mondanak, fizessen két annyit az õ felebarátjának. </p>
<p id="v10"><sup><small>10</small></sup>  Ha valaki szamarat vagy ökröt, vagy bárányt, vagy akármiféle barmot ád az õ felebarátja gondviselése alá, és az elhull, vagy megsérül, vagy elhajtatik, úgy hogy senki sem látta: </p>
<p id="v11"><sup><small>11</small></sup>  Az Úrra való esküvés legyen kettejök közt, hogy nem nyújtotta-é ki kezét felebarátja vagyonára; és ezt fogadja el annak ura, és az semmit se fizessen. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Ha pedig ellopták tõle: megfizessen az urának. </p>
<p id="v13"><sup><small>13</small></sup>  Ha széttépetett, hozza el azt bizonyságul; a széttépettet nem fizeti meg. </p>
<p id="v14"><sup><small>14</small></sup>  Ha pedig valaki kölcsön kér az õ felebarátjától, és az megsérül vagy elhull urának távollétében: fizesse meg a kárt. </p>
<p id="v15"><sup><small>15</small></sup>  Ha ura vele van, nem fizet; ha bérbe adatott, bérébe megy. </p>
<p id="v16"><sup><small>16</small></sup>  Ha valaki hajadont csábít el, a ki nincs eljegyezve, és vele hál: jegyajándékkal jegyezze azt el magának feleségül. </p>
<p id="v17"><sup><small>17</small></sup>  Ha annak atyja nem akarja azt néki adni: annyi pénzt adjon, a mennyi a hajadonok jegyajándéka. </p>
<p id="v18"><sup><small>18</small></sup>  Varázsló asszonyt ne hagyj életben. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  A ki barommal közösül, halállal lakoljon. </p>
<p id="v20"><sup><small>20</small></sup>  A ki isteneknek áldozik, nem csupán az Úrnak, megölettessék. </p>
<p id="v21"><sup><small>21</small></sup>  A jövevényen ne hatalmaskodjál, és ne nyomorgasd azt, mert jövevények voltatok Égyiptom földén. </p>
<p id="v22"><sup><small>22</small></sup>  Egy özvegyet vagy árvát se nyomorítsatok meg. </p>
<p id="v23"><sup><small>23</small></sup>  Ha nyomorgatod azt, és hozzám kiált, meghallgatom az õ kiáltását. </p>
<p id="v24"><sup><small>24</small></sup>  És felgerjed haragom, és megöllek titeket fegyverrel, és a ti feleségeitek özvegyekké lésznek, a ti fiaitok pedig árvákká. <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  Ha pénzt adsz kölcsön az én népemnek, a szegénynek a ki veled van; ne légy hozzá olyan, mint a hitelezõ; ne vessetek reá uzsorát. </p>
<p id="v26"><sup><small>26</small></sup>  Ha zálogba veszed a te felebarátod felsõ ruháját: naplemente elõtt visszaadd azt néki: </p>
<p id="v27"><sup><small>27</small></sup>  Mert egyetlen takarója, testének ruhája az: miben háljon? Bizony, ha én hozzám kiált, meghallgatom; mert én irgalmas vagyok. </p>
<p id="v28"><sup><small>28</small></sup>  A bírákat ne szidalmazd, és néped fejedelmét ne átkozd. </p>
<p id="v29"><sup><small>29</small></sup>  Gabonáddal és boroddal ne késlekedjél; fiaid elsõszülöttét nékem add. <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  Hasonlóképen cselekedjél ökröddel, juhoddal; hét napig legyen az õ anyjával, a nyolczadik napon nékem add azt. </p>
<p id="v31"><sup><small>31</small></sup>  És szent emberek legyetek én elõttem; a mezõn széttépett húst meg ne egyétek; az ebnek vessétek azt. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Exodus/21">Kivonulás könyve - Fejezet 21</a></td>
        <td><a href="/hu/Bible/Exodus/Index">Index</a></td>
        <td><a href="/hu/Bible/Exodus/23">Kivonulás könyve - Fejezet 23</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 22:11 <i>Szent fogadalmak és esküszövegek</i>: <a href="/hu/The_Urantia_Book/87#p6_9">Uk 87:6.9</a>. </li>
  <li id="fn2"><a href="#cite2">↑</a> 22:18 <i>Boszorkányság</i>: <a href="/hu/The_Urantia_Book/90#p2_3">Uk 90:2.3</a>. </li>
  <li id="fn3"><a href="#cite3">↑</a> 22:24 <i>A nagy harag, heves harag istene</i>: <a href="/hu/The_Urantia_Book/142#p2_1">Uk 142:2.1</a>. </li>
  <li id="fn4"><a href="#cite4">↑</a> 22:29-30 <i>Isten elsőszülöttje</i>: <a href="/hu/The_Urantia_Book/122#p9_1">Uk 122:9.1</a>. </li>
</ol>
</div>
