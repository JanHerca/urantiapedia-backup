<!--
title: Kivonulás könyve - Fejezet 7
description: 
published: true
date: 2022-10-6T10:42:53Z
tags: bible, bible—exodus
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Exodus/6">Kivonulás könyve - Fejezet 6</a></td>
        <td><a href="/hu/Bible/Exodus/Index">Index</a></td>
        <td><a href="/hu/Bible/Exodus/8">Kivonulás könyve - Fejezet 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Az Úr pedig monda Mózesnek: Lásd, Istenévé teszlek téged a Faraónak, Áron pedig, a te atyádfia, szószólód lészen. </p>
<p id="v2"><sup><small>2</small></sup>  Te mondj el mindent, a mit néked parancsolok; Áron pedig, a te atyádfia mondja meg a Faraónak, hogy bocsással el Izráel fiait az õ földérõl. </p>
<p id="v3"><sup><small>3</small></sup>  Én pedig megkeményítem a Faraó szívét és megsokasítom az én jeleimet és csudáimat Égyiptom földén. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  És a Faraó nem hallgat reátok; akkor én kezemet Égyiptomra vetem, és kihozom az én seregeimet, az én népemet, az Izráel fiait Égyiptom földérõl nagy büntetõ ítéletek által. </p>
<p id="v5"><sup><small>5</small></sup>  S megtudják az Égyiptombeliek, hogy én vagyok az Úr, a mikor kinyujtándom kezemet Égyiptomra és kihozándom az Izráel fiait õ közülök. </p>
<p id="v6"><sup><small>6</small></sup>  És cselekedék Mózes és Áron, a mint parancsolta vala nékik az Úr; úgy cselekedének. </p>
<p id="v7"><sup><small>7</small></sup>  Mózes pedig nyolczvan esztendõs és Áron nyolczvanhárom esztendõs vala, a mikor a Faraóval beszéltek. </p>
<p id="v8"><sup><small>8</small></sup>  És szóla az Úr Mózesnek és Áronnak mondván: </p>
<p id="v9"><sup><small>9</small></sup>  Ha szól hozzátok a Faraó mondván: tegyetek csudát; akkor mondd Áronnak: Vedd a te vesszõdet és vesd a Faraó elé; kígyóvá lesz. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Beméne azért Mózes és Áron a Faraóhoz, és úgy cselekedének, a mint az Úr parancsolta vala; veté Áron az õ vesszejét a Faraó elé és az õ szolgái elé, és kígyóvá lõn. </p>
<p id="v11"><sup><small>11</small></sup>  És elõhívá a Faraó is a bölcseket és varázslókat, és azok is, Égyiptom írástudói, úgy cselekedének az õ titkos mesterségökkel. </p>
<p id="v12"><sup><small>12</small></sup>  Elveté ugyanis mindenik az õ vesszejét és kígyókká lõnek; de az Áron vesszeje elnyelé azok vesszejét. </p>
<p id="v13"><sup><small>13</small></sup>  És megkeményedék a Faraó szíve és nem hallgata reájok, a mint megmondotta vala az Úr. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Az Úr pedig monda Mózesnek: Kemény a Faraó szíve, nem akarja a népet elbocsátani. </p>
<p id="v15"><sup><small>15</small></sup>  Eredj a Faraóhoz reggel; ímé õ kimegy a vízhez, és állj eleibe a folyóvíz partján, és a vesszõt, a mely kígyóvá változott vala, vedd kezedbe. </p>
<p id="v16"><sup><small>16</small></sup>  És mondd néki: Az Úr, a héberek Istene küldött engem hozzád, mondván: Bocsásd el az én népemet, hogy szolgáljanak nékem a pusztában; de ímé mindez ideig meg nem hallgattál. </p>
<p id="v17"><sup><small>17</small></sup>  Így szólt az Úr: Errõl tudod meg, hogy én vagyok az Úr: Ímé én megsujtom a vesszõvel, a mely kezemben van, a vizet, a mely a folyóban van, és vérré változik. </p>
<p id="v18"><sup><small>18</small></sup>  És a hal, a mely a folyóvízben van, meghal, a folyóvíz pedig megbüdösödik és irtózni fognak az Égyiptombeliek vizet inni a folyóból. </p>
<p id="v19"><sup><small>19</small></sup>  Monda azért az Úr Mózesnek: Mondd Áronnak: Vedd a te vesszõdet és nyujtsd ki kezedet Égyiptom vizeire; azoknak folyóvizeire, csatornáira, tavaira és minden vízfogóira, hogy vérré legyenek és vér legyen Égyiptom egész földén, mind a fa-, mind a kõedényekben. </p>
<p id="v20"><sup><small>20</small></sup>  Mózes és Áron pedig úgy cselekedének, a mint az Úr parancsolta vala. És felemelé a vesszõt és megsujtá a vizet, a mely a folyóban vala a Faraó elõtt és az õ szolgái elõtt, és mind vérré változék a víz, a mely a folyóban vala. </p>
<p id="v21"><sup><small>21</small></sup>  A hal pedig, a mely a folyóvízben vala, meghala, és megbüdösödék a folyóvíz, és nem ihatának az Égyiptombeliek a folyónak vizébõl; és vér vala az egész Égyiptom földén. </p>
<p id="v22"><sup><small>22</small></sup>  De úgy cselekedének Égyiptom írástudói is az õ varázslásukkal, és kemény maradt a Faraó szíve és nem hallgata reájok; a mint az Úr megmondotta vala. </p>
<p id="v23"><sup><small>23</small></sup>  És elfordula a Faraó és haza méne és ezen sem indula meg az õ szíve. </p>
<p id="v24"><sup><small>24</small></sup>  Az Égyiptombeliek pedig mindnyájan ássák vala a folyóvíz mellékét vízért, hogy ihassanak; mert nem ihatják vala a folyó vizét. </p>
<p id="v25"><sup><small>25</small></sup>  És hét nap telék el, a mióta az Úr megsujtotta vala a folyóvizet. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Exodus/6">Kivonulás könyve - Fejezet 6</a></td>
        <td><a href="/hu/Bible/Exodus/Index">Index</a></td>
        <td><a href="/hu/Bible/Exodus/8">Kivonulás könyve - Fejezet 8</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 7:3 <i>Keményítsd meg a fáraó szívét</i>: <a href="/hu/The_Urantia_Book/156#p5_4">Uk 156:5.4</a>. </li>
  <li id="fn2"><a href="#cite2">↑</a> 7:9-12 <i>Kígyótisztelet</i>: <a href="/hu/The_Urantia_Book/88#p1_5">Uk 88:1.5</a>.  <i>Kígyóimádat</i>: <a href="/hu/The_Urantia_Book/85#p3_3">Uk 85:3.3</a>. </li>
  <li id="fn3"><a href="#cite3">↑</a> 7:13 <i>Megkeményítette a fáraó szívét</i>: <a href="/hu/The_Urantia_Book/96#p5_7">Uk 96:5.7</a>. </li>
</ol>
</div>
