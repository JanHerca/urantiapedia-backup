<!--
title: Kivonulás könyve - Fejezet 32
description: 
published: true
date: 2022-8-21T23:15:4Z
tags: 
editor: ckeditor
dateCreated: 2022-8-21T23:15:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/hu/Bible/Exodus/31">Kivonulás könyve - Fejezet 31</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/Bible/Exodus/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/Bible/Exodus/33">Kivonulás könyve - Fejezet 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mikor látá a nép, hogy Mózes késik a hegyrõl leszállani, egybegyûle a nép Áron ellen és mondá néki: Kelj fel, csinálj nékünk isteneket, kik elõttünk járjanak; mert nem tudjuk mint lõn dolga ama férfiúnak Mózesnek, a ki minket Égyiptom földérõl kihozott. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  És monda nékik Áron: Szedjétek le az aranyfüggõket, a melyek feleségeitek, fiaitok és leányaitok fülein vannak, és hozzátok én hozzám. </p>
<p id="v3"><sup><small>3</small></sup>  Leszedé azért mind az egész nép az aranyfüggõket füleirõl, és elvivék Áronhoz. </p>
<p id="v4"><sup><small>4</small></sup>  És elvevé kezökbõl, és alakítá azt vésõvel; így csinála abból öntött borjút. És szóltak: Ezek a te isteneid Izráel, a kik kihoztak téged Égyiptom földérõl. </p>
<p id="v5"><sup><small>5</small></sup>  Mikor látta ezt Áron, oltárt építe az elõtt, és kiálta Áron, mondván: Holnap az Úrnak innepe lesz! </p>
<p id="v6"><sup><small>6</small></sup>  Felkelvén azért másnapon jó reggel, áldozának égõáldozattal és hálaáldozattal is; azután leüle a nép enni és inni; azután felkelének játszani. </p>
<p id="v7"><sup><small>7</small></sup>  Szóla pedig az Úr Mózesnek: Eredj menj alá; mert megromlott a te néped, a melyet kihoztál Égyiptom földébõl. </p>
<p id="v8"><sup><small>8</small></sup>  Hamar letértek az útról, a melyet parancsoltam nékik, borjúképet öntöttek magoknak, azt tisztelik és annak áldoznak, és azt mondják: Ezek a te isteneid Izráel, a kik téged kihoztak Égyiptom földébõl. </p>
<p id="v9"><sup><small>9</small></sup>  Monda ismét az Úr Mózesnek: Látom ezt a népet, bizony keménynyakú nép. </p>
<p id="v10"><sup><small>10</small></sup>  Azért hagyj békét nékem, hadd gerjedjen fel haragom ellenök, és törûljem el õket: Téged azonban nagy néppé teszlek. </p>
<p id="v11"><sup><small>11</small></sup>  De Mózes esedezék az Úrnak, az õ Istenének színe elõtt, mondván: Miért gerjedne Uram a te haragod néped ellen, a melyet nagy erõvel és hatalmas kézzel hoztál vala ki Égyiptomnak földérõl? </p>
<p id="v12"><sup><small>12</small></sup>  Miért mondanák az égyiptomiak, mondván: Vesztökre vivé ki õket, hogy elveszítse a hegyek között, és eltörülje õket a föld színérõl? Múljék el a te haragod tüze és hagyd abba azt a néped ellen való veszedelmet. </p>
<p id="v13"><sup><small>13</small></sup>  Emlékezzél meg Ábrahámról, Izsákról és Izráelrõl a te szolgáidról, kiknek megesküdtél te magadra, mondván nékik: Megsokasítom a ti magotokat mint az égnek csillagait; és azt az egész földet, melyrõl szóltam, a ti magotoknak adom, és örökségül bírják azt örökké. </p>
<p id="v14"><sup><small>14</small></sup>  És abba hagyá az Úr azt a veszedelmet, melyet akart vala bocsátani az õ népére. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Megfordula azért és megindula Mózes a hegyrõl, kezében a bizonyság két táblája; mindkét oldalukon beírt táblák, mind egy felõl, mind más felõl beírva. </p>
<p id="v16"><sup><small>16</small></sup>  A táblák pedig Isten kezének csinálmányai valának, az írás is Isten írása vala, kimetszve a táblákra. </p>
<p id="v17"><sup><small>17</small></sup>  Józsué pedig hallván a nép rivalgását, monda Mózesnek: Harczkiáltás van a táborban. </p>
<p id="v18"><sup><small>18</small></sup>  Az pedig felele: Nem diadalmasoknak, sem meggyõzetteknek kiáltása ez, éneklés hangját hallom én. </p>
<p id="v19"><sup><small>19</small></sup>  És mikor közeledett volna a táborhoz, látá a borjút és a tánczolást, és felgerjede Mózesnek haragja, és elveté kezébõl a táblákat, és összetöré azokat a hegy alatt. </p>
<p id="v20"><sup><small>20</small></sup>  Azután fogá a borjút, a melyet csináltak vala, tûzben megégeté, és apróra töré mígnem porrá lett, és a vízbe hintvén, itatá azt az Izráel fiaival. </p>
<p id="v21"><sup><small>21</small></sup>  És monda Mózes Áronnak: Mit tett néked e nép, hogy ilyen nagy bûnbe keverted? </p>
<p id="v22"><sup><small>22</small></sup>  Felele Áron: Ne gerjedjen fel uram haragja: ismered e népet, hogy gonosz. </p>
<p id="v23"><sup><small>23</small></sup>  Mert azt mondák nékem: Csinálj nékünk isteneket, a kik elõttünk járjanak; mert ama férfiúnak Mózesnek, ki minket Égyiptom földérõl kihozott, nem tudjuk mi lõn dolga. </p>
<p id="v24"><sup><small>24</small></sup>  Én pedig felelék: Kinek van aranya? Szedjétek le; és nékem ide adák, én pedig a tûzbe vetettem, és e borjú formáltaték. </p>
<p id="v25"><sup><small>25</small></sup>  És látván Mózes, hogy a nép megvadula, mert Áron megvadítá vala õket, ellenségeik csúfjára. </p>
<p id="v26"><sup><small>26</small></sup>  Megálla Mózes a tábor kapujában, és monda: A ki az Úré, ide hozzám! és gyûlének õ hozzá mind a Lévi fiai. </p>
<p id="v27"><sup><small>27</small></sup>  És szóla nékik: Ezt mondja az Úr, Izráel Istene: Kössön mindenitek kardot az oldalára, menjetek által és vissza a táboron, egyik kaputól a másik kapuig, és kiki ölje meg az õ attyafiát, barátját és rokonságát. </p>
<p id="v28"><sup><small>28</small></sup>  A Lévi fiai pedig a Mózes beszéde szerint cselekedének, és elhulla azon a napon a népbõl úgymint háromezer férfiú. </p>
<p id="v29"><sup><small>29</small></sup>  És mondá Mózes: Ma szenteljétek kezeiteket az Úrnak, kiki az õ fia és attyafia ellen, hogy áldása szálljon ma reátok. </p>
<p id="v30"><sup><small>30</small></sup>  És másnap monda Mózes a népnek: Nagy bûnt követtetek el, most azért felmegyek az Úrhoz, talán kegyelmet nyerhetek a ti bûneiteknek. </p>
<p id="v31"><sup><small>31</small></sup>  Megtére azért Mózes az Úrhoz, és monda: Kérlek! Ez a nép nagy bûnt követett el: mert aranyból csinált magának isteneket. </p>
<p id="v32"><sup><small>32</small></sup>  De most bocsásd meg bûnöket; ha pedig nem: törölj ki engem a te könyvedbõl, a melyet írtál. </p>
<p id="v33"><sup><small>33</small></sup>  És monda az Úr Mózesnek: A ki vétkezett ellenem, azt törlöm ki az én könyvembõl. </p>
<p id="v34"><sup><small>34</small></sup>  Most azért eredj: vezesd a népet a hová mondottam néked: Ímé, Angyalom megy elõtted; és az én látogatásom napján ezt az õ bûnöket is meglátogatom. </p>
<p id="v35"><sup><small>35</small></sup>  És megverte az Úr a népet ezért is, a mit cselekedtek a borjúval, melyet Áron készített vala. </p>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 32:1-35 <i>Áron és az aranyborjú</i>: <a href="/hu/The_Urantia_Book/146#p1_1">Uk 146:1.1</a>. </li>
  <li id="fn2"><a href="#cite2">↑</a> 32:14 <i>Isten állítólag megbánja</i>: <a href="/hu/The_Urantia_Book/2#p2_2">Uk 2:2.2</a>.  <i>Isten állítólag megbánja</i>: <a href="/hu/The_Urantia_Book/4#p3_4">Uk 4:3.4</a>. </li>
</ol>
</div>
