<!--
title: Izajás - Fejezet 29
description: 
published: true
date: 2022-10-6T10:42:54Z
tags: bible, bible—isaiah
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Isaiah/28">Izajás - Fejezet 28</a></td>
        <td><a href="/hu/Bible/Isaiah/Index">Index</a></td>
        <td><a href="/hu/Bible/Isaiah/30">Izajás - Fejezet 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jaj Árielnek, Árielnek, a városnak, a hol Dávid lakott! Esztendõt esztendõhöz adjatok, és forogjanak az ünnepek! </p>
<p id="v2"><sup><small>2</small></sup>  És én megszorítom Árielt, és lesz fájdalom és siralom, és lesz nékem, mint Áriel. </p>
<p id="v3"><sup><small>3</small></sup>  Körülveszlek táborral, és bezárlak tornyokkal, és erõsségeket állatok ellened. </p>
<p id="v4"><sup><small>4</small></sup>  És megaláztatván, a földbõl szólsz és porból morog beszéded, szavad olyan lesz, mint halottidézõé, a földbõl, és porból sipog beszéded. </p>
<p id="v5"><sup><small>5</small></sup>  Ellenségidnek sokasága olyan lesz, mint az apró por, és mint a repülõ polyva az erõszakosok sokasága, és lesz hamar és hirtelen. </p>
<p id="v6"><sup><small>6</small></sup>  A seregek Urától látogattatik meg, mennydörgéssel, földindulással, nagy zúgással, forgószéllel, viharral és emésztõ tûzi lánggal; <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Mint éjjeli álomlátás, olyan lesz minden pogányoknak sokasága, a kik hadakoznak Áriel ellen, s a kik hadakoznak ellene és vára ellen, és õt megszorítják. </p>
<p id="v8"><sup><small>8</small></sup>  És lesz, mint mikor álmodik az éhezõ, és ímé eszik, és midõn fölserken, üres a hasa, és mint mikor álmodik a szomjazó, és ímé iszik, és midõn fölserken, ímé szomjas és lelke eped: így lesz minden pogányoknak sokasága, a kik hadakoznak Sion hegye ellen. </p>
<p id="v9"><sup><small>9</small></sup>  Ámuljatok és bámuljatok, vakítsátok magatokat és megvakultok! részegek, de nem bortól, tántorognak, de nem részegítõ italtól. </p>
<p id="v10"><sup><small>10</small></sup>  Mert rátok önté az Úr a mély álomnak lelkét, és bezárta szemeiteket, a prófétákat, és fejeiteket, a nézõket befedezte; </p>
<p id="v11"><sup><small>11</small></sup>  És lesz mind e látás néktek, mintegy bepecsételtetett írás beszédei, a melyet oda adnak egy írástudónak, mondván: Olvasd, kérlek, és õ szól: Nem tudom, mert bepecsételtetett. </p>
<p id="v12"><sup><small>12</small></sup>  És ha e levelet annak adják, a ki nem tud írást, mondván: Olvasd el, kérlek! õ így szól: Nem tudok írást. </p>
<p id="v13"><sup><small>13</small></sup>  És szólt az Úr: Mivel e nép szájjal közelget hozzám, és csak ajkaival tisztel engem, szíve pedig távol van tõlem, úgy  hogy irántam való félelmök betanított emberi parancsolat lõn: <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Ezért én is csodásan cselekszem ismét e néppel, nagyon csodálatosan, és bölcseinek bölcsesége elvész, és értelmeseinek értelme eltûnik. </p>
<p id="v15"><sup><small>15</small></sup>  Jaj azoknak, a kik az Úrtól mélységesen elrejtik tanácsukat, és a kik a sötétségben szoktak cselekedni, mondván: Ki lát  minket és ki ismer minket? </p>
<p id="v16"><sup><small>16</small></sup>  Mily együgyûek vagytok! Avagy a fazekas olyan, mint az agyag, hogy így szóljon a csinálmány csinálójának: Nem csinált engem! és az alkotmány ezt mondja alkotójának: Értelmetlen! </p>
<p id="v17"><sup><small>17</small></sup>  Nemde kevés idõ multán a Libánon termõfölddé lesz, és a termõföld erdõnek tartatik? </p>
<p id="v18"><sup><small>18</small></sup>  És meghallják ama napon a siketek az írás beszédeit, és a homályból és sötétbõl a vakoknak szemei látni fognak. </p>
<p id="v19"><sup><small>19</small></sup>  És nagy örömük lesz a szenvedõknek az Úrban, és a szegény emberek vígadnak Izráel Szentjében. </p>
<p id="v20"><sup><small>20</small></sup>  Mert a kegyetlen elveszett, és a csúfoló elpusztult, és kivágattak a hamisságnak minden õrei, </p>
<p id="v21"><sup><small>21</small></sup>  Kik az embert elítélik egy szóért, és tõrt vetnek annak, a ki õket a kapuban megfeddi, és elejtik csalárdul az igazat. </p>
<p id="v22"><sup><small>22</small></sup>  Ezért így szól az Úr Jákób házáról, Õ, a ki megváltá Ábrahámot: Nem szégyenül meg többé Jákób, és nem sáppad meg többé az õ orczája. </p>
<p id="v23"><sup><small>23</small></sup>  Ha látni fogják gyermekei kezeim munkáját közöttük, megszentelik nevemet, megszentelik Jákób Szentjét, és félik Izráel Istenét. </p>
<p id="v24"><sup><small>24</small></sup>  És megismerik a tévelygõ lelkûek az értelmet, és a kik zúgolódnak, tanulságot tanulnak. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Isaiah/28">Izajás - Fejezet 28</a></td>
        <td><a href="/hu/Bible/Isaiah/Index">Index</a></td>
        <td><a href="/hu/Bible/Isaiah/30">Izajás - Fejezet 30</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 29:6 <i>Emésztő tűz</i>: <a href="/hu/The_Urantia_Book/96#p4_5">Uk 96:4.5</a>.  <i>Isten tombol a viharokban</i>: <a href="/hu/The_Urantia_Book/4#p5_3">Uk 4:5.3</a>. </li>
  <li id="fn2"><a href="#cite2">↑</a> 29:13 <i>Tiszteld a száddal, ne a szíveddel</i>: <a href="/hu/The_Urantia_Book/153#p3_3">Uk 153:3.3</a>. </li>
</ol>
</div>
