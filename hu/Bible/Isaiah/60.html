<!--
title: Izajás - Fejezet 60
description: 
published: true
date: 2023-11-8T20:33:9Z
tags: bible, bible—isaiah
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Isaiah/59">
          <span class="mdi mdi-arrow-left-drop-circle"></span><span class="pl-2">Izajás - Fejezet 59</span>
        </a>
        </td>
        <td>
        <a href="/hu/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Isaiah/61">
          <span class="pr-2">Izajás - Fejezet 61</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kelj fel, világosodjál, mert eljött világosságod, és az Úr dicsõsége rajtad feltámadt. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Mert ímé, sötétség borítja a földet, és éjszaka a népeket, de rajtad feltámad az Úr, és dicsõsége rajtad megláttatik. </p>
<p id="v3"><sup><small>3</small></sup>  És népek jönnek világosságodhoz, és királyok a néked feltámadott fényességhez. </p>
<p id="v4"><sup><small>4</small></sup>  Emeld fel köröskörül szemeidet és lásd meg: mindnyájan egybegyûlnek, hozzád jönnek, fiaid messzirõl jönnek, és leányaid ölben hozatnak el. </p>
<p id="v5"><sup><small>5</small></sup>  Akkor meglátod és ragyogsz örömtõl, és remeg és kiterjed szíved, mivel hozzád fordul a tenger kincsözöne, és hozzád jõ a népeknek gazdagsága. </p>
<p id="v6"><sup><small>6</small></sup>  A tevék sokasága elborít, Midján és Éfa tevecsikói, mind Sebából jönnek, aranyat és tömjént hoznak, és az Úr dicséreteit hirdetik. </p>
<p id="v7"><sup><small>7</small></sup>  Kédár minden juhai hozzád gyûlnek, Nebajóth kosai néked szolgálnak, felmennek kedvem szerint oltáromra, és dicsõségem házát megdicsõítem. </p>
<p id="v8"><sup><small>8</small></sup>  Kik ezek, kik repülnek, mint a felleg, s mint a galambok dúczaikhoz? </p>
<p id="v9"><sup><small>9</small></sup>  Igen, engem várnak a szigetek; és elõl jönnek Társis hajói, hogy elhozzák fiaidat messzirõl, és ezüstjöket és aranyokat azokkal együtt, a te Urad és Istened nevének és Izráel Szentjének, hogy téged megdicsõített. </p>
<p id="v10"><sup><small>10</small></sup>  Az idegenek megépítik kõfalaidat, és királyaik szolgálnak néked; mivel haragomban megvertelek, és kegyelmemben megkönyörültem rajtad. </p>
<p id="v11"><sup><small>11</small></sup>  És nyitva lesznek kapuid szüntelen, éjjel és nappal be nem zároltatnak, hogy behozzák hozzád a népek gazdagságát, és királyaik is bevitetnek. </p>
<p id="v12"><sup><small>12</small></sup>  Mert a nép és az ország, a mely néked nem szolgáland, elvész, és a népek mindenestõl elpusztulnak. </p>
<p id="v13"><sup><small>13</small></sup>  A Libánon ékessége hozzád jõ, cziprus, platán, sudar czédrus, mind együtt szenthelyemnek megékesítésére, hogy lábaim helyét megdicsõítsem. </p>
<p id="v14"><sup><small>14</small></sup>  És meghajolva hozzád mennek a téged nyomorgatók fiai, és leborulnak lábad talpainál minden megútálóid, és neveznek téged az Úr városának, Izráel Szentje Sionának. </p>
<p id="v15"><sup><small>15</small></sup>  A helyett, hogy elhagyott és gyûlölt valál és senki rajtad át nem ment, örökkévaló ékességgé teszlek, és gyönyörûséggé nemzetségrõl nemzetségre. </p>
<p id="v16"><sup><small>16</small></sup>  És szopod a népek tejét, és a királyok emlõjét szopod, és megtudod, hogy én vagyok az Úr, megtartód és megváltód, Jákóbnak erõs Istene. </p>
<p id="v17"><sup><small>17</small></sup>  Réz helyett aranyat hozok, vas helyett ezüstöt hozok, és a fák helyett rezet, és a kövek helyett vasat, és teszem fejedelmeiddé a békességet, és elõljáróiddá az igazságot. </p>
<p id="v18"><sup><small>18</small></sup>  Nem hallatik többé erõszaktétel földeden, pusztítás és romlás határaidban, és a szabadulást hívod kõfalaidnak, és kapuidnak a dicsõséget. </p>
<p id="v19"><sup><small>19</small></sup>  Nem a nap lesz néked többé nappali világosságod, és fényességül nem a hold világol néked, hanem az Úr lesz néked örök világosságod, és Istened lesz ékességed, <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Napod nem megy többé alá, és holdad sem fogy el, mert az Úr lesz néked örök világosságod, és gyászod napjainak vége szakad. </p>
<p id="v21"><sup><small>21</small></sup>  És néped mind igaz lesz, és a földet mindörökké bírják, plántálásom vesszõszála õk, kezeim munkája dicsõségemre. </p>
<p id="v22"><sup><small>22</small></sup>  A legkisebb ezerre nõ, és a legkevesebb hatalmas néppé. Én az Úr, idején, hamar megteszem ezt. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Isaiah/59">
          <span class="mdi mdi-arrow-left-drop-circle"></span><span class="pl-2">Izajás - Fejezet 59</span>
        </a>
        </td>
        <td>
        <a href="/hu/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Isaiah/61">
          <span class="pr-2">Izajás - Fejezet 61</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 60:1 <i>Kelj fel és ragyogj, világosság jön</i>: <a href="/hu/The_Urantia_Book/97#p5_3">Uk 97:5.3</a>. </li>
  <li id="fn2"><a href="#cite2">↑</a> 60:1-3 <i>Kelj fel, ragyogj, eljött a világosság</i>: <a href="/hu/The_Urantia_Book/145#p2_2">Uk 145:2.2</a>.  <i>A nagy fény</i>: <a href="/hu/The_Urantia_Book/45#p4_4">Uk 45:4.4</a>. </li>
  <li id="fn3"><a href="#cite3">↑</a> 60:19-20 <i>Jerusem világítási rendszer</i>: <a href="/hu/The_Urantia_Book/46#p1_4">Uk 46:1.4</a>. </li>
</ol>
</div>
