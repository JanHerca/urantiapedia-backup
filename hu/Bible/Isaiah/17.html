<!--
title: Izajás - Fejezet 17
description: 
published: true
date: 2022-8-21T23:15:5Z
tags: 
editor: ckeditor
dateCreated: 2022-8-21T23:15:5Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/hu/Bible/Isaiah/16">Izajás - Fejezet 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/Bible/Isaiah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/Bible/Isaiah/18">Izajás - Fejezet 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jövendölés Damaskus ellen. Ímé Damaskus városa elpusztíttatik, és romok halmává lesz; </p>
<p id="v2"><sup><small>2</small></sup>  Aróer városai elhagyatnak, és barmokéi lesznek, a melyek ott fognak nyugodni háborítatlanul. </p>
<p id="v3"><sup><small>3</small></sup>  És vége lesz Efraim erõsségének, és Damaskus királyságának; Siria maradéka úgy jár, mint az Izráeliták dicsõsége, ezt mondja a seregeknek Ura. </p>
<p id="v4"><sup><small>4</small></sup>  És lesz ama napon: megvékonyul a Jákób dicsõsége, és húsa kövérsége megösztövéredik. </p>
<p id="v5"><sup><small>5</small></sup>  És lészen, mint mikor az arató összefogja a gabonát és a kalászokat kezével learatja, és lészen, mint mikor valaki kalászokat szed össze a Refáim völgyében; </p>
<p id="v6"><sup><small>6</small></sup>  És csak mezgérlés marad belõlök, mint az olajfa megrázásakor két-három bogyó az ágak hegyén, négy-öt a gyümölcsfának lombjai közt, így szól az Úr, Izráel Istene. </p>
<p id="v7"><sup><small>7</small></sup>  Ama napon Teremtõjére tekint az ember, és szemei Izráel Szentjére néznek; </p>
<p id="v8"><sup><small>8</small></sup>  És nem tekint az oltárokra, kezeinek alkotmányára, és a miket ujjai csináltak, nem nézi azokat, a berkeket és a nap-oszlopokat. </p>
<p id="v9"><sup><small>9</small></sup>  Erõs városai olyanok lesznek ama napon, mint elhagyott erdõ és hegytetõ, a melyeket elhagytak volt Izráel fiai elõtt, és pusztasággá lesznek. </p>
<p id="v10"><sup><small>10</small></sup>  Mert elfelejtkeztél megszabadító Istenedrõl, és nem emlékeztél meg erõs kõszáladról, ez okért ültetél gyönyörûséges ültetéseket, és idegen vesszõt plántáltál beléjök; <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  A mely napon elültetted, körül sövényezéd és reggelre magodat felvirágoztatád: de nem lészen aratás sebeidnek és nagy fájdalmadnak napján! </p>
<p id="v12"><sup><small>12</small></sup>  Jaj a sok nép zúgásának, a kik úgy zúgnak, mint a tenger zúgása, és a népségek háborgásának, a kik háborognak, mint erõs vizek! </p>
<p id="v13"><sup><small>13</small></sup>  A népségek, mint sok vizek háborgása, úgy háborognak, de megdorgálja azt és elfut messzire, és elragadtatik, mint a hegyek polyvája szél elõtt és mint pozdorja a forgószél elõtt; </p>
<p id="v14"><sup><small>14</small></sup>  Estvének idején rémülés száll reájok és minekelõtte megvirrad, nem lesznek: ez jutalmok pusztítóinknak és sorsok rablóinknak! </p>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 17:10 <i>Az üdvösség Istene</i>: <a href="/hu/The_Urantia_Book/2#p6_3">Uk 2:6.3</a>. </li>
</ol>
</div>
