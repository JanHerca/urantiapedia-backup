<!--
title: Izajás - Fejezet 47
description: 
published: true
date: 2022-10-6T10:42:54Z
tags: bible, bible—isaiah
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Isaiah/46">Izajás - Fejezet 46</a></td>
        <td><a href="/hu/Bible/Isaiah/Index">Index</a></td>
        <td><a href="/hu/Bible/Isaiah/48">Izajás - Fejezet 48</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Szállj le és ülj a porba, Babilon szûz leánya, ülj a földre királyi szék nélkül, te a Káldeusok leánya, mert nem hívnak többé téged gyöngének és elkényeztetettnek! </p>
<p id="v2"><sup><small>2</small></sup>  Vedd a malmot és õrölj lisztet, född fel fátyolodat, emeld föl a hosszú ruhát, född fel czombodat és menj át a folyókon. </p>
<p id="v3"><sup><small>3</small></sup>  Födöztessék föl meztelenséged és láttassék meg szemérmed; bosszút állok és embert nem kímélek! </p>
<p id="v4"><sup><small>4</small></sup>  Igy szól a mi Megváltónk, seregeknek Ura az Õ neve, Izráel Szentje! </p>
<p id="v5"><sup><small>5</small></sup>  Ülj némán és menj a sötétre, te a Káldeusok leánya, mert nem hívnak többé téged országok úrnõjének! </p>
<p id="v6"><sup><small>6</small></sup>  Fölgerjedtem volt népem ellen; megfertõztettem örökségemet és kezedbe adtam azt: te nem cselekedtél velök irgalmasságot, az öregre nehéz igát vetettél! </p>
<p id="v7"><sup><small>7</small></sup>  És ezt mondád: Örökre úrnõ leszek! úgy hogy ezekre nem is gondolál, és nem emlékeztél meg annak végérõl. </p>
<p id="v8"><sup><small>8</small></sup>  És most halld meg ezt, bujálkodó, a ki bátorságban ülsz, a ki ezt mondja szívében: Én vagyok és nincs senki több, nem ülök özvegységben, és a gyermektelenséget nem ismerem! </p>
<p id="v9"><sup><small>9</small></sup>  És mind e kettõ eljõ reád nagy hamar egy napon: gyermektelenség és özvegység, teljességökben jõnek el reád, noha gazdag vagy a varázslásban, és sok nagyon igézõ szózatod. </p>
<p id="v10"><sup><small>10</small></sup>  Gonoszságodban bíztál, és ezt mondád: Nem lát senki engem! Bölcseséged és tudományod csalt meg téged, és ezt mondád szívedben: Én vagyok és nincs senki több. </p>
<p id="v11"><sup><small>11</small></sup>  Azért jõ te reád a gonosz, a melynek keletkezését nem tudod, és romlás sújt le rád, a melyet meg nem engesztelhetsz, és hirtelen jõ pusztulás reád, nem is tudod! </p>
<p id="v12"><sup><small>12</small></sup>  No állj elõ hát igézõ szózatiddal és varázslásodnak sokaságával, a melyekkel ifjúságodtól fogva veszõdtél, talán segíthetsz valamit, talán visszariaszthatod a veszedelmet. </p>
<p id="v13"><sup><small>13</small></sup>  Tanácsaid sokaságában megfáradtál; no álljanak elõ és tartsanak meg az égnek vizsgálói, a kik a csillagokat nézik, a kik megjelentik az újholdak napján, hogy mi jövend reád. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Ímé, olyanok lettek, mint a polyva, tûz emészté meg õket, nem mentik meg életöket a lángból, még szén sem marad belõlök melegülésre, sem körülülhetõ parázs! </p>
<p id="v15"><sup><small>15</small></sup>  Így járnak azok, a kikkel veszõdtél; és a kik kereskedõ társaid voltak ifjúságodtól fogva, futnak, kiki a maga útján; senki nem segít néked! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Isaiah/46">Izajás - Fejezet 46</a></td>
        <td><a href="/hu/Bible/Isaiah/Index">Index</a></td>
        <td><a href="/hu/Bible/Isaiah/48">Izajás - Fejezet 48</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 47:13 <i>Asztrológia</i>: <a href="/hu/The_Urantia_Book/90#p2_5">Uk 90:2.5</a>. </li>
</ol>
</div>
