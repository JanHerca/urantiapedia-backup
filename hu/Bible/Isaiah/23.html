<!--
title: Izajás - Fejezet 23
description: 
published: true
date: 2022-8-21T23:15:5Z
tags: 
editor: ckeditor
dateCreated: 2022-8-21T23:15:5Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/hu/Bible/Isaiah/22">Izajás - Fejezet 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/Bible/Isaiah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/Bible/Isaiah/24">Izajás - Fejezet 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jövendölés Tírus ellen. Jajgassatok Tarsis hajói, mert elpusztíttatott, úgy hogy nincs benne ház és abba bemenet! A Kitteusok földérõl jelentetett meg nékik. </p>
<p id="v2"><sup><small>2</small></sup>  Némuljatok meg lakosi e partvidéknek, a melyet Sidon kalmárai, a kik tengeren járnak, töltöttek be egykor. </p>
<p id="v3"><sup><small>3</small></sup>  Melynek sok vizeken át a Sihór veteménye és a Nilus aratása vala jövedelme, úgy hogy népek vására volt! </p>
<p id="v4"><sup><small>4</small></sup>  Pirulj Sidon, mert szól a tenger és a tenger erõssége, mondván: Nem vajudtam, nem is szültem, és nem tápláltam ifjakat, és nem neveltem szûzeket. </p>
<p id="v5"><sup><small>5</small></sup>  Mihelyt e hír Égyiptomba eljut, Tírus e híre miatt szenvednek ott is. </p>
<p id="v6"><sup><small>6</small></sup>  Menjetek át Tarsisba, és jajgassatok ti partvidék lakói! </p>
<p id="v7"><sup><small>7</small></sup>  Ez-é a ti örvendezõ várostok? melynek eredete õsidõkbõl való; és most lábai viszik õt, bujdosni messzire! </p>
<p id="v8"><sup><small>8</small></sup>  Ki végezé ezt a koronás Tírus felõl? melynek kereskedõi fejedelmek, és kalmárai a földnek tiszteletesei. </p>
<p id="v9"><sup><small>9</small></sup>  A seregeknek Ura végezé ezt, hogy meggyalázza minden dicsõségnek kevélységét, és hogy megalázza a föld minden tiszteleteseit. </p>
<p id="v10"><sup><small>10</small></sup>  Terülj el földeden, mint a folyóvíz, Tarsis leánya, nincs többé megszorító öv! </p>
<p id="v11"><sup><small>11</small></sup>  Kezét kinyujtá a tenger fölé, országokat rettentett meg, az Úr parancsolt Kanaán felõl, hogy elpusztítsák erõsségeit; </p>
<p id="v12"><sup><small>12</small></sup>  És szólt: Nem fogsz többé örvendezni, te megszeplõsített szûz, Sidon leánya; kelj és menj át Kittimbe, de ott sem lészen nyugodalmad! </p>
<p id="v13"><sup><small>13</small></sup>  Ímé, a Káldeusok földe; a nép, mely eddig nem vala; Assiria adá azt a puszta lakosainak; felállítá õrtornyait, lerombolá Tírus palotáit, rommá tevé azt. </p>
<p id="v14"><sup><small>14</small></sup>  Jajgassatok Tarsis hajói, mert erõsségtek elpusztíttatott! </p>
<p id="v15"><sup><small>15</small></sup>  És lesz ama napon, hogy Tírus elfelejtetik hetven esztendeig egy király napjai szerint; hetven esztendõ multán Tírus sorsa a parázna nõ éneke szerint lészen: </p>
<p id="v16"><sup><small>16</small></sup>  Végy cziterát, járd be a várost, elfeledett parázna nõ; pengesd szépen, dalolj sokat, hogy így emlékezetbe jõjj! </p>
<p id="v17"><sup><small>17</small></sup>  És lesz hetven esztendõ multán, meglátogatja az Úr Tírust, és az ismét megkapja a maga keresetét, és paráználkodik a föld minden országaival a földnek színén! </p>
<p id="v18"><sup><small>18</small></sup>  S lészen az õ nyeresége és keresete szent az Úrnak, mely nem halmoztatik fel, sem el nem rejtetik, mert az Úr elõtt lakozóké lészen az õ nyeresége, hogy egyenek eleget, és szép ruházatuk legyen. </p>
