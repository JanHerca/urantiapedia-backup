<!--
title: Izajás - Fejezet 32
description: 
published: true
date: 2022-10-6T10:42:54Z
tags: bible, bible—isaiah
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Isaiah/31">Izajás - Fejezet 31</a></td>
        <td><a href="/hu/Bible/Isaiah/Index">Index</a></td>
        <td><a href="/hu/Bible/Isaiah/33">Izajás - Fejezet 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ímé, igazság szerint uralkodik a király, és a fejedelmek fõk lesznek az ítélettételben; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Olyan lesz mindegyik, mint a rejtek szél ellen, mint oltalom zivatar ellen, mint patakok száraz vidéken, mint nagy kõszál árnyéka a szomjúhozó földön. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  És nem lesznek zárva többé a látóknak szemei, és a hallók fülei figyelmeznek; </p>
<p id="v4"><sup><small>4</small></sup>  A hebehurgyák szíve ismerni tanul, és a dadogóknak nyelve gyorsan és világosan szól. </p>
<p id="v5"><sup><small>5</small></sup>  Nem nevezik a bolondot többé nemesnek, és a csalárdot sem hívják nagylelkûnek. </p>
<p id="v6"><sup><small>6</small></sup>  Mert a bolond csak bolondot beszél, és az õ szíve hamisságot forral, hogy istentelenséget cselekedjék, és szóljon az Úr ellen tévelygést, hogy az éhezõ lelkét éhen hagyja, és a szomjazó italát elvegye. </p>
<p id="v7"><sup><small>7</small></sup>  A csalárdnak eszközei csalárdok, õ álnokságot tervel, hogy elveszesse az alázatosokat hazug beszéddel, ha a szegény igazat szólna is. </p>
<p id="v8"><sup><small>8</small></sup>  De a nemes nemes dolgokat tervel, és a nemes dolgokban meg is marad. </p>
<p id="v9"><sup><small>9</small></sup>  Ti gondtalan asszonyok, keljetek fel, halljátok szavam', és ti elbizakodott leányzók, vegyétek füleitekbe beszédem'! </p>
<p id="v10"><sup><small>10</small></sup>  Kevés idõ multán megháborodtok ti elbizakodottak, mert elvész a szüret, és gyümölcsszedés sem lesz. </p>
<p id="v11"><sup><small>11</small></sup>  Reszkessetek ti gondtalanok, rettenjetek meg, ti elbizakodottak; vetkezzetek mezítelenre és övezzétek fel ágyékaitokat gyászruhával. </p>
<p id="v12"><sup><small>12</small></sup>  Gyászolják az emlõket, a szép mezõket, a termõ szõlõtõket. </p>
<p id="v13"><sup><small>13</small></sup>  Népemnek földét tüske, tövis verte fel, és az örvendõ városnak minden öröm-házait; </p>
<p id="v14"><sup><small>14</small></sup>  A paloták elhagyatvák, a város zaja elnémult, torony és bástya barlangokká lettek örökre, hol a vadszamár kedvére él, a nyájak meg legelnek. </p>
<p id="v15"><sup><small>15</small></sup>  Míglen kiöntetik reánk a lélek a magasból, és lészen a puszta termõfölddé, és a termõföld erdõnek tartatik; <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  És lakozik a pusztában jogosság, és igazság fog ülni a termõföldön; </p>
<p id="v17"><sup><small>17</small></sup>  És lesz az igazság mûve békesség, és az igazság gyümölcse nyugalom és biztonság mindörökké. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Népem békesség hajlékában lakozik biztonság sátraiban, gondtalan nyugalomban. </p>
<p id="v19"><sup><small>19</small></sup>  De jégesõ hull és megdõl az erdõ, és a város elsülyedve elsülyed! </p>
<p id="v20"><sup><small>20</small></sup>  Oh boldogok ti, a kik minden vizek mellett vettek, és szabadon eresztitek a barmok és szamarak lábait! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Isaiah/31">Izajás - Fejezet 31</a></td>
        <td><a href="/hu/Bible/Isaiah/Index">Index</a></td>
        <td><a href="/hu/Bible/Isaiah/33">Izajás - Fejezet 33</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 32:1 <i>Ézsaiás szerint király-szabadító</i>: <a href="/hu/The_Urantia_Book/97#p8_3">Uk 97:8.3</a>. </li>
  <li id="fn2"><a href="#cite2">↑</a> 32:2 <i>A nagy szikla árnyéka</i>: <a href="/hu/The_Urantia_Book/190#p5_4">Uk 190:5.4</a>. </li>
  <li id="fn3"><a href="#cite3">↑</a> 32:15-17 <i>Amikor kiáradt a lélek, béke</i>: <a href="/hu/The_Urantia_Book/142#p5_4">Uk 142:5.4</a>. </li>
  <li id="fn4"><a href="#cite4">↑</a> 32:17 <i>Mély bizonyosság</i>: <a href="/hu/The_Urantia_Book/5#p4_2">Uk 5:4.2</a>. </li>
  <li id="fn5"><a href="#cite5">↑</a> 32:17-18 <i>A hit által elnyerni a békét</i>: <a href="/hu/The_Urantia_Book/131#p10_6">Uk 131:10.6</a>. </li>
</ol>
</div>
