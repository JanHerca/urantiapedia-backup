<!--
title: Rómaiaknak írt levél - Fejezet 16
description: 
published: true
date: 2022-8-21T23:15:5Z
tags: 
editor: ckeditor
dateCreated: 2022-8-21T23:15:5Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/hu/Bible/Romans/15">Rómaiaknak írt levél - Fejezet 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/Bible/Romans/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ajánlom pedig néktek Fébét, a mi nénénket, ki a Kenkhréabeli gyülekezetnek szolgálója: </p>
<p id="v2"><sup><small>2</small></sup>  Hogy fogadjátok õt az Úrban szentekhez illendõen, és legyetek mellette, ha valami dologban rátok szorul. Mert õ is sokaknak pártfogója volt, nékem magamnak is. </p>
<p id="v3"><sup><small>3</small></sup>  Köszöntsétek Priscillát és Akvilát, kik nékem munkatársaim Krisztus Jézusban <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  A kik az én életemért a saját nyakukat tették le; a kiknek nemcsak én mondok köszönetet, hanem a pogányok minden gyülekezete is. </p>
<p id="v5"><sup><small>5</small></sup>  És köszöntsétek azt a gyülekezetet, mely az õ házokban van. Köszöntsétek az én szerelmetes Epenétusomat, a ki Akhája zsengéje a Krisztusban. </p>
<p id="v6"><sup><small>6</small></sup>  Köszöntsétek Máriát, ki sokat munkálkodott körülöttünk. </p>
<p id="v7"><sup><small>7</small></sup>  Köszöntsétek Andronikust és Juniát az én rokonaimat és az én fogolytársaimat, a kik híresek az apostolok között, a kik nálamnál is elõbb voltak a Krisztusban. </p>
<p id="v8"><sup><small>8</small></sup>  Köszöntsétek Ampliást, ki nékem szerelmesem az Úrban. </p>
<p id="v9"><sup><small>9</small></sup>  Köszöntsétek Orbánt, a mi munkatársunkat a Krisztusban, és Stakhist az én szerelmesemet. </p>
<p id="v10"><sup><small>10</small></sup>  Köszöntsétek Apellest, ki a Krisztusban megpróbáltatott. Köszöntsétek az Aristóbulus háznépébõl valókat. </p>
<p id="v11"><sup><small>11</small></sup>  Köszöntsétek Heródiont az én rokonomat. Köszöntsétek a Nárcissus háznépébõl azokat, a kik az Úrban vannak. </p>
<p id="v12"><sup><small>12</small></sup>  Köszöntsétek Trifénát és Trifósát, kik munkálódnak az Úrban. Köszöntsétek a szerelmetes Persist, ki sokat munkálódott az Úrban. </p>
<p id="v13"><sup><small>13</small></sup>  Köszöntsétek Rufust, ki kiválasztott az Úrban, és az õ anyját, a ki az enyém is. </p>
<p id="v14"><sup><small>14</small></sup>  Köszöntsétek Ásinkritust, Flégont, Hermást, Pátrobást, Merkuriust, és az atyafiakat, kik velök vannak. </p>
<p id="v15"><sup><small>15</small></sup>  Köszöntsétek Filológust és Juliát, Néreust és az õ nénjét, és Olimpást és minden szenteket, kik velök vannak. </p>
<p id="v16"><sup><small>16</small></sup>  Köszöntsétek egymást szent csókolással. Köszöntenek titeket a Krisztus gyülekezetei. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Kérlek pedig titeket atyámfiai, vigyázzatok azokra, a kik szakadásokat és botránkozásokat okoznak a tudomány körül, melyet tanultatok; és azoktól hajoljatok el. </p>
<p id="v18"><sup><small>18</small></sup>  Mert az ilyenek a mi Urunk Jézus Krisztusnak nem szolgálnak, hanem az õ hasuknak; és nyájas beszéddel, meg hizelkedéssel megcsalják az ártatlanoknak szívét. </p>
<p id="v19"><sup><small>19</small></sup>  Mert a ti engedelmességetek mindenekhez eljutott. Örülök azért rajtatok; de akarom, hogy bölcsek legyetek a jóban, ártatlanok pedig a rosszban. </p>
<p id="v20"><sup><small>20</small></sup>  A békességnek Istene megrontja a Sátánt a ti lábaitok alatt hamar. A mi Urunk Jézus Krisztus kegyelme veletek. Ámen. </p>
<p id="v21"><sup><small>21</small></sup>  Köszöntenek titeket Timótheus, az én munkatársam, és Luczius, Jáson, és Sosipáter az én rokonaim. </p>
<p id="v22"><sup><small>22</small></sup>  Köszöntelek titeket az Úrban és Tertius, ki e levelet írtam. </p>
<p id="v23"><sup><small>23</small></sup>  Köszönt titeket Gájus, a ki nékem és az egész gyülekezetnek gazdája. Köszönt tieket Erástus a városnak kincstartója, és Kvártus atyafi. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  A mi Urunk Jézus Krisztus kegyelme mindnyájan ti veletek. Ámen. </p>
<p id="v25"><sup><small>25</small></sup>  Annak pedig, a ki titeket megerõsíthet az én evangyéliomom és a Jézus Krisztus hirdetése szerint, ama titoknak kijelentése folytán, mely örök idõtõl fogva el volt  hallgatva, </p>
<p id="v26"><sup><small>26</small></sup>  Most pedig megjelentetett a prófétai írások által, az örök Isten parancsolata szerint, a hitben való engedelmesség végett minden pogányoknak tudomására adatván, </p>
<p id="v27"><sup><small>27</small></sup>  Az egyedül bölcs Istennek a Jézus Krisztus által dicsõség mindörökké. Ámen. </p>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 16:3 <i>Aquila és Priscilla</i>: <a href="/hu/The_Urantia_Book/133#p3_12">Uk 133:3.12</a>. </li>
  <li id="fn2"><a href="#cite2">↑</a> 16:16 <i>Szent csókkal köszöntöttem</i>: <a href="/hu/The_Urantia_Book/194#p4_7">Uk 194:4.7</a>. </li>
  <li id="fn3"><a href="#cite3">↑</a> 16:23 <i>Gaius</i>: <a href="/hu/The_Urantia_Book/133#p3_11">Uk 133:3.11</a>.  <i>„testvérnek” és „nővérnek” hívják</i>: <a href="/hu/The_Urantia_Book/194#p4_7">Uk 194:4.7</a>. </li>
</ol>
</div>
