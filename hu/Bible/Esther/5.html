<!--
title: Eszter könyve - Fejezet 5
description: 
published: true
date: 2022-10-6T10:42:54Z
tags: bible, bible—esther
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Esther/4">Eszter könyve - Fejezet 4</a></td>
        <td><a href="/hu/Bible/Esther/Index">Index</a></td>
        <td><a href="/hu/Bible/Esther/6">Eszter könyve - Fejezet 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Történt pedig harmadnapon, hogy Eszter felöltözött királyiasan, és megállt a király házának belsõ udvarában, a király háza ellenében, és a király üle királyiszékében, a királyi házban, a ház ajtajának átellenében. </p>
<p id="v2"><sup><small>2</small></sup>  És lõn, a mint meglátá a király Eszter királynét, hogy áll az udvarban, kegyet talála szemei elõtt, és kinyujtá a király Eszterre az arany pálczát, a mely kezében vala, akkor oda méne Eszter, és megilleté az arany pálcza végét. </p>
<p id="v3"><sup><small>3</small></sup>  És monda néki a király: Mi kell néked Eszter királyné? És mi a kérésed? Ha az ország fele is, megadatik néked. </p>
<p id="v4"><sup><small>4</small></sup>  És felele Eszter: Ha a királynak tetszik, jõjjön a király és Hámán ma a lakomára, melyet néki készítettem. </p>
<p id="v5"><sup><small>5</small></sup>  És monda a király: Gyorsan elõ Hámánt, hogy teljesítse Eszter kívánságát. És elment a király és Hámán a lakomára, a melyet Eszter készített vala. </p>
<p id="v6"><sup><small>6</small></sup>  Monda pedig a király Eszternek borivás közben: Mi a te kivánságod? Megadatik néked. És mi a te kérésed? Ha az ország fele is, meglészen! </p>
<p id="v7"><sup><small>7</small></sup>  És felele Eszter, és monda: Az én kivánságom és kérésem ez: </p>
<p id="v8"><sup><small>8</small></sup>  Ha kegyet találtam a király szemei elõtt, és ha a királynak tetszik megadni kivánságomat és teljesíteni kérésemet: jõjjön el a király és Hámán a lakomára, a melyet készítek nékik, és holnap a király beszéde szerint cselekszem. </p>
<p id="v9"><sup><small>9</small></sup>  És kiment Hámán azon a napon vígan és jó kedvvel. De a mint meglátá Hámán Márdokeust a király kapujában, és ez fel nem kelt és nem mozdult meg elõtte, megtelék Hámán haraggal Márdokeus ellen. </p>
<p id="v10"><sup><small>10</small></sup>  De megtartóztatá magát Hámán, és haza ment, és elküldvén, magához hivatá barátait és Zérest, az õ feleségét. </p>
<p id="v11"><sup><small>11</small></sup>  És elbeszélé nékik Hámán gazdagságának dicsõségét, fiainak sokaságát és mindazt, a mivel felmagasztalta õt a király, és hogy feljebb emelte õt a fejedelmeknél és a király szolgáinál; </p>
<p id="v12"><sup><small>12</small></sup>  És monda Hámán: Nem is hívott Eszter királyné mást a királylyal a lakomára, a melyet készített, hanem csak engem, és még holnapra is meghivattattam hozzá a királylyal. </p>
<p id="v13"><sup><small>13</small></sup>  De mindez semmit sem ér nékem, valamíg látom a zsidó Márdokeust ülni a király kapujában. </p>
<p id="v14"><sup><small>14</small></sup>  És monda néki Zéres, az õ felesége és minden barátja: Csináljanak ötven könyökni magas fát, és reggel mondd meg a királynak, hogy Márdokeust akaszszák reá, és akkor menj a királylyal a lakomára vígan. És tetszett a dolog Hámánnak, és megcsináltatta a fát. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Esther/4">Eszter könyve - Fejezet 4</a></td>
        <td><a href="/hu/Bible/Esther/Index">Index</a></td>
        <td><a href="/hu/Bible/Esther/6">Eszter könyve - Fejezet 6</a></td>
      </tr>
    </tbody>
  </table>
</figure>
