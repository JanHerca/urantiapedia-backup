<!--
title: Eszter könyve - Fejezet 7
description: 
published: true
date: 2022-8-21T23:15:4Z
tags: 
editor: ckeditor
dateCreated: 2022-8-21T23:15:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/hu/Bible/Esther/6">Eszter könyve - Fejezet 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/Bible/Esther/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/Bible/Esther/8">Eszter könyve - Fejezet 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  És elméne a király és Hámán a lakomára, Eszter királynéhoz. </p>
<p id="v2"><sup><small>2</small></sup>  És monda a király Eszternek másodnapon is, borivás közben: Mi a te kivánságod Eszter királyné? Megadatik. És micsoda a te kérésed? Ha az országnak fele is, meglészen. </p>
<p id="v3"><sup><small>3</small></sup>  És felele Eszter királyné, és monda: Ha kegyet találtam szemeid elõtt, oh király! és ha a királynak tetszik, add meg nékem életemet kivánságomra, és nemzetségemet kérésemre. </p>
<p id="v4"><sup><small>4</small></sup>  Mert eladattunk, én és az én nemzetségem, hogy kipusztítsanak, megöljenek és megsemmisítsenek minket; ha csak szolgákul, vagy szolgálókul adattunk volna el, akkor hallgatnék, jóllehet az ellenség nem adna kárpótlást a király veszteségéért. </p>
<p id="v5"><sup><small>5</small></sup>  És szóla Ahasvérus király, és monda Eszternek, a királynénak: Ki az és hol van az, a kit az õ szíve erre vitt, hogy azt cselekedné? </p>
<p id="v6"><sup><small>6</small></sup>  És monda Eszter: Az ellenség és gyûlölõ, ez a gonosz Hámán! Akkor Hámán megrettene a király és királyné elõtt. </p>
<p id="v7"><sup><small>7</small></sup>  A király pedig felkele haragjában a borivástól és méne a palotakertbe; Hámán pedig ott maradt, hogy életéért könyörögjön Eszter királynénál; mert látta, hogy a király részérõl elvégeztetett az õ veszte. </p>
<p id="v8"><sup><small>8</small></sup>  És mikor a király visszatért a palota kertjébõl a borivás házába, Hámán a kerevetre esék, amelyen Eszter vala. Akkor monda a király: Erõszakot is akar elkövetni a királynén én nálam a házban?! A mint e szó kijött a király szájából, Hámán arczát befedék. </p>
<p id="v9"><sup><small>9</small></sup>  És monda Harbona, az udvarmesterek egyike a király elõtt: Ímé a fa is, a melyet készített Hámán Márdokeusnak, a ki a király javára  szólott vala, ott áll Hámán házában, ötven könyöknyi magas. És monda a király: Akasszátok õt magát reá! </p>
<p id="v10"><sup><small>10</small></sup>  Felakaszták azért Hámánt a fára, a melyet készített Márdokeusnak, és megszünék a király haragja. </p>
