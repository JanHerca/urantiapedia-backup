<!--
title: Józsue könyve - Fejezet 18
description: 
published: true
date: 2022-10-6T10:42:53Z
tags: bible, bible—joshua
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Joshua/17">Józsue könyve - Fejezet 17</a></td>
        <td><a href="/hu/Bible/Joshua/Index">Index</a></td>
        <td><a href="/hu/Bible/Joshua/19">Józsue könyve - Fejezet 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Izráel fiainak egész gyülekezete pedig összegyülekezék Silóban és oda helyhezteték a gyülekezetnek sátorát, minekutána meghódola elõttök a föld. </p>
<p id="v2"><sup><small>2</small></sup>  De maradtak vala még Izráel fiai között, akiknek nem osztották vala ki az õ örökségöket; hét nemzetség. </p>
<p id="v3"><sup><small>3</small></sup>  Monda azért Józsué Izráel fiainak: Meddig vonakodtok még elmenni, hogy elfoglaljátok a földet, a melyet néktek adott az Úr, a ti atyáitoknak Istene? </p>
<p id="v4"><sup><small>4</small></sup>  Hozzatok elõ három-három férfiút nemzetségenként, és elküldöm õket, hogy keljenek fel és járják el a földet, és írják fel azt az õ örökségük szerint, és térjenek vissza hozzám; </p>
<p id="v5"><sup><small>5</small></sup>  Azután oszszák fel azt magok közt hét részre. Júda maradjon meg a maga határaiban dél felõl, József háza pedig maradjon meg a maga határaiban észak felõl. </p>
<p id="v6"><sup><small>6</small></sup>  És ti írjátok le a földet hét részre, és hozzátok ide hozzám, hogy sorsot vessek itt néktek az Úr elõtt, a mi Istenünk elõtt. </p>
<p id="v7"><sup><small>7</small></sup>  Mert a Lévitáknak nincs részök ti közöttetek; mivelhogy az Úrnak papsága az õ örökségök;  Gád pedig és Rúben és Manassé fél nemzetsége megkapták az õ örökségöket a Jordánon túl napkelet felé, a mit Mózes, az Úrnak szolgája adott vala nékik. </p>
<p id="v8"><sup><small>8</small></sup>  És felkelének azok a férfiak, és elmenének. Parancsola pedig Józsué azoknak, a kik elmenének, hogy leírják a földet, mondván: Menjetek el és járjátok el a földet, és írjátok le azt, azután térjetek vissza hozzám, és itt vetek néktek sorsot Silóban, az Úr elõtt. </p>
<p id="v9"><sup><small>9</small></sup>  Elmenének azért a férfiak, és által menének a földön, és leírák azt városonként hét részre, könyvben, azután visszatérének Józsuéhoz a táborba, Silóba. </p>
<p id="v10"><sup><small>10</small></sup>  És sorsot vete nékik Józsué Silóban az Úr elõtt, és elosztá ott Józsué a földet Izráel fiai között az õ osztályrészeik szerint. </p>
<p id="v11"><sup><small>11</small></sup>  És kijöve a Benjámin fiai nemzetségének sors szerint való része az õ családjaik szerint; és pedig esék az õ sors szerint való részöknek határa a Júda fiai és a József fiai közé. </p>
<p id="v12"><sup><small>12</small></sup>  Vala pedig az õ határok az északi oldalon a Jordántól fogva, és felméne a határ Jérikhó háta mögé észak felé, azután felméne a hegyre napnyugat felé, a szélei pedig Béth-Aven pusztájánál valának. </p>
<p id="v13"><sup><small>13</small></sup>  Onnan pedig átmegy a határ Luz-felé, Lúznak azaz Béthelnek háta mögé dél felõl; azután alámegy a határ Ataroth-Adárnak a hegyen, a mely dél felõl van alsó Béth-Horontól. </p>
<p id="v14"><sup><small>14</small></sup>  Majd tovább megy a határ, és kerül a nyugoti oldalnak dél felé, attól a hegytõl, a mely átellenben van Béth-Horonnal délrõl; a szélei pedig Kirjáth-Baál, azaz Kirjáth-Jeárim felé, a Júda fiainak városa felé vannak. Ez a napnyugoti határ. </p>
<p id="v15"><sup><small>15</small></sup>  A déli oldala pedig van Kirjáth-Jeárim szélétõl kezdve, és megy a határ napnyugot felé, megy a Nefthoa vizének kútfejéhez. </p>
<p id="v16"><sup><small>16</small></sup>  Azután alámegy a határ a hegynek széléhez, a mely átellenben van a Hinnom fiának völgyével, a mely észak felé van a Refaim völgyében; alámegy a Hinnom völgyébe is a Jebuzeus mellett dél felé, és alámegy a Rógel  forrásához. </p>
<p id="v17"><sup><small>17</small></sup>  És kerül észak felõl, és megy Én-Semesnek, azután megy Gelilothnak, a mely átellenben van az Adummimba felvivõ úttal; majd alámegy Bohánnak, a Rúben fiának kövéhez. </p>
<p id="v18"><sup><small>18</small></sup>  És átmegy az Arabával átellenben levõ oldalra észak felé, és alámegy Arabába is. </p>
<p id="v19"><sup><small>19</small></sup>  Átmegy a határ azután Béth-Hogla oldalára észak felé; a határ szélei pedig északnak a Sóstenger csúcsánál, délnek a Jordán végénél vannak. Ez a dél felé való határ. </p>
<p id="v20"><sup><small>20</small></sup>  A Jordán pedig határolja azt a napkelet felõl való oldalról. Ez a Benjámin fiainak öröksége az õ határaik szerint köröskörül, az õ családjaik szerint. </p>
<p id="v21"><sup><small>21</small></sup>  A Benjámin fiai nemzetségének városai pedig az õ családjaik szerint ezek: Jérikhó, Béth-Hogla, és Emek-Keczicz; </p>
<p id="v22"><sup><small>22</small></sup>  Béth-Arábá, Czemaraim és Béthel; </p>
<p id="v23"><sup><small>23</small></sup>  Avvim, Pára és Ofra; </p>
<p id="v24"><sup><small>24</small></sup>  Kefár-Amóni, Ofni és Gába. Tizenkét város és azoknak falui. </p>
<p id="v25"><sup><small>25</small></sup>  Gibeon, Ráma és Beéroth; </p>
<p id="v26"><sup><small>26</small></sup>  Miczpe, Kefira és Mócza; </p>
<p id="v27"><sup><small>27</small></sup>  Rekem, Jirpeél és Thareala; </p>
<p id="v28"><sup><small>28</small></sup>  Czéla, Elef és Jebuzeus, azaz Jeruzsálem, Gibeath, Kirjáth. Tizennégy város és ezeknek falui. Ez a Benjámin fiainak öröksége az õ családjaik szerint. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Joshua/17">Józsue könyve - Fejezet 17</a></td>
        <td><a href="/hu/Bible/Joshua/Index">Index</a></td>
        <td><a href="/hu/Bible/Joshua/19">Józsue könyve - Fejezet 19</a></td>
      </tr>
    </tbody>
  </table>
</figure>
