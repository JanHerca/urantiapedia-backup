<!--
title: Józsue könyve - Fejezet 11
description: 
published: true
date: 2022-10-6T10:42:53Z
tags: bible, bible—joshua
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Joshua/10">Józsue könyve - Fejezet 10</a></td>
        <td><a href="/hu/Bible/Joshua/Index">Index</a></td>
        <td><a href="/hu/Bible/Joshua/12">Józsue könyve - Fejezet 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mikor pedig meghallotta ezt Jábin, Hásornak királya, külde Jobábhoz, Mádonnak királyához, és Simronnak királyához, És Aksáfnak királyához, </p>
<p id="v2"><sup><small>2</small></sup>  És azokhoz a királyokhoz, a kik laknak vala észak felé a hegységben, és a pusztában Kinneróttól délre, és a síkságon, és Dór magaslatain a tenger felé; </p>
<p id="v3"><sup><small>3</small></sup>  A Kananeushoz napkelet és napnyugat felé, és az Emoreushoz, a Khittheushoz, a Perizeushoz, a Jebuzeushoz a hegyek közé, és a Khivveushoz a Hermon alá, Mispának földére. </p>
<p id="v4"><sup><small>4</small></sup>  És kijövének õk és velök az õ egész táboruk, sok nép, olyan sok, mint a föveny, a mely a tenger partján van, és igen sok ló és szekér. </p>
<p id="v5"><sup><small>5</small></sup>  És összegyülének mindezek a királyok, és megindulának, és táborba szállának együttesen Méromnak vizeinél, hogy hadakozzanak Izráel ellen. </p>
<p id="v6"><sup><small>6</small></sup>  Ekkor monda az Úr Józsuénak: Ne félj tõlök, mert holnap ilyenkorra mindnyájokat átdöfötten vetem az Izráel elé; lovaikat bénítsd meg, szekereiket  pedig égesd meg tûzzel. </p>
<p id="v7"><sup><small>7</small></sup>  Elméne azért Józsué és vele az egész hadakozó nép azok ellen a Mérom vizeihez nagy hirtelen, és reájok rohanának. </p>
<p id="v8"><sup><small>8</small></sup>  És adá õket az Úr Izráelnek kezébe, és verék õket és ûzék õket egészen a nagy Sidonig és Miszrefót-Majimig, és Mispának völgyéig napkelet felé, és leverék õket annyira, hogy senki sem maradt közülök életben. </p>
<p id="v9"><sup><small>9</small></sup>  És úgy cselekedék velök Józsué, a mint megmondotta vala néki az Úr: az õ lovaikat megbénítá, szekereiket pedig tûzzel égeté el. </p>
<p id="v10"><sup><small>10</small></sup>  Majd visszafordula Józsué ugyanazon idõben és bevevé Hásort, királyát pedig fegyverrel megölé (Hásor ugyanis mindezeknek az országoknak feje volt az elõtt); </p>
<p id="v11"><sup><small>11</small></sup>  És levágának minden lelket, a mely benne vala, megölvén õket fegyver élével; nem maradt meg egy élõ sem; Hásort pedig tûzzel égeté meg. </p>
<p id="v12"><sup><small>12</small></sup>  És e királyoknak minden városát és minden királyukat is meghódoltatá Józsué, és megölé õket fegyver élével, kipusztítván õket, a mint megparancsolta vala Mózes, az Úrnak szolgája. </p>
<p id="v13"><sup><small>13</small></sup>  Csak épen azokat a városokat nem égeté meg Izráel, a melyek halmokon állottak vala, kivéve Hásort, egyedül ezt égeté meg Józsué. </p>
<p id="v14"><sup><small>14</small></sup>  És e városoknak minden zsákmányolni valóját, és a barmokat is magoknak zsákmányolák el Izráel fiai; csak az embereket hányák mind fegyver élére, míglen kipusztíták õket. Nem hagytak meg egy élõt sem. </p>
<p id="v15"><sup><small>15</small></sup>  A mint parancsolt az Úr Mózesnek, az õ szolgájának, úgy parancsolt Mózes  Józsuénak, és úgy cselekedék Józsué, semmit el nem hagyott mindabból, a mit az Úr parancsolt vala Mózesnek. </p>
<p id="v16"><sup><small>16</small></sup>  És elfoglalá Józsué mindazt a földet, a hegységet, az egész déli vidéket, az egész Gósen földét, úgy a síkságot, mint a pusztát, és Izráel hegyét és annak síkságát. </p>
<p id="v17"><sup><small>17</small></sup>  A kopasz hegytõl fogva, a mely Szeír felé emelkedik, egészen Baál-Gádig, a Libanon völgyében, a Hermon hegye alatt; királyaikat pedig mind elfogá és megveré és megölé õket. </p>
<p id="v18"><sup><small>18</small></sup>  Sok napon át viselt hadat Józsué mindezekkel a királyokkal. </p>
<p id="v19"><sup><small>19</small></sup>  Nem volt város, a mely békességre lépett volna Izráel fiaival, kivéve a Gibeonban lakó Khivveusokat; haddal vették azt meg mind. </p>
<p id="v20"><sup><small>20</small></sup>  Mert az Úrtól volt az, hogy megkeményítvén szíveiket, haddal menjenek Izráel ellen, hogy eltörölje õket; hogy ne legyen nékik irgalom, hanem hogy elpusztítsa õket, a mint megparancsolta vala az Úr Mózesnek. </p>
<p id="v21"><sup><small>21</small></sup>  Majd elméne Józsué ez idõben, és kiirtá az Anákokat a hegyek közül Hebronból, Debirbõl, Anábból és Júdának minden hegyébõl, és Izráelnek minden hegyébõl; városaikkal együtt törlé el õket Józsué. </p>
<p id="v22"><sup><small>22</small></sup>  Nem maradtak Anákok Izráel fiainak földén, csak Gázában, Gáthban és Asdódban hagyattak meg. </p>
<p id="v23"><sup><small>23</small></sup>  Elfoglalá azért Józsué az egész földet egészen úgy, a mint az Úr mondotta vala Mózesnek, és adá azt Józsué örökségül Izráelnek, osztályrészeikhez képest, nemzetségeik szerint. A föld pedig megnyugovék a harcztól. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Joshua/10">Józsue könyve - Fejezet 10</a></td>
        <td><a href="/hu/Bible/Joshua/Index">Index</a></td>
        <td><a href="/hu/Bible/Joshua/12">Józsue könyve - Fejezet 12</a></td>
      </tr>
    </tbody>
  </table>
</figure>
