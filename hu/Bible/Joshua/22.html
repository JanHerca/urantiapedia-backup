<!--
title: Józsue könyve - Fejezet 22
description: 
published: true
date: 2022-8-21T23:15:4Z
tags: 
editor: ckeditor
dateCreated: 2022-8-21T23:15:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/hu/Bible/Joshua/21">Józsue könyve - Fejezet 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/Bible/Joshua/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/Bible/Joshua/23">Józsue könyve - Fejezet 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Akkor hivatá Józsué a Rúbenitákat, a Gáditákat és a Manassé fél nemzetségét, </p>
<p id="v2"><sup><small>2</small></sup>  És monda nékik: Ti megtartottátok mindazt, a mit Mózes, az Úrnak szolgája parancsolt néktek, és hallgattatok az én szómra mindenben, a mit parancsoltam néktek; </p>
<p id="v3"><sup><small>3</small></sup>  Nem hagytátok el a ti atyátokfiait immár sok nap óta mind e mai napig, és megtartottátok a megtartandókat, az Úrnak, a ti Isteneteknek parancsolatját. </p>
<p id="v4"><sup><small>4</small></sup>  Most pedig nyugodalmat adott az Úr, a ti Istenetek a ti atyátokfiainak, a mint megmondta vala nékik; most azért térjetek vissza, és menjetek a ti sátraitokba, a ti örökségteknek földére, a melyet Mózes, az Úrnak szolgája adott vala néktek túl a Jordánon. </p>
<p id="v5"><sup><small>5</small></sup>  Csak igen vigyázzatok, hogy teljesítsétek a parancsolatot és a törvényt, a melyet parancsolt néktek Mózes, az Úrnak szolgája, hogy szeressétek az Urat, a ti Isteneteket, és járjatok minden õ útján, és tartsátok meg az õ parancsolatait, és ragaszkodjatok hozzá, és szolgáljatok néki teljes szívetekbõl és teljes lelketekbõl. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  És megáldá õket Józsué, azután elbocsátá õket, és elmenének az õ sátraikba. </p>
<p id="v7"><sup><small>7</small></sup>  Mert a Manassé nemzetsége felének Mózes adott vala örökséget Básánban; a másik felének pedig Józsué adott az õ atyjafiaival a Jordánon innen napnyugot felõl. És a mikor elbocsátá is õket Józsué az õ sátraikba, akkor is megáldá õket. </p>
<p id="v8"><sup><small>8</small></sup>  És szóla nékik, mondván: Nagy gazdagsággal térjetek vissza sátraitokba, és igen sok barommal, ezüsttel, arannyal, rézzel, vassal és igen sok ruhával. Az ellenségeitektõl vett zsákmányt oszszátok meg a ti atyátokfiaival. </p>
<p id="v9"><sup><small>9</small></sup>  Visszatérének azért, és elmenének a Rúben fiai, a Gád fiai és a Manassé fél nemzetsége Izráel fiaitól, Silóból, a mely Kanaán földén van, hogy menjenek Gileád földére, az õ örökségüknek földébe, a melyben örökséget võnek az Úr rendelése szerint Mózes által. </p>
<p id="v10"><sup><small>10</small></sup>  Mikor a Jordán mellékére értek, a mely még Kanaán földén van, építének a Rúben fiai, Gád fiai és Manassé fél nemzetsége ott a Jordán mellett oltárt, nagy, láttatós oltárt. </p>
<p id="v11"><sup><small>11</small></sup>  Meghallák pedig Izráel fiai, hogy ezt mondják vala: Ímé a Rúben fiai, Gád fiai és Manassé fél nemzetsége oltárt építettek átellenben a Kanaán földével, a Jordán mellékén, Izráel fiainak oldala felõl. </p>
<p id="v12"><sup><small>12</small></sup>  A mint meghallák Izráel fiai, egybegyûle Izráel fiainak egész gyülekezete Silóban, hogy hadakozni induljanak fel ellenök. </p>
<p id="v13"><sup><small>13</small></sup>  Küldék pedig Izráel fiai a Rúben fiaihoz, Gád fiaihoz és a Manassé fél nemzetségéhez Gileád földére Fineást, Eleázárnak, a papnak fiát; </p>
<p id="v14"><sup><small>14</small></sup>  Tíz fejedelmet is vele, egy-egy fejedelmet az õsök háza szerint Izráelnek minden nemzetségébõl. Ezek mind fejedelmei valának az õ õseik házának, Izráelnek ezerei között. </p>
<p id="v15"><sup><small>15</small></sup>  És eljutának a Rúben fiaihoz, a Gád fiaihoz és a Manassé fél nemzetségéhez a Gileád földére, és szólának õ velök, mondván: </p>
<p id="v16"><sup><small>16</small></sup>  Így szól az Úrnak egész gyülekezete: Micsoda vétek ez, a melylyel vétkeztetek Izráelnek Istene ellen, hogy immár elfordultatok az Úrtól, építvén magatoknak oltárt, hogy pártot üssetek immár az Úr ellen?! </p>
<p id="v17"><sup><small>17</small></sup>  Avagy kevés-é nékünk a Peór miatt való hamisságunk, a mibõl ki sem tisztultunk még mind e napig, és a miért csapás lõn az Úrnak gyülekezetén? </p>
<p id="v18"><sup><small>18</small></sup>  És ti elfordultatok immár az Úrtól; pedig ha ti pártot üttök ma az Úr ellen: holnap majd Izráelnek egész gyülekezetére haragszik meg. </p>
<p id="v19"><sup><small>19</small></sup>  Ha pedig tisztátalannak tetszik elõttetek a ti örökségeteknek földje; úgy jõjjetek át az Úr örökségének földjére, a hol ott áll az Úrnak sátora, és legyetek örökösökké mi közöttünk; de az Úr ellen ne üssetek pártot, és ellenünk se üssetek pártot, építvén magatoknak oltárt, az Úrnak, a mi Istenünknek oltárán kivül. </p>
<p id="v20"><sup><small>20</small></sup>  Avagy nem Ákán, a Zéra fia vétkezék-é vagy vétekkel az Istennek szentelt dolog ellen; mégis Izráelnek egész gyülekezete ellen lõn a harag! És az a férfiú nem egymaga halt meg az õ bûnéért! </p>
<p id="v21"><sup><small>21</small></sup>  Felelének pedig a Rúben fiai, a Gád fiai és a Manassé fél nemzetsége, és szólának az Izráel ezereinek fejeihez: </p>
<p id="v22"><sup><small>22</small></sup>  Az Istenek Istene az Úr, az Istenek Istene az Úr: õ tudja, és az Izráel is megtudja. Ha pártütésbõl és ha az Úr ellen való vétekbõl van ez: ne tartson meg minket e napon! <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Ha azért építettünk magunknak oltárt, hogy elforduljunk az Úrtól, vagy pedig hogy áldozzunk azon egészen égõáldozatot és ételáldozatot; vagy hogy tegyünk arra hálaadásnak áldozatját: - lássa meg ezt õ maga az Úr! </p>
<p id="v24"><sup><small>24</small></sup>  Hát nem inkább a miatt való féltünkben cselekedtük-é ezt, hogy így gondolkoztunk: Maholnap így szólhatnak a ti fiaitok a mi fiainkhoz, mondván: Mi közötök van néktek az Úrhoz, Izráel Istenéhez? </p>
<p id="v25"><sup><small>25</small></sup>  Hiszen határt vetett az Úr mi közöttünk és ti közöttetek Rúben fiai és Gád fiai - a Jordánt; nincsen néktek részetek az Úrban! És elidegeníthetnék a ti fiaitok a mi fiainkat, hogy ne féljék az Urat! </p>
<p id="v26"><sup><small>26</small></sup>  Mondottuk azért: Nosza fogjunk hozzá, hogy építsünk oltárt, se nem egészen égõáldozatra, se nem véres áldozatra; </p>
<p id="v27"><sup><small>27</small></sup>  Hanem hogy bizonyság legyen az mi közöttünk és ti közöttetek, és a mi utánunk való nemzetségeink között, hogy szolgálni akarjuk az Urat õ elõtte a mi egészen égõáldozatainkkal, véres áldozatainkkal és hálaáldozatainkkal, és hogy ne mondhassák a ti fiaitok maholnap a mi fiainknak: Nincs néktek részetek az Úrban. </p>
<p id="v28"><sup><small>28</small></sup>  Mondottuk azért: Ha így szólának maholnap nékünk vagy a mi nemzetségeinknek, ezt mondjuk majd: Lássátok az Úr oltárának mássát, a melyet a mi atyáink készítettek, nem egészen égõáldozatra, sem nem véres áldozatra, hanem hogy bizonyság legyen mi közöttünk és ti közöttetek! </p>
<p id="v29"><sup><small>29</small></sup>  Távol legyen tõlünk, hogy pártot üssünk az Úr ellen, és elforduljunk immár az Úrtól, építvén oltárt égõáldozatra, ételáldozatra és véres áldozatra az Úrnak, a mi Istenünknek oltárán kivül, a mely az õ sátora elõtt van! </p>
<p id="v30"><sup><small>30</small></sup>  Hallván pedig Fineás, a pap és a gyülekezetnek fejedelmei és Izráel ezereinek fejei, a kik vele valának, a beszédeket, a melyeket szólottak vala a Rúben fiai, a Gád fiai és a Manassé fiai; tetszésre találtak vala elõttök. </p>
<p id="v31"><sup><small>31</small></sup>  És monda Fineás, az Eleázár pap fia a Rúben fiainak, Gád fiainak és a Manassé fiainak: Ma tudtuk meg, hogy köztünk van az Úr, mivelhogy nem vétkeztetek e vétekkel az Úr ellen. Most megszabadítottátok Izráel fiait az Úr kezébõl. </p>
<p id="v32"><sup><small>32</small></sup>  Visszatére azért Fienás, az Eleázár pap fia és a fejedelmek a Rúben fiaitól, a Gád fiaitól a Gileád földérõl a Kanaán földére Izráelnek fiaihoz, és megbeszélék nékik e dolgot. </p>
<p id="v33"><sup><small>33</small></sup>  És tetszésre talált e dolog Izráel fiai elõtt is, és áldák az Istent Izráel fiai, és nem mondák, hogy hadakozni menjenek fel ellenök, hogy elveszessék a földet, a melyben lakoznak a Rúben fiai és a Gád fiai. </p>
<p id="v34"><sup><small>34</small></sup>  Az oltárt pedig így nevezék Rúben fiai és a Gád fiai: "Bizonyság ez közöttünk, hogy az Úr az Isten." </p>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 22:5 <i>Szeresd Istent teljes szívedből</i>: <a href="/hu/The_Urantia_Book/163#p4_8">Uk 163:4.8</a>.  <i>Szeresd Istent teljes lélekkel és szívvel</i>: <a href="/hu/The_Urantia_Book/131#p10_2">Uk 131:10.2</a>.  <i>A legnagyobb parancsolat</i>: <a href="/hu/The_Urantia_Book/174#p4_2">Uk 174:4.2</a>.  <i>Szeressétek Istent teljesen</i>: <a href="/hu/The_Urantia_Book/131#p2_2">Uk 131:2.2</a>.  <i>Isten szeretetével</i>: <a href="/hu/The_Urantia_Book/110#p3_8">Uk 110:3.8</a>.  <i>Szeresd az Urat mindenek felett</i>: <a href="/hu/The_Urantia_Book/131#p2_13">Uk 131:2.13</a>. </li>
  <li id="fn2"><a href="#cite2">↑</a> 22:22 <i>Az Istenek Istene</i>: <a href="/hu/The_Urantia_Book/45#p4_10">Uk 45:4.10</a>.  <i>Isten a Legfelsőbb</i>: <a href="/hu/The_Urantia_Book/0#p2_12">Uk 0:2.12</a>. </li>
</ol>
</div>
