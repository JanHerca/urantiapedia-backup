<!--
title: Józsue könyve - Fejezet 4
description: 
published: true
date: 2022-10-6T10:42:53Z
tags: bible, bible—joshua
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Joshua/3">Józsue könyve - Fejezet 3</a></td>
        <td><a href="/hu/Bible/Joshua/Index">Index</a></td>
        <td><a href="/hu/Bible/Joshua/5">Józsue könyve - Fejezet 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mikor pedig az egész nép teljesen általment vala a Jordánon, szóla az Úr Józsuénak, mondván: <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Vegyetek magatokhoz a népbõl tizenkét férfiút, egy-egy férfiút egy-egy nemzetségbõl. </p>
<p id="v3"><sup><small>3</small></sup>  És parancsoljátok nékik, mondván: Vegyetek fel innét a Jordán közepébõl, arról a helyrõl, a hol bátorsággal állanak a papok lábai, tizenkét követ, és vigyétek át azokat magatokkal, és tegyétek le a szálláson, a hol megháltok ez éjszaka. </p>
<p id="v4"><sup><small>4</small></sup>  Elõhivá azért Józsué a tizenkét férfiút, a kikez az Izráel fiai közül rendelt vala, egy-egy férfiút egy-egy nemzetségbõl; </p>
<p id="v5"><sup><small>5</small></sup>  És monda nékik Józsué: Menjetek át az Úrnak, a ti Isteneteknek frigyládája elõtt a Jordán közepébe, s vegyen fel mindegyikõtök egy-egy követ az õ vállára, az Izráel fiai nemzetségeinek száma szerint, </p>
<p id="v6"><sup><small>6</small></sup>  Hogy legyen ez jelül köztetek. Ha kérdezik majd ezután a ti fiaitok, mondván: Mire valók néktek ezek a kövek? </p>
<p id="v7"><sup><small>7</small></sup>  Mondjátok meg nékik, hogy kétfelé vált a Jordánnak vize az Úr frigyládája elõtt, mikor általment a Jordánon; ketté vált a Jordánnak vize, és ezek a kövek emlékeztetõül lesznek az Izráel fiainak mindörökre. </p>
<p id="v8"><sup><small>8</small></sup>  És úgy cselekedének Izráel fiai, a mint megparancsolta vala Józsué, és felvevének a Jordán közepébõl tizenkét követ, a mint megmondotta vala az Úr Józsuénak, az Izráel fiai nemzetségeinek száma szerint, és általhozták magokkal az éjjeli szállásra és ott letevék azokat. </p>
<p id="v9"><sup><small>9</small></sup>  Tizenkét követ állíta fel Józsué a Jordán közepén is, azon a helyen, a hol állottak vala a frigyládát vivõ papok lábai; ott is vannak mind e mai napig. </p>
<p id="v10"><sup><small>10</small></sup>  A papok pedig, a ládának hordozói, állanak vala a Jordán közepén, a míg végbe mene mind az a dolog, a mit parancsolt vala az Úr Józsuénak, hogy mondja meg a népnek, egészen úgy, a mint Mózes parancsolta vala Józsuénak. A nép pedig sietett és általméne. </p>
<p id="v11"><sup><small>11</small></sup>  És a mint véget ére az egész nép általmenetele, általméne az Úr ládája is és a papok is, a nép elõtt. </p>
<p id="v12"><sup><small>12</small></sup>  Általmentek vala a Rúben fiai, a Gád fiai és Manassé félnemzetsége is felfegyverkezve az Izráel fiai elõtt, a miképen szólt vala  nékik Mózes. </p>
<p id="v13"><sup><small>13</small></sup>  Mintegy negyven ezernyi fegyveres vitéz ment vala át az Úr elõtt a harczra, Jérikhónak sík mezejére. </p>
<p id="v14"><sup><small>14</small></sup>  Azon a napon felmagasztalá az Úr Józsuét az egész Izráel szemei elõtt, és félék õt, a mint félték vala Mózest, életének minden napjaiban. </p>
<p id="v15"><sup><small>15</small></sup>  Mert szólt vala az Úr Józsuénak, mondván: </p>
<p id="v16"><sup><small>16</small></sup>  Parancsold meg a papoknak, a kik a bizonyság ládáját hordozzák, hogy jõjjenek fel a Jordánból. </p>
<p id="v17"><sup><small>17</small></sup>  És parancsola Józsué a papoknak, mondván: Jõjjetek fel a Jordánból! </p>
<p id="v18"><sup><small>18</small></sup>  És lõn, hogy a mint a papok, az Úr frigyládájának hordozói, feljöttek vala a Jordán közepébõl, és érintik vala a papok talpai a szárazt: visszatére a Jordán vize az õ helyére, és folyt vala, mint az elõtt, minden partja felett. </p>
<p id="v19"><sup><small>19</small></sup>  A nép pedig az elsõ hónak tizedik napján jöve fel a Jordánból, és tábort üte Gilgálban, Jérikhónak keleti határán. </p>
<p id="v20"><sup><small>20</small></sup>  Azt a tizenkét követ is, a melyeket a Jordánból hoztak vala, Gilgálban állatá fel Józsué. </p>
<p id="v21"><sup><small>21</small></sup>  És szóla Izráel fiainak, mondván: Ha fiaitok kérdezik majd apáiktól, mondván: Mire valók ezek a kövek? </p>
<p id="v22"><sup><small>22</small></sup>  Tudassátok majd a ti fiaitokkal, mondván: Szárazon jött át Izráel ezen a Jordánon. </p>
<p id="v23"><sup><small>23</small></sup>  Mert kiszárította az Úr, a ti Istenetek a Jordán vizét ti elõttetek, míg általjövétek rajta, a miképen cselekedett vala az Úr, a ti Istenetek a Veres tengerrel, a melyet megszárított elõttünk; míg általjövénk rajta. </p>
<p id="v24"><sup><small>24</small></sup>  Hogy megismerje a földnek minden népe az Úrnak kezét, hogy bizony erõs az; hogy féljétek az Urat, a ti Isteneteket minden idõben. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Joshua/3">Józsue könyve - Fejezet 3</a></td>
        <td><a href="/hu/Bible/Joshua/Index">Index</a></td>
        <td><a href="/hu/Bible/Joshua/5">Józsue könyve - Fejezet 5</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 4:1-3 <i>„Isten mondta”</i>: <a href="/hu/The_Urantia_Book/156#p5_4">Uk 156:5.4</a>. </li>
  <li id="fn2"><a href="#cite2">↑</a> 4:1-9 <i>Nevelj 12 Stones gyermeket</i>: <a href="/hu/The_Urantia_Book/135#p6_7">Uk 135:6.7</a>. </li>
</ol>
</div>
