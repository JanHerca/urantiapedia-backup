<!--
title: Józsue könyve - Fejezet 6
description: 
published: true
date: 2022-10-6T10:42:53Z
tags: bible, bible—joshua
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Joshua/5">Józsue könyve - Fejezet 5</a></td>
        <td><a href="/hu/Bible/Joshua/Index">Index</a></td>
        <td><a href="/hu/Bible/Joshua/7">Józsue könyve - Fejezet 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jérikhó pedig be- és elzárkózott vala az Izráel fiai miatt, se ki nem jöhetett, se be nem mehetett senki. </p>
<p id="v2"><sup><small>2</small></sup>  És monda az Úr Józsuénak: Lásd! kezedbe adtam Jérikhót és királyát a sereg vitézeivel együtt. </p>
<p id="v3"><sup><small>3</small></sup>  Azért járjátok körül a várost mind ti hadakozó emberek, megkerülvén egyszer a várost. Így cselekedjél hat napon át. </p>
<p id="v4"><sup><small>4</small></sup>  És hét pap hordozzon hét kos-szarvból való kürtöt a láda elõtt; a hetedik napon azonban hétszer kerüljétek meg a várost, a papok pedig kürtöljenek a kürtökkel. </p>
<p id="v5"><sup><small>5</small></sup>  És ha majd belefúnak a kos-szarvba, mihelyt meghalljátok a kürtnek szavát, kiáltson fel az egész nép nagy kiáltással, és leszakad a város kõfala magától, és felmegy arra a nép, kiki az elõtte való helyen. </p>
<p id="v6"><sup><small>6</small></sup>  Elõhívá azért Józsué, a Nún fia, a papokat és monda nékik: Vegyétek fel a frigyládát, hét pap pedig vigyen hét kos-szarvból való kürtöt az Úr ládája elõtt. </p>
<p id="v7"><sup><small>7</small></sup>  A népnek pedig monda: Menjetek el, és kerüljétek meg a várost, a fegyveresek pedig menjenek az Úr ládája elõtt. </p>
<p id="v8"><sup><small>8</small></sup>  És úgy lõn, a mint mondotta vala Józsué a népnek. A hét pap ugyanis, a kik a kos-szarból való kürtöt vivék, az Úr elõtt megy vala, és kürtölt vala a kürtökkel, az Úrnak frigyládája pedig utánok megy vala. </p>
<p id="v9"><sup><small>9</small></sup>  A fegyveresek pedig elõttök mennek vala a kürtölõ papoknak, és a köznép követi vala a ládát, menvén és kürtölvén kürtökkel. </p>
<p id="v10"><sup><small>10</small></sup>  A népnek pedig parancsolt vala Józsué, mondván: Ne kiáltsatok, hangotokat se hallassátok, és szó se jõjjön ki szátokból addig a napig, a míg azt mondom néktek: Kiáltsatok; és akkor kiáltsatok. </p>
<p id="v11"><sup><small>11</small></sup>  Körüljárák azért az Úrnak ládájával a várost, egyszer megkerülvén; azután visszatérének a táborba, és az éjszakát a táborban tölték. </p>
<p id="v12"><sup><small>12</small></sup>  Józsué pedig felkele jó reggel, és felvevék a papok az Úrnak ládáját. </p>
<p id="v13"><sup><small>13</small></sup>  És a hét pap, a kik a kos-szarvból való hét kürtöt vivék, az Úr ládája elõtt megy vala folyton, és kürtöl vala a kürtökkel, a fegyveresek pedig elõttök mennek vala, és a köznép követi az Úrnak ládáját, menvén és kürtökkel kürtölvén. </p>
<p id="v14"><sup><small>14</small></sup>  A második napon is egyszer kerülék meg a várost, azután visszatérének a táborba. Így cselekedének hat napon át. </p>
<p id="v15"><sup><small>15</small></sup>  És lõn a hetedik napon, hogy felkelének, mihelyt a hajnal feljöve, és megkerülék a várost a szokott módon hétszer; csak ezen a napon kerülék meg a várost hétszer. </p>
<p id="v16"><sup><small>16</small></sup>  És lõn, hogy a hetedik forduláskor kürtölnek vala a papok a kürtökkel, Józsué pedig monda a népnek: Kiáltsatok, mert néktek adta az Úr a várost! </p>
<p id="v17"><sup><small>17</small></sup>  És legyen a város maga, és minden, a mi benne van, teljesen az Úrnak szentelve; csak a parázna Ráháb maradjon életben, õ és mindazok, a kik vele vannak a házban, mert elrejtette a követeket, a kiket küldöttünk volt. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Mindazáltal ti óvjátok meg magatokat a teljesen Istennek szentelt dolgoktól, hogy miután néki szentelitek, el ne vegyetek a teljesen néki szentelt dolgokból, hogy Izráel táborát átkozottá ne tegyétek, és bajba ne keverjétek azt. </p>
<p id="v19"><sup><small>19</small></sup>  Hanem mivel minden ezüst- és arany-, meg réz- és vasedény az Úrnak van szentelve, az Úrnak kincse közé jusson. </p>
<p id="v20"><sup><small>20</small></sup>  Kiálta azért a nép, mihelyt kürtölének a kürtökkel. Lõn ugyanis, a mint meghallá a nép a kürtnek szavát, kiálta a nép nagy kiáltással, és leszakada a kõfal magától, és felméne a nép a városba, kiki az elõtte való helyen,  és bevevék a várost. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  És teljesen kipusztítának mindent, a mi csak vala a városban, a férfitól az asszonyig, a gyermektõl az öregig, sõt az ökörig, juhig és a szamárig, fegyver élivel. </p>
<p id="v22"><sup><small>22</small></sup>  A két férfiúnak pedig, a kik megkémlelték vala a földet, monda Józsué: Menjetek be a parázna asszonynak házába és hozzátok ki onnét az asszonyt és mindazt, a mije van, a miképen megesküdtetek néki. </p>
<p id="v23"><sup><small>23</small></sup>  Bemenének azért a kémlõ ifjak, és kihozák Ráhábot, és az õ atyját, anyját és az õ atyjafiait, és mindazt, a mije vala, és minden cselédjét is kihozák, és helyezék õket Izráel táborán kivül. </p>
<p id="v24"><sup><small>24</small></sup>  A várost pedig megégeték tûzzel és mind azt, a mi benne vala; csakis az ezüstöt és aranyat és a réz- és vasedényeket rakták az Úr házának kincsei közé. </p>
<p id="v25"><sup><small>25</small></sup>  A parázna Ráhábot pedig, és az õ atyjának háznépét és mindenét, a mije vala, élni hagyta vala  Józsué, és ott lakik az Izráel között mind e mai napig; mert elrejtette vala a követeket, a kiket küldött volt Józsué, hogy kikémleljék Jérikhót. </p>
<p id="v26"><sup><small>26</small></sup>  És átkot szóla Józsué azon a napon, mondván: Átkozott legyen az Úr elõtt az a férfiú, a ki felkél, hogy megépítse e várost, Jérikhót! Az õ elsõ szülöttjére rakja le annak alapját s legifjabb fiára állítsa fel annak kapuit! <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  És vala az Úr Józsuéval, és lõn híre az egész földön. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Joshua/5">Józsue könyve - Fejezet 5</a></td>
        <td><a href="/hu/Bible/Joshua/Index">Index</a></td>
        <td><a href="/hu/Bible/Joshua/7">Józsue könyve - Fejezet 7</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 6:17-21 <i>Isten nem mondta, hogy „öljetek meg minden ellenséget”</i>: <a href="/hu/The_Urantia_Book/159#p4_5">Uk 159:4.5</a>. </li>
  <li id="fn2"><a href="#cite2">↑</a> 6:20 <i>Jerikó falai</i>: <a href="/hu/The_Urantia_Book/172#p1_3">Uk 172:1.3</a>. </li>
  <li id="fn3"><a href="#cite3">↑</a> 6:26 <i>„Alapítvány” emberáldozat</i>: <a href="/hu/The_Urantia_Book/89#p6_4">Uk 89:6.4</a>. </li>
</ol>
</div>
