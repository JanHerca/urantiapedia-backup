<!--
title: Korintusiaknak írt II. levél - Fejezet 11
description: 
published: true
date: 2022-10-6T10:42:54Z
tags: bible, bible—2 corinthians
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/2_Corinthians/10">Korintusiaknak írt II. levél - Fejezet 10</a></td>
        <td><a href="/hu/Bible/2_Corinthians/Index">Index</a></td>
        <td><a href="/hu/Bible/2_Corinthians/12">Korintusiaknak írt II. levél - Fejezet 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vajha elszenvednétek tõlem egy kevés balgatagságot! Sõt szenvedjetek el engem is. </p>
<p id="v2"><sup><small>2</small></sup>  Mert isteni buzgósággal buzgok értetek; hisz eljegyeztelek titeket egy férfiúnak, hogy mint szeplõtlen szûzet állítsalak a Krisztus elé. </p>
<p id="v3"><sup><small>3</small></sup>  Félek azonban, hogy a miként a kígyó a maga álnokságával megcsalta Évát, akként a ti gondolataitok is megrontatnak és eltávolodnak a Krisztus iránt való egyenességtõl. </p>
<p id="v4"><sup><small>4</small></sup>  Mert hogyha az, a ki jõ, más Jézust prédikál, a kit nem prédikáltunk, vagy más lelket vesztek, a mit nem vettetek, vagy más evangyéliomot, a mit be nem fogadtatok, szépen eltûrnétek. </p>
<p id="v5"><sup><small>5</small></sup>  Mert én azt gondolom, hogy semmiben sem vagyok alábbvaló a fõ-fõ apostoloknál. </p>
<p id="v6"><sup><small>6</small></sup>  Ha pedig avatatlan vagyok is a beszédben, de nem az ismeretben; sõt mindenben, mindenképen nyilvánvalókká lettünk elõttetek. </p>
<p id="v7"><sup><small>7</small></sup>  Avagy vétkeztem-é, mikor magamat megaláztam, hogy ti felmagasztaltassatok, hogy ingyen hírdettem néktek az Isten evangyéliomát? </p>
<p id="v8"><sup><small>8</small></sup>  Más gyülekezeteket fosztottam meg, zsoldot vévén, hogy néktek szolgáljak; és mikor nálatok voltam és szûkölködtem, nem voltam terhére senkinek. </p>
<p id="v9"><sup><small>9</small></sup>  Mert az én szükségemet kipótolták a Macedóniából jött atyafiak; és rajta voltam és rajta is leszek, hogy semmiben se legyek terhetekre. </p>
<p id="v10"><sup><small>10</small></sup>  Krisztus igazsága bennem, hogy én ettõl a dicsekvéstõl nem esem el Akhája vidékén. </p>
<p id="v11"><sup><small>11</small></sup>  Miért? Hogy nem szeretlek titeket? Tudja az Isten. </p>
<p id="v12"><sup><small>12</small></sup>  De a mit cselekszem, cselekedni is fogom, hogy elvágjam az alkalmat az alkalomkeresõk elõl; hogy a mivel dicsekesznek, olyanoknak találtassanak abban, mint mi is. </p>
<p id="v13"><sup><small>13</small></sup>  Mert az ilyenek hamis apostolok, álnok munkások, a kik a Krisztus apostolaivá változtatják át magukat. </p>
<p id="v14"><sup><small>14</small></sup>  Nem is csoda; hisz maga a Sátán is átváltoztatja magát világosság angyalává. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Nem nagy dolog azért, ha az õ szolgái is átváltoztatják magokat az igazság szolgáivá; a kiknek végök az õ cselekedeteik szerint lészen. </p>
<p id="v16"><sup><small>16</small></sup>  Ismét mondom: ne tartson engem senki esztelennek; de ha mégis, fogadjatok be mint esztelent is, hogy egy kicsit én is dicsekedhessem. </p>
<p id="v17"><sup><small>17</small></sup>  A mit mondok, nem az Úr szerint mondom, hanem mintegy esztelenül a dicsekvésnek ezzel a merészségével, </p>
<p id="v18"><sup><small>18</small></sup>  Mivelhogy sokan dicsekesznek test szerint, dicsekeszem  én is. </p>
<p id="v19"><sup><small>19</small></sup>  Hisz okosak lévén, örömest eltûritek az eszteleneket. </p>
<p id="v20"><sup><small>20</small></sup>  Mert eltûritek, ha valaki leigáz titeket, ha valaki felfal, ha valaki megfog, ha valaki felfuvalkodik, ha valaki arczul ver titeket. </p>
<p id="v21"><sup><small>21</small></sup>  Szégyenkezve mondom, mivelhogy mi erõtlenek voltunk; de a miben merész valaki, esztelenül szólok, merész vagyok én is. </p>
<p id="v22"><sup><small>22</small></sup>  Héberek õk? Én is. Izráeliták-é? Én is. Ábrahám magva-é? Én is. <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  Krisztus szolgái-é? (balgatagul szólok) én méginkább; több fáradság, több vereség,  több börtön, gyakorta való halálos veszedelem által. </p>
<p id="v24"><sup><small>24</small></sup>  A zsidóktól ötször kaptam negyvenet egy híján. </p>
<p id="v25"><sup><small>25</small></sup>  Háromszor megostoroztak,  egyszer megköveztek, háromszor hajótörést szenvedtem, éjt-napot a mélységben töltöttem; </p>
<p id="v26"><sup><small>26</small></sup>  Gyakorta való utazásban, veszedelemben folyó vizeken, veszedelemben rablók közt, veszedelemben népem között, veszedelemben pogányok között, veszedelemben városban, veszedelemben  pusztában, veszedelemben tengeren, veszedelemben hamis atyafiak közt; </p>
<p id="v27"><sup><small>27</small></sup>  Fáradságban és nyomorúságban, gyakorta való virrasztásban, éhségben és szomjúságban, gyakorta való bõjtölésben, hidegben és mezítelenségben. </p>
<p id="v28"><sup><small>28</small></sup>  Mindezeken kívül van az én naponkénti zaklattatásom, az összes gyülekezetek gondja. </p>
<p id="v29"><sup><small>29</small></sup>  Ki beteg, hogy én is beteg ne volnék? Ki botránkozik meg, hogy én is ne égnék? </p>
<p id="v30"><sup><small>30</small></sup>  Ha dicsekednem kell, az én gyengeségemmel dicsekszem. </p>
<p id="v31"><sup><small>31</small></sup>  Az Isten és a mi Urunk Jézus Krisztusnak Atyja, a ki mindörökké áldott, tudja, hogy nem hazudom. <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  Damaskusban Aretás király helytartója õrzette a damaskusiak városát, akarván engem megfogni; </p>
<p id="v33"><sup><small>33</small></sup>  És az ablakon át, kosárban bocsátottak le a kõfalon, és megmenekültem kezei közül. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/2_Corinthians/10">Korintusiaknak írt II. levél - Fejezet 10</a></td>
        <td><a href="/hu/Bible/2_Corinthians/Index">Index</a></td>
        <td><a href="/hu/Bible/2_Corinthians/12">Korintusiaknak írt II. levél - Fejezet 12</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 11:31 <i>Az Úr Jézus Krisztus Atyja</i>: <a href="/hu/The_Urantia_Book/194#p3_11">Uk 194:3.11</a>.  <i>Az Úr Jézus Krisztus Atyja</i>: <a href="/hu/The_Urantia_Book/194#p4_6">Uk 194:4.6</a>. </li>
  <li id="fn2"><a href="#cite2">↑</a> 11:14 <i>A fény evangéliuma</i>: <a href="/hu/The_Urantia_Book/31#p7_1">Uk 31:7.1</a>.  <i>Sátán, egy ragyogó teremtmény</i>: <a href="/hu/The_Urantia_Book/67#p1_1">Uk 67:1.1</a>. </li>
  <li id="fn3"><a href="#cite3">↑</a> 11:22 <i>Pál, héber héber</i>: <a href="/hu/The_Urantia_Book/121#p1_2">Uk 121:1.2</a>. </li>
</ol>
</div>
