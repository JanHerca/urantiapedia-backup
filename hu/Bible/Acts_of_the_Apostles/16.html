<!--
title: Apostolok Cselekedetei - Fejezet 16
description: 
published: true
date: 2022-10-6T10:42:54Z
tags: bible, bible—acts of the apostles
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Acts_of_the_Apostles/15">Apostolok Cselekedetei - Fejezet 15</a></td>
        <td><a href="/hu/Bible/Acts_of_the_Apostles/Index">Index</a></td>
        <td><a href="/hu/Bible/Acts_of_the_Apostles/17">Apostolok Cselekedetei - Fejezet 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Juta pedig Derbébe és Listrába: És ímé vala ott egy Timótheus nevû tanítvány, egy hívõ zsidó asszonynak, de görög atyának fia; </p>
<p id="v2"><sup><small>2</small></sup>  Kirõl jó bizonyságot tesznek vala a Listrában és Ikóniumban levõ atyafiak. </p>
<p id="v3"><sup><small>3</small></sup>  Ezt Pál magával akará vinni; és vévén, körülmetélé õt a zsidókért, kik azokon a helyeken valának: mert ismerték mindnyájan az õ atyját, hogy görög volt. </p>
<p id="v4"><sup><small>4</small></sup>  És a mint általmentek a városokon, meghagyák nékik, hogy tartsák meg a rendeléseket, melyeket végeztek a Jeruzsálemben levõ apostolok és vének. </p>
<p id="v5"><sup><small>5</small></sup>  A gyülekezetek azért erõsödének a hitben, és gyarapodának számban naponként. </p>
<p id="v6"><sup><small>6</small></sup>  Eljárván pedig Frigiát és Galácia tartományát, mivelhogy eltiltatának a Szent Lélektõl, hogy az ígét Ázsiában hirdessék, </p>
<p id="v7"><sup><small>7</small></sup>  Misia felé menvén, igyekeznek vala Bithiniába jutni; de nem ereszté õket a Lélek. </p>
<p id="v8"><sup><small>8</small></sup>  Áthaladván azért Misián, lemenének Tróásba. </p>
<p id="v9"><sup><small>9</small></sup>  És azon az éjszakán látás jelenék meg Pálnak: egy macedón férfiú állt elõtte, kérve õt és ezt mondva: Jer által Macedóniába, és légy segítségül nékünk! </p>
<p id="v10"><sup><small>10</small></sup>  Mihelyt pedig a látást látta, azonnal igyekezénk elmenni Macedóniába, megértvén, hogy oda hívott minket az Úr, hogy azoknak prédikáljuk az evangyéliomot. </p>
<p id="v11"><sup><small>11</small></sup>  Elhajózván azért Tróásból, egyenesen Sámothrákéba mentünk, és másnap Neápolisba; </p>
<p id="v12"><sup><small>12</small></sup>  Onnét pedig Filippibe, mely Macedónia azon részének elsõ gyarmatvárosa. És ebben a városban töltöttünk néhány napot. </p>
<p id="v13"><sup><small>13</small></sup>  És szombatnapon kimenénk a városon kívül egy folyóvíz mellé, hol az imádkozás szokott lenni; és leülvén, beszélgeténk az egybegyûlt asszonyokkal. </p>
<p id="v14"><sup><small>14</small></sup>  És egy Lidia nevû, Thiatira városbeli bíborárús asszony, ki féli vala az Istent, hallgata reánk. Ennek az Úr megnyitá szívét, hogy figyelmezzen azokra, a miket Pál mond vala. </p>
<p id="v15"><sup><small>15</small></sup>  Mikor pedig megkeresztelkedék mind házanépével egybe, kére minket, mondván: Ha az Úr hívének ítéltetek engem, jertek az én házamhoz, és maradjatok ott. És unszola minket. </p>
<p id="v16"><sup><small>16</small></sup>  Lõn pedig, hogy mikor mentünk a könyörgésre, egy szolgálóleányka jöve elõnkbe, kiben jövendõmondásnak lelke vala, ki az õ urainak nagy hasznot hajta jövendõmondásával. </p>
<p id="v17"><sup><small>17</small></sup>  Ez követvén Pált és minket, kiált vala, mondván: Ezek az emberek a magasságos Istennek szolgái, kik néktek az idvességnek útját hirdetik. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Ezt pedig több napon át mívelte. Pál azonban megbosszankodván, és hátrafordulván, mondá a léleknek: Parancsolom néked a Jézus Krisztus nevében, hogy menj ki belõle. És kiméne abban az órában. </p>
<p id="v19"><sup><small>19</small></sup>  Látván pedig annak az urai, hogy keresetüknek a reménysége elveszett, megfogva Pált és Silást, vonák a piaczra a hatóságok elé. </p>
<p id="v20"><sup><small>20</small></sup>  És odavezetvén õket a bírákhoz, mondának: Ezek az emberek zsidó létükre megháborítják a mi városunkat, </p>
<p id="v21"><sup><small>21</small></sup>  És olyan szertartásokat hirdetnek, melyeket nem szabad nékünk bevennünk, sem cselekednünk, mivelhogy rómaiak vagyunk. </p>
<p id="v22"><sup><small>22</small></sup>  És velök egyben feltámada a sokaság õ ellenök. A bírák pedig letépetvén ruháikat, megvesszõzteték õket. </p>
<p id="v23"><sup><small>23</small></sup>  És miután sok ütést mértek rájok, tömlöczbe veték õket, megparancsolva a tömlöcztartónak, hogy gondosan õrizze õket. </p>
<p id="v24"><sup><small>24</small></sup>  Ki ilyen parancsolatot vévén, veté õket a belsõ tömlöczbe, és lábaikat kalodába szorítá. </p>
<p id="v25"><sup><small>25</small></sup>  Éjféltájban pedig Pál és Silás imádkozván, énekkel dicsõíték az Istent. A foglyok pedig hallgatják vala õket. </p>
<p id="v26"><sup><small>26</small></sup>  És hirtelen nagy földindulás lõn, úgyannyira, hogy megrendülének a tömlöcz fundamentomai; és azonnal megnyílának az ajtók mind, és mindnyájoknak a bilincsei feloldódnak. </p>
<p id="v27"><sup><small>27</small></sup>  Fölserkenvén pedig a tömlöcztartó, és látván, hogy nyitva vannak a tömlöcznek ajtai, kivonva fegyverét, meg akará magát ölni, azt gondolván, hogy elszöktek a foglyok. </p>
<p id="v28"><sup><small>28</small></sup>  Pál azonban nagy fenszóval kiáltá, mondván: Semmi kárt ne tégy magadban; mert mindnyájan itt vagyunk! </p>
<p id="v29"><sup><small>29</small></sup>  Az pedig világot kérve beugrott, és remegve borult Pál és Silás elé, </p>
<p id="v30"><sup><small>30</small></sup>  És kihozván õket, monda: Uraim, mit kell nékem cselekednem, hogy idvezüljek? <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Azok pedig mondának: Higyj az Úr Jézus Krisztusban, és idvezülsz mind te, mind a te házadnépe! <sup id="cite3"><a href="#fn3">[3]</a></sup></p>
<p id="v32"><sup><small>32</small></sup>  És hirdeték néki az Úrnak ígéjét, és mindazoknak, kik az õ házánál valának. </p>
<p id="v33"><sup><small>33</small></sup>  És az magához vévén õket az éjszakának azon órájában, megmosá az ütésektõl: és megkeresztelkedék azonnal õ és az övéimindnyájan. </p>
<p id="v34"><sup><small>34</small></sup>  És bevivén õket házába, asztalt teríte nékik, és egész háznépével egyben örvendeze, hogy hitt az Istennek. </p>
<p id="v35"><sup><small>35</small></sup>  Mikor pedig megvirradt, a bírák elküldék a poroszlókat, mondván: Bocsásd el azokat az embereket. </p>
<p id="v36"><sup><small>36</small></sup>  A tömlöcztartó pedig tudtára adá e szavakat Pálnak: A bírák ide küldöttek, hogy bocsássalak el titeket: most azért kimenvén, menjetek el békességgel! </p>
<p id="v37"><sup><small>37</small></sup>  Pál pedig monda nékik: Megvesszõztek minket nyilvánosan, ítélet nélkül, holott római emberek vagyunk, és tömlöczbe vetettek: és most alattomban akarnak bennünket kiküldeni? Nem úgy; hanem jõjjenek õk maguk és vezessenek ki minket. <sup id="cite4"><a href="#fn4">[4]</a></sup></p>
<p id="v38"><sup><small>38</small></sup>  A poroszlók pedig megmondák a bíráknak e beszédeket: és azok megfélemlének, mikor meghallották, hogy rómaiak, </p>
<p id="v39"><sup><small>39</small></sup>  És odamenvén, megkérlelék õket: és kivezetvén, kérék, hogy menjenek ki a városból. </p>
<p id="v40"><sup><small>40</small></sup>  Kijövén pedig a tömlöczbõl, bemenének Lidiához; és mikor látták az atyafiakat, vígasztalák õket, és eltávozának. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Acts_of_the_Apostles/15">Apostolok Cselekedetei - Fejezet 15</a></td>
        <td><a href="/hu/Bible/Acts_of_the_Apostles/Index">Index</a></td>
        <td><a href="/hu/Bible/Acts_of_the_Apostles/17">Apostolok Cselekedetei - Fejezet 17</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 16:17 <i>Legmagasabb</i>: <a href="/hu/The_Urantia_Book/93#p3_2">Uk 93:3.2</a>.  <i>Legmagasabbak</i>: <a href="/hu/The_Urantia_Book/43#p3_1">Uk 43:3.1</a>.  <i>Isten üdvösségének evangéliuma</i>: <a href="/hu/The_Urantia_Book/190#p5_4">Uk 190:5.4</a>.  <i>Fenséges Isten</i>: <a href="/hu/The_Urantia_Book/93#p2_3">Uk 93:2.3</a>.  <i>Az üdvösség evangéliuma</i>: <a href="/hu/The_Urantia_Book/190#p4_1">Uk 190:4.1</a>. </li>
  <li id="fn2"><a href="#cite2">↑</a> 16:30-31,33 <i>Befogadás hit által</i>: <a href="/hu/The_Urantia_Book/170#p5_13">Uk 170:5.13</a>. </li>
  <li id="fn3"><a href="#cite3">↑</a> 16:31 <i>Együttműködés és egyetértés</i>: <a href="/hu/The_Urantia_Book/110#p2_2">Uk 110:2.2</a>. </li>
  <li id="fn4"><a href="#cite4">↑</a> 16:37-39 <i>Pál római polgár volt</i>: <a href="/hu/The_Urantia_Book/121#p1_2">Uk 121:1.2</a>. </li>
</ol>
</div>
