<!--
title: Apostolok Cselekedetei - Fejezet 21
description: 
published: true
date: 2022-8-21T23:15:5Z
tags: 
editor: ckeditor
dateCreated: 2022-8-21T23:15:5Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/hu/Bible/Acts_of_the_Apostles/20">Apostolok Cselekedetei - Fejezet 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/Bible/Acts_of_the_Apostles/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/Bible/Acts_of_the_Apostles/22">Apostolok Cselekedetei - Fejezet 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  A mint pedig, õ tõlük elszakadván, elindultunk, egyenesen haladva Kóusba érkezénk, másnap pedig Rhodusba, és onnét Patarába. </p>
<p id="v2"><sup><small>2</small></sup>  És mikor találtunk egy hajót, mely Fenicziába méne által, abba beülvén, elhajózánk. </p>
<p id="v3"><sup><small>3</small></sup>  És miután megláttuk Cziprust és elhagytuk azt balkézre, evezénk Siriába, és Tirusban köténk ki: mert a hajó ott rakja vala ki a terhét. </p>
<p id="v4"><sup><small>4</small></sup>  És ott maradánk hét napig, miután feltaláltuk a tanítványokat, kik Pálnak mondják vala a Lélek által, hogy ne menjen fel  Jeruzsálembe. </p>
<p id="v5"><sup><small>5</small></sup>  Mikor pedig eltöltöttük azokat a napokat, kimenvén, elutazánk; kikísérvén bennünket mindnyájan feleségestõl, gyermekestõl egészen a városon kívülre. És a tenger partján térdre esve imádkozánk. </p>
<p id="v6"><sup><small>6</small></sup>  És egymástól elbúcsúzván, beülénk a hajóba, azok pedig megtérének az övéikhez. </p>
<p id="v7"><sup><small>7</small></sup>  Mi pedig a hajózást bevégezvén, Tirusból eljutánk Ptolemaisba; és köszöntvén az atyafiakat, nálok maradánk egy napig. </p>
<p id="v8"><sup><small>8</small></sup>  Másnap pedig elmenvén Pál és mi, kik õ vele valánk, érkezénk Czezáreába; és bemenvén a Filep evangyélista házába, ki ama hét közül való vala, õ nála maradánk. </p>
<p id="v9"><sup><small>9</small></sup>  Ennek pedig vala négy szûz leánya, a kik prófétálnak vala. </p>
<p id="v10"><sup><small>10</small></sup>  Mialatt pedig mi több napig ott maradánk, alájöve egy Júdeából való próféta, névszerint Agabus. </p>
<p id="v11"><sup><small>11</small></sup>  És mikor hozzánk jött, vevé Pálnak az övét, és megkötözvén a maga kezeit és lábait, monda: Ezt mondja a Szent Lélek: A férfiút, a kié ez az öv, ekképen kötözik meg a zsidók Jeruzsálemben, és adják a pogányoknak kezébe. </p>
<p id="v12"><sup><small>12</small></sup>  Mikor pedig ezeket hallottuk, kérõk, mind mi, mind az oda valók, hogy ne menjen fel Jeruzsálembe. </p>
<p id="v13"><sup><small>13</small></sup>  De Pál felele: Mit míveltek sírván és az én szívemet kesergetvén? mert én nemcsak megkötöztetni, hanem meghalni is kész vagyok Jeruzsálemben az Úr Jézusnak nevéért. </p>
<p id="v14"><sup><small>14</small></sup>  Mikor azért nem engedett, megnyugodtunk, mondván: Legyen meg az Úrnak akaratja. </p>
<p id="v15"><sup><small>15</small></sup>  E napok után pedig felkészülõdvén, felmenénk Jeruzsálembe. </p>
<p id="v16"><sup><small>16</small></sup>  Jövének pedig mi velünk együtt a tanítványok közül is Czézáreából, kik elvezetének bizonyos cziprusi Mnásonhoz, egy régi tanítványhoz, hogy ott legyen szállásunk. </p>
<p id="v17"><sup><small>17</small></sup>  Mikor azért Jeruzsálembe jutottunk, örömmel fogadának minket az atyafiak. </p>
<p id="v18"><sup><small>18</small></sup>  Másnap pedig beméne Pál velünk együtt Jakabhoz; és a vének mindnyájan ott valának. </p>
<p id="v19"><sup><small>19</small></sup>  És köszöntvén õket, elbeszélé egyenként, a miket az Isten a pogányok között az õ szolgálata által cselekedett. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Azok pedig ezt hallván, dicsõíték az Urat; és mondának néki: Látod, atyámfia, mely sok ezeren vannak zsidók, kik hívõkké lettek; és mindnyájan buzognak a törvény mellett: </p>
<p id="v21"><sup><small>21</small></sup>  Felõled pedig azt hallották, hogy te mindazokat a zsidókat, kik a pogányok között vannak, Mózestõl való elszakadásra tanítod, azt mondván, hogy ne metéljék körül fiaikat, se a zsidó szokások szerint ne járjanak. </p>
<p id="v22"><sup><small>22</small></sup>  Micsoda annakokáért? Mindenesetre össze kell gyülekezni a sokaságnak; mert meghallják, hogy ide jöttél. </p>
<p id="v23"><sup><small>23</small></sup>  Ezt míveld azért, a mit néked mondunk: Van mi köztünk négy férfiú, kik fogadalmat vettek magokra; </p>
<p id="v24"><sup><small>24</small></sup>  Ezeket magad mellé vévén, tisztulj meg velök, és költs rájok, hogy megnyíressék fejöket: és megtudják mindenek, hogy semmi sincs azokban, a miket te felõled hallottak; hanem te magad is úgy jársz, hogy a törvényt megtartod. </p>
<p id="v25"><sup><small>25</small></sup>  A pogányokból lett hívõk felõl pedig mi írtunk, azt végezvén, hogy õk semmi ilyenfélét ne tartsanak meg, hanem csak oltalmazzák meg magokat mind a bálványoknak áldozott hústól, mind a vértõl, mind a fúlvaholt állattól, mind a paráznaságtól. </p>
<p id="v26"><sup><small>26</small></sup>  Akkor Pál maga mellé véve azokat a férfiakat, másnap õ velök megtisztulván, beméne a templomba, bejelentvén a tisztulás napjainak eltelését, a míg mindegyikökért elvégeztetik az áldozat. </p>
<p id="v27"><sup><small>27</small></sup>  Mikor pedig a hét nap immár eltelõben volt, az Ázsiából való zsidók, meglátván õt a templomban, felindíták az egész sokaságot, és reá veték kezöket, </p>
<p id="v28"><sup><small>28</small></sup>  Kiáltván: Izraelita férfiak, legyetek segítségül: ez az az ember, ki e nép ellen, a törvény ellen és e hely ellen tanít mindenkit mindenütt; ezen felül még görögöket is hozott be a templomba, és megfertéztette ezt a szent helyet. </p>
<p id="v29"><sup><small>29</small></sup>  Mert látták vala annakelõtte az efézusi Trofimust õ vele a városban, kirõl azt vélék, hogy Pál bevitte a templomba. </p>
<p id="v30"><sup><small>30</small></sup>  Megmozdula azért az egész város, és a nép összecsõdüle: és Pált megragadván, vonszolják vala ki õt a templomból: és mindjárt bezáratának az ajtók. </p>
<p id="v31"><sup><small>31</small></sup>  Mikor pedig meg akará õt ölni, feljuta a hír a sereg ezredeséhez, hogy az egész Jeruzsálem felzendült. </p>
<p id="v32"><sup><small>32</small></sup>  Ki azonnal vitézeket és századosokat vévén maga mellé, lefutott hozzájok. Azok pedig mikor meglátták az ezredest és a vitézeket, megszûnének Pált verni. </p>
<p id="v33"><sup><small>33</small></sup>  Akkor odaérvén az ezredes, elfogatá õt, és parancsolá, hogy kötözzék meg két lánczczal; és tudakozá, hogy kicsoda és mit cselekedett. </p>
<p id="v34"><sup><small>34</small></sup>  De ki egyet, ki mást kiált vala a sokaság között; és mikor nem értheté meg a bizonyos valóságot a zajongás miatt, parancsolá, hogy vigyék el õt a várba. </p>
<p id="v35"><sup><small>35</small></sup>  Mikor pedig a lépcsõkhöz jutott, lõn, hogy úgy vivék õt a vitézek a néptömeg erõszaktétele miatt; </p>
<p id="v36"><sup><small>36</small></sup>  Mert követi vala a népnek sokasága, kiáltozva: Öld meg õt! </p>
<p id="v37"><sup><small>37</small></sup>  És mikor immár a várba akarák bevinni Pált, monda az ezredesnek: Vajjon szabad-e nékem valamit szólanom te hozzád? Az pedig monda: Tudsz görögül? <sup id="cite2"><a href="#fn2">[2]</a></sup></p>
<p id="v38"><sup><small>38</small></sup>  Hát nem te vagy az az egyiptomi, ki e napoknak elõtte fellázította és kivitte a pusztába azt a négyezer orgyilkos férfiút? </p>
<p id="v39"><sup><small>39</small></sup>  Monda pedig Pál: Én ugyan tárzusi zsidó ember vagyok, Cziliczia nem ismeretlen városának polgára; de kérlek téged, engedd meg nékem, hogy szóljak a néphez. </p>
<p id="v40"><sup><small>40</small></sup>  Mikor aztán az megengedte, Pál a lépcsõkön állva intett kezével a népnek: és mikor nagy csendesség lõn, megszólala zsidó nyelven, mondván: </p>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 21:19 <i>Várakozó hit</i>: <a href="/hu/The_Urantia_Book/195#p9_8">Uk 195:9.8</a>. </li>
  <li id="fn2"><a href="#cite2">↑</a> 21:37-40 <i>Pál görögül beszélt</i>: <a href="/hu/The_Urantia_Book/121#p1_2">Uk 121:1.2</a>. </li>
</ol>
</div>
