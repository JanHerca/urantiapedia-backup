<!--
title: Teremtés könyve - Fejezet 45
description: 
published: true
date: 2022-10-6T10:42:53Z
tags: bible, bible—genesis
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Genesis/44">Teremtés könyve - Fejezet 44</a></td>
        <td><a href="/hu/Bible/Genesis/Index">Index</a></td>
        <td><a href="/hu/Bible/Genesis/46">Teremtés könyve - Fejezet 46</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  És nem tartóztathatá magát tovább József mindazok elõtt, kik körûlötte állának és felkiálta: Vezessetek ki minden embert mellõlem. És nem marada senki nála, mikor megismerteté magát József az õ atyjafiaival. </p>
<p id="v2"><sup><small>2</small></sup>  És hangos sírásra fakada, úgy hogy meghallák az Égyiptombeliek, és meghallá a Faraó háznépe is. </p>
<p id="v3"><sup><small>3</small></sup>  És monda József az õ atyjafiainak: Én vagyok József, él-e még az én atyám? És nem felelhetének néki az õ atyjafiai, mert megrettentek vala tõle. </p>
<p id="v4"><sup><small>4</small></sup>  Monda azért József az õ atyjafiainak: Jõjjetek közelebb hozzám! És közelebb menének. Akkor monda: Én vagyok József, a ti testvéretek, kit eladtatok vala Égyiptomba. </p>
<p id="v5"><sup><small>5</small></sup>  És most ne bánkódjatok, és ne bosszankodjatok azon, hogy engem ide eladtatok; mert a ti megmaradástokért küldött el engem Isten ti elõttetek. </p>
<p id="v6"><sup><small>6</small></sup>  Mert immár két esztendeje, hogy éhség van e földön, de még öt esztendõ van hátra, melyben sem szántás, sem aratás nem lesz. </p>
<p id="v7"><sup><small>7</small></sup>  Az Isten küldött el engem ti elõttetek, hogy míveljem a ti megmaradásotokat e földön, és hogy megmenthesselek titeket nagy szabadítással. </p>
<p id="v8"><sup><small>8</small></sup>  Nem ti küldöttetek azért engem ide, hanem az Isten, ki engem a Faraó atyjává tett, és egész házának urává, és Égyiptom egész földének fejedelmévé. </p>
<p id="v9"><sup><small>9</small></sup>  Siessetek és menjetek fel atyámhoz és mondjátok néki: Ezt mondja a te fiad József: Az Isten engem egész Égyiptomnak urává tett, jõjj le én hozzám, ne késsél. </p>
<p id="v10"><sup><small>10</small></sup>  És Gósen földén lakozol, és én hozzám közel leszesz, mind te, mind fiaid, mind fiaidnak fiai, juhaid, barmaid, és mindened, a mid van. </p>
<p id="v11"><sup><small>11</small></sup>  És eltartalak ott téged, mert még öt esztendei éhség lesz, hogy tönkre ne juss te, és házadnépe, és semmi, a mid van. </p>
<p id="v12"><sup><small>12</small></sup>  És ímé a ti szemeitek látják, és az atyámfiának Benjáminnak szemei, hogy az én szám szól hozzátok. </p>
<p id="v13"><sup><small>13</small></sup>  Beszéljétek hát el atyámnak minden én dicsõségemet Égyiptomban, és mindazt, a mit láttatok. És siessetek s hozzátok ide az én atyámat. </p>
<p id="v14"><sup><small>14</small></sup>  És nyakába borúla az õ öccsének Benjáminnak és síra; Benjámin is síra az õ nyakán. </p>
<p id="v15"><sup><small>15</small></sup>  És megcsókolá mind az õ testvéreit és síra õ rajtok; azután beszédbe ereszkedének vele az õ testvérei. </p>
<p id="v16"><sup><small>16</small></sup>  És eljuta a hír a Faraó házába is, mondván: Eljöttek a József atyjafiai; és tetszék e dolog mind a Faraónak, mind az õ szolgáinak. </p>
<p id="v17"><sup><small>17</small></sup>  És monda a Faraó Józsefnek: Mondd meg a te atyádfiainak: Ezt cselekedjétek: Terheljétek meg a ti barmaitokat, és eredjetek, menjetek el Kanaán földére; </p>
<p id="v18"><sup><small>18</small></sup>  És vegyétek fel atyátokat és házatok népét, és jõjjetek hozzám; és én néktek adom Égyiptom földének javát, hogy éljétek e földnek zsírját. </p>
<p id="v19"><sup><small>19</small></sup>  Ez is parancsolatúl legyen néked: Ezt míveljétek, vigyetek magatokkal Égyiptom földérõl szekereket gyermekeitek és feleségeitek számára, és vegyétek fel atyátokat és jõjjetek. </p>
<p id="v20"><sup><small>20</small></sup>  A ti házi eszközeitekre pedig ne tekintsetek sóhajtva; mert egész Égyiptom földének a legjava a tiétek. </p>
<p id="v21"><sup><small>21</small></sup>  És aképen cselekedének Izráel fiai; és ada nékik József szekereket a Faraó parancsolatja szerint; és enni valót is ada nékik az útra. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  Valamennyien valának, mindegyiknek ada egy-egy öltözõ ruhát: Benjáminnak pedig ada háromszáz ezüst pénzt és öt öltözõ ruhát. </p>
<p id="v23"><sup><small>23</small></sup>  Atyjának pedig külde ilyenképen: tíz szamarat égyiptomi javakkal terhelve, és tíz nõstény szamarat gabonával, kenyérrel és egyéb élelemmel terhelve, az õ atyjának az útra. </p>
<p id="v24"><sup><small>24</small></sup>  és elbocsátá az õ testvéreit, és elmenének, és monda nékik: Ne háborogjatok az úton. </p>
<p id="v25"><sup><small>25</small></sup>  Feljövének azért Égyiptomból: és eljutának Kanaán földére az õ atyjokhoz, Jákóbhoz. </p>
<p id="v26"><sup><small>26</small></sup>  És mikor tudtára adák, mondván: József még él, és hogy uralkodik egész Égyiptom földén; az õ szíve elalélt, mert nem hisz vala nékik. </p>
<p id="v27"><sup><small>27</small></sup>  Elbeszélék azért néki József minden beszédét, a melyeket velök beszélt vala, és látá a szekereket is, a melyeket József küldött vala, hogy õt elvigyék; akkor fölélede az õ atyjoknak, Jákóbnak lelke. </p>
<p id="v28"><sup><small>28</small></sup>  És monda Izráel: Elég nékem, hogy József az én még fiam él: lemegyek hát, hogy meglássam õt minekelõtte meghalok. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Genesis/44">Teremtés könyve - Fejezet 44</a></td>
        <td><a href="/hu/Bible/Genesis/Index">Index</a></td>
        <td><a href="/hu/Bible/Genesis/46">Teremtés könyve - Fejezet 46</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 45:21 <i>Izrael gyermekei</i>: <a href="/hu/The_Urantia_Book/96#p2_3">Uk 96:2.3</a>. </li>
</ol>
</div>
