<!--
title: Teremtés könyve - Fejezet 7
description: 
published: true
date: 2023-11-8T20:33:8Z
tags: bible, bible—genesis
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Genesis/6">
          <span class="mdi mdi-arrow-left-drop-circle"></span><span class="pl-2">Teremtés könyve - Fejezet 6</span>
        </a>
        </td>
        <td>
        <a href="/hu/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Genesis/8">
          <span class="pr-2">Teremtés könyve - Fejezet 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Monda az Úr Noénak: Menj be te, és egész házadnépe a bárkába: mert téged láttalak igaznak elõttem ebben a nemzedékben. </p>
<p id="v2"><sup><small>2</small></sup>  Minden tiszta baromból hetet-hetet vígy be, hímet és nõstényét; azokból a barmokból pedig, a melyek nem tiszták, kettõt-kettõt, hímet és nõstényét. </p>
<p id="v3"><sup><small>3</small></sup>  Az égi madarakból is hetet-hetet, hímet és nõstényét, hogy magvok maradjon az egész föld színén. </p>
<p id="v4"><sup><small>4</small></sup>  Mert hét nap múlva esõt bocsátok a földre negyven nap és negyven éjjel; és eltörlök a föld színérõl minden állatot, melyet teremtettem. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Cselekedék azért Noé mind a szerint, a mint az Úr néki megparancsolta vala. </p>
<p id="v6"><sup><small>6</small></sup>  Noé pedig hatszáz esztendõs vala, mikor az özönvíz volt a földön. </p>
<p id="v7"><sup><small>7</small></sup>  Beméne azért Noé és az õ fiai, az õ felesége, és fiainak feleségei õ vele a bárkába, az özönvíz elõl. </p>
<p id="v8"><sup><small>8</small></sup>  A tiszta barmok közûl, és a tisztátalan barmok közûl, a madarak közûl, és minden földön csúszó-mászó állat közûl, </p>
<p id="v9"><sup><small>9</small></sup>  Kettõ-kettõ méne be Noéhoz a bárkába, hím és nõstény: a mint Isten megparancsolta vala Noénak. </p>
<p id="v10"><sup><small>10</small></sup>  Lõn pedig hetednapra, hogy megjöve az özönvíz a földre. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Noé életének hatszázadik esztendejében, a második hónapban, e hónap tizenhetedik napján, felfakadának ezen a napon a nagy mélység minden forrásai, és az ég csatornái megnyilatkozának. </p>
<p id="v12"><sup><small>12</small></sup>  És esék az esõ a földre negyven nap és negyven éjjel. </p>
<p id="v13"><sup><small>13</small></sup>  Ugyanezen a napon ment vala be Noé és Sém és Khám és Jáfet, Noénak fiai, és Noé felesége és az õ fiainak három felesége velök együtt a bárkába. </p>
<p id="v14"><sup><small>14</small></sup>  Õk, és minden vad az õ neme szerint és minden barom az õ neme szerint és minden csúszó-mászó állat, mely csúsz-mász a földön, az õ neme szerint és minden repdesõ állat az õ neme szerint, minden madár, minden szárnyas állat. </p>
<p id="v15"><sup><small>15</small></sup>  Kettõ-kettõ méne be Noéhoz a bárkába minden testbõl, melyben élõ lélek vala. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  A melyek pedig bemenének, hím és nõstény méne be minden testbõl, a mint parancsolta vala Isten õnéki: és az Úr bezára utána az ajtót. </p>
<p id="v17"><sup><small>17</small></sup>  Mikor az özönvíz negyven napig volt a földön, annyira nevekedének a vizek, hogy felveheték a bárkát, és az felemelkedék a földrõl. </p>
<p id="v18"><sup><small>18</small></sup>  A vizek pedig áradának és egyre nevekedének a földön, és a bárka jár vala a víz színén. </p>
<p id="v19"><sup><small>19</small></sup>  Azután a vizek felette igen nagy erõt vevének a földön, és a legmagasabb hegyek is mind elboríttatának, melyek az egész ég alatt valának. </p>
<p id="v20"><sup><small>20</small></sup>  Tizenöt singgel nevekedének a vizek feljebb, minekutánna a hegyek elboríttattak vala. </p>
<p id="v21"><sup><small>21</small></sup>  És oda vesze minden földön járó test, madár, barom, vad, és a földön nyüzsgõ minden csúszó-mászó állat; és minden ember. </p>
<p id="v22"><sup><small>22</small></sup>  Mindaz, a minek orrában élõ lélek lehellete vala, szárazon valók közûl mind meghala. </p>
<p id="v23"><sup><small>23</small></sup>  És eltörle az Isten minden állatot, a mely a föld színén vala, az embertõl a baromig, a csúszó-mászó állatig, és az égi madárig; mindenek eltöröltetének a földrõl; és csak Noé marada meg, és azok akik vele valának a bárkában. </p>
<p id="v24"><sup><small>24</small></sup>  És erõt vevének a vizek a földön, száz ötven napig. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Genesis/6">
          <span class="mdi mdi-arrow-left-drop-circle"></span><span class="pl-2">Teremtés könyve - Fejezet 6</span>
        </a>
        </td>
        <td>
        <a href="/hu/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Genesis/8">
          <span class="pr-2">Teremtés könyve - Fejezet 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 7:4,12 <i>Nemkívánatos eső</i>: <a href="/hu/The_Urantia_Book/85#p4_3">Uk 85:4.3</a>. </li>
  <li id="fn2"><a href="#cite2">↑</a> 7:10-24 <i>A valódi özönvíz</i>: <a href="/hu/The_Urantia_Book/78#p7_5">Uk 78:7.5</a>.  <i>Nincs világméretű özönvíz</i>: <a href="/hu/The_Urantia_Book/78#p7_4">Uk 78:7.4</a>. </li>
  <li id="fn3"><a href="#cite3">↑</a> 7:15,22 <i>Az élet lehelete</i>: <a href="/hu/The_Urantia_Book/86#p4_3">Uk 86:4.3</a>.  <i>Az élet lehelete</i>: <a href="/hu/The_Urantia_Book/36#p6_4">Uk 36:6.4</a>. </li>
</ol>
</div>
