<!--
title: Teremtés könyve - Fejezet 9
description: 
published: true
date: 2022-10-6T10:42:53Z
tags: bible, bible—genesis
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Genesis/8">Teremtés könyve - Fejezet 8</a></td>
        <td><a href="/hu/Bible/Genesis/Index">Index</a></td>
        <td><a href="/hu/Bible/Genesis/10">Teremtés könyve - Fejezet 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Azután megáldá Isten Noét és az õ fiait, és azt mondá nékik: Szaporodjatok és sokasodjatok, és töltsétek be a földet. </p>
<p id="v2"><sup><small>2</small></sup>  És féljen és rettegjen tõletek a földnek minden állatja az égnek minden madara: minden a mi nyüzsög a földön, és a tengernek minden hala kezetekbe adatott; </p>
<p id="v3"><sup><small>3</small></sup>  Minden mozgó állat, a mely él legyen nektek eledelûl; a mint a zöld fûvet, nektek adtam mindazokat. </p>
<p id="v4"><sup><small>4</small></sup>  Csak a húst az õt elevenítõ vérrel meg ne egyétek. </p>
<p id="v5"><sup><small>5</small></sup>  De a ti véreteket, a melyben van a ti éltetek, számon kérem; számon kérem minden állattól, azonképen az embertõl, kinek-kinek atyjafiától számon kérem az ember életét. </p>
<p id="v6"><sup><small>6</small></sup>  A ki ember-vért ont, annak vére ember által ontassék ki; mert Isten a maga képére teremté az embert. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ti pedig szaporodjatok és sokasodjatok, nyüzsögjetek a földön és sokasodjatok azon. </p>
<p id="v8"><sup><small>8</small></sup>  És szóla az Isten Noénak és vele az õ fiainak, mondván: </p>
<p id="v9"><sup><small>9</small></sup>  Én pedig ímé szövetséget szerzek ti veletek és a ti magvatokkal ti utánnatok. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  És minden élõ állattal, mely veletek van: madárral, barommal, minden mezei vaddal, mely veletek van; mindattól kezdve a mi a bárkából kijött, a földnek minden vadjáig. </p>
<p id="v11"><sup><small>11</small></sup>  Szövetséget kötök ti veletek, hogy soha ezután el nem vész özönvíz miatt minden test; és soha sem lesz többé özönvíz a földnek elvesztésére. </p>
<p id="v12"><sup><small>12</small></sup>  És monda az Isten: Ez a jele a szövetségnek, melyet én örök idõkre szerzek közöttem és ti köztetek, és minden élõ állat között, mely ti veletek van: </p>
<p id="v13"><sup><small>13</small></sup>  Az én ívemet helyeztetem a felhõkbe, s ez lesz jele a szövetségnek közöttem és a föld között. </p>
<p id="v14"><sup><small>14</small></sup>  És lészen, hogy mikor felhõvel borítom be a földet, meglátszik az ív a felhõben. </p>
<p id="v15"><sup><small>15</small></sup>  És megemlékezem az én szövetségemrõl, mely van én közöttem és ti közöttetek, és minden testbõl való élõ állat között; és nem lesz többé a víz özönné minden testnek elvesztésére. </p>
<p id="v16"><sup><small>16</small></sup>  Azért legyen tehát az ív a felhõben, hogy lássam azt és megemlékezzem az örökkévaló szövetségrõl Isten között és minden testbõl való élõ állat között, mely a földön van. </p>
<p id="v17"><sup><small>17</small></sup>  És monda Isten Noénak: Ez ama szövetségnek jele, melyet szerzettem én közöttem és minden test között, mely a földön van. </p>
<p id="v18"><sup><small>18</small></sup>  Valának pedig Noé fiai, kik a bárkából kijöttek vala: Sém és Khám és Jáfet. Khám pedig Kanaánnak atyja. </p>
<p id="v19"><sup><small>19</small></sup>  Ezek hárman a Noé fiai s ezektõl népesedék meg az egész föld. </p>
<p id="v20"><sup><small>20</small></sup>  Noé pedig földmívelõ kezde lenni, és szõlõt ültete. </p>
<p id="v21"><sup><small>21</small></sup>  És ivék a borból, s megrészegedék, és meztelenen vala sátra közepén. </p>
<p id="v22"><sup><small>22</small></sup>  Khám pedig, Kanaánnak atyja, meglátá az õ atyjának mezítelenségét, és hírûl adá künnlevõ két testvérének. </p>
<p id="v23"><sup><small>23</small></sup>  Akkor Sém és Jáfet ruhát ragadván, azt mindketten vállokra veték, és háttal menve takarák be atyjok mezítelenségét; s arczczal hátra meg sem láták atyjok mezítelenségét. </p>
<p id="v24"><sup><small>24</small></sup>  Hogy felserkene Noé mámorából, és megtudá a mit vele az õ kisebbik fia cselekedett vala: </p>
<p id="v25"><sup><small>25</small></sup>  Monda: Átkozott Kanaán! Szolgák szolgája legyen atyjafiai közt. </p>
<p id="v26"><sup><small>26</small></sup>  Azután monda: Áldott az Úr, Sémnek Istene, néki légyen szolgája Kanaán! </p>
<p id="v27"><sup><small>27</small></sup>  Terjessze ki Isten Jáfetet, lakozzék Sémnek sátraiban; légyen néki szolgája a Kanaán! </p>
<p id="v28"><sup><small>28</small></sup>  Éle pedig Noé az özönvíz után háromszáz ötven esztendeig. </p>
<p id="v29"><sup><small>29</small></sup>  És vala Noé egész életének ideje kilenczszáz ötven esztendõ; és meghala. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Genesis/8">Teremtés könyve - Fejezet 8</a></td>
        <td><a href="/hu/Bible/Genesis/Index">Index</a></td>
        <td><a href="/hu/Bible/Genesis/10">Teremtés könyve - Fejezet 10</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 9:6 <i>Isten képmása</i>: <a href="/hu/The_Urantia_Book/1#p3_1">Uk 1:3.1</a>.  <i>Az ember Isten képmására teremtetett</i>: <a href="/hu/The_Urantia_Book/3#p4_7">Uk 3:4.7</a>.  <i>Az ember Isten képmása</i>: <a href="/hu/The_Urantia_Book/32#p2_8">Uk 32:2.8</a>.  <i>Vért ont, testet ont</i>: <a href="/hu/The_Urantia_Book/74#p7_6">Uk 74:7.6</a>.  <i>Isten képmása</i>: <a href="/hu/The_Urantia_Book/108#p6_3">Uk 108:6.3</a>.  <i>Az ember Isten képmása</i>: <a href="/hu/The_Urantia_Book/117#p3_5">Uk 117:3.5</a>. </li>
  <li id="fn2"><a href="#cite2">↑</a> 9:9,11 <i>Szövetség a félelem helyébe lép</i>: <a href="/hu/The_Urantia_Book/89#p8_4">Uk 89:8.4</a>. </li>
  <li id="fn3"><a href="#cite3">↑</a> 9:9-17 <i>Szivárvány</i>: <a href="/hu/The_Urantia_Book/85#p4_2">Uk 85:4.2</a>. </li>
  <li id="fn4"><a href="#cite4">↑</a> 9:29 <i>Az élet hossza</i>: <a href="/hu/The_Urantia_Book/77#p2_11">Uk 77:2.11</a>. </li>
</ol>
</div>
