<!--
title: Teremtés könyve - Fejezet 32
description: 
published: true
date: 2022-10-6T10:42:53Z
tags: bible, bible—genesis
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Genesis/31">Teremtés könyve - Fejezet 31</a></td>
        <td><a href="/hu/Bible/Genesis/Index">Index</a></td>
        <td><a href="/hu/Bible/Genesis/33">Teremtés könyve - Fejezet 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jákób tovább méne az õ útján, és szembe jövének vele az Isten Angyalai. </p>
<p id="v2"><sup><small>2</small></sup>  És monda Jákób mikor azokat látja vala: Isten tábora ez; és nevezé annak a helynek nevét Mahanáimnak. </p>
<p id="v3"><sup><small>3</small></sup>  Azután külde Jákób követeket maga elõtt Ézsaúhoz az õ bátyjához, Széir földébe, Edóm mezõségébe, </p>
<p id="v4"><sup><small>4</small></sup>  És parancsola azoknak mondván: Így szóljatok az én uramnak Ézsaúnak: Ezt mondja a te szolgád Jákób: Lábánnál tartózkodtam és idõztem mind ekkorig. </p>
<p id="v5"><sup><small>5</small></sup>  Vannak pedig nékem ökreim és szamaraim, juhaim, szolgáim és szolgálóim, azért híradásul követséget küldök az én uramhoz, hogy kedvet találjak szemeid elõtt. </p>
<p id="v6"><sup><small>6</small></sup>  És megtérének Jákóbhoz a követek, mondván: Elmentünk vala a te atyádfiához Ézsaúhoz, és már jön is elõdbe, és négyszáz férfi van vele. </p>
<p id="v7"><sup><small>7</small></sup>  Igen megíjede Jákób és féltében a népet, mely vele vala, a juhokat, a barmokat és a tevéket két seregre osztá. </p>
<p id="v8"><sup><small>8</small></sup>  És monda: Ha eljön Ézsaú az egyik seregre, és azt levágja, a hátramaradt sereg megszabadul. </p>
<p id="v9"><sup><small>9</small></sup>  És monda Jákób: Óh én atyámnak Ábrahámnak Istene, és én atyámnak Izsáknak Istene, Jehova! ki azt mondád nékem: Térj vissza hazádba, a te rokonságod közé, s jól tészek veled: </p>
<p id="v10"><sup><small>10</small></sup>  Kisebb vagyok minden te jótéteményednél és minden te hûségednél, a melyeket a te szolgáddal cselekedtél; mert csak pálczámmal mentem vala által ezen a Jordánon, most pedig két sereggé lettem. </p>
<p id="v11"><sup><small>11</small></sup>  Szabadíts meg, kérlek, engem az én bátyám kezébõl, Ézsaú kezébõl; mert félek õ tõle, hogy rajtam üt és levág engem, az anyát a fiakkal egybe. </p>
<p id="v12"><sup><small>12</small></sup>  Te pedig azt mondottad: Jól tévén jól tészek te veled, és a te magodat olyanná tészem mint a tenger fövénye, mely meg nem számláltathatik sokasága miatt. </p>
<p id="v13"><sup><small>13</small></sup>  És ott hála azon éjjel: és választa abból, a mi kezénél vala, ajándékot Ézsaúnak az õ bátyjának: </p>
<p id="v14"><sup><small>14</small></sup>  Kétszáz kecskét és húsz bakot; kétszáz juhot, és húsz kost; </p>
<p id="v15"><sup><small>15</small></sup>  Harmincz szoptatós tevét s azok fiait; negyven tehenet, és tíz tulkot: húsz nõstény szamarat, és tíz szamár vemhet. </p>
<p id="v16"><sup><small>16</small></sup>  És szolgái kezébe adá, minden nyájat külön-külön, és monda az õ szolgáinak: Menjetek el én elõttem, és közt hagyjatok nyáj és nyáj között. </p>
<p id="v17"><sup><small>17</small></sup>  És parancsola az elsõnek, mondván: Ha az én bátyám Ézsaú elõtalál és megkérdez téged, mondván: Ki embere vagy? Hová mégy? És kiéi ezek elõtted? </p>
<p id="v18"><sup><small>18</small></sup>  Akkor azt mondjad: Szolgádé Jákóbé; ajándék az, a melyet küld az én uramnak Ézsaúnak, és ímé õ maga is jön utánunk. </p>
<p id="v19"><sup><small>19</small></sup>  Ugyanazt parancsolá a másiknak, a harmadiknak, és mindazoknak, kik a nyájak után mennek vala, mondván: Ilyen szóval szóljatok Ézsaúnak, mikor vele találkoztok. </p>
<p id="v20"><sup><small>20</small></sup>  Ezt is mondjátok: Ímé Jákób a te szolgád utánunk jõ; mert így gondolkodik vala: Megengesztelem õt az ajándékkal, mely elõttem megy, és azután leszek szembe vele, talán kedves lesz személyem elõtte. </p>
<p id="v21"><sup><small>21</small></sup>  Elõlméne tehát az ajándék; õ pedig azon éjjel a seregnél hála. </p>
<p id="v22"><sup><small>22</small></sup>  Felkele pedig õ azon éjszaka és vevé két feleségét, két szolgálóját és tizenegy gyermekét, és általméne a Jabbók révén. </p>
<p id="v23"><sup><small>23</small></sup>  Vevé hát azokat és átköltözteté a vízen, azután átköltözteté mindenét valamije vala. </p>
<p id="v24"><sup><small>24</small></sup>  Jákób pedig egyedûl marada és tusakodik vala õ vele egy férfiú, egész a hajnal feljöveteléig. </p>
<p id="v25"><sup><small>25</small></sup>  Aki mikor látá, hogy nem vehet rajta erõt, megilleté csípõjének forgócsontját, és kiméne helyébõl Jákób csípõjének forgócsontja a vele való tusakodás közben. </p>
<p id="v26"><sup><small>26</small></sup>  És monda: Bocsáss el engem, mert feljött a hajnal. És monda Jákób: Nem bocsátlak el téged, míg meg nem áldasz engemet. </p>
<p id="v27"><sup><small>27</small></sup>  És monda néki: Mi a te neved? És õ monda: Jákób. </p>
<p id="v28"><sup><small>28</small></sup>  Amaz pedig monda: Nem Jákóbnak mondatik ezután a te neved, hanem Izráelnek; mert küzdöttél Istennel és emberekkel, és gyõztél. </p>
<p id="v29"><sup><small>29</small></sup>  És megkérdé Jákób, és mondá: Mondd meg, kérlek, a te nevedet. Az pedig monda: Ugyan miért kérded az én nevemet? És megáldá õt ott. </p>
<p id="v30"><sup><small>30</small></sup>  Nevezé azért Jákób annak a helynek nevét Peniélnek: mert látám az Istent színrõl színre, és megszabadult az én lelkem. </p>
<p id="v31"><sup><small>31</small></sup>  És a nap felkél vala rajta, amint elméne Peniél mellett, õ pedig sántít vala csípõjére. </p>
<p id="v32"><sup><small>32</small></sup>  Azért nem eszik Izráel fiai a csípõ forgócsontjának ina húsát mind e mai napig, mivelhogy illetve vala Jákób csípõje forgócsontjának inahúsa. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Genesis/31">Teremtés könyve - Fejezet 31</a></td>
        <td><a href="/hu/Bible/Genesis/Index">Index</a></td>
        <td><a href="/hu/Bible/Genesis/33">Teremtés könyve - Fejezet 33</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 32:32 <i>Izrael gyermekei</i>: <a href="/hu/The_Urantia_Book/96#p2_3">Uk 96:2.3</a>. </li>
</ol>
</div>
