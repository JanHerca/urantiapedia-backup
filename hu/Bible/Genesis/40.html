<!--
title: Teremtés könyve - Fejezet 40
description: 
published: true
date: 2022-10-6T10:42:53Z
tags: bible, bible—genesis
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Genesis/39">Teremtés könyve - Fejezet 39</a></td>
        <td><a href="/hu/Bible/Genesis/Index">Index</a></td>
        <td><a href="/hu/Bible/Genesis/41">Teremtés könyve - Fejezet 41</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  És lõn ezekután, hogy az égyiptomi király pohárnoka és sütõmestere vétkezének az õ urok ellen, az égyiptomi király ellen. </p>
<p id="v2"><sup><small>2</small></sup>  Megharaguvék azért a Faraó az õ két fõemberére, a fõpohárnokra, és a fõsütõmesterre. </p>
<p id="v3"><sup><small>3</small></sup>  És fogságba vetteté azokat a testõrök fõhadnagyának házában levõ tömlöczbe, arra a helyre, ahol fogva vala József. </p>
<p id="v4"><sup><small>4</small></sup>  A testõrök fõhadnagya pedig Józsefet rendelé melléjük és szolgála nékik. És jó ideig valának fogságban. </p>
<p id="v5"><sup><small>5</small></sup>  És az égyiptomi király pohárnoka és sütõmestere, a kik a tömlöczben fogva valának, látának álmot mindketten; mindegyik külön álmot, azon egy éjjel, mindegyik az õ álmának értelme szerint. </p>
<p id="v6"><sup><small>6</small></sup>  És beméne hozzájok József reggel, látá, hogy ímé bánkódnak vala. </p>
<p id="v7"><sup><small>7</small></sup>  És megkérdé a Faraó fõembereit, a kik az õ ura házánál vele együtt fogva valának, mondván: Miért oly komor ma a ti orczátok? </p>
<p id="v8"><sup><small>8</small></sup>  És mondának néki: Álmot láttunk és nincsen a ki megfejtse azt. És monda nékik József: A megfejtés nem Isten dolga-é? mondjátok el, kérlek, nékem. </p>
<p id="v9"><sup><small>9</small></sup>  Elbeszélé azért a fõpohárnok az õ álmát Józsefnek, és monda néki: Álmomban ímé egy szõlõtõ vala elõttem; </p>
<p id="v10"><sup><small>10</small></sup>  És a szõlõtõn három szál vesszõ vala, s alighogy bimbózék, virágozék, és gerézdjei megérlelék a szõlõszemeket. </p>
<p id="v11"><sup><small>11</small></sup>  A Faraó pohara pedig az én kezemben vala, és én vevém a szõlõszemeket és facsarám a Faraó poharába, és adom vala a poharat a Faraó kezébe. </p>
<p id="v12"><sup><small>12</small></sup>  És monda néki József: Ez annak a megfejtése: a három vesszõszál, három nap. </p>
<p id="v13"><sup><small>13</small></sup>  Harmadnap múlva a Faraó felmagasztalja a te fejedet, és visszahelyez téged hivatalodba, és adod a Faraó kezébe az õ poharát, az elébbi tiszted szerint, mikor az õ pohárnokja valál. </p>
<p id="v14"><sup><small>14</small></sup>  Csakhogy azután megemlékezzél rólam, mikor néked jól lesz dolgod, és cselekedjél, kérlek, irgalmasságot velem, emlékezzél meg rólam a Faraó elõtt és szabadíts meg engem e házból. </p>
<p id="v15"><sup><small>15</small></sup>  Mert lopva hoztak el engem a héberek földérõl, és itt sem cselekedtem semmit, hogy tömlöczbe vessenek. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  És látá a fõsütõmester, hogy jól magyaráz vala és monda Józsefnek: Álmodtam én is, hogy ímé három kosár kalács vala fejemen. </p>
<p id="v17"><sup><small>17</small></sup>  A felsõ kosárban pedig valának a Faraónak mindenféle süteményei, és a madarak eszik vala azokat a kosárból, az én fejemrõl. </p>
<p id="v18"><sup><small>18</small></sup>  És felele József és monda: Ez annak a magyarázatja: a három kosár, három nap. </p>
<p id="v19"><sup><small>19</small></sup>  Harmadnap múlva fejedet véteti a Faraó és fára akasztat fel téged, és a madarak leeszik rólad húsodat. </p>
<p id="v20"><sup><small>20</small></sup>  S lõn harmadnapon a Faraó születése napja, és vendégséget szerze minden õ szolgáinak, s akkor a fõpohárnokot és a fõsütõmestert is fölvevé szolgái közé. </p>
<p id="v21"><sup><small>21</small></sup>  És a fõpohárnokot visszahelyezé pohárnokságába, és nyújtotta a poharat a Faraó kezébe. </p>
<p id="v22"><sup><small>22</small></sup>  A fõsütõmestert pedig felakasztatá; a miképen magyarázta vala nékik József. </p>
<p id="v23"><sup><small>23</small></sup>  És nem emlékezék meg a fõpohárnok Józsefrõl, hanem elfelejtkezék róla. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Genesis/39">Teremtés könyve - Fejezet 39</a></td>
        <td><a href="/hu/Bible/Genesis/Index">Index</a></td>
        <td><a href="/hu/Bible/Genesis/41">Teremtés könyve - Fejezet 41</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 40:15 <i>Héberek</i>: <a href="/hu/The_Urantia_Book/96#p2_3">Uk 96:2.3</a>. </li>
</ol>
</div>
