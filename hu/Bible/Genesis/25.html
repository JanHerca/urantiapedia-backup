<!--
title: Teremtés könyve - Fejezet 25
description: 
published: true
date: 2022-8-21T23:15:4Z
tags: 
editor: ckeditor
dateCreated: 2022-8-21T23:15:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/hu/Bible/Genesis/24">Teremtés könyve - Fejezet 24</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/Bible/Genesis/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/Bible/Genesis/26">Teremtés könyve - Fejezet 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ábrahám pedig ismét võn magának feleséget, kinek neve Ketúráh vala. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  És az szûlé néki Zimránt, Joksánt, Médánt, Midiánt, Isbákot és Suakhot. </p>
<p id="v3"><sup><small>3</small></sup>  Joksán pedig nemzé Sébát, és Dédánt. Dédánnak pedig fiai valának: Assurim, Letúsim és Leummim. </p>
<p id="v4"><sup><small>4</small></sup>  S Midiánnak fiai: Éfah, Éfer, Hánok, Abida és Eldaah: Mind ezek Ketúráhnak fiai. </p>
<p id="v5"><sup><small>5</small></sup>  Valamije pedig Ábrahámnak vala, mindazt Izsáknak adta vala. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Az ágyasok fiainak pedig, a kik Ábraháméi valának, ada Ábrahám ajándékokat, és elküldé azokat az õ fia mellõl, Izsák mellõl még éltében napkelet felé, napkeleti tartományba. </p>
<p id="v7"><sup><small>7</small></sup>  S ezek Ábrahám élete esztendeinek napjai, melyeket élt: száz hetvenöt esztendõ. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  És kimúlék és meghala Ábrahám, jó vénségben, öregen és betelve az élettel, és takaríttaték az õ népéhez. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  És eltemeték õt Izsák és Ismáel az õ fiai a Makpelá barlangjában, Efronnak, a Khitteus Czohár fiának mezejében, mely Mamré átellenében van. </p>
<p id="v10"><sup><small>10</small></sup>  Abban a mezõben, melyet Ábrahám a Khéth fiaitól vett vala: ott temettetett el Ábrahám és az õ felesége Sára. </p>
<p id="v11"><sup><small>11</small></sup>  Lõn pedig Ábrahám halála után, megáldá Isten az õ fiát Izsákot; Izsák pedig lakozék a Lakhai Rói forrásánál. </p>
<p id="v12"><sup><small>12</small></sup>  Ezek pedig Ábrahám fiának Ismáelnek nemzetségei, a kit az Égyiptombeli Hágár a Sára szolgálója szûlt vala Ábrahámnak. </p>
<p id="v13"><sup><small>13</small></sup>  Ezek az Ismáel fiainak nevei, nevök s nemzetségök szerint: Ismáelnek elsõszülötte Nebájót, azután Kédar, Adbeél és Mibszám. </p>
<p id="v14"><sup><small>14</small></sup>  És Misma, Dúmah és Massza. </p>
<p id="v15"><sup><small>15</small></sup>  Hadar, Théma, Jetúr, Náfis és Kedmah. </p>
<p id="v16"><sup><small>16</small></sup>  Ezek az Ismáel fiai, és ezek azoknak nevei udvaraikban, falvaikban; tizenkét fejedelem az õ nemzetségök szerint. </p>
<p id="v17"><sup><small>17</small></sup>  Ezek pedig az Ismáel életének esztendei: száz harminczkét esztendõ. És kimúlék és meghala, és takaríttaték az õ népéhez. </p>
<p id="v18"><sup><small>18</small></sup>  Lakoztak pedig Havilától fogva Súrig, a mely Égyiptom átellenében van, a merre Assiriába mennek. Minden atyjafiával szemben esett az õ lakása. </p>
<p id="v19"><sup><small>19</small></sup>  Ezek pedig Izsáknak az Ábrahám fiának nemzetségei: Ábrahám nemzé Izsákot. </p>
<p id="v20"><sup><small>20</small></sup>  Izsák pedig negyven esztendõs vala, a mikor feleségûl vette Rebekát a Siriából való Bethuélnek leányát, Mésopotámiából, a Siriából való Lábánnak húgát. </p>
<p id="v21"><sup><small>21</small></sup>  És könyörge Izsák az Úrnak az õ feleségéért, mivelhogy magtalan vala, és az Úr meghallgatá õt: és teherbe esék Rebeka, az õ felesége. </p>
<p id="v22"><sup><small>22</small></sup>  Tusakodnak vala pedig a fiak az õ méhében. Akkor monda: Ha így van, miért vagyok én így? Elméne azért, hogy megkérdezze az Urat. </p>
<p id="v23"><sup><small>23</small></sup>  És monda az Úr õnéki: Két nemzetség van a te méhedben, és két nép válik ki a te belsõdbõl, egyik nép a másik népnél erõsebb lesz, és a nagyobbik szolgál a kisebbiknek. </p>
<p id="v24"><sup><small>24</small></sup>  És betelének az õ szülésének napjai, és ímé kettõsök valának az õ méhében. </p>
<p id="v25"><sup><small>25</small></sup>  És kijöve az elsõ; vereses vala, mindenestõl szõrös, mint egy lazsnak; azért nevezék nevét Ézsaúnak. </p>
<p id="v26"><sup><small>26</small></sup>  Azután kijöve az õ atyjafia, kezével Ézsaú sarkába fogódzva; azért nevezék nevét Jákóbnak. Izsák pedig hatvan esztendõs vala, a mikor ezek születének. </p>
<p id="v27"><sup><small>27</small></sup>  És felnevekedének a gyermekek, és Ézsaú vadászathoz értõ mezei ember vala; Jákób pedig szelíd ember, sátorban lakozó. </p>
<p id="v28"><sup><small>28</small></sup>  Szereti vala azért Izsák Ézsaút, mert szájaíze szerint vala a vad; Rebeka pedig szereti vala Jákóbot. </p>
<p id="v29"><sup><small>29</small></sup>  Jákób egyszer valami fõzeléket fõze, és Ézsaú megjövén elfáradva a mezõrõl, </p>
<p id="v30"><sup><small>30</small></sup>  Monda Ézsaú Jákóbnak: Engedd, hogy ehessem a veres ételbõl, mert fáradt vagyok. Ezért nevezék nevét Edomnak. </p>
<p id="v31"><sup><small>31</small></sup>  Jákób pedig monda: Add el hát nékem azonnal a te elsõszülöttségedet. </p>
<p id="v32"><sup><small>32</small></sup>  És monda Ézsaú; Ímé én halni járok, mire való hát nékem az én elsõszülöttségem? </p>
<p id="v33"><sup><small>33</small></sup>  És monda Jákób: Esküdjél meg hát nékem azonnal, és megesküvék néki és eladá az õ elsõszülöttségét Jákóbnak. </p>
<p id="v34"><sup><small>34</small></sup>  S akkor Jákób ada Ézsaúnak kenyeret, és fõtt lencsét, és evék és ivék, és felkele és elméne. Így veté meg Ézsaú az elsõszülöttséget. </p>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 25:1 <i>Ketura nem felesége</i>: <a href="/hu/The_Urantia_Book/93#p9_8">Uk 93:9.8</a>. </li>
  <li id="fn2"><a href="#cite2">↑</a> 25:5 <i>Izsák öröksége</i>: <a href="/hu/The_Urantia_Book/93#p9_8">Uk 93:9.8</a>. </li>
  <li id="fn3"><a href="#cite3">↑</a> 25:7-8 <i>Ábrahám kora</i>: <a href="/hu/The_Urantia_Book/93#p9_8">Uk 93:9.8</a>. </li>
  <li id="fn4"><a href="#cite4">↑</a> 25:8 <i>Ábrahám halála</i>: <a href="/hu/The_Urantia_Book/93#p9_4">Uk 93:9.4</a>.  <i>Add fel a szellemet</i>: <a href="/hu/The_Urantia_Book/86#p5_2">Uk 86:5.2</a>. </li>
</ol>
</div>
