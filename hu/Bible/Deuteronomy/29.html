<!--
title: Második Törvénykönyv - Fejezet 29
description: 
published: true
date: 2022-10-6T10:42:53Z
tags: bible, bible—deuteronomy
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Deuteronomy/28">Második Törvénykönyv - Fejezet 28</a></td>
        <td><a href="/hu/Bible/Deuteronomy/Index">Index</a></td>
        <td><a href="/hu/Bible/Deuteronomy/30">Második Törvénykönyv - Fejezet 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ezek annak a szövetségnek ígéi, a mely felõl megparancsolta az Úr Mózesnek, hogy kösse meg azt Izráel fiaival Moábnak földén, azon a szövetségen kivül, a melyet kötött vala velök a Hóreben. </p>
<p id="v2"><sup><small>2</small></sup>  És elõhivatá Mózes az egész Izráelt, és monda nékik: Ti láttátok mind azt, a mit szemeitek elõtt cselekedett az Úr Égyiptom földén a Faraóval és minden õ szolgájával, és egész földével: </p>
<p id="v3"><sup><small>3</small></sup>  A nagy kísértéseket, a melyeket láttak a te szemeid, a jeleket és ama nagy  csudákat. </p>
<p id="v4"><sup><small>4</small></sup>  De nem adott az Úr néktek szívet, hogy jól értsétek, szemeket, hogy lássátok, és füleket, hogy halljatok, mind e mai napig. </p>
<p id="v5"><sup><small>5</small></sup>  Mindamellett is vezérlettelek titeket a pusztában negyven esztendeig; nem koptak le a ti ruháitok rólatok, és a te sarud sem kopott le lábadról. </p>
<p id="v6"><sup><small>6</small></sup>  Kenyeret nem ettetek, sem bort, sem részegítõ italt nem ittatok, hogy megtudjátok, hogy én vagyok az Úr, a ti Istenetek. </p>
<p id="v7"><sup><small>7</small></sup>  És eljutottatok e helyre, és kijöve elõnkbe Szíhon, Hesbonnak királya, és Óg, Básánnak királya, hogy megütközzenek velünk, de megvertük õket. </p>
<p id="v8"><sup><small>8</small></sup>  És elvettük az õ földjöket, és odaadtuk örökségül a Rubenitáknak, Gáditáknak és a Manassé-törzs felének. </p>
<p id="v9"><sup><small>9</small></sup>  Tartsátok meg azért e szövetségnek ígéit, és a szerint cselekedjetek, hogy szerencsések legyetek mindenben, a mit cselekesztek. </p>
<p id="v10"><sup><small>10</small></sup>  Ti e napon mindnyájan az Úr elõtt, a ti Istenetek elõtt álltok: a ti fõembereitek, törzseitek, véneitek és a ti tiszttartóitok, Izráelnek minden férfia; </p>
<p id="v11"><sup><small>11</small></sup>  A ti kicsinyeitek, feleségeitek és a te jövevényed, a ki a te táborodban van, sõt favágóid és vízmerítõid is; </p>
<p id="v12"><sup><small>12</small></sup>  Hogy szövetségre lépjetek az Úrral, a ti Istenetekkel, és pedig az õ esküjével erõsített kötésre, a melyet ma köt meg veled az Úr, a te Istened; <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Hogy az õ népévé emeljen ma téged, õ pedig legyen néked Istened, a miképen szólott néked, és a miképen megesküdt  a te atyáidnak, Ábrahámnak, Izsáknak és Jákóbnak. </p>
<p id="v14"><sup><small>14</small></sup>  És nem csak ti veletek kötöm én e szövetséges, és ez esküvéses kötést, </p>
<p id="v15"><sup><small>15</small></sup>  Hanem azzal, a ki itt van velünk, és itt áll e mai napon az Úr elõtt a mi Istenünk elõtt, és azzal is, a ki nincsen e mai napon itt velünk. </p>
<p id="v16"><sup><small>16</small></sup>  (Mert ti tudjátok miképen laktunk Égyiptomnak földén, és miképen jöttünk által a nemzetek között, a kiken általjöttetek. </p>
<p id="v17"><sup><small>17</small></sup>  És láttátok az õ undokságaikat és bálványaikat: fát és követ, ezüstöt és aranyat, a melyek nálok vannak.) </p>
<p id="v18"><sup><small>18</small></sup>  Vajha ne lenne közöttetek férfi vagy asszony, nemzetség vagy törzs, a kinek szíve elforduljon e mai napon az Úrtól, a mi Istenünktõl, hogy elmenjen és szolgáljon e nemzetek isteneinek; vajha ne lenne köztetek méreg- és ürömtermõ gyökér! </p>
<p id="v19"><sup><small>19</small></sup>  És ha lesz, a ki hallja ez esküvéses kötésnek ígéit, és boldognak állítja magát az õ szívében, ezt mondván: Békességem lesz nékem, ha a szívem gondolata szerint járok is, (hogy a részeg és a szomjas együtt veszszenek): </p>
<p id="v20"><sup><small>20</small></sup>  Nem akar majd az Úr annak megbocsátani, sõt felgerjed akkor az Úrnak haragja és búsulása az ilyen ember ellen, és rászáll arra minden átok, a mely meg van írva e könyvben, és eltörli az Úr annak nevét az ég alól. </p>
<p id="v21"><sup><small>21</small></sup>  És kiválasztja azt az Úr veszedelemre, Izráelnek minden törzse közül, a szövetségnek minden átka szerint, a melyek meg vannak írva e törvénykönyvben. </p>
<p id="v22"><sup><small>22</small></sup>  És ezt fogja mondani a következõ nemzedék, a ti fiaitok, a kik ti utánatok támadnak, és az idegen, a ki messze földrõl jön el, ha látni fogják e földnek csapásait és nyomorúságait, a melyekkel megnyomorította azt az Úr: </p>
<p id="v23"><sup><small>23</small></sup>  Kénkõ és só égette ki egész földjét, be sem vethetõ, semmit nem terem, és semmi fû sem nevelkedik rajta; olyan, mint Sodomának, Gomorának, Ádmának és Czeboimnak elsülyesztett helye, a melyeket elsülyesztett az Úr haragjában és búsulásában. </p>
<p id="v24"><sup><small>24</small></sup>  Azt fogják majd kérdezni mind a nemzetek: Miért cselekedett az Úr így ezzel a földdel? Micsoda nagy felgerjedése ez a haragnak? </p>
<p id="v25"><sup><small>25</small></sup>  És ezt mondják majd: Azért, mert elhagyták az Úrnak, az õ atyáik Istenének szövetségét, a melyet akkor kötött velök, a mikor kihozta õket Égyiptom földérõl; </p>
<p id="v26"><sup><small>26</small></sup>  És elmentek, és szolgáltak idegen isteneket, és imádták azokat; olyan isteneket, a kiket nem ismertek volt és nem adott nékik az Isten. </p>
<p id="v27"><sup><small>27</small></sup>  És felgerjedett az Úrnak haragja e föld ellen, hogy reá hozza mindazt az átkot, a mely meg van írva e könyvben. </p>
<p id="v28"><sup><small>28</small></sup>  És kigyomlálta õket az Úr az õ földjökrõl haragjában, búsulásában és nagy indulatjában; és vetette õket más földre, a mint mai nap is van. </p>
<p id="v29"><sup><small>29</small></sup>  A titkok az Úréi, a mi Istenünkéi; a kinyilatkoztatott dolgok pedig a miénk és a mi fiainké mind örökké, hogy e törvénynek minden ígéjét beteljesítsük. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Deuteronomy/28">Második Törvénykönyv - Fejezet 28</a></td>
        <td><a href="/hu/Bible/Deuteronomy/Index">Index</a></td>
        <td><a href="/hu/Bible/Deuteronomy/30">Második Törvénykönyv - Fejezet 30</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 29:12-15 <i>Szent fogadalmak és esküszövegek</i>: <a href="/hu/The_Urantia_Book/87#p6_9">Uk 87:6.9</a>. </li>
</ol>
</div>
