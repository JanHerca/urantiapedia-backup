<!--
title: Második Törvénykönyv - Fejezet 17
description: 
published: true
date: 2022-10-6T10:42:53Z
tags: bible, bible—deuteronomy
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Deuteronomy/16">Második Törvénykönyv - Fejezet 16</a></td>
        <td><a href="/hu/Bible/Deuteronomy/Index">Index</a></td>
        <td><a href="/hu/Bible/Deuteronomy/18">Második Törvénykönyv - Fejezet 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ne áldozzál az Úrnak, a te Istenednek olyan ökröt és juhot, a melyen valami fogyatkozás van, akármi hiba; mert útálatosság az az Úrnak, a te Istenednek. </p>
<p id="v2"><sup><small>2</small></sup>  Hogyha találtatik közötted valamelyikben a te kapuid közül, a melyeketek az Úr, a te Istened ád néked, vagy férfiú vagy asszony, a ki gonoszt cselekszik az Úrnak, a te Istenednek szemei elõtt, megszegvén az õ szövetségét; </p>
<p id="v3"><sup><small>3</small></sup>  És elmegy és szolgál idegen istenek és imádja azokat, akár a napot, akár a holdat, vagy akármelyet az égnek seregei közül, a melyet nem parancsoltam; </p>
<p id="v4"><sup><small>4</small></sup>  És megjelentetik néked, és meghallod: jól megtudakozd; és hogyha igaz, és bizonyos a dolog, és megtörtént ez az útálatosság Izráelben: </p>
<p id="v5"><sup><small>5</small></sup>  Akkor vidd ki azt a férfiút vagy azt az asszonyt, a ki azt a gonoszságot mívelte, a te kapuidba, (a férfiút vagy az asszonyt) és kövezd agyon õket, hogy meghaljanak. </p>
<p id="v6"><sup><small>6</small></sup>  Két tanú vagy három tanú szavára halállal lakoljon a halálra való; de egy tanú szavára meg ne haljon. </p>
<p id="v7"><sup><small>7</small></sup>  A tanúk keze legyen elsõ rajta, hogy megölettessék, és azután mind az egész nép keze. Így tisztítsd ki magad közül a gonoszt. </p>
<p id="v8"><sup><small>8</small></sup>  Ha megfoghatatlan valami elõtted, a mikor ítélned kell vér és vér között, ügy és ügy között, sérelem és sérelem között, vagy egyéb versengések között a te kapuidban: akkor kelj fel, és menj el arra a helyre, a melyet kiválaszt az Úr, a te Istened. </p>
<p id="v9"><sup><small>9</small></sup>  És menj be a Lévita-papokhoz és a bíróhoz, a ki lesz majd abban az idõben; és kérdezd meg õket és õk tudtul adják néked az ítéletmondást. </p>
<p id="v10"><sup><small>10</small></sup>  És annak a mondásnak értelme szerint cselekedjél, a melyet tudtul adnak néked azon a helyen, a melyet kiválaszt az Úr; és vigyázz, hogy mind a szerint cselekedjél, a mint tanítanak téged. </p>
<p id="v11"><sup><small>11</small></sup>  A törvény szerint cselekedjél, a melyre tanítanak téged, és az ítélet szerint, a melyet mondanak néked; el ne hajolj attól a mondástól, a melyet tudtul adnak néked, se jobbra, se balra. </p>
<p id="v12"><sup><small>12</small></sup>  Ha pedig elbizakodottságból azt cselekszi valaki, hogy nem hallgat a papra, a ki ott áll, szolgálván az Urat, a te Istenedet, vagy a bíróra: haljon meg az ilyen ember. Így tisztísd ki a gonoszt Izráelbõl. </p>
<p id="v13"><sup><small>13</small></sup>  És mind az egész nép hallja, és féljen, hogy elbizakodottan senki ne cselekedjék többé. </p>
<p id="v14"><sup><small>14</small></sup>  Mikor bemégy arra a földre, a melyet az Úr, a te Istened ád néked, és bírod azt, és lakozol abban, és ezt mondod: Királyt teszek magam fölé, miképen egyéb népek, a melyek körültem vannak: </p>
<p id="v15"><sup><small>15</small></sup>  Azt emeld magad fölé királyul, a kit az Úr, a te Istened választ. A te atyádfiai közül emelj magad fölé királyt; nem tehetsz magad fölé idegent, a ki nem atyádfia. </p>
<p id="v16"><sup><small>16</small></sup>  Csak sok lovat ne tartson, és a népet vissza ne vigye Égyiptomba, hogy lovat sokasítson, mivelhogy az Úr megmondta néktek: Ne térjetek többé vissza azon az úton! </p>
<p id="v17"><sup><small>17</small></sup>  Sok feleséget se tartson, hogy a szíve el ne hajoljon; se ezüstjét, se aranyát felettébb meg ne sokasítsa. </p>
<p id="v18"><sup><small>18</small></sup>  És mikor az õ országának királyi székére ül, írja le magának könyvbe e törvénynek mását a Lévita-papokéból. </p>
<p id="v19"><sup><small>19</small></sup>  És legyen az õ nála, és olvassa azt életének minden idejében, hogy tanulja félni az Urat, a te Istenedet, hogy megtartsa e törvénynek minden ígéjét, és e rendeléseket, hogy azokat cselekedje. </p>
<p id="v20"><sup><small>20</small></sup>  Fel ne fuvalkodjék az õ szíve az õ atyjafiai ellen, se el ne hajoljon a parancsolattól jobbra vagy balra, hogy hosszú ideig éljen az õ országában õ és az õ fiai Izráelben. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Deuteronomy/16">Második Törvénykönyv - Fejezet 16</a></td>
        <td><a href="/hu/Bible/Deuteronomy/Index">Index</a></td>
        <td><a href="/hu/Bible/Deuteronomy/18">Második Törvénykönyv - Fejezet 18</a></td>
      </tr>
    </tbody>
  </table>
</figure>
