<!--
title: Második Törvénykönyv - Fejezet 31
description: 
published: true
date: 2023-11-8T20:33:8Z
tags: bible, bible—deuteronomy
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Deuteronomy/30">
          <span class="mdi mdi-arrow-left-drop-circle"></span><span class="pl-2">Második Törvénykönyv - Fejezet 30</span>
        </a>
        </td>
        <td>
        <a href="/hu/Bible/Deuteronomy/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Deuteronomy/32">
          <span class="pr-2">Második Törvénykönyv - Fejezet 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  És méne Mózes, és ez ígéket mondotta vala az egész Izráelnek; </p>
<p id="v2"><sup><small>2</small></sup>  Monda pedig nékik: Száz és húsz esztendõs vagyok ma, nem járhatok többé ki és be: az Úr pedig azt mondá nékem: Nem mégy át ezen a Jordánon. </p>
<p id="v3"><sup><small>3</small></sup>  Az Úr, a te Istened maga megy át elõtted, õ pusztítja el e nemzeteket elõtted, hogy bírjad õket; Józsué az, a ki átmegy elõtted, a mint megmondotta az Úr. </p>
<p id="v4"><sup><small>4</small></sup>  És akképen cselekeszik azokkal az Úr, a miképen cselekedett Szíhonnal és Óggal az Emoreusok királyaival, és azoknak földjökkel, a melyeket elpusztított vala. </p>
<p id="v5"><sup><small>5</small></sup>  Ha azért elõtökbe adja õket az Úr, egészen a szerint a parancsolat szerint cselekedjetek velök, a mint parancsoltam néktek. </p>
<p id="v6"><sup><small>6</small></sup>  Legyetek erõsek és bátrak, ne féljetek és ne rettegjetek tõlök, mert az Úr, a te Istened maga megy veled; nem  marad el tõled, sem el nem hágy téged. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Szólítá azért Mózes Józsuét, és monda néki az egész Izráel szemei elõtt: Légy erõs és bátor, mert te mégy be e néppel a földre, a mely felõl megesküdt az Úr az õ atyáiknak, hogy nékik adja, és te osztod el azt nékik örökségül. </p>
<p id="v8"><sup><small>8</small></sup>  Az Úr, õ az, a ki elõtted megy, õ lesz te veled; el nem marad tõled, sem el nem hágy téged: ne félj és ne rettegj! </p>
<p id="v9"><sup><small>9</small></sup>  És megírá Mózes e törvényt, és adá azt a papoknak, a Lévi fiainak, a kik hordozzák az Úr szövetségének ládáját, és Izráel minden vénjének. </p>
<p id="v10"><sup><small>10</small></sup>  És megparancsolá nékik Mózes, mondván: A hetedik esztendõ végén, az elengedés esztendejének idejében, a sátorok innepén; </p>
<p id="v11"><sup><small>11</small></sup>  Mikor eljön az egész Izráel, hogy megjelenjék az Úr elõtt, a te Istened elõtt azon a helyen, a melyet kiválaszt: olvasd fel e törvényt az egész Izráel elõtt fülök hallására. </p>
<p id="v12"><sup><small>12</small></sup>  Gyûjtsd egybe a népet, a férfiakat, az asszonyokat, a kicsinyeket és a te jövevényedet, a ki a te kapuidon belõl van, hogy hallják és tanuljanak, és féljék az Urat, a ti Isteneteket, és tartsák meg és teljesítsék e törvénynek minden ígéjét. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  És az õ fiaik is, a kik nem tudják még, hallják és tanulják meg, hogy az Urat, a ti Isteneteket kell félni mind addig, a míg éltek azon a földön, a melyre általkeltek a Jordánon, hogy bírjátok azt. </p>
<p id="v14"><sup><small>14</small></sup>  Monda azután az Úr Mózesnek: Ímé elközelgettek a te napjaid, hogy meghalj; hívd elõ Józsuét, és álljatok fel a gyülekezetnek sátorában, hogy parancsolatokat adjak néki. Elméne azért Mózes és Józsué, és felállának a gyülekezet sátorában. </p>
<p id="v15"><sup><small>15</small></sup>  És megjelenék az Úr a sátorban, felhõoszlopban, és megálla a felhõoszlop a sátor nyílása felett, </p>
<p id="v16"><sup><small>16</small></sup>  És monda az Úr Mózesnek: Ímé te elaluszol a te atyáiddal, és ez a nép felkél, és idegen istenek után jár és paráználkodik azon a földön, a melyre bemegy, hogy lakozzék azon; és elhágy engem, és felbontja az én szövetségemet, a melyet én õ vele kötöttem. </p>
<p id="v17"><sup><small>17</small></sup>  De felgerjed az én haragom õ ellene azon a napon, és elhagyom õt, és elrejtem  az én orczámat õ elõle, hogy megemésztessék. És mikor utóléri a sok baj és nyomorúság, mondani fogja azon a napon: Avagy nem azért értek-é engem ezek a bajok, hogy nincsen az én Istenem én közöttem? </p>
<p id="v18"><sup><small>18</small></sup>  Én pedig valóban elrejtem az én orczámat azon a napon az õ minden gonoszsága miatt, a melyet cselekedett, mivelhogy más istenekhez fordult. </p>
<p id="v19"><sup><small>19</small></sup>  Most pedig írjátok fel magatoknak ez éneket, és tanítsd meg arra Izráel fiait; adjad azt szájokba, hogy legyen nékem ez ének bizonyságul Izráel fiai ellen. </p>
<p id="v20"><sup><small>20</small></sup>  Mert beviszem õt arra a földre, amely felõl megesküdtem az õ atyáinak, a tejjel és mézzel folyó földre; és eszik, jóllakik és meghízik, azután pedig  más istenekhez fordul, és azoknak szolgál, és meggyaláz engem, és felbontja az én szövetségemet. <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  Mikor pedig utóléri õt a sok baj és nyomorúság: akkor szóljon ez az ének elõtte bizonyságképen (mert nem megy feledésbe az õ maradékának szájából), mert tudom az õ gondolatát, a mely szerint cselekszik már most is, minekelõtte bevinném õt arra a földre, a mely felõl megesküdtem vala. </p>
<p id="v22"><sup><small>22</small></sup>  Megírá azért Mózes ezt az éneket azon a napon, és megtanítá arra Izráel fiait. </p>
<p id="v23"><sup><small>23</small></sup>  Azután parancsola az Úr Józsuénak, a Nún fiának, és monda: Légy erõs  és bátor, mert te viszed be Izráel fiait arra a földre, a mely felõl megesküdtem nékik; és én veled leszek. </p>
<p id="v24"><sup><small>24</small></sup>  Mikor pedig teljesen és mind végig beírta Mózes e törvény ígéit könyvbe: </p>
<p id="v25"><sup><small>25</small></sup>  Parancsola Mózes a lévitáknak, a kik hordozzák vala az Úr szövetségének ládáját, mondván: </p>
<p id="v26"><sup><small>26</small></sup>  Vegyétek e törvénykönyvet, és tegyétek ezt az Úrnak, a ti isteneteknek szövetségládája oldalához, és legyen ott ellened bizonyságul; </p>
<p id="v27"><sup><small>27</small></sup>  Mert én ismerem a te pártos voltodat, és kemény nyakadat. Ímé most is, holott még köztetek élek, pártot ütöttetek az Úr ellen; mennyivel inkább halálom után? </p>
<p id="v28"><sup><small>28</small></sup>  Gyûjtsétek én hozzám a ti törzseiteknek minden vénjét és a ti elõljáróitokat, hadd mondjam el ez ígéket az õ füleik hallására, és hadd hívjam bizonyságul ellenök a mennyet és földet. </p>
<p id="v29"><sup><small>29</small></sup>  Mert tudom, hogy halálom után mind inkább-inkább megromoltok és eltértek az útról, a melyet parancsoltam néktek; és utólér majd titeket a veszedelem a késõbbi idõben, mivelhogy gonoszt cselekesztek az Úrnak szemei elõtt, bosszantván õt kezeiteknek csinálmányával. </p>
<p id="v30"><sup><small>30</small></sup>  Azután elmondá Mózes Izráel egész gyülekezetének füle hallására ez éneknek ígéit, mind végig. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Deuteronomy/30">
          <span class="mdi mdi-arrow-left-drop-circle"></span><span class="pl-2">Második Törvénykönyv - Fejezet 30</span>
        </a>
        </td>
        <td>
        <a href="/hu/Bible/Deuteronomy/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Deuteronomy/32">
          <span class="pr-2">Második Törvénykönyv - Fejezet 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 31:6 <i>Isten soha nem hagyja magára Jézust</i>: <a href="/hu/The_Urantia_Book/157#p6_13">Uk 157:6.13</a>. </li>
  <li id="fn2"><a href="#cite2">↑</a> 31:6,8 <i>Nem hagy el</i>: <a href="/hu/The_Urantia_Book/3#p1_4">Uk 3:1.4</a>. </li>
  <li id="fn3"><a href="#cite3">↑</a> 31:12 <i>Idegenek a kapukon belül</i>: <a href="/hu/The_Urantia_Book/27#p4_3">Uk 27:4.3</a>. </li>
  <li id="fn4"><a href="#cite4">↑</a> 31:20 <i>Ettek és meghíztak</i>: <a href="/hu/The_Urantia_Book/165#p4_8">Uk 165:4.8</a>. </li>
</ol>
</div>
