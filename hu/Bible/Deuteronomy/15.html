<!--
title: Második Törvénykönyv - Fejezet 15
description: 
published: true
date: 2022-10-6T10:42:53Z
tags: bible, bible—deuteronomy
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Deuteronomy/14">Második Törvénykönyv - Fejezet 14</a></td>
        <td><a href="/hu/Bible/Deuteronomy/Index">Index</a></td>
        <td><a href="/hu/Bible/Deuteronomy/16">Második Törvénykönyv - Fejezet 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  A hetedik esztendõ végén elengedést mívelj. </p>
<p id="v2"><sup><small>2</small></sup>  Ez pedig az elengedésnek módja: Minden kölcsönadó ember engedje el, a mit kölcsönadott az õ felebarátjának; ne hajtsa be az õ felebarátján és atyjafián; mert elengedés hirdettetett az Úrért. </p>
<p id="v3"><sup><small>3</small></sup>  Az idegenen hajtsd be, de a mid a te atyádfiánál lesz, engedje el néki a te kezed. </p>
<p id="v4"><sup><small>4</small></sup>  De nem is lesz közötted szegény, mert igen megáld téged az Úr azon a földön, a melyet az Úr, a te Istened ád néked örökségül, hogy bírjad azt. </p>
<p id="v5"><sup><small>5</small></sup>  De csak úgy lesz ez, ha hallgatsz az Úrnak, a te Istenednek szavára, megtartván és teljesítvén mind azt a parancsolatot, a melyet én ma parancsolok néked. </p>
<p id="v6"><sup><small>6</small></sup>  Mert az Úr, a te Istened megáld téged, a miképen megmondotta néked; és sok népnek adsz zálogos kölcsönt, te pedig nem kérsz kölcsönt, és sok népen fogsz uralkodni, és te rajtad nem uralkodnak. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ha mégis szegénynyé lesz valaki a te atyádfiai közül valamelyikben a te kapuid közül a te földeden, a melyet az Úr, a te Istened ád néked: ne keményítsd meg a te szívedet, be se zárjad kezedet a te szegény atyádfia elõtt; </p>
<p id="v8"><sup><small>8</small></sup>  Hanem örömest nyisd meg a te kezedet néki, és örömest adj kölcsön néki, a mennyi elég az õ szükségére, a mi nélkül szûkölködik. </p>
<p id="v9"><sup><small>9</small></sup>  Vigyázz magadra, hogy ne legyen a te szívedben valami istentelenség, mondván: Közelget a hetedik esztendõ, az elengedésnek esztendeje; és elfordítsd szemedet a te szegény atyádfiától, hogy ne adj néki; mert õ ellened kiált az Úrhoz, és bûn lesz benned. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Bizonyára adj néki, és meg ne háborodjék azon a te szíved, mikor adsz néki; mert az ilyen dologért áld meg téged az Úr, a te Istened minden munkádban, és mindenben, a mire kezedet veted. </p>
<p id="v11"><sup><small>11</small></sup>  Mert a szegény nem fogy ki a földrõl, azért én parancsolom néked, mondván: Örömest nyisd meg kezedet a te szûkölködõ és  szegény atyádfiának a te földeden. </p>
<p id="v12"><sup><small>12</small></sup>  Hogyha eladja magát néked a te atyádfia, a zsidó férfi és zsidó asszony, és szolgál téged hat esztendeig: a hetedik esztendõben bocsássad õt szabadon mellõled. </p>
<p id="v13"><sup><small>13</small></sup>  És mikor szabadon bocsátod õt mellõled, ne bocsásd el õt üresen; </p>
<p id="v14"><sup><small>14</small></sup>  Hanem terheld meg õt bõven a te juhaidból, a te szérûdrõl, és a te sajtódból; a mivel megáldott téged az Úr, a te Istened, adj néki abból. </p>
<p id="v15"><sup><small>15</small></sup>  És emlékezzél meg róla, hogy te is szolga voltál Égyiptom földén, és megszabadított téged az Úr, a te Istened; azért parancsolom én ma ezt néked. </p>
<p id="v16"><sup><small>16</small></sup>  Ha pedig ezt mondja néked: Nem megyek el tõled, mert szeret téged és a te házadat, mivelhogy jól van néki te nálad dolga: </p>
<p id="v17"><sup><small>17</small></sup>  Akkor vedd az árat, és fúrd a fülébe és az ajtóba; és legyen szolgáddá mindvégig; így cselekedjél szolgálóleányoddal is. </p>
<p id="v18"><sup><small>18</small></sup>  Ne essék nehezedre, hogy szabadon bocsátod õt mellõled; (hiszen két annyi bérre valót szolgált néked hat éven át, mint a béres-munkás) és megáld téged az Úr, a te Istened mindenben, a mit cselekszel. </p>
<p id="v19"><sup><small>19</small></sup>  Barmaid és juhaid elsõ fajzásának minden hímjét az Úrnak, a te Istenednek szenteljed. Ne munkálkodjál a te tehenednek elsõ fajzásán, és meg ne nyírjad a te juhaidnak elsõ fajzását. </p>
<p id="v20"><sup><small>20</small></sup>  Az Úrnak, a te Istenednek színe elõtt edd meg azt esztendõrõl esztendõre, te és a te házad népe, azon a helyen, a melyet kiválaszt az Úr. </p>
<p id="v21"><sup><small>21</small></sup>  Hogyha valami fogyatkozás lesz benne; sánta vagy vak lesz, vagy akármely fogyatkozásban szenvedõ: meg ne áldozd azt az Úrnak, a te Istenednek. </p>
<p id="v22"><sup><small>22</small></sup>  A te kapuidon belõl edd meg azt; a tisztátalan és a tiszta egyaránt, mintha õz volna az vagy szarvas. </p>
<p id="v23"><sup><small>23</small></sup>  Csakhogy a vérét meg ne edd, hanem a földre öntsd azt, mint a vizet. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Deuteronomy/14">Második Törvénykönyv - Fejezet 14</a></td>
        <td><a href="/hu/Bible/Deuteronomy/Index">Index</a></td>
        <td><a href="/hu/Bible/Deuteronomy/16">Második Törvénykönyv - Fejezet 16</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 15:6 <i>Adj kölcsön sok nemzetnek</i>: <a href="/hu/The_Urantia_Book/96#p5_4">Uk 96:5.4</a>. </li>
  <li id="fn2"><a href="#cite2">↑</a> 15:9 <i>Gonosz szem</i>: <a href="/hu/The_Urantia_Book/87#p5_4">Uk 87:5.4</a>. </li>
</ol>
</div>
