<!--
title: Második Törvénykönyv - Fejezet 28
description: 
published: true
date: 2023-11-8T20:33:8Z
tags: bible, bible—deuteronomy
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Deuteronomy/27">
          <span class="mdi mdi-arrow-left-drop-circle"></span><span class="pl-2">Második Törvénykönyv - Fejezet 27</span>
        </a>
        </td>
        <td>
        <a href="/hu/Bible/Deuteronomy/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Deuteronomy/29">
          <span class="pr-2">Második Törvénykönyv - Fejezet 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ha pedig szorgalmatosan hallgatsz az Úrnak, a te Istenednek szavára, és megtartod és teljesíted minden õ parancsolatát, a melyeket én parancsolok ma néked: akkor e földnek minden népénél feljebbvalóvá tesz téged az Úr, a te Istened; <sup id="cite1"><a href="#fn1">[1]</a></sup> <sup id="cite11"><a href="#fn11">[11]</a></sup></p>
<p id="v2"><sup><small>2</small></sup>  És reád szállanak mind ez áldások, és megteljesednek rajtad, ha hallgatsz az Úrnak, a te Istenednek szavára. </p>
<p id="v3"><sup><small>3</small></sup>  Áldott leszesz a városban, és áldott leszesz a mezõben. </p>
<p id="v4"><sup><small>4</small></sup>  Áldott lesz a te méhednek gyümölcse és a te földednek gyümölcse, és a te barmodnak gyümölcse, a te teheneidnek fajzása és a te juhaidnak ellése. </p>
<p id="v5"><sup><small>5</small></sup>  Áldott lesz a te kosarad és a te sütõ tekenõd. </p>
<p id="v6"><sup><small>6</small></sup>  Áldott leszesz bejöttödben, és áldott leszesz kimentedben. </p>
<p id="v7"><sup><small>7</small></sup>  Az Úr megszalasztja elõtted a te ellenségeidet, a kik reád támadnak; egy úton jõnek ki reád, és hét úton futnak elõled. </p>
<p id="v8"><sup><small>8</small></sup>  Áldást parancsol melléd az Úr a te csûreidben és mindenben, a mire ráteszed kezedet; és megáld téged azon a földön, a melyet az Úr, a te Istened ád néked. </p>
<p id="v9"><sup><small>9</small></sup>  Az Úr felkészít téged magának szent néppé, a miképen megesküdt néked, ha megtartod az Úrnak, a te Istenednek parancsolatait, és az õ útain jársz. </p>
<p id="v10"><sup><small>10</small></sup>  És megérti majd a földnek minden népe, hogy az Úrnak nevérõl neveztetel, és félnek tõled. </p>
<p id="v11"><sup><small>11</small></sup>  És bõvölködõvé tesz téged az Úr minden jóban: a te méhednek gyümölcsében és a te földednek gyümülcsében, a te barmodnak gyümölcsébe azon a földön, a mely felõl megesküdt az Úr a te atyáidnak, hogy néked adja azt. </p>
<p id="v12"><sup><small>12</small></sup>  Megnyitja néked az Úr az õ drága kincsesházát, az eget, hogy esõt adjon a te földednek alkalmas idõben, és megáldja kezednek minden munkáját, és kölcsönt adsz sok népnek, te pedig nem veszesz kölcsönt. </p>
<p id="v13"><sup><small>13</small></sup>  És fejjé tesz téged az Úr és nem farkká, és mindinkább feljebbvaló leszesz és nem alábbvaló, ha hallgatsz az Úrnak, a te Istenednek parancsolataira, a melyeket én parancsolok ma néked, hogy tartsd meg és teljesítsd azokat; </p>
<p id="v14"><sup><small>14</small></sup>  És ha el nem térsz egyetlen ígétõl sem, a melyeket én parancsolok néktek, se jobbra se balra, járván idegen istenek után, hogy azokat tiszteljétek. </p>
<p id="v15"><sup><small>15</small></sup>  Ha pedig nem hallgatsz az Úrnak, a te Istenednek szavára, hogy megtartsad és teljesítsed minden parancsolatát és rendelését, a melyeket én parancsolok ma néked: reád jõnek mind ez átkok, és megteljesednek rajtad: <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Átkozott leszesz a városban, és átkozott a mezõn. </p>
<p id="v17"><sup><small>17</small></sup>  Átkozott lesz a te kosarad és a te sütõ tekenõd. </p>
<p id="v18"><sup><small>18</small></sup>  Átkozott lesz a te méhednek gyümölcse és a te földednek gyümölcse, a te teheneidnek fajzása és a te juhaidnak ellése. </p>
<p id="v19"><sup><small>19</small></sup>  Átkozott leszesz bejöttödben, és átkozott leszesz kimentedben. </p>
<p id="v20"><sup><small>20</small></sup>  Bocsát az Úr te reád átkot, bomlást és romlást mindenben, a mit kezdesz vagy cselekszel; mígnem eltöröltetel és mígnem gyorsasággal elveszesz a te cselekedeteidnek gonoszsága miatt, a melyekkel elhagytál engem. </p>
<p id="v21"><sup><small>21</small></sup>  Hozzád ragasztja az Úr a döghalált, mígnem elemészt téged arról a földrõl, a melyre bemégy, hogy bírjad azt. </p>
<p id="v22"><sup><small>22</small></sup>  Megver téged az Úr szárazbetegséggel hidegleléssel, gyulasztó és izzasztó betegséggel, aszálylyal és szárazsággal és ragyával; és üldöznek téged, mígnem elveszesz. </p>
<p id="v23"><sup><small>23</small></sup>  Eged, a mely fejed felett van, rézzé, a föld pedig, a mely lábad alatt van, vassá válik. </p>
<p id="v24"><sup><small>24</small></sup>  Az Úr esõ helyett port és hamut ád a te földedre; az égbõl száll reád, mígnem elpusztulsz. </p>
<p id="v25"><sup><small>25</small></sup>  Az Úr megszalaszt téged a te ellenségeid elõtt; egy úton mégy ki õ reá, és hét úton futsz elõtte, és a föld minden országának rettentésére leszel. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  És eledelévé lesz a te holttested az ég minden madarának és a föld vadainak, és nem lesz, a ki elûzze azokat. </p>
<p id="v27"><sup><small>27</small></sup>  Megver téged az Isten Égyiptomnak fekélyével, és sülylyel, varral és viszketegséggel, a melyekbõl ki nem gyógyíttathatol. </p>
<p id="v28"><sup><small>28</small></sup>  Megver téged az Úr tébolyodással, vaksággal és elme-zavarodással; </p>
<p id="v29"><sup><small>29</small></sup>  És tapogatni fogsz délben, a mint tapogat a vak a setétségben; és szerencsétlen leszel a te útaidban, sõt elnyomott és kifosztott leszel minden idõben, és nem lesz, a ki megszabadítson. </p>
<p id="v30"><sup><small>30</small></sup>  Feleséget jegyzesz magadnak, de más férfi hál azzal; házat építesz, de nem lakol benne; szõlõt ültetsz, de nem veszed annak hasznát. </p>
<p id="v31"><sup><small>31</small></sup>  A te ökröd szemed elõtt vágatik le, és nem eszel abból; a te szamarad elragadtatik elõled, és nem tér vissza hozzád; a te juhaid ellenségeidnek adatnak, és nem lesz, a ki megszabadítson. </p>
<p id="v32"><sup><small>32</small></sup>  A te fiaid és leányaid más népnek adatnak, és a te szemeid néznek és epekednek utánok egész napon, és nem lesz erõ a te kezedben. </p>
<p id="v33"><sup><small>33</small></sup>  A te földednek gyümölcsét, és minden fáradságos szerzeményedet oly nép emészti fel, a melyet nem ismertél, sõt elnyomott és megnyomorított leszel minden idõben. </p>
<p id="v34"><sup><small>34</small></sup>  És megtébolyodol a látványtól, a melyet látni fognak a te szemeid. </p>
<p id="v35"><sup><small>35</small></sup>  Megver téged az Úr gonosz kelésekkel a te térdeiden és czombjaidon, a melyekbõl ki nem gyúgyíttathatol, talpadtól fogva a koponyádig. </p>
<p id="v36"><sup><small>36</small></sup>  Az Úr elvisz téged és a te királyodat, a kit magad fölé emelsz, oly nép közé, a melyet nem ismertél sem te, sem a te atyáid; és szolgálni fogsz ott idegen isteneket: fát és követ. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  És iszonyattá, példabeszéddé és gúnynyá leszel minden népnél, a melyek közé elûz téged az Úr. </p>
<p id="v38"><sup><small>38</small></sup>  Sok magot viszel ki a mezõre, de keveset takarsz be, mert felemészti azt a sáska. </p>
<p id="v39"><sup><small>39</small></sup>  Szõlõket ültetsz és míveled azokat, de bort nem iszol, meg sem szeded, mert elemészti azokat a féreg. </p>
<p id="v40"><sup><small>40</small></sup>  Olajfáid lesznek minden határodban, de nem kened magadat olajjal, mert olajfádnak gyümölcse lehull. </p>
<p id="v41"><sup><small>41</small></sup>  Fiakat és leányokat nemzesz, de nem lesznek tiéid; mert fogságra jutnak. <sup id="cite5"><a href="#fn5">[5]</a></sup></p>
<p id="v42"><sup><small>42</small></sup>  Minden fádat és földednek minden gyümölcsét megemészti a sáska. </p>
<p id="v43"><sup><small>43</small></sup>  A jövevény, a ki közötted van, feljebb-feljebb emelkedik feletted, te pedig alább-alább szállasz. <sup id="cite6"><a href="#fn6">[6]</a></sup></p>
<p id="v44"><sup><small>44</small></sup>  Õ fog néked kölcsönt adni, és nem te kölcsönzöl néki; õ fej lesz, te pedig fark leszel. </p>
<p id="v45"><sup><small>45</small></sup>  És ez átkok mind reád szállanak, és üldöznek téged és megteljesednek rajtad, míglen elpusztulsz; mert nem hallgattál az Úrnak, a te Istenednek szavára, hogy megtartottad volna az õ parancsolatait és rendeléseit, a melyeket parancsolt néked; <sup id="cite7"><a href="#fn7">[7]</a></sup></p>
<p id="v46"><sup><small>46</small></sup>  És rajtad lesznek jelül és csudául, és a te magodon mind örökké. </p>
<p id="v47"><sup><small>47</small></sup>  A miatt, hogy nem szolgáltad az Urat, a te Istenedet örömmel és jó szívvel, mindennel bõvölködvén: </p>
<p id="v48"><sup><small>48</small></sup>  Szolgálod majd a te ellenségeidet, a kiket reád bocsát az Úr, éhen és szomjan, mezítelen és mindennek szûkiben; és vasigát vet a te nyakadra, míglen elpusztít téged. </p>
<p id="v49"><sup><small>49</small></sup>  Hoz az Úr ellened népet meszszünnen, a földnek szélérõl, nem különben, a mint repül a  sas; oly népet, a melynek nyelvét nem érted; </p>
<p id="v50"><sup><small>50</small></sup>  Vad tekintetû népet, a mely nem tiszteli a vén embert, és a gyermeknek nem kedvez: </p>
<p id="v51"><sup><small>51</small></sup>  És felemészti a te barmodnak tenyészését és a te földednek gyümölcsét, mígnem kipusztulsz; a mely nem hágy néked a te gabonádból, borodból, olajodból, és a te teheneidnek fajzásából, juhaidnak ellésébõl, mígnem kiveszít téged. </p>
<p id="v52"><sup><small>52</small></sup>  És megszáll téged minden városodban, míglen leomolnak a te magas és erõs kõfalaid, a melyekben bízol, minden te földeden: megszáll téged minden városodban, minden te földeden, a melyet az Úr, a te Istened ád néked. <sup id="cite8"><a href="#fn8">[8]</a></sup></p>
<p id="v53"><sup><small>53</small></sup>  És megeszed a te méhednek gyümölcsét, a te fiaidnak és leányidnak húsát, a kiket ád néked az Úr, a te Istened - a megszállás és szorongattatás alatt, a melylyel megszorongat téged a te ellenséged. </p>
<p id="v54"><sup><small>54</small></sup>  A te közötted való finnyás és igen kedvére nevekedett férfi is irígy szemmel tekint az õ atyjafiára, az õ szeretett feleségére és fiainak maradékrészére, a kik megmaradtak még. <sup id="cite9"><a href="#fn9">[9]</a></sup></p>
<p id="v55"><sup><small>55</small></sup>  Hogy ne kelljen adnia azok közül senkinek az õ fiainak húsából, a mit eszik, mivelhogy semmi egyebe nem marad a megszállás és szorongattatás alatt, a melylyel megszorongat téged a te ellenséged minden városodban. </p>
<p id="v56"><sup><small>56</small></sup>  A közötted való finnyás és kedvére nevekedett asszony (a ki meg se próbálta talpát a földre bocsátani az elkényesedés és finnyásság miatt) irígy szemmel tekint az õ szeretett férjére, fiára, leányára. </p>
<p id="v57"><sup><small>57</small></sup>  Az õ mássa miatt, a mely elmegy tõle és gyermekei miatt, a kiket megszül; mert megeszi ezeket titkon, mikor mindenbõl kifogy, a megszállás és szorongattatás alatt, a melylyel megszorongat téged a te ellenséged a te városaidban. </p>
<p id="v58"><sup><small>58</small></sup>  Hogyha meg nem tartod és nem teljesíted e törvény minden ígéjét, a melyek meg vannak írva e könyvben, hogy féljed e dicsõséges és rettenetes nevet, az Úrét, a te Istenedét: <sup id="cite10"><a href="#fn10">[10]</a></sup></p>
<p id="v59"><sup><small>59</small></sup>  Csudálatosakká teszi az Úr a te csapásaidat, és a te magodnak csapásait: nagy és maradandó csapásokká, gonosz és maradandó betegségekké. </p>
<p id="v60"><sup><small>60</small></sup>  És reád fordítja Égyiptomnak minden nyavalyáját, a melyektõl irtóztál vala, és hozzád ragadnak azok. </p>
<p id="v61"><sup><small>61</small></sup>  Mindazt a betegséget és mindazt a csapást is, a melyek nincsenek megírva e törvénynek könyvében, reád rakja az Úr, míglen kipusztulsz. </p>
<p id="v62"><sup><small>62</small></sup>  És kevesen maradtok meg, a kik annak elõtte oly sokan  voltatok, mint az égnek csillagai; mivelhogy nem hallgattál az Úrnak, a te Istenednek szavára. </p>
<p id="v63"><sup><small>63</small></sup>  És a miképen örvendezett az Úr rajtatok, hogy jót tett veletek és megsokasított titeket: akképen fog örvendezni az Úr rajtatok, hogy kiveszt és kipusztít titeket; és ki fogtok gyomláltatni arról a földrõl, a melyre te bemégy, hogy bírjad azt. </p>
<p id="v64"><sup><small>64</small></sup>  És szétszór téged az Úr minden nép közé, a földnek egyik végétõl a földnek másik végéig; és szolgálni fogsz ott idegen isteneket, a kiket sem te nem ismertél, sem a te atyáid: fát és követ. </p>
<p id="v65"><sup><small>65</small></sup>  De e nemzetek között sem pihensz meg, és nem lesz a te talpadnak nyugodalma; mert rettegõ szívet, epedõ szemeket és sóvárgó lelket ád ott néked az Úr. </p>
<p id="v66"><sup><small>66</small></sup>  És a te életed kétséges lesz majd elõtted: és rettegni fogsz éjjel és nappal, és nem bízol életedben. </p>
<p id="v67"><sup><small>67</small></sup>  Reggel azt mondod: Bárcsak estve volna! estve pedig azt mondod: Bárcsak reggel volna! - a te szívednek rettegései miatt, a melylyel rettegsz, és a te szemeidnek látása miatt, a melyet látsz. </p>
<p id="v68"><sup><small>68</small></sup>  És visszavisz téged az Úr Égyiptomba hajókon, azon az úton, a melyrõl azt mondtam néked, hogy nem fogod azt többé meglátni! És áruljátok ott magatokat a ti ellenségeiteknek szolgákul és szolgálóleányokul, de nem lesz, a ki megvegyen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Deuteronomy/27">
          <span class="mdi mdi-arrow-left-drop-circle"></span><span class="pl-2">Második Törvénykönyv - Fejezet 27</span>
        </a>
        </td>
        <td>
        <a href="/hu/Bible/Deuteronomy/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Deuteronomy/29">
          <span class="pr-2">Második Törvénykönyv - Fejezet 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Hivatkozások</h2>
<div style="column-width: 30em;">
<ol>
  <li id="fn1"><a href="#cite1">↑</a> 28:1-8 <i>Jób: Isten áldja a híveket</i>: <a href="/hu/The_Urantia_Book/148#p6_2">Uk 148:6.2</a>. </li>
  <li id="fn2"><a href="#cite2">↑</a> 28:15 <i>Ha nem hallgatsz Istenre, átkok</i>: <a href="/hu/The_Urantia_Book/152#p2_1">Uk 152:2.1</a>. </li>
  <li id="fn3"><a href="#cite3">↑</a> 28:25 <i>Lecsapott az ellenség</i>: <a href="/hu/The_Urantia_Book/152#p2_1">Uk 152:2.1</a>. </li>
  <li id="fn4"><a href="#cite4">↑</a> 28:36-37 <i>Legyen szállóige</i>: <a href="/hu/The_Urantia_Book/152#p2_1">Uk 152:2.1</a>. </li>
  <li id="fn5"><a href="#cite5">↑</a> 28:41 <i>Fiai/lányai fogságban</i>: <a href="/hu/The_Urantia_Book/153#p2_1">Uk 153:2.1</a>. </li>
  <li id="fn6"><a href="#cite6">↑</a> 28:43 <i>Idegenek kerülnek hatalomra</i>: <a href="/hu/The_Urantia_Book/153#p2_1">Uk 153:2.1</a>. </li>
  <li id="fn7"><a href="#cite7">↑</a> 28:45-50 <i>A büntetés kimondva</i>: <a href="/hu/The_Urantia_Book/153#p2_1">Uk 153:2.1</a>. </li>
  <li id="fn8"><a href="#cite8">↑</a> 28:52-53 <i>Degradáció előre látható</i>: <a href="/hu/The_Urantia_Book/153#p2_1">Uk 153:2.1</a>. </li>
  <li id="fn9"><a href="#cite9">↑</a> 28:54,56 <i>Gonosz szem</i>: <a href="/hu/The_Urantia_Book/87#p5_4">Uk 87:5.4</a>. </li>
  <li id="fn10"><a href="#cite10">↑</a> 28:58 <i>Félelmetes</i>: <a href="/hu/The_Urantia_Book/96#p4_5">Uk 96:4.5</a>. </li>
  <li id="fn11"><a href="#cite11">↑</a> 28 <i>Isten öl, ha nem engedelmeskedsz</i>: <a href="/hu/The_Urantia_Book/96#p5_6">Uk 96:5.6</a>. </li>
</ol>
</div>
