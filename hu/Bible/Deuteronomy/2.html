<!--
title: Második Törvénykönyv - Fejezet 2
description: 
published: true
date: 2022-10-6T10:42:53Z
tags: bible, bible—deuteronomy
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Deuteronomy/1">Második Törvénykönyv - Fejezet 1</a></td>
        <td><a href="/hu/Bible/Deuteronomy/Index">Index</a></td>
        <td><a href="/hu/Bible/Deuteronomy/3">Második Törvénykönyv - Fejezet 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Annakutána megfordulánk, és indulánk a pusztába a Veres tenger felé, a miképen szólott vala nékem az Úr, és kerülgettük a Szeir hegyét sok ideig. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  De szóla az Úr nékem, mondván: </p>
<p id="v3"><sup><small>3</small></sup>  Elég már e hegyet kerülgetnetek, forduljatok észak felé. </p>
<p id="v4"><sup><small>4</small></sup>  Parancsolj azért a népnek, mondván: Mikor általmentek a ti atyátokfiainak, az Ézsau fiainak határán, a kik Szeirben lakoznak: jóllehet félnek tõletek, mindazáltal igen vigyázzatok! </p>
<p id="v5"><sup><small>5</small></sup>  Ne ingereljétek õket, mert nem adok az õ földjükbõl néktek egy talpalatnyit sem; mert Ézsaúnak adtam a Szeir hegyét örökségül. </p>
<p id="v6"><sup><small>6</small></sup>  Pénzen vásároljatok tõlük enni valót, hogy egyetek, és vizet is pénzen vegyetek tõlük, hogy igyatok, </p>
<p id="v7"><sup><small>7</small></sup>  Mert az Úr, a te Istened megáldott téged a te kezednek minden munkájában; tudja, hogy e nagy pusztaságon jársz; immár negyven esztendeje veled van az Úr, a te Istened; nem szûkölködtél semmiben. </p>
<p id="v8"><sup><small>8</small></sup>  És általmenénk a mi atyánkfiai között, az Ézsaú fiai között, a kik lakoznak vala Szeirben, a síkság útján Eláthtól és Éczjon-Gebertõl fogva. Aztán megfordulánk és általmenénk a Moáb pusztájának útjára. </p>
<p id="v9"><sup><small>9</small></sup>  És monda az Úr nékem: Ne hadakozzál Moáb ellen, és ne ingereld azt hadra, mert nem adok az õ földébõl néked semmi örökséget; mert a Lót fiainak adtam Art örökségül. </p>
<p id="v10"><sup><small>10</small></sup>  (Az Emeusok laktak abban annak elõtte, nagy nép, sok és szálas, mint az Anákok. </p>
<p id="v11"><sup><small>11</small></sup>  Óriásoknak állíttatnak vala azok is, mint az Anákok, és a Moábiták Emeknek hívták õket. </p>
<p id="v12"><sup><small>12</small></sup>  Szeirben pedig Horeusok laktak az elõtt, a kiket az Ézsaú fiai kiûztek, és kiirtottak színök elõl, és azoknak helyén laktak, a miképen cselekedék Izráel is az õ örökségének földén, a melyet adott néki az Úr.) </p>
<p id="v13"><sup><small>13</small></sup>  Most keljetek fel, és menjetek át a Záred patakán; és átkelénk a Záred patakán. </p>
<p id="v14"><sup><small>14</small></sup>  Az idõ pedig, a melyet eljáránk Kádes-Barneától, míg általmenénk a Záred patakán, harmincznyolcz esztendõ, a mely alatt kiveszett a hadra való férfiak egész nemzetsége a táborból, a mint megesküdt vala az Úr nékik. </p>
<p id="v15"><sup><small>15</small></sup>  E felett az Úrnak keze is vala õ rajtok, hogy elveszítse õket a táborból az õ kipusztulásukig. </p>
<p id="v16"><sup><small>16</small></sup>  És lõn, hogy a mint a hadakozó férfiak mind elpusztulának, kihalván a nép közül. </p>
<p id="v17"><sup><small>17</small></sup>  Így szóla az Úr nékem, mondván: </p>
<p id="v18"><sup><small>18</small></sup>  Ma te általmégy a Moáb határán Ar felé, </p>
<p id="v19"><sup><small>19</small></sup>  És mikor közel jutsz az Ammon fiaihoz, ne háborgasd õket, ne is ingereld õket, mert nem adok néked az Ammon fiainak földjébõl örökséget, mert a Lót fiainak adtam azt örökségül. </p>
<p id="v20"><sup><small>20</small></sup>  (Óriások földének tartották azt is; óriások laktak azon régenten, a kiket az Ammoniták Zanzummoknak hívtak. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Ez a nép nagy, sok és szálas volt, valamint az Anákok, de kivesztette õket az Úr azok színe elõl, hogy bírják azoknak örökségét, és lakjanak azoknak helyén; </p>
<p id="v22"><sup><small>22</small></sup>  A miképen cselekedett az Ézsaú fiaival is, a kik Szeir hegyén laknak, a mikor kiveszté elõlök a Horeusokat, hogy bírják azoknak örökségét, és lakjanak azoknak helyén mind e mai napig. </p>
<p id="v23"><sup><small>23</small></sup>  Az Avveusokat, a kik falvakban laknak vala Gázáig, kiirtották a Káftoreusok a kik kijöttek volt Káftorból, és lakának azoknak helyén.) </p>
<p id="v24"><sup><small>24</small></sup>  Keljetek fel azért, induljatok, menjetek át az Arnon patakán; lásd: kezedbe adtam Szihont, Hesbonnak királyát: az Emoreust, és annak földét; kezdj hozzá, foglald el azt, és hadakozzál õ ellene. </p>
<p id="v25"><sup><small>25</small></sup>  E napon kezdem rábocsátani a népekre, hogy féljenek és rettegjenek tõled az egész ég alatt, és a kik híredet hallják, rendüljenek meg és reszkessenek te elõtted. </p>
<p id="v26"><sup><small>26</small></sup>  És követeket küldék a Kedemót pusztából Szihonhoz, Hesbon királyához békességes beszéddel ezt izenvén: </p>
<p id="v27"><sup><small>27</small></sup>  Hadd menjek át a te földeden! Útról-útra megyek, nem térek le se jobbra, se balra. </p>
<p id="v28"><sup><small>28</small></sup>  Eleséget pénzen adj nékem, hogy egyem; vizet is pénzen adj nékem, hogy igyam; csak gyalog hadd megyek át: </p>
<p id="v29"><sup><small>29</small></sup>  A miképen cselekedtek én velem az Ézsaú fiai, a kik Szeirben laknak; és a Moábiták, a kik Arban laknak; míglen átmegyek a Jordánon arra a földre, a melyet az Úr, a mi Istenünk ád nékünk! </p>
<p id="v30"><sup><small>30</small></sup>  De nem akarta Szihon, Hesbon királya, hogy átmenjünk õ rajta, mert megkeményítette volt az Úr, a te Istened az õ lelkét, és engedetlenné tette az Õ szívét, hogy a te kezedbe adja õt, a mint nyilván van e mai napon. </p>
<p id="v31"><sup><small>31</small></sup>  Monda pedig az Úr nékem: Lásd: elkezdem átadni néked Szihont és az õ földét; kezdj hozzá, foglald el azt, hogy az õ földe örököd legyen. </p>
<p id="v32"><sup><small>32</small></sup>  És kijöve Szihon mi elõnkbe minden népével, hogy megvívjon velünk Jahácznál. </p>
<p id="v33"><sup><small>33</small></sup>  De az Úr, a mi Istenünk kezünkbe adá õt, és levertük õt és az õ fiait és minden õ népét. </p>
<p id="v34"><sup><small>34</small></sup>  És elfoglaltuk minden õ városát abban az idõben, és fegyverre hánytuk az egész várost: férfiakat, asszonyokat, és kisdedeket; nem hagytunk menekülni senkit. </p>
<p id="v35"><sup><small>35</small></sup>  De a barmokat prédára vetettük közöttünk, és a városokból való ragadományokat, a melyeket elfoglaltunk volt. </p>
<p id="v36"><sup><small>36</small></sup>  Aróertõl fogva, a mely van az Arnon patakának partján, és a völgyben lévõ várostól fogva Gileádig, egy város sem volt, a melylyel ne bírtunk volna. Mind azokat az Úr, a mi Istenünk adta a mi kezünkbe. </p>
<p id="v37"><sup><small>37</small></sup>  De az Ammon fiainak földéhez nem közeledtél, sem a Jabbók patak egész oldalához, sem a hegyen lévõ városokhoz, sem semmi olyanhoz, a melyektõl  eltiltott téged az Úr, a mi Istenünk. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Deuteronomy/1">Második Törvénykönyv - Fejezet 1</a></td>
        <td><a href="/hu/Bible/Deuteronomy/Index">Index</a></td>
        <td><a href="/hu/Bible/Deuteronomy/3">Második Törvénykönyv - Fejezet 3</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 2:1-7 <i>„Isten mondta”</i>: <a href="/hu/The_Urantia_Book/156#p5_4">Uk 156:5.4</a>. </li>
  <li id="fn2"><a href="#cite2">↑</a> 2:20 <i>Óriások földje</i>: <a href="/hu/The_Urantia_Book/77#p2_3">Uk 77:2.3</a>. </li>
</ol>
</div>
