<!--
title: Jeremiás - Fejezet 10
description: 
published: true
date: 2023-11-8T20:33:9Z
tags: bible, bible—jeremiah
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Jeremiah/9">
          <span class="mdi mdi-arrow-left-drop-circle"></span><span class="pl-2">Jeremiás - Fejezet 9</span>
        </a>
        </td>
        <td>
        <a href="/hu/Bible/Jeremiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Jeremiah/11">
          <span class="pr-2">Jeremiás - Fejezet 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Halljátok meg a szót, a mit az Úr szól néktek, Izráel háza! </p>
<p id="v2"><sup><small>2</small></sup>  Ezt mondja az Úr: A pogányok útját el ne tanuljátok, és az égi jelektõl ne féljetek, mert a pogányok félnek azoktól! </p>
<p id="v3"><sup><small>3</small></sup>  Mert a népek bálványai csupa hiábavalóság, hiszen az erdõ fájából vágják azt; ács-mester kezei készítik bárddal. </p>
<p id="v4"><sup><small>4</small></sup>  Ezüsttel és aranynyal megékesíti azt, szegekkel és põrölyökkel megerõsítik, hogy le ne essék. </p>
<p id="v5"><sup><small>5</small></sup>  Olyanok, mint az egyenes pálmafa, és nem beszélnek; viszik-hordják õket, mert mozdulni nem tudnak. Ne féljetek tõlök, mert nem tehetnek rosszat; de jót tenni se képesek! </p>
<p id="v6"><sup><small>6</small></sup>  Nincs hozzád hasonló, Uram! Nagy vagy és nagy a te neved a te hatalmadért! <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ki ne félne tõled, nemzetek királya? Bizony tiéd a tisztelet, mert a nemzetek minden bölcse közt és azok minden országában sincs hozzád hasonló! </p>
<p id="v8"><sup><small>8</small></sup>  Mind egyig balgatagok és bolondok; hiábavalóságokra tanít; fa az. </p>
<p id="v9"><sup><small>9</small></sup>  Társisból hozott lapított ezüst és Ofirból való arany; az ácsnak és az ötvös kezének munkája; öltözetök kék és piros bíbor; mersterek munkája valahány. </p>
<p id="v10"><sup><small>10</small></sup>  De az Úr igaz Isten, élõ Isten õ, és örökkévaló király; az õ haragja elõtt reszket  a föld, és a nemzetek nem szenvedhetik el az õ felindulását. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  (Mondjátok meg hát nékik: Az istenek, a kik az eget és földet nem alkották, el fognak veszni e földrõl és az ég alól!) <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Õ teremtette a földet az õ erejével, õ alkotta a világot az õ bölcseségével, és õ terjesztette ki az egeket az õ értelmével. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Szavára víz-zúgás támad az égben, és felhõk emelkednek fel a föld határairól; villámlásokat készít az esõnek, és kihozza a szelet az õ rejtekhelyébõl. <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  Minden ember bolonddá lett, tudomány nélkül, minden ötvös megszégyenül az õ öntött képével, mert hazugság az õ öntése, és nincsen azokban lélek. </p>
<p id="v15"><sup><small>15</small></sup>  Hiábavalók azok, nevetségre való munka, elvesznek az õ megfenyíttetésök idején! </p>
<p id="v16"><sup><small>16</small></sup>  Nem ilyen a Jákób része, mint ezek; mert a mindenség alkotója õ, és Izráel az õ örökségének pálczája; Seregek Ura az õ neve! <sup id="cite6"><a href="#fn6">[6]</a></sup></p>
<p id="v17"><sup><small>17</small></sup>  Gyûjtsd össze a földrõl a te árúidat, a ki erõsített városban lakozol! </p>
<p id="v18"><sup><small>18</small></sup>  Mert ezt mondja az Úr: Ímé, én elvetem ezúttal e föld lakosait, és megsanyargatom õket, hogy megtaláljanak. </p>
<p id="v19"><sup><small>19</small></sup>  Jaj nékem az én romlásom miatt, gyógyíthatatlan az én sebem! De azt mondom mégis: Bizony ilyen az én vereségem, és szenvedem azt! </p>
<p id="v20"><sup><small>20</small></sup>  Sátorom elpusztíttatott, köteleim mind elszakadoztak, fiaim elszakadtak tõlem és oda vannak õk; nincs többé, a ki kifeszítse sátoromat, és felvonja kárpitjaimat! </p>
<p id="v21"><sup><small>21</small></sup>  Mert oktalanok voltak a pásztorok, és nem keresték az Urat; ezért nem lettek szerencsésekké, és minden nyájuk szétszóratott. </p>
<p id="v22"><sup><small>22</small></sup>  A hír hangja ímé megjött, és nagy zúgás kél észak földe felõl, hogy pusztává tegyék Júdának városait, és sakálok  tanyájává. </p>
<p id="v23"><sup><small>23</small></sup>  Tudom Uram, hogy az embernek nincs hatalmában az õ útja, és egyetlen járókelõ sem teheti, hogy irányozza a maga lépését! </p>
<p id="v24"><sup><small>24</small></sup>  Fenyíts meg engem, Uram, de mértékkel, nem haragodban, hogy szét ne morzsolj engem! </p>
<p id="v25"><sup><small>25</small></sup>  Öntsd ki haragodat ama nemzetekre, a melyek nem ismernek téged, és ama nemzetségekre, a melyek nem hívják segítségül a te nevedet; mert megették Jákóbot, bizony megették õt, és elemésztették õt, és lakóhelyét elpusztították! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Jeremiah/9">
          <span class="mdi mdi-arrow-left-drop-circle"></span><span class="pl-2">Jeremiás - Fejezet 9</span>
        </a>
        </td>
        <td>
        <a href="/hu/Bible/Jeremiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Jeremiah/11">
          <span class="pr-2">Jeremiás - Fejezet 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 10:6-7 <i>Minden nemzet Istene</i>: <a href="/hu/The_Urantia_Book/97#p6_2">Uk 97:6.2</a>. </li>
  <li id="fn2"><a href="#cite2">↑</a> 10:10 <i>Az ország mint jelenvaló valóság</i>: <a href="/hu/The_Urantia_Book/170#p1_2">Uk 170:1.2</a>. </li>
  <li id="fn3"><a href="#cite3">↑</a> 10:11-12 <i>Isten mint az ég, a föld teremtője</i>: <a href="/hu/The_Urantia_Book/0#p2_9">Uk 0:2.9</a>.  <i>Isten teremtette az eget és a földet</i>: <a href="/hu/The_Urantia_Book/131#p2_2">Uk 131:2.2</a>.  <i>Isten teremtette</i>: <a href="/hu/The_Urantia_Book/95#p5_9">Uk 95:5.9</a>.  <i>Isten teremtett mindent</i>: <a href="/hu/The_Urantia_Book/6#p1_3">Uk 6:1.3</a>.  <i>Hűséges és isteni Teremtő</i>: <a href="/hu/The_Urantia_Book/2#p1_2">Uk 2:1.2</a>.  <i>Isten teremtette az eget és a földet</i>: <a href="/hu/The_Urantia_Book/92#p6_6">Uk 92:6.6</a>.  <i>A Teremtő</i>: <a href="/hu/The_Urantia_Book/131#p10_6">Uk 131:10.6</a>.  <i>Isten teremtette az eget és a földet</i>: <a href="/hu/The_Urantia_Book/1#p0_1">Uk 1:0.1</a>.  <i>Egyetemes Teremtő</i>: <a href="/hu/The_Urantia_Book/142#p3_7">Uk 142:3.7</a>.  <i>Az ég és a föld teremtője</i>: <a href="/hu/The_Urantia_Book/128#p1_10">Uk 128:1.10</a>.  <i>Isten teremtett minden dolgot és lényt</i>: <a href="/hu/The_Urantia_Book/131#p10_2">Uk 131:10.2</a>. </li>
  <li id="fn4"><a href="#cite4">↑</a> 10:12 <i>Isten mindenható</i>: <a href="/hu/The_Urantia_Book/131#p10_3">Uk 131:10.3</a>.  <i>Isten ereje</i>: <a href="/hu/The_Urantia_Book/1#p1_4">Uk 1:1.4</a>.  <i>Az erő</i>: <a href="/hu/The_Urantia_Book/131#p10_6">Uk 131:10.6</a>.  <i>Mindenható</i>: <a href="/hu/The_Urantia_Book/142#p3_7">Uk 142:3.7</a>. </li>
  <li id="fn5"><a href="#cite5">↑</a> 10:13 <i>Nemkívánatos eső</i>: <a href="/hu/The_Urantia_Book/85#p4_3">Uk 85:4.3</a>. </li>
  <li id="fn6"><a href="#cite6">↑</a> 10:16 <i>Minden dolgok forrása</i>: <a href="/hu/The_Urantia_Book/3#p2_5">Uk 3:2.5</a>. </li>
</ol>
</div>
