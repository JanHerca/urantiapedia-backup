<!--
title: Jeremiás - Fejezet 33
description: 
published: true
date: 2022-10-6T10:42:54Z
tags: bible, bible—jeremiah
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Jeremiah/32">Jeremiás - Fejezet 32</a></td>
        <td><a href="/hu/Bible/Jeremiah/Index">Index</a></td>
        <td><a href="/hu/Bible/Jeremiah/34">Jeremiás - Fejezet 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Másodszor is szóla az Úr Jeremiásnak, mikor õ még fogva vala a tömlöcz pitvarában, mondván: </p>
<p id="v2"><sup><small>2</small></sup>  Ezt mondja az Úr, a ki megteszi azt, az Úr, a ki megvalósítja azt, hogy megerõsítse azt, Úr az õ neve. </p>
<p id="v3"><sup><small>3</small></sup>  Kiálts hozzám és megfelelek, és nagy dolgokat mondok néked, és megfoghatatlanokat, a melyeket nem tudsz. </p>
<p id="v4"><sup><small>4</small></sup>  Mert ezt mondja az Úr, az Izráel Istene, e városnak házai és a Júda királyának házai felõl, a melyek lerontattak kosokkal és fegyverrel. </p>
<p id="v5"><sup><small>5</small></sup>  Mikor elmentek, hogy vívjanak a Káldeusokkal, és hogy megtöltsék azokat emberek holttesteivel, a kiket én haragomban és bosszúállásomban megöltem, mivelhogy elrejtettem az én orczámat a várostól az õ sok gonoszságukért: </p>
<p id="v6"><sup><small>6</small></sup>  Ímé, én hozok néki kötést és orvosságot, és meggyógyítom õket, és megmutatom nékik a békesség és hûség kincseit. </p>
<p id="v7"><sup><small>7</small></sup>  És visszahozom Júdát és Izráelt a fogságból, és felépítem õket, mint azelõtt. </p>
<p id="v8"><sup><small>8</small></sup>  És megtisztítom õket minden bûneiktõl, a melyekkel vétkeztek ellenem, és megbocsátom  minden bûneiket, a melyekkel vétkeztek ellenem, és a melyekkel gonoszul cselekedtek ellenem. </p>
<p id="v9"><sup><small>9</small></sup>  És ez a város lészen nékem híremre, nevemre, örömömre, tisztességemre és dicséretemre e földnek minden nemzetsége elõtt, a kik hallják mindama jót, a melyet én cselekszem velök, és félni és rettegni fognak mindama jóért és mindama békességért, a melyet én szerzek nékik! </p>
<p id="v10"><sup><small>10</small></sup>  Ezt mondja az Úr: Hallatszani fog még e helyen (a mely felõl ti ezt mondjátok: Pusztaság ez, emberek nélkül és barom nélkül való), a Júda városaiban és Jeruzsálem utczáiban, a melyek elpusztíttattak és ember nélkül és lakó nélkül és oktalan állat nélkül vannak, </p>
<p id="v11"><sup><small>11</small></sup>  Örömnek szava és vígasság szava, võlegény szava és menyasszony szava, és azoknak szava, kik ezt mondják: Dícsérjétek a Seregek Urát, mert jó az Úr, mert örökkévaló az õ kegyelme; a kik hálaáldozatot hoznak az Úr házába, mert visszahozom e föld népét a fogságból, mint annakelõtte, azt mondja az Úr. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Ezt mondja a Seregek Ura: E puszta helyen, a melyen nincs ember és barom, és ennek minden városában pásztorok fognak még lakozni, a kik az õ juhaikat terelgetik. </p>
<p id="v13"><sup><small>13</small></sup>  A hegyi városokban, a síkföldi városokban, a dél felõl való városokban, a Benjámin földén, Jeruzsálem környékén és Júda városaiban még juhnyájak fognak átmenni a számlálónak keze alatt, azt mondja az Úr. </p>
<p id="v14"><sup><small>14</small></sup>  Ímé, eljõnek a napok, azt mondja az Úr, és megbizonyítom az én jó szómat, a melyet az Izráel házának és a Júda házának szóltam. </p>
<p id="v15"><sup><small>15</small></sup>  Azokban a napokban és abban az idõben sarjasztok Dávidnak igaz sarjadékot, és jogot és igazságot szerez e földön. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Azokban a napokban megszabadul a Júda, és bátorságban lakozik Jeruzsálem, és így hívják majd õt: Az Úr a mi igazságunk. <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Mert ezt mondja az Úr: Nem vész ki a Dávid férfi sarjadéka, a ki az Izráel házának székébe üljön. </p>
<p id="v18"><sup><small>18</small></sup>  És a lévita papok férfi sarjadéka sem vész ki elõlem, a ki égõáldozatot áldozzon, és ételáldozatot égessen, és véres áldozatot készítsen mindenkor. </p>
<p id="v19"><sup><small>19</small></sup>  És szóla az Úr Jeremiásnak, mondván: </p>
<p id="v20"><sup><small>20</small></sup>  Ezt mondja az Úr: Ha felbonthatjátok az én szövetségemet a nappal, és az én szövetségemet az éjszakával, hogy se nap, se éjszaka ne legyen az õ idejében: </p>
<p id="v21"><sup><small>21</small></sup>  Az én szolgámmal, Dáviddal való szövetségem is felbomlik, hogy ne legyen fia, a ki uralkodjék az õ székében, és a lévita papokkal, az én szolgáimmal. </p>
<p id="v22"><sup><small>22</small></sup>  Mint az ég serege meg nem számlálható, és a tenger fövenye meg nem mérhetõ, úgy megsokasítom az én szolgámnak, Dávidnak magvát, és a Lévitákat, a kik nékem szolgálnak. </p>
<p id="v23"><sup><small>23</small></sup>  És szóla az Úr Jeremiásnak, mondván: </p>
<p id="v24"><sup><small>24</small></sup>  Nem vetted észre, mit szóla e nép? mondván: A két nemzetséget, a melyet az Úr kiválasztott vala, elveté, és az én népemet megútálták úgy, hogy többé õ elõttök nem nemzet az. </p>
<p id="v25"><sup><small>25</small></sup>  Ezt mondja az Úr: Ha szövetségem nem lesz a nappal és az éjszakával, és ha nem szabtam törvényeket az égnek és a földnek, </p>
<p id="v26"><sup><small>26</small></sup>  Jákóbnak és az én szolgámnak, Dávidnak magvát is elvetem, úgy hogy az õ magvából senkit fel ne vegyenek, a ki uralkodjék Ábrahámnak, Izsáknak és Jákóbnak magván: mert visszahozom õket a fogságból, és megkegyelmezek nékik. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Jeremiah/32">Jeremiás - Fejezet 32</a></td>
        <td><a href="/hu/Bible/Jeremiah/Index">Index</a></td>
        <td><a href="/hu/Bible/Jeremiah/34">Jeremiás - Fejezet 34</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 33:11 <i>1. rész: Isten jó</i>: <a href="/hu/The_Urantia_Book/2#p6_3">Uk 2:6.3</a>. </li>
  <li id="fn2"><a href="#cite2">↑</a> 33:15 <i>A szőlőtő szára vagy ága</i>: <a href="/hu/The_Urantia_Book/180#p2_3">Uk 180:2.3</a>. </li>
  <li id="fn3"><a href="#cite3">↑</a> 33:16 <i>Az Úr a mi igazságunk</i>: <a href="/hu/The_Urantia_Book/150#p5_2">Uk 150:5.2</a>. </li>
</ol>
</div>
