<!--
title: Jeremiás - Fejezet 1
description: 
published: true
date: 2022-8-21T23:15:5Z
tags: 
editor: ckeditor
dateCreated: 2022-8-21T23:15:5Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/Bible/Jeremiah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/Bible/Jeremiah/2">Jeremiás - Fejezet 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jeremiásnak, Hilkiás fiának beszédei, a ki az Anatótban, Benjámin földén lakó papok közül vala; </p>
<p id="v2"><sup><small>2</small></sup>  A kihez szóla az Úr Jósiásnak, az Ammon fiának, Júda királyának napjaiban, az õ uralkodásának tizenharmadik esztendejében; </p>
<p id="v3"><sup><small>3</small></sup>  Továbbá Jójakimnak, a Jósiás fiának, Júda királyának  napjaiban, Sedékiásnak, a Jósiás fiának, Júda királyának egészen tizenegyedik esztendejéig, Jeruzsálem fogságba viteléig, a mi az ötödik hónapban vala; </p>
<p id="v4"><sup><small>4</small></sup>  Szóla pedig az Úr nékem mondván: </p>
<p id="v5"><sup><small>5</small></sup>  Mielõtt az anyaméhben megalkottalak, már ismertelek, és mielõtt az anyaméhbõl kijövél, megszenteltelek; prófétának rendeltelek a népek közé. </p>
<p id="v6"><sup><small>6</small></sup>  És mondék: Ah, ah Uram Istenem! Ímé, én nem tudok beszélni; hiszen ifjú vagyok én! </p>
<p id="v7"><sup><small>7</small></sup>  Az Úr pedig monda nékem: Ne mondd ezt: Ifjú vagyok én; hanem menj mind azokhoz, a kikhez küldelek téged, és beszéld mindazt, a mit parancsolok néked. </p>
<p id="v8"><sup><small>8</small></sup>  Ne félj tõlök, mert én veled vagyok, hogy megszabadítsalak téged! mond az Úr. </p>
<p id="v9"><sup><small>9</small></sup>  És kinyújtá az Úr az õ kezét, és megilleté számat, és monda nékem az Úr: Ímé, az én igéimet adom a te szádba! </p>
<p id="v10"><sup><small>10</small></sup>  Lásd, én e mai napon népek fölé és országok fölé rendellek téged, hogy gyomlálj, irts, pusztíts, rombolj, építs és plántálj! </p>
<p id="v11"><sup><small>11</small></sup>  Szóla továbbá nékem az Úr, mondván: Mit látsz te, Jeremiás? És mondék: Mandulavesszõt látok én. </p>
<p id="v12"><sup><small>12</small></sup>  És monda nékem az Úr: Jól láttál, mert gondom van az én igémre, hogy beteljesítsem azt. </p>
<p id="v13"><sup><small>13</small></sup>  És másodszor is szóla hozzám az Úr, mondván: Mit látsz te? És felelék: Forró fazekat látok én, és pedig a szája észak felõl van. </p>
<p id="v14"><sup><small>14</small></sup>  És monda nékem az Úr: Észak felõl támad a veszedelem e földnek minden lakosára. </p>
<p id="v15"><sup><small>15</small></sup>  Mert ímé, elõhívom én az északi országok minden nemzetségét, mondja az Úr, és eljõnek, és kiki felállítja az õ királyi székét Jeruzsálem kapui elõtt, és köröskörül minden kerítése ellen, és Júdának minden városa ellen. </p>
<p id="v16"><sup><small>16</small></sup>  És kimondom ítéleteimet felettök az õ mindenféle gonoszságukért, minthogy elszakadtak tõlem, és idegen isteneknek áldoztak, és tulajdon kezeik munkáit imádták. </p>
<p id="v17"><sup><small>17</small></sup>  Te azért övezd fel derekadat, és kelj fel, és mondd meg nékik mindazt, a mit én parancsolok néked; meg ne riadj tõlök, különben én riasztalak el téged elõlök! </p>
<p id="v18"><sup><small>18</small></sup>  Mert ímé én erõsített várossá, vasoszloppá és érczbástyává teszlek ma téged mind ez egész földön, Júda királyai, fejedelmei és papjai ellen és a föld népe ellen. </p>
<p id="v19"><sup><small>19</small></sup>  Viaskodni fognak ugyan ellened, de nem gyõznek meg téged, mert én veled vagyok, azt mondja az Úr, hogy megszabadítsalak téged. </p>
