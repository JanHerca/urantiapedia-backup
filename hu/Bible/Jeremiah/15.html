<!--
title: Jeremiás - Fejezet 15
description: 
published: true
date: 2023-11-8T20:33:9Z
tags: bible, bible—jeremiah
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Jeremiah/14">
          <span class="mdi mdi-arrow-left-drop-circle"></span><span class="pl-2">Jeremiás - Fejezet 14</span>
        </a>
        </td>
        <td>
        <a href="/hu/Bible/Jeremiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Jeremiah/16">
          <span class="pr-2">Jeremiás - Fejezet 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  És monda az Úr nékem: Ha Mózes és  Sámuel állanának is elõttem, nem hajolna lelkem e néphez; küldd ki az orczám elõl, hadd menjenek! </p>
<p id="v2"><sup><small>2</small></sup>  Ha pedig ezt mondják néked: Hová menjünk? ezt mondjad nékik: Így szól az Úr: A ki halálra való, halálra; a ki fegyverre való, fegyverre; a ki éhségre való, éhségre, és a ki fogságra való, fogságra. </p>
<p id="v3"><sup><small>3</small></sup>  Mert négyfélével támadok reájok, ezt mondja az Úr: Fegyverrel, hogy gyilkoljon, kutyákkal, hogy tépjenek, az ég madaraival és a mezei vadakkal, hogy egyenek és pusztítsanak. </p>
<p id="v4"><sup><small>4</small></sup>  Bújdosókká teszem õket e földnek minden országában Manasséért, Ezékiásnak, Júda királyának fiáért, azok miatt, a miket õ Jeruzsálemben cselekedett. </p>
<p id="v5"><sup><small>5</small></sup>  Mert ki könyörül meg rajtad Jeruzsálem, és ki vígasztal meg téged, és ki mozdul meg, hogy kérdezze: jól vagy-é? <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Te elhagytál engem, azt mondja az Úr, másfelé jártál; azért kinyújtom kezemet ellened, és elvesztelek téged; belefáradtam a  szánakozásba! </p>
<p id="v7"><sup><small>7</small></sup>  Elszórom õket szórólapáttal e földnek kapuiban; gyermektelenné teszem, elvesztem az én népemet; nem tértek vissza útaikról. </p>
<p id="v8"><sup><small>8</small></sup>  Özvegyei számosabbak lesznek a tenger fövenyénél; pusztítót viszek reájok, az ifjúság anyjára délben; bocsátok reája nagy hirtelen észvesztést és rettentéseket. </p>
<p id="v9"><sup><small>9</small></sup>  Elsenyved, a ki hét fiút szûl; kileheli lelkét; lehanyatlik az õ napja, mikor még nappal volna; megszégyenül és pironkodik; a maradékaikat pedig fegyverre vetem az õ ellenségeik elõtt, azt mondja az Úr! <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Jaj nékem, anyám, mert versengés férfiává és az egész föld ellen perlekedõ férfiúvá szültél engemet! Nem adtam kölcsönt és nékem sem adtak kölcsönt: mégis mindnyájan szidalmaznak engem! </p>
<p id="v11"><sup><small>11</small></sup>  Monda az Úr: Avagy nem jóra tartalak-é meg téged? Avagy nem azt teszem-é, hogy ellenséged a baj idején és nyomorúság idején kérni fog téged? </p>
<p id="v12"><sup><small>12</small></sup>  Vajjon eltöri-é a vas az északi vasat és rezet? </p>
<p id="v13"><sup><small>13</small></sup>  Vagyonodat és kincseidet rablónak adom, nem pénzért, hanem a te mindenféle vétkedért, minden határodban. </p>
<p id="v14"><sup><small>14</small></sup>  És elvitetlek ellenségeiddel olyan földre, a melyet nem ismersz, mert haragomnak tüze felgerjedt, lángra gyúlt ellenetek! </p>
<p id="v15"><sup><small>15</small></sup>  Te tudod, Uram! Emlékezzél meg rólam és tekints reám, és állj bosszút értem üldözõimen; a te haragodnak halogatásaival ne ejts el engem; tudd meg, hogy éretted szenvedek gyalázatot! </p>
<p id="v16"><sup><small>16</small></sup>  Ha szavaidat hallattad, én élveztem azokat; a te szavaid örömömre váltak nékem és szívemnek vígasságára; mert a te nevedrõl neveztetem oh Uram, Seregeknek Istene! </p>
<p id="v17"><sup><small>17</small></sup>  Nem ültem a nevetgélõk gyülekezetében, és nem ujjongtam velök; a te hatalmad miatt egyedül ültem, mert bosszúsággal töltöttél el engem. </p>
<p id="v18"><sup><small>18</small></sup>  Miért lett szünetlenné az én fájdalmam, és halálossá, gyógyíthatatlanná az én sebem? Olyanná lettél nékem, mint a bizonytalan vizû, csalóka patak! </p>
<p id="v19"><sup><small>19</small></sup>  Azért ezt mondja az Úr: Ha megtérsz, én is visszatérítelek téged, elõttem állasz; és ha elválasztod a jót a hitványtól, olyanná leszel, mint az én szájam. Õk térjenek meg te hozzád, de te ne térj õ hozzájok! </p>
<p id="v20"><sup><small>20</small></sup>  És e nép ellen erõs érczbástyává teszlek téged, és viaskodnak ellened, de nem gyõzhetnek meg téged, mert én veled vagyok, hogy megvédjelek és megszabadítsalak téged, azt mondja az Úr! </p>
<p id="v21"><sup><small>21</small></sup>  És megszabadítlak téged a gonoszok kezeibõl, és kimentelek téged a hatalmaskodók markából. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Jeremiah/14">
          <span class="mdi mdi-arrow-left-drop-circle"></span><span class="pl-2">Jeremiás - Fejezet 14</span>
        </a>
        </td>
        <td>
        <a href="/hu/Bible/Jeremiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Jeremiah/16">
          <span class="pr-2">Jeremiás - Fejezet 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 15:5-6 <i>Jeremiás: Jeruzsálem elesik</i>: <a href="/hu/The_Urantia_Book/97#p9_22">Uk 97:9.22</a>. </li>
  <li id="fn2"><a href="#cite2">↑</a> 15:9 <i>Add fel a szellemet</i>: <a href="/hu/The_Urantia_Book/86#p5_2">Uk 86:5.2</a>. </li>
</ol>
</div>
