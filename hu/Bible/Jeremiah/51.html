<!--
title: Jeremiás - Fejezet 51
description: 
published: true
date: 2022-10-6T10:42:54Z
tags: bible, bible—jeremiah
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Jeremiah/50">Jeremiás - Fejezet 50</a></td>
        <td><a href="/hu/Bible/Jeremiah/Index">Index</a></td>
        <td><a href="/hu/Bible/Jeremiah/52">Jeremiás - Fejezet 52</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ezt mondja az Úr: Ímé, én pusztító szelet támasztok Babilon ellen és azok ellen, a kik az én ellenségem szívében lakoznak. </p>
<p id="v2"><sup><small>2</small></sup>  És szórókat küldök Babilon ellen, és felszórják õt, és földét kiüresítik, mert mindenfelõl ellene lesznek a veszedelem napján. </p>
<p id="v3"><sup><small>3</small></sup>  A kézívesre kézíves vonja fel íjját, és arra, a ki pánczéljába öltözik. Ne kedvezzetek ifjainak, öldössétek le egész seregét: </p>
<p id="v4"><sup><small>4</small></sup>  És essenek el megöletve a Káldeusok földén, és átverve az õ utczáin. </p>
<p id="v5"><sup><small>5</small></sup>  Mert nem hagyatott el Izráel és Júda az õ Istenétõl, a Seregek Urától, noha az õ földök rakva vétekkel az Izráelnek Szentje ellen. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Fussatok ki Babilonból, és kiki mentse meg az õ lelkét, ne veszszetek el az õ gonoszságáért, mert az Úr bosszúállásának ideje ez, megfizet néki érdem szerint. </p>
<p id="v7"><sup><small>7</small></sup>  Arany pohár volt Babilon az Úr kezében, a mely megrészegíté ez egész földet; nemzetek ittak az õ borából, azért bolondultak meg a nemzetek. </p>
<p id="v8"><sup><small>8</small></sup>  Hamar elesett Babilon és összeomlott, jajgassatok felette, kössétek be balzsammal  az õ sebét, hátha meggyógyul! </p>
<p id="v9"><sup><small>9</small></sup>  Gyógyítottuk Babilont, de nem gyógyult meg. Hagyjátok el õt, és menjünk kiki a maga földére, mert az égig hatott az õ ítélete, és felemelkedett a felhõkig. </p>
<p id="v10"><sup><small>10</small></sup>  Kihozta az Úr a mi igazságainkat, jertek és beszéljük meg Sionban az Úrnak, a mi Istenünknek dolgát. </p>
<p id="v11"><sup><small>11</small></sup>  Élesítsétek a nyilakat, töltsétek meg a tegzeket; felindította az Úr a Médiabeli királyok lelkét, mert Babilon ellen van az õ gondolatja, hogy elveszesse azt, mert az Úr bosszúállása ez, az õ templomáért való bosszúállása. </p>
<p id="v12"><sup><small>12</small></sup>  Babilonnak kõfalain tûzzétek ki a zászlót, erõsítsétek meg az õrséget, szerezzetek vigyázókat, rendeljétek el a leseket: mert az Úr meggondolta és meg is cselekszi azokat, a miket szólott Babilon lakói ellen. </p>
<p id="v13"><sup><small>13</small></sup>  Oh te, a ki lakozol a nagy vizek mellett, a kinek kincsed temérdek, eljött a te véged és a te rablásod határa! </p>
<p id="v14"><sup><small>14</small></sup>  Megesküdt a Seregek Ura az õ lelkére, mondván: Bizony betöltelek téged emberekkel, mint sáskákkal, és diadalmas éneket énekelnek felõled. </p>
<p id="v15"><sup><small>15</small></sup>  Az, a ki teremtette a földet az õ erejével, a ki megalapította a világot az õ bölcsességével, és kiterjesztette az egeket az õ értelmével. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Egy szavával vizek zúgását szerez az égben, és felhõket visz fel a föld határairól, villámokat készít az esõhöz, és kihozza a szelet az õ tárházaiból. </p>
<p id="v17"><sup><small>17</small></sup>  Minden ember bolonddá lett tudomány nélkül, minden ötvös megszégyenül a maga bálványa miatt, mert hazugság az õ öntése és nincs benne lélek. </p>
<p id="v18"><sup><small>18</small></sup>  Hiábavalóságok ezek, nevetségre való mûvek, az õ megfenyíttetésök idején elvesznek. </p>
<p id="v19"><sup><small>19</small></sup>  Nem ilyen a Jákób osztályrésze mert mindennek teremtõje és az õ örökségének pálczája, Seregek Ura az õ neve! <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Põrölyöm vagy te nékem, hadi fegyverem, és nemzeteket zúztam össze veled, és országokat vesztettem el veled. </p>
<p id="v21"><sup><small>21</small></sup>  És általad zúztam össze a lovakat és lovagjaikat, és általad zúztam össze a szekeret és a benne ülõt. </p>
<p id="v22"><sup><small>22</small></sup>  És összezúztam általad férfit és asszonyt, és összezúztam általad a vénet és a gyermeket, és összezúztam általad az ifjat és a szûzet, </p>
<p id="v23"><sup><small>23</small></sup>  És összezúztam általad a pásztort és nyáját, és összezúztam általad a szántóvetõt és az õ igamarháját, és összezúztam általad a hadnagyokat és a fõembereket. </p>
<p id="v24"><sup><small>24</small></sup>  És megfizetek Babilonnak és Káldea minden lakosának mindazokért az õ gonoszságaikért, a melyeket Sionban cselekedtek a ti szemeitek láttára, azt mondja az Úr. </p>
<p id="v25"><sup><small>25</small></sup>  Ímé, én ellened fordulok, te romlásnak hegye, azt mondja az Úr, a ki az egész földet megrontottad, és kinyújtom reád kezemet, és levetlek téged a kõszikláról, és kiégett hegygyé teszlek téged. </p>
<p id="v26"><sup><small>26</small></sup>  És belõled nem visznek követ a szegletre és a fundamentomra, mert örökkévaló pusztaság leszel, azt mondja az Úr. </p>
<p id="v27"><sup><small>27</small></sup>  Tûzzétek ki a zászlót az országban, fújjátok meg a trombitát a nemzetek között, avassátok fel ellene a nemzeteket, gyûjtsétek össze ellene az Ararátnak, Menninek és Askenáznak országait, válaszszatok õ ellene hadvezért, hozzátok ki a lovakat mint rettenetes sáskasereget. </p>
<p id="v28"><sup><small>28</small></sup>  Avassátok fel ellene a nemzeteket Médiának királyait, az õ hadnagyait és minden fõemberét, és az õ birodalmának egész földét. </p>
<p id="v29"><sup><small>29</small></sup>  És megrendül a föld és rázkódik, mert az Úrnak gondolatai beteljesednek Babilon ellen, hogy Babilon földét pusztasággá, lakatlanná tegye. </p>
<p id="v30"><sup><small>30</small></sup>  Babilon vitézei felhagytak a viadallal, erõsségeikben ülnek, elfogyott a vitézségök, asszonyokká lettek, felgyújtották lakhelyeit, zárait letörték. </p>
<p id="v31"><sup><small>31</small></sup>  Futár futár elé fut, és hírmondó a hírmondó elé, hogy megjelentse a babiloni királynak, hogy bevétetett az õ városa mindenfelülrõl. </p>
<p id="v32"><sup><small>32</small></sup>  És a révhelyek elfoglaltattak, és az álló tavak tûzzel kiszáríttattak, és a vitézek elrettentek. </p>
<p id="v33"><sup><small>33</small></sup>  Mert ezt mondja a seregek Ura, az Izráel Istene: Babilon leánya olyan, mint a szérû, itt van az õ tapostatásának ideje, egy kis híja még, és eljõ az õ aratásának ideje. </p>
<p id="v34"><sup><small>34</small></sup>  Benyelt engem, megemésztett engem Nabukodonozor, a babiloni király, üres edénynyé tett engem, benyelt engem mint a sárkány, betöltötte a hasát az én csemegéimmel, és kivetett engemet. </p>
<p id="v35"><sup><small>35</small></sup>  Az én rajtam esett erõszak és az én testem Babilonra térjen, azt mondja a Sionnak lakója, és az én vérem Káldeának lakosaira, azt mondja Jeruzsálem! </p>
<p id="v36"><sup><small>36</small></sup>  Azért ezt mondja az Úr: Ímé, én megítélem a te ügyedet, és bosszút állok éretted, és kiszáraztom az õ tengerét, és kiapasztom az õ forrását. </p>
<p id="v37"><sup><small>37</small></sup>  És Babilon kõrakássá lesz, sárkányok lakhelyévé, csudává, csúfsággá és lakatlanná lesz. </p>
<p id="v38"><sup><small>38</small></sup>  Együtt ordítanak, mint az oroszlánok, harsognak, mint az oroszlánkölykök. </p>
<p id="v39"><sup><small>39</small></sup>  Az õ kedvöknek idején készítek nékik lakomát, és megrészegítem õket, hogy vígadjanak, és örökkévaló álmot aludjanak, és fel ne serkenjenek, azt mondja az Úr. <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  Elõhozom õket, mint a bárányokat a megmetszésre, mint a kosokat a bakokkal egyetemben. </p>
<p id="v41"><sup><small>41</small></sup>  Mint bevétetett Sésák, és elfoglaltatott az egész földnek dicséreti! Milyen útálattá lett Babilon a nemzetek között! </p>
<p id="v42"><sup><small>42</small></sup>  Feljött Babilonra a tenger, habjainak özönével elboríttatott. </p>
<p id="v43"><sup><small>43</small></sup>  Városai pusztává, sivataggá és kopár földdé lesznek, a melyen senki sem lakik, sem embernek fia át nem megy rajta. </p>
<p id="v44"><sup><small>44</small></sup>  Megfenyítem Bélt is Babilonban, és kivonom szájából, a mit benyelt, és többé nem futnak hozzá a nemzetek, Babilonnak kõfala is ledõl. <sup id="cite6"><a href="#fn6">[6]</a></sup></p>
<p id="v45"><sup><small>45</small></sup>  Jõjjetek ki belõle, oh én népem, és kiki szabadítsa meg lelkét az Úr haragjának tüzétõl. </p>
<p id="v46"><sup><small>46</small></sup>  És el ne olvadjon a ti szívetek és ne féljetek a hírtõl, a mely hallatszik e földön, mikor egyik esztendõben hír jõ, és a másik esztendõben is a hír, hogy erõszakosság van a földön, uralkodó tör uralkodóra! </p>
<p id="v47"><sup><small>47</small></sup>  Azért ímé, eljõnek a napok, és meglátogatom Babilon faragott képeit, és egész földe megszégyenül, és minden õ megöltjei elhullanak õ közötte. </p>
<p id="v48"><sup><small>48</small></sup>  És örvendeznek Babilon felett az ég és a föld és minden benne valók, mert észak felõl eljõnek reá a pusztítók, azt mondja az Úr. </p>
<p id="v49"><sup><small>49</small></sup>  Babilon is elesik, Izráel megölöttjei, a mint Babilonban is elhullottak az egész föld megölöttjei. </p>
<p id="v50"><sup><small>50</small></sup>  Menjetek el, a kik megszabadultatok a fegyvertõl, meg ne álljatok; emlékezzetek meg a távolból az Úrról, és jusson eszetekbe Jeruzsálem. </p>
<p id="v51"><sup><small>51</small></sup>  Megszégyenültünk, mert hallottuk a gyalázkodást, orczáinkat szégyen borította, mert idegenek jöttek az Úr házának szentségébe. </p>
<p id="v52"><sup><small>52</small></sup>  Azért ímé, eljõnek a napok, azt mondja az Úr, és meglátogatom az õ faragott képeit, és egész földén sebesültek nyögnek. </p>
<p id="v53"><sup><small>53</small></sup>  Ha az égbe hág is fel Babilon, és ha megerõsíti is az õ erõs magaslatát, pusztítók törnek reá tõlem, azt mondja az Úr. </p>
<p id="v54"><sup><small>54</small></sup>  Kiáltás hallatszik Babilonból, és a Káldeusok földébõl nagy romlás. </p>
<p id="v55"><sup><small>55</small></sup>  Mert elpusztítja az Úr Babilont, és kiveszíti belõle a nagy zajt, és zúgnak az õ habjai, mint a nagy vizek, hallatszik az õ szavok harsogása. </p>
<p id="v56"><sup><small>56</small></sup>  Mert pusztító tör reá, Babilonra, és elfogatnak vitézei, eltörik az õ kézívök, mert a megfizetésnek Istene, az Úr, bizonynyal megfizet. </p>
<p id="v57"><sup><small>57</small></sup>  És megrészegítem az õ fejedelmeit, bölcseit, hadnagyait, tiszttartóit és vitézeit, és örök álmot alusznak, és nem serkennek fel, azt mondja a király, a kinek neve a Seregek Ura! </p>
<p id="v58"><sup><small>58</small></sup>  Ezt mondja a Seregek Ura: Babilon széles kõfala földig lerontatik, és az õ büszke kapuit tûz égeti meg, és a népek hiába munkálkodnak, és a nemzetek a tûznek, és kifáradnak. </p>
<p id="v59"><sup><small>59</small></sup>  Ez a szó, a melylyel Jeremiás próféta utasította Seráját, Néria fiát, a ki a Mahásiás fia volt, mikor õ Babilonba méne Sedékiással, a Júda királyával, királyságának negyedik esztendejében; Serája pedig szállásmester vala. </p>
<p id="v60"><sup><small>60</small></sup>  És megírá Jeremiás egy könyvben mindazt a veszedelmet, a mely Babilont fogja érni, mindezeket a beszédeket, a melyek megirattak Babilon felõl. </p>
<p id="v61"><sup><small>61</small></sup>  És monda Jeremiás Serájának: Mikor Babilonba jutsz, és látod és elolvasod mind e szókat, </p>
<p id="v62"><sup><small>62</small></sup>  Ezt mondjad: Uram, te szólottál e hely ellen, hogy elveszítsed ezt annyira, hogy lakó ne legyen benne embertõl baromig, hanem örökkévaló pusztaság legyen. </p>
<p id="v63"><sup><small>63</small></sup>  És mikor e könyv olvasását elvégzed, köss reá követ, és hajítsd be az Eufrátes közepébe. </p>
<p id="v64"><sup><small>64</small></sup>  És ezt mondd: Így merül el Babilon, és meg nem menekedik a veszedelemtõl, a melyet én hozok reá, akármint fáradjanak. Eddig vannak a Jeremiás beszédei. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Jeremiah/50">Jeremiás - Fejezet 50</a></td>
        <td><a href="/hu/Bible/Jeremiah/Index">Index</a></td>
        <td><a href="/hu/Bible/Jeremiah/52">Jeremiás - Fejezet 52</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 51:5 <i>Izrael Szentje</i>: <a href="/hu/The_Urantia_Book/128#p1_10">Uk 128:1.10</a>. </li>
  <li id="fn2"><a href="#cite2">↑</a> 51:15 <i>Isten teremtette</i>: <a href="/hu/The_Urantia_Book/95#p5_9">Uk 95:5.9</a>.  <i>Isten mindenható</i>: <a href="/hu/The_Urantia_Book/131#p10_3">Uk 131:10.3</a>.  <i>Az erő</i>: <a href="/hu/The_Urantia_Book/131#p10_6">Uk 131:10.6</a>.  <i>Mindenható</i>: <a href="/hu/The_Urantia_Book/142#p3_7">Uk 142:3.7</a>.  <i>Hűséges és isteni Teremtő</i>: <a href="/hu/The_Urantia_Book/2#p1_2">Uk 2:1.2</a>.  <i>A Teremtő</i>: <a href="/hu/The_Urantia_Book/131#p10_6">Uk 131:10.6</a>.  <i>Isten ereje</i>: <a href="/hu/The_Urantia_Book/1#p1_4">Uk 1:1.4</a>.  <i>Egyetemes Teremtő</i>: <a href="/hu/The_Urantia_Book/142#p3_7">Uk 142:3.7</a>.  <i>Isten mindenható</i>: <a href="/hu/The_Urantia_Book/131#p10_3">Uk 131:10.3</a>.  <i>Isten teremtett mindent</i>: <a href="/hu/The_Urantia_Book/6#p1_3">Uk 6:1.3</a>.  <i>Isten teremtett minden dolgot és lényt</i>: <a href="/hu/The_Urantia_Book/131#p10_2">Uk 131:10.2</a>. </li>
  <li id="fn3"><a href="#cite3">↑</a> 51:15-16 <i>Isten teremtette az eget és a földet</i>: <a href="/hu/The_Urantia_Book/92#p6_6">Uk 92:6.6</a>.  <i>Isten mint mindenek teremtője</i>: <a href="/hu/The_Urantia_Book/0#p2_9">Uk 0:2.9</a>.  <i>Isten teremtette az eget és a földet</i>: <a href="/hu/The_Urantia_Book/1#p0_1">Uk 1:0.1</a>.  <i>Az ég és a föld teremtője</i>: <a href="/hu/The_Urantia_Book/128#p1_10">Uk 128:1.10</a>.  <i>Isten teremtett mindent</i>: <a href="/hu/The_Urantia_Book/131#p2_2">Uk 131:2.2</a>. </li>
  <li id="fn4"><a href="#cite4">↑</a> 51:19 <i>Minden dolgok forrása</i>: <a href="/hu/The_Urantia_Book/3#p2_5">Uk 3:2.5</a>. </li>
  <li id="fn5"><a href="#cite5">↑</a> 51:39 <i>Nem túlélés</i>: <a href="/hu/The_Urantia_Book/49#p6_7">Uk 49:6.7</a>. </li>
  <li id="fn6"><a href="#cite6">↑</a> 51:44 <i>Versengő „istenek” Bel</i>: <a href="/hu/The_Urantia_Book/95#p1_3">Uk 95:1.3</a>. </li>
</ol>
</div>
