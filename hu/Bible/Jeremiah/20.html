<!--
title: Jeremiás - Fejezet 20
description: 
published: true
date: 2022-10-6T10:42:54Z
tags: bible, bible—jeremiah
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Jeremiah/19">Jeremiás - Fejezet 19</a></td>
        <td><a href="/hu/Bible/Jeremiah/Index">Index</a></td>
        <td><a href="/hu/Bible/Jeremiah/21">Jeremiás - Fejezet 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  És hallá Passúr a pap, az Immár fia (õ pedig fejedelem vala az Úr házában), Jeremiást, a mint e szókat prófétálja vala: </p>
<p id="v2"><sup><small>2</small></sup>  És megcsapdosá Passúr Jeremiást a prófétát, és beveté õt a tömlöczbe, a mely a Benjámin felsõ kapujában vala, az Úr háza mellett. </p>
<p id="v3"><sup><small>3</small></sup>  És lõn másnap, hogy kivevé Passúr Jeremiást a tömlöczbõl, és monda néki Jeremiás: Nem Passúrnak nevezett téged az Úr, hanem Mágor Missábibnak; </p>
<p id="v4"><sup><small>4</small></sup>  Mert ezt mondja az Úr: Ímé, én félelembe ejtelek téged és minden barátodat, és elhullanak az õ ellenségeik fegyvere által a szemeid láttára; az egész Júdát pedig odaadom a babiloni király kezébe, és elviszi õket Babilonba, és fegyverrel vágja le õket: </p>
<p id="v5"><sup><small>5</small></sup>  És odaadom e városnak minden vagyonát és minden keresményét, és minden drágaságát, és Júda királyainak minden kincsét odaadom az õ ellenségeik kezébe, és elrabolják, elhurczolják és Babilonba viszik azokat. </p>
<p id="v6"><sup><small>6</small></sup>  Te pedig Passúr és a te házadnak minden lakosa, rabságba mentek, és Babilonba jutsz és ott halsz meg és ott temettetel el, te és minden barátod, a kiknek hamisan prófétáltál. </p>
<p id="v7"><sup><small>7</small></sup>  Rávettél Uram engem és rávétettem, megragadtál engem és legyõztél! Nevetségessé lettem minden idõre, mindenki csúfol engemet; </p>
<p id="v8"><sup><small>8</small></sup>  Mert a hányszor csak szólok, kiáltozom, így kiáltok: erõszak és romlás! Mert az Úr szava mindenkori gyalázatomra és csúfságomra lett nékem. </p>
<p id="v9"><sup><small>9</small></sup>  Azért azt mondom: Nem emlékezem róla, sem az õ nevében többé nem szólok; de mintha égõ tûz volna szívemben, az én csontjaimba rekesztetve, és erõlködöm, hogy elviseljem azt, de nem tehetem. </p>
<p id="v10"><sup><small>10</small></sup>  Mert hallom sokak rágalmazását, a mindenfelõl való fenyegetést: Jelentsétek fel és ezt mi is feljelentjük: mindazok is, a kik barátaim, az én tántorodásomra figyelmeznek, mondván: Talán megbotlik és megfoghatjuk õt, és bosszút állhatunk rajta; </p>
<p id="v11"><sup><small>11</small></sup>  De az Úr velem van, mint hatalmas hõs, azért elesnek az én kergetõim és nem bírnak velem, igen megszégyenülnek, mert nem okosan cselekesznek: örökkévaló  gyalázat lesz rajtok és felejthetetlen. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Azért, oh Seregeknek Ura, a ki megpróbálod az igazat, látod a veséket és a szíveket, hadd lássam a te büntetésedet õ rajtok: mert néked jelentettem meg az én ügyemet! </p>
<p id="v13"><sup><small>13</small></sup>  Énekeljetek az Úrnak, dicsérjétek az Urat, mert a szegénynek lelkét megszabadítja a gonoszok kezébõl. </p>
<p id="v14"><sup><small>14</small></sup>  Átkozott az a nap, a melyen születtem; az a nap, a melyen anyám szûlt engem, ne legyen áldott! </p>
<p id="v15"><sup><small>15</small></sup>  Átkozott ember az, a ki örömhírt vitt az én atyámnak, mondván: Fiúmagzatod született néked, igen megörvendeztetvén õt. </p>
<p id="v16"><sup><small>16</small></sup>  És legyen az az ember olyan, mint azok a városok, a melyeket elvesztett az Úr és meg nem bánta; és halljon reggel kiáltozást, és harczi riadót délben. </p>
<p id="v17"><sup><small>17</small></sup>  Hogy nem ölt meg engem az én anyám méhében, hogy az én anyám nékem koporsóm lett volna, és méhe soha sem szûlt volna! </p>
<p id="v18"><sup><small>18</small></sup>  Miért is jöttem ki az én anyámnak méhébõl, hogy nyomorúságot lássak és bánatot, és hogy napjaim gyalázatban végzõdjenek? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Jeremiah/19">Jeremiás - Fejezet 19</a></td>
        <td><a href="/hu/Bible/Jeremiah/Index">Index</a></td>
        <td><a href="/hu/Bible/Jeremiah/21">Jeremiás - Fejezet 21</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 20:11 <i>Hatalmas, rettenetes</i>: <a href="/hu/The_Urantia_Book/96#p4_5">Uk 96:4.5</a>. </li>
</ol>
</div>
