<!--
title: Jeremiás - Fejezet 48
description: 
published: true
date: 2022-10-6T10:42:54Z
tags: bible, bible—jeremiah
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Jeremiah/47">Jeremiás - Fejezet 47</a></td>
        <td><a href="/hu/Bible/Jeremiah/Index">Index</a></td>
        <td><a href="/hu/Bible/Jeremiah/49">Jeremiás - Fejezet 49</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Moáb felõl ezt mondja a Seregek Ura, az Izráel Istene: Jaj Nébónak, mert elpusztíttatott; megszégyenült, bevétetett Kirjátaim, Misgáb megszégyenült és elrémült. </p>
<p id="v2"><sup><small>2</small></sup>  Nincs már dicsõsége Moábnak Hesbonban, gonoszt gondoltak õ ellene, mondván: Jertek el és veszessük el õt, ne legyen nemzetség! Madmen te is elnémulsz, fegyver jár nyomodban! </p>
<p id="v3"><sup><small>3</small></sup>  Nagy kiáltás hallatszik Horonáimból: pusztulás és nagy romlás! </p>
<p id="v4"><sup><small>4</small></sup>  Elnyomorodott Moáb, kicsinyei sikoltva kiáltanak. </p>
<p id="v5"><sup><small>5</small></sup>  Mert a Luhit hágóján siralmat siralom ér, mert Horonáim lejtõin az ellenség hallatja vészkiáltását. </p>
<p id="v6"><sup><small>6</small></sup>  Fussatok, mentsétek meg lelketeket, és legyetek mint a hangafa a pusztában! </p>
<p id="v7"><sup><small>7</small></sup>  Mivelhogy a te bizodalmad marháidban és kincseidben volt, te is bevétetel, és Kámós fogságra megy papjaival, fejedelmeivel együtt. </p>
<p id="v8"><sup><small>8</small></sup>  És rátör a pusztító minden városra, egy város sem menekedik meg, és elvész a völgy, és feldúlatik a síkság, a mint megmondta az Úr. </p>
<p id="v9"><sup><small>9</small></sup>  Adjatok szárnyat Moábnak, hogy repülvén elrepülhessen, mert az õ városai elpusztulnak, és senki sem lakik azokban. </p>
<p id="v10"><sup><small>10</small></sup>  Átkozott, a ki az Úrnak dolgát csalárdul cselekszi, és átkozott, a ki fegyverét kiméli a vértõl! </p>
<p id="v11"><sup><small>11</small></sup>  Nyugodtan élt Moáb gyermekségétõl fogva, és pihent az õ seprejében, és edénybõl-edénybe nem öntötték és fogságra sem ment, azért maradt meg az íze rajta, és nem változott el az õ szaga. </p>
<p id="v12"><sup><small>12</small></sup>  De ímé eljõnek a napok, azt mondja az Úr, és rablókat bocsátok reá, a kik megrabolják õt, és megüresítsék edényeit, palaczkjait pedig összetörjék. </p>
<p id="v13"><sup><small>13</small></sup>  És megszégyenül Moáb Kámós miatt, a mint megszégyenült Izráel háza Béthel  miatt, a melyben bizodalma volt. </p>
<p id="v14"><sup><small>14</small></sup>  Mimódon mondjátok: Hõsök vagyunk és vitéz férfiak a harczra? </p>
<p id="v15"><sup><small>15</small></sup>  Elpusztul Moáb, városai fellobbannak, válogatott ifjai pedig mészárszékre jutnak, azt mondja a király, a kinek neve Seregek Ura! </p>
<p id="v16"><sup><small>16</small></sup>  Közel van Moáb veszedelme, ihol jõ és igen siet az õ veszedelme! </p>
<p id="v17"><sup><small>17</small></sup>  Bánkódjatok miatta mindnyájan, a kik körülte vagytok, és mindnyájan, a kik ismeritek az õ nevét; mondjátok: Hogy eltört az erõs vesszõ, a dicsõ pálcza! </p>
<p id="v18"><sup><small>18</small></sup>  Szállj le a dicsõségbõl és ülj szomjan Dibonnak megmaradt leánya, mert a Moáb pusztítója feljött ellened, elrontja a te erõsségeidet. </p>
<p id="v19"><sup><small>19</small></sup>  Állj meg az úton, és nézz ide-oda Aroér lakosa, kérdezd meg a futót és a menekülõt, és ezt mondd: Mi történt? </p>
<p id="v20"><sup><small>20</small></sup>  Megszégyenült Moáb, mert megtört. Ordítsatok és kiáltsatok! Hirdessétek Arnonban, hogy elpusztíttatott Moáb! </p>
<p id="v21"><sup><small>21</small></sup>  Mert rájött az ítélet a sík földre; Hólonra, Jására és Mefátra. </p>
<p id="v22"><sup><small>22</small></sup>  És Dibonra, Nébóra és Beth-Diblátaimra. </p>
<p id="v23"><sup><small>23</small></sup>  És Kirjáthaimra, Beth-Gámulra és Beth-Meonra. </p>
<p id="v24"><sup><small>24</small></sup>  És Kirjátra, Boczrára és Moáb földének minden messze és közel való városaira. </p>
<p id="v25"><sup><small>25</small></sup>  Letöretett a Moáb szarva, és karja levágatott, azt mondja az Úr. </p>
<p id="v26"><sup><small>26</small></sup>  Részegítsétek le õt, mert hõsködött az Úr ellen, és heverjen Moáb az õ okádásában, és legyen csúfság õ is. </p>
<p id="v27"><sup><small>27</small></sup>  Vajjon nem csúfod volt-é néked az Izráel? Avagy a lopók között találtatott, hogy mikor szólottál felõle, kevélyen hánytad magadat? </p>
<p id="v28"><sup><small>28</small></sup>  Hagyjátok el a városokat, és lakhatok a kõsziklákban, Moáb lakosai, és legyetek mint a galamb, a mely az odu száján belõl rak fészket. </p>
<p id="v29"><sup><small>29</small></sup>  Hallottuk a Moáb kevélységét: igen kevély; az õ felfuvalkodását és kevélységét, kérkedését, és az õ szívének elbizakodottságát. </p>
<p id="v30"><sup><small>30</small></sup>  Én ismerem, azt mondja az Úr, az õ szertelenkedését, és az õ fecsegése nem igaz, és nem igaz a cselekedete sem. </p>
<p id="v31"><sup><small>31</small></sup>  Azért jajgatok Moábon, és az egész Moábért kiáltok, a Kir-Heres férfiaiért nyög az én lelkem. </p>
<p id="v32"><sup><small>32</small></sup>  Jobban siratlak téged, mint siratták Jaézert, a ki Sibmának szõlõje! A te hajtásaid túlhatoltak a tengeren, a Jaézer tengeréig értek; a te nyári gyümölcseidre és a te szüretedre pusztító rontott. </p>
<p id="v33"><sup><small>33</small></sup>  És eltünik az öröm és vígasság Kármelbõl és a Moáb földérõl, és a kádakból kifogyasztom a bort, nem sajtolnak örömzajjal; az éneklõ nem énekel. </p>
<p id="v34"><sup><small>34</small></sup>  Hesbon kiáltása miatt Elealéig és Jáhásig felhat az õ szavok: Soártól fogva Horonáimig és Eglath-Selisájjáig, mert a Nimrim vize is elapad. </p>
<p id="v35"><sup><small>35</small></sup>  És kifogyasztom Moábból, azt mondja az Úr, a ki a magaslaton áldozik és füstöt gerjeszt az õ isteneinek. </p>
<p id="v36"><sup><small>36</small></sup>  Ezért zokog a szívem Moábért, mint a síp, és zokog szívem a Kir-Héres férfiaiért, mint a síp, mivelhogy a kincsek elvesztek, a miket gyûjtött. </p>
<p id="v37"><sup><small>37</small></sup>  Mert minden fõ kopasz, és minden szakál elnyiratott, minden kézen metélések, és minden derékon gyászruha. </p>
<p id="v38"><sup><small>38</small></sup>  Moábnak minden házpadján és utczáján mindenütt siralom, mert összetörtem Moábot, mint az edényt, mely semmirekellõ, azt mondja az Úr. </p>
<p id="v39"><sup><small>39</small></sup>  Jajgatnak, ezt mondván: Hogy összezúzatott! Hogy fordult háttal Moáb megszégyenülve! És csúffá lett Moáb, és rettentésére mindazoknak, a kik körülte vannak. </p>
<p id="v40"><sup><small>40</small></sup>  Mert ezt mondja az Úr: Ímé, mint a saskeselyû repül reá, és kiterjeszti Moábra szárnyait. </p>
<p id="v41"><sup><small>41</small></sup>  Bevétettek a városok, és az erõsségek elfoglaltattak, és a Moáb vitézeinek szíve olyan volt e napon, mint a vajudó asszonynak szíve. </p>
<p id="v42"><sup><small>42</small></sup>  És Moáb elpusztul, úgy hogy nem lesz nép többé, mert az Úr ellen felemelkedett. </p>
<p id="v43"><sup><small>43</small></sup>  Félelem, verem és tõr jõ te ellened, Moáb lakosa, azt mondja az Úr. </p>
<p id="v44"><sup><small>44</small></sup>  A ki elfut a félelem elõl, a verembe esik, és a ki kijõ a verembõl, a tõrben fogatik meg, mert rábocsátom Moábra az õ megfenyítésének esztendejét, azt mondja az Úr. </p>
<p id="v45"><sup><small>45</small></sup>  A Hesbon árnyékában állanak meg a hatalom elõl futók; de tûz jõ ki Hesbonból és láng Szihonnak közepébõl, és elemészti Moábnak üstökét és a háborgó fiaknak koponyáját. </p>
<p id="v46"><sup><small>46</small></sup>  Jaj néked Moáb! Elveszett Kámósnak népe, mert fiaid fogságra vitettek, és leányaid is fogságra. </p>
<p id="v47"><sup><small>47</small></sup>  De visszahozom Moábot a fogságból sok idõ mulva, azt mondja az Úr. Eddig van Moáb ítélete. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Jeremiah/47">Jeremiás - Fejezet 47</a></td>
        <td><a href="/hu/Bible/Jeremiah/Index">Index</a></td>
        <td><a href="/hu/Bible/Jeremiah/49">Jeremiás - Fejezet 49</a></td>
      </tr>
    </tbody>
  </table>
</figure>
