<!--
title: Jeremiás - Fejezet 28
description: 
published: true
date: 2022-8-21T23:15:5Z
tags: 
editor: ckeditor
dateCreated: 2022-8-21T23:15:5Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/hu/Bible/Jeremiah/27">Jeremiás - Fejezet 27</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/Bible/Jeremiah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/Bible/Jeremiah/29">Jeremiás - Fejezet 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  És abban az esztendõben, Sedékiás, Júda királya uralkodásának kezdetén, a negyedik esztendõben, az ötödik hónapban monda nékem Hanániás (Azúrnak fia, a próféta, a ki Gibeonból való vala) az Úrnak házában, a papok és az egész nép szemei elõtt, mondván: </p>
<p id="v2"><sup><small>2</small></sup>  Ezt mondja a Seregek Ura, Izráel Istene, mondván: Eltöröm a babiloni királynak jármát. </p>
<p id="v3"><sup><small>3</small></sup>  Teljes két esztendõ mulva visszahozom e helyre az Úr házának mindamaz edényeit, a melyeket elvitt innen Nabukodonozor, a babiloni király, és bevitt Babilonba. </p>
<p id="v4"><sup><small>4</small></sup>  És Jékóniást, Jojákimnak, a Júda királyának fiát és mindama júdabeli foglyokat, a kik elvitettek Babilonba, visszahozom én e helyre, azt mondja az Úr; mert eltöröm a babiloni király jármát. </p>
<p id="v5"><sup><small>5</small></sup>  Akkor monda Jeremiás próféta Hanániás prófétának a papok és az egész nép szemei elõtt, a mely ott áll vala az Úrnak házában; </p>
<p id="v6"><sup><small>6</small></sup>  Mondá pedig Jeremiás próféta: Úgy legyen, úgy cselekedjék az Úr: teljesítse az Úr a te beszédeidet, a melyekkel prófétálád, hogy az Úr házának edényei és a foglyok is mind visszahozatnak Babilonból e helyre, </p>
<p id="v7"><sup><small>7</small></sup>  Mindazáltal halld csak e beszédet, a melyet én szólok néked és az egész népnek: </p>
<p id="v8"><sup><small>8</small></sup>  A próféták, a kik elõttem és elõtted eleitõl fogva voltak, sok ország ellen és nagy királyságok ellen, hadról, veszedelemrõl és döghalálról prófétáltak. </p>
<p id="v9"><sup><small>9</small></sup>  A mely próféta a békességrõl prófétál, mikor beteljesedik a próféta beszéde, akkor ismertetik meg a próféta, ha az Úr küldötte-é azt valóban? </p>
<p id="v10"><sup><small>10</small></sup>  És vevé Hanániás próféta a jármot a Jeremiás próféta nyakáról, és széttöré azt. </p>
<p id="v11"><sup><small>11</small></sup>  És szóla Hanániás az egész nép elõtt, mondván: Ezt mondja az Úr: Így töröm le Nabukodonozornak, a babiloni királynak jármát két esztendei idõ mulva minden nemzet nyakáról: és elméne Jeremiás próféta a maga útjára. </p>
<p id="v12"><sup><small>12</small></sup>  És szóla az Úr Jeremiásnak, miután letöré Hanániás próféta a Jeremiás próféta nyakáról a jármot, mondván: </p>
<p id="v13"><sup><small>13</small></sup>  Menj el, és beszélj Hanániással, mondván: Ezeket mondja az Úr: A fajármot eltörted, de csináltál helyébe vasjármokat. </p>
<p id="v14"><sup><small>14</small></sup>  Mert ezt mondja a Seregek Ura, Iráel Istene: Vasjármot vetettem mind e nemzetek nyakára, hogy szolgáljanak Nabukodonozornak, a babiloni királynak, és szolgálnak néki, sõt a mezei állatokat is néki adom. </p>
<p id="v15"><sup><small>15</small></sup>  És monda Jeremiás próféta Hanániás prófétának: Halld csak, Hanániás! nem az Úr küldött téged, és te hazugsággal biztatod e népet. </p>
<p id="v16"><sup><small>16</small></sup>  Azért így szól az Úr: Ímé, én elküldelek téged a föld színérõl, meghalsz ez esztendõben: mert pártütõleg szóltál az Úr ellen. </p>
<p id="v17"><sup><small>17</small></sup>  És meghala Hanániás próféta abban az esztendõben, a hetedik hónapban. </p>
