<!--
title: Jeremiás - Fejezet 17
description: 
published: true
date: 2023-11-8T20:33:9Z
tags: bible, bible—jeremiah
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Jeremiah/16">
          <span class="mdi mdi-arrow-left-drop-circle"></span><span class="pl-2">Jeremiás - Fejezet 16</span>
        </a>
        </td>
        <td>
        <a href="/hu/Bible/Jeremiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Jeremiah/18">
          <span class="pr-2">Jeremiás - Fejezet 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A Júda vétke vas tollal, gyémánt hegygyel van felírva; fel van vésve szívök táblájára és oltáraik szarvaira, </p>
<p id="v2"><sup><small>2</small></sup>  Mivelhogy megemlékeznek fiaik az õ oltáraikról, Aséra bálványaikról a zöld fák mellett és a magas halmokon. </p>
<p id="v3"><sup><small>3</small></sup>  Oh én hegyem a síkon! Vagyonodat, minden kincsedet prédává teszem a te magaslataidért, minden határodban való vétkeidért. </p>
<p id="v4"><sup><small>4</small></sup>  És elszakíttatol, és pedig magad által, a te örökségedtõl, a melyet én adtam néked, és szolgáltatni fogom veled a te ellenségeidet olyan földön, a melyet nem ismersz; mert tûzre lobbantottátok haragomat, örökké égni fog. </p>
<p id="v5"><sup><small>5</small></sup>  Ezt mondja az Úr: Átkozott az a férfi, a ki emberben bízik és testbe helyezi erejét, az Úrtól pedig eltávozott az õ szíve! </p>
<p id="v6"><sup><small>6</small></sup>  Mert olyanná lesz, mint a hangafa a pusztában, és nem látja, hogy jó következik, hanem szárazságban lakik a sivatagban, a sovány és lakhatatlan földön. </p>
<p id="v7"><sup><small>7</small></sup>  Áldott az a férfi, a ki az Úrban bízik, és a kinek bizodalma az Úr; <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Mert olyanná lesz, mint a víz mellé ültetett fa, a mely a folyó felé bocsátja gyökereit, és nem fél, ha hõség következik és a levele zöld marad; és a száraz esztendõben nem retteg, sem a gyümölcsözéstõl meg nem szûnik. </p>
<p id="v9"><sup><small>9</small></sup>  Csalárdabb a szív mindennél, és gonosz az; kicsoda ismerhetné azt? <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Én, az Úr vagyok az, a ki a szívet fürkészem és a veséket vizsgálom, hogy megfizessek kinek-kinek az õ útai szerint és cselekedeteinek gyümölcse szerint. </p>
<p id="v11"><sup><small>11</small></sup>  Mint a fogoly madár, mely fiakat gyûjt, melyeket nem õ költött, olyan, a ki gazdagságot gyûjt, de nem igazán; az õ napjainak felén elhagyja azt, a halálakor pedig bolonddá lesz. </p>
<p id="v12"><sup><small>12</small></sup>  Óh dicsõség trónja, kezdettõl fogva magasságos, szentségünknek helye. </p>
<p id="v13"><sup><small>13</small></sup>  Izráelnek reménység, oh Uram! A kik elhagynak téged, mind megszégyenülnek! A kik elpártolnak tõlem, a porba iratnak be, mert elhagyták az élõ vizeknek kútfejét, az Urat! </p>
<p id="v14"><sup><small>14</small></sup>  Gyógyíts meg engem Uram, hogy meggyógyuljak, szabadíts meg engem, hogy megszabaduljak, mert te vagy az én dicsekvedésem! </p>
<p id="v15"><sup><small>15</small></sup>  Ímé, õk azt mondják nékem: Hol van az Úr szózata? Most jõjjön el. </p>
<p id="v16"><sup><small>16</small></sup>  De én nem siettem elhagyni a te útaidnak követését, sem gonosz napot nem kívántam, te tudod; a mi ajkaimon jött ki, nyilvánvaló volt elõtted. </p>
<p id="v17"><sup><small>17</small></sup>  Ne légy nékem rettentésemre: reménységem vagy te a háborúság napján! </p>
<p id="v18"><sup><small>18</small></sup>  Szégyenüljenek meg, a kik üldöznek engem, de ne én szégyenüljek meg; õk rettegjenek és ne én rettegjek; hozz reájok háborúság napját, és kétszeres zúzással zúzd össze õket! </p>
<p id="v19"><sup><small>19</small></sup>  Ezt mondá nékem az Úr: Menj és állj meg a nép fiainak kapujában, a melyen bemennek és a melyen kijönnek Júdának királyai, és Jeruzsálemnek is minden kapujában! </p>
<p id="v20"><sup><small>20</small></sup>  És ezt mondd nékik: Halljátok meg az Úrnak szavát Júdának királyai és egész Júda és Jeruzsálemnek minden lakosa, a kik bejártok e kapukon! </p>
<p id="v21"><sup><small>21</small></sup>  Ezt mondja az Úr: Vigyázzatok a ti lelketekre, és ne hordjatok terhet szombat-napon, se Jeruzsálem kapuin be ne vigyetek! </p>
<p id="v22"><sup><small>22</small></sup>  Házaitokból se vigyetek ki terhet szombat-napon, és semmi munkát ne végezzetek, hanem szenteljétek meg a szombat-napot, úgy a mint atyáitoknak megparancsoltam! </p>
<p id="v23"><sup><small>23</small></sup>  De õk nem hallgattak, és fülöket sem hajtották rá, hanem megkeményítették nyakokat, hogy ne halljanak, és az oktatást be ne vehessék. </p>
<p id="v24"><sup><small>24</small></sup>  Pedig ha szívesen hallgattok reám, ezt mondja az Úr, és nem visztek be terhet e város kapuin szombat-napon, és megszentelitek a szombat-napot, úgy hogy semmi dolgot nem végeztek azon: </p>
<p id="v25"><sup><small>25</small></sup>  Akkor e város kapuin királyok és fejedelmek fognak bevonulni, a kik a Dávid székén ülnek, szekereken és lovakon járnak, mind magok, mind fejedelmeik, Júdának férfiai és Jeruzsálemnek lakosai, és e városban lakni fognak mindörökké. </p>
<p id="v26"><sup><small>26</small></sup>  És bejõnek Júda városaiból, Jeruzsálem környékérõl, Benjámin földérõl, a lapályról, a hegyrõl és dél felõl, hozván égõáldozatot, véres áldozatot, ételáldozatot és temjént, és hozván hálaáldozatot az Úrnak házába. </p>
<p id="v27"><sup><small>27</small></sup>  Ha pedig nem hallgattok reám, hogy megszenteljétek a szombat-napot, és hogy ne hordjatok terhet és ne jõjjetek be Jeruzsálem kapuin szombat-napon: tüzet gerjesztek az õ kapuiban, és megemészti Jeruzsálem palotáit, és nem lesz eloltható. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Jeremiah/16">
          <span class="mdi mdi-arrow-left-drop-circle"></span><span class="pl-2">Jeremiás - Fejezet 16</span>
        </a>
        </td>
        <td>
        <a href="/hu/Bible/Jeremiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Jeremiah/18">
          <span class="pr-2">Jeremiás - Fejezet 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 17:7 <i>Boldog ember, aki bízik Istenben</i>: <a href="/hu/The_Urantia_Book/131#p2_3">Uk 131:2.3</a>.  <i>Boldog, aki bízik</i>: <a href="/hu/The_Urantia_Book/2#p6_3">Uk 2:6.3</a>. </li>
  <li id="fn2"><a href="#cite2">↑</a> 17:9 <i>A bűnös szív elpusztítja az imát</i>: <a href="/hu/The_Urantia_Book/146#p2_2">Uk 146:2.2</a>.  <i>Az emberi szív gonosz</i>: <a href="/hu/The_Urantia_Book/143#p2_5">Uk 143:2.5</a>. </li>
  <li id="fn3"><a href="#cite3">↑</a> 17:9-10 <i>Kutassátok át az egyes emberek szívét</i>: <a href="/hu/The_Urantia_Book/145#p2_6">Uk 145:2.6</a>. </li>
</ol>
</div>
