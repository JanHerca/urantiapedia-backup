<!--
title: Zakariás - Fejezet 2
description: 
published: true
date: 2022-8-21T23:15:5Z
tags: 
editor: ckeditor
dateCreated: 2022-8-21T23:15:5Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/hu/Bible/Zechariah/1">Zakariás - Fejezet 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/Bible/Zechariah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/Bible/Zechariah/3">Zakariás - Fejezet 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Felemelém ismét szemeimet, és ímé, láték egy férfiút és a kezében mérõ-kötelet. </p>
<p id="v2"><sup><small>2</small></sup>  És mondám: Hová megy te? És mondá nékem: Megmérni Jeruzsálemet, hogy lássam: mennyi a széle és mennyi a hossza? </p>
<p id="v3"><sup><small>3</small></sup>  És ímé, az angyal, a ki beszél vala velem, kijöve, és más angyal is kijöve eléje. </p>
<p id="v4"><sup><small>4</small></sup>  És monda annak: Fuss, és szólj e gyermekhez, mondván: Kerítetlenül fogják lakni Jeruzsálemet a benne lévõ emberek és barmok sokasága miatt. </p>
<p id="v5"><sup><small>5</small></sup>  Én pedig, szól az Úr, tûz-fal leszek körülötte és megdicsõítem magamat õ benne! </p>
<p id="v6"><sup><small>6</small></sup>  Jaj, jaj! Fussatok ki az északi földrõl, így szól az Úr, mert az ég négy szele felé szórtalak szét titeket, szól az Úr. </p>
<p id="v7"><sup><small>7</small></sup>  Jaj Sion! Szabadíts ki magadat, ki Babilon leányánál lakozol. </p>
<p id="v8"><sup><small>8</small></sup>  Mert így szól a Seregeknek Ura: Dicsõség után küldött engem a pogányokhoz, a kik fosztogatnak titeket, mert a ki titeket bánt, az õ szemefényét bántja. </p>
<p id="v9"><sup><small>9</small></sup>  Mert ímé én felemelem kezemet ellenök, és saját szolgáik prédájává lesznek, és megtudjátok, hogy a Seregeknek Ura küldött engem. </p>
<p id="v10"><sup><small>10</small></sup>  Örülj és örvendezz, Sionnak leánya, mert ímé elmegyek és közötted lakozom! így szól az Úr. </p>
<p id="v11"><sup><small>11</small></sup>  És sok pogány csatlakozik azon a napon az Úrhoz, és népemmé lesznek, és közötted lakozom, és megtudod, hogy a Seregeknek Ura küldött hozzád engem. </p>
<p id="v12"><sup><small>12</small></sup>  És birtokba veszi az Úr Júdát, mint az õ osztályrészét a szent földön, és újra magáévá fogadja Jeruzsálemet. </p>
<p id="v13"><sup><small>13</small></sup>  Hallgasson minden test az Úr elõtt: mert felkelt az õ szentséges helyérõl. </p>
