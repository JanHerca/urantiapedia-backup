<!--
title: Zakariás - Fejezet 5
description: 
published: true
date: 2022-10-6T10:42:54Z
tags: bible, bible—zechariah
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Zechariah/4">Zakariás - Fejezet 4</a></td>
        <td><a href="/hu/Bible/Zechariah/Index">Index</a></td>
        <td><a href="/hu/Bible/Zechariah/6">Zakariás - Fejezet 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Azután ismét felemelém szemeimet, és látám, hogy ímé, egy könyv repül vala. </p>
<p id="v2"><sup><small>2</small></sup>  És monda nékem: Mit látsz te? És én mondám: Látok egy repülõ könyvet, húsz sing a hossza és tíz sing a széle. </p>
<p id="v3"><sup><small>3</small></sup>  És monda nékem: Ez az átok, a mely kihat az egész föld színére; mert mindaz, a ki lop, ehhez képest, fog innen kiirtatni, és mindaz, a ki hamisan esküszik, ehhez képest fog innen kiirtatni. </p>
<p id="v4"><sup><small>4</small></sup>  Kibocsátom ezt, szól a Seregeknek Ura, és bemegy a lopónak házába, és annak házába, a ki hamisan esküszik az én nevemre, és ott marad annak házában, és megemészti azt, s annak fáit és köveit. </p>
<p id="v5"><sup><small>5</small></sup>  Majd kijöve az angyal, a ki beszél vala velem, és monda nékem: Emeld csak fel szemeidet, és lásd meg: micsoda az, a mi kijön? </p>
<p id="v6"><sup><small>6</small></sup>  És mondám: Micsoda ez? Õ pedig mondá: Az, a mi kijön, mérõedény. És mondá: Ilyen a formájok az egész földön. </p>
<p id="v7"><sup><small>7</small></sup>  És ímé, egy kerek ón-darab repül vala, és ül vala egy asszony a mérõ-edény közepében. </p>
<p id="v8"><sup><small>8</small></sup>  És mondá: Ez az istentelenség. És veté ezt a mérõ-edény közepébe, a darab ónt pedig veté annak szájára. </p>
<p id="v9"><sup><small>9</small></sup>  És felemelém szemeimet, és látám, hogy ímé, két asszony jöve elõ, és szél vala szárnyaikban, és szárnyaik olyanok, mint az eszterágnak szárnyai, és felemelék a mérõ-edényt a föld és az ég közé. </p>
<p id="v10"><sup><small>10</small></sup>  És mondám az angyalnak, a ki beszél vala velem: Hová viszik ezek a mérõ-edényt? </p>
<p id="v11"><sup><small>11</small></sup>  És mondá nékem: Hogy házat építsenek annak a Sineár földén, és oda erõsítsék, és ott hagyják azt a maga helyén. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Zechariah/4">Zakariás - Fejezet 4</a></td>
        <td><a href="/hu/Bible/Zechariah/Index">Index</a></td>
        <td><a href="/hu/Bible/Zechariah/6">Zakariás - Fejezet 6</a></td>
      </tr>
    </tbody>
  </table>
</figure>
