<!--
title: Krónikák II. könyve - Fejezet 35
description: 
published: true
date: 2022-10-6T10:42:53Z
tags: bible, bible—2 chronicles
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/2_Chronicles/34">Krónikák II. könyve - Fejezet 34</a></td>
        <td><a href="/hu/Bible/2_Chronicles/Index">Index</a></td>
        <td><a href="/hu/Bible/2_Chronicles/36">Krónikák II. könyve - Fejezet 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  És megtartá Jósiás Jeruzsálemben a húsvétünnepet az Úrnak; és megölék a páskhabárányt az elsõ hónap tizennegyedik napján. </p>
<p id="v2"><sup><small>2</small></sup>  És állítá a papokat az õrállásukra, és buzdítá õket az Úr házának szolgálatára. </p>
<p id="v3"><sup><small>3</small></sup>  És monda a Lévitáknak, a kik az egész Izráelt oktatják, és magokat az Úrnak szentelék: Helyheztessétek a szent ládát a házba, a melyet készített volt Salamon a Dávid fia, az Izráel királya; nem kell most vállatokon hordoznotok; hanem szolgáljatok az Úrnak, a ti Istenteknek, és az õ népének az Izráelnek. </p>
<p id="v4"><sup><small>4</small></sup>  És készítsétek el magatokat a ti családjaitok és csoportjaitok szerint, a mint Dávid az Izráel királya elrendelte volt, és megírta az õ fia Salamon. </p>
<p id="v5"><sup><small>5</small></sup>  És álljatok a szent helyen, a nép közül való testvéreitek családjainak csoportjai és a Léviták családjának egy-egy csoportja szerint. </p>
<p id="v6"><sup><small>6</small></sup>  Azután öljétek meg a páskhabárányt, és szenteljétek meg magatokat, és készítsétek el azt a ti atyátokfiainak, hogy az Úrnak Mózes által tett beszéde szerint cselekedjetek. </p>
<p id="v7"><sup><small>7</small></sup>  És ada Jósiás a nép fiai számára juhokat, bárányokat és gödölyéket, mindezeket a húsvéti áldozatokra; mindenkinek, valaki ott találtatik vala, szám szerint harminczezeret, és háromezer tulkot; ezek mind a királyéból valának. </p>
<p id="v8"><sup><small>8</small></sup>  Az õ fejedelmei is szabad akaratjokból a községnek, a papoknak és a Lévitáknak adakozának; Hilkia, Zakariás és Jéhiel, az Isten házának fejedelmei, adának a papoknak a húsvét áldozatira kétezerhatszáz juhot és háromszáz tulkot. </p>
<p id="v9"><sup><small>9</small></sup>  Konánia pedig és Semája és Nétanéel az õ atyjafiai, Hasábia, Jéhiel és Józabád, a Léviták fejedelmei, adának a Lévitáknak a húsvét áldozatira ötezer juhot és ötszáz tulkot. </p>
<p id="v10"><sup><small>10</small></sup>  Készen levén a szolgálat, a papok helyeikre állának, a Léviták is csapatjaik szerint, a mint a király parancsolta. </p>
<p id="v11"><sup><small>11</small></sup>  Megölék azért a páskhabárányt, és a papok hintik vala kezökbõl a vért, a Léviták pedig a bárányok bõrét húzzák le. </p>
<p id="v12"><sup><small>12</small></sup>  És külön választák az egészen égõáldozatra valókat, hogy adnák azokat a nép közül való családok csoportjainak, hogy áldoznának az Úrnak, a mint Mózes könyvében megiratott; azonképen a tulkokból is elválaszták. </p>
<p id="v13"><sup><small>13</small></sup>  És megsüték a páskhabárányt szokás szerint a tûznél; a megszenteltetett állatokat pedig megfõzék fazekakban, vasfazekakban és üstökben: és nagy hamarsággal adák az egész községnek. </p>
<p id="v14"><sup><small>14</small></sup>  Ezek után magoknak és a papoknak is elkészíték a páskhabárányt, mert a papok, az Áron fiai az égõáldozatoknak és a kövérségeknek megáldozásával el valának foglalva késõ éjszakáig, azért a Léviták készíték el mind magoknak, mind a papoknak, az Áron fiainak. </p>
<p id="v15"><sup><small>15</small></sup>  Az éneklõk is, az Asáf fiai, szolgálatukban valának, Dávidnak, Asáfnak, Hémánnak és Jédutunnak, a király prófétájának parancsolatja szerint; az ajtónállók is mindnyájan az ajtóknál valának; nem távozhatának szolgálatukból, hanem az õ atyjokfiai, a Léviták készíték vala el nékik. </p>
<p id="v16"><sup><small>16</small></sup>  És elkészüle az Úrnak minden szolgálata azon a napon, hogy megtartanák a páskhát, egészen égõáldozatokkal áldozván az Úr oltárán, a Jósiás király parancsolatja szerint. </p>
<p id="v17"><sup><small>17</small></sup>  Megtartották tehát az Izráel fiai, a kik jelen lehetének, a páskhát abban az idõben, és a kovász nélkül való kenyerek ünnepét hét napon át. </p>
<p id="v18"><sup><small>18</small></sup>  Ehez hasonló páskhát nem tartottak Izráelben a Sámuel próféta idejétõl fogva; Izráel királyai közül is senki sem tartott olyan páskhát, a milyet Jósiás tartott és a papok, a Léviták, egész Júda, és a kik Izráelbõl jelen voltak, és Jeruzsálem lakosai. </p>
<p id="v19"><sup><small>19</small></sup>  Jósiás királyságának tizennyolczadik évében tartatott ez a páskha. </p>
<p id="v20"><sup><small>20</small></sup>  Mindezek után, hogy az Isten házát Jósiás helyreállítá, feljöve Nékó, Égyiptom királya, hogy az Eufrátes mellett való Kárkemis városát elfoglalná; és Jósiás ellene ment. <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  És noha követeket külde õ hozzá Nékó, ezt mondván: Mi közöm te hozzád nékem, Júda királya? Mert én most nem ellened megyek, hanem az én országom ellensége ellen, és Isten parancsolta, hogy siessek; ne tusakodjál az Isten ellen, a ki én velem van, hogy el ne veszessen téged; </p>
<p id="v22"><sup><small>22</small></sup>  Mindazáltal Jósiás nem tére ki õ elõle, hanem, hogy megütköznék vele, öltözetit megváltoztatá, és nem hallgatott Nékó beszédeire, a melyek az Isten szájából származtak vala. Elméne azért, hogy megütközzék vele Megiddó mezején. </p>
<p id="v23"><sup><small>23</small></sup>  Akkor a kézívesek nyilakat lövének Jósiás királyra, és monda a király az õ szolgáinak: Vigyetek ki engem innét; mert nagyon megsebesültem. </p>
<p id="v24"><sup><small>24</small></sup>  Levévén azért õt az õ szolgái a szekérbõl, másik szekerére helyezék, és vivék Jeruzsálembe: És meghala, és eltemetteték az õ atyáinak sírjába; s egész Júda és Jeruzsálem siránkozék Jósiás felett. </p>
<p id="v25"><sup><small>25</small></sup>  Jerémiás is siratá Jósiást, és siralmas énekekkel siratják vala õt az éneklõ férfiak és asszonyok mindnyájan mind e mai napig, a melyek szokásossá lettek Izráelben, s ímé azok meg vannak írva a Jerémiás siralmaiban. </p>
<p id="v26"><sup><small>26</small></sup>  Jósiásnak pedig többi dolgai, és a szerint való jó tettei, a mint az Úrnak törvényében meg van írva; </p>
<p id="v27"><sup><small>27</small></sup>  És az õ elsõ és utolsó dolgai, ímé meg vannak írva az Izráel és Júda királyainak könyvében. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/2_Chronicles/34">Krónikák II. könyve - Fejezet 34</a></td>
        <td><a href="/hu/Bible/2_Chronicles/Index">Index</a></td>
        <td><a href="/hu/Bible/2_Chronicles/36">Krónikák II. könyve - Fejezet 36</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 35:20-24 <i>Jósiás bolondsága</i>: <a href="/hu/The_Urantia_Book/97#p9_24">Uk 97:9.24</a>.  <i>Josiah legyőzte</i>: <a href="/hu/The_Urantia_Book/126#p1_2">Uk 126:1.2</a>. </li>
</ol>
</div>
