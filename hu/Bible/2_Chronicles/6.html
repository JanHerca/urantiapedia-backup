<!--
title: Krónikák II. könyve - Fejezet 6
description: 
published: true
date: 2022-10-6T10:42:53Z
tags: bible, bible—2 chronicles
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/2_Chronicles/5">Krónikák II. könyve - Fejezet 5</a></td>
        <td><a href="/hu/Bible/2_Chronicles/Index">Index</a></td>
        <td><a href="/hu/Bible/2_Chronicles/7">Krónikák II. könyve - Fejezet 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Akkor monda Salamon: Az Úr mondotta, hogy õ lakoznék ködben. <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Én pedig lakóházat építettem néked, helyet, a hol örökké lakjál. </p>
<p id="v3"><sup><small>3</small></sup>  Azután megfordult a király, és megáldá Izráel egész gyülekezetét; és Izráel egész gyülekezete felállott. </p>
<p id="v4"><sup><small>4</small></sup>  És monda: Áldott az Úr, Izráel Istene, ki szólott volt az õ szája által az én atyámnak, Dávidnak, és hatalmas kezeivel beteljesítette, mondván: </p>
<p id="v5"><sup><small>5</small></sup>  Attól a naptól fogva, a melyen kihozám az én népemet Égyiptom földébõl, soha nem választottam egyetlen várost sem az Izráel minden nemzetségei közül, hogy házat építenének, a melyben lenne az én nevem, sem férfit nem választottam, hogy az én népemnek Izráelnek vezére lenne. </p>
<p id="v6"><sup><small>6</small></sup>  Hanem Jeruzsálemet választottam, hogy az én nevem abban lenne, és választám Dávidot, hogy vezére lenne az én népemnek, Izráelnek. </p>
<p id="v7"><sup><small>7</small></sup>  Ámbár az én atyám, Dávid elvégezé magában, hogy házat építene az Úrnak, Izráel Istenének, </p>
<p id="v8"><sup><small>8</small></sup>  De az Úr azt mondotta Dávidnak, az én atyámnak: Azt, hogy arra gondoltál, hogy az én nevemnek házat építs, jól tetted, hogy szívedben ezt elvégezted; </p>
<p id="v9"><sup><small>9</small></sup>  Mégis nem te építesz házat nékem, hanem a te fiad, a ki a te ágyékodból származik, õ épít az én nevemnek házat. </p>
<p id="v10"><sup><small>10</small></sup>  És beteljesíté most az Úr az õ beszédét, a melyet szólott; mert felkelék az én atyám Dávid helyett, és ülék az Izráel királyi székébe, a mint az Úr megmondotta volt; és megépítém a házat az Úrnak, Izráel Istene nevének. </p>
<p id="v11"><sup><small>11</small></sup>  És abba helyeztem a ládát, a melyben az Úrnak szövetsége van, melyet szerzett volt az Izráel fiaival. </p>
<p id="v12"><sup><small>12</small></sup>  És oda állott Salamon az Úr oltára elé, az Izráel egész gyülekezetével szemben, és kezeit kiterjesztette. </p>
<p id="v13"><sup><small>13</small></sup>  Salamon pedig egy széket csináltatott vala rézbõl, a melyet a tornácznak közepén helyeztetett el, melynek hossza öt sing, szélessége is öt sing, magassága pedig három sing vala. Felálla abba, és térdeire esvén az egész Izráel gyülekezete elõtt, kezeit az ég felé kiterjeszté, </p>
<p id="v14"><sup><small>14</small></sup>  És monda: Oh Uram, Izráelnek Istene! nincsen hozzád hasonló Isten sem mennyben, sem földön, a ki megtartod a te fogadásodat és irgalmasságodat a te szolgáidhoz, a kik te elõtted teljes szívvel járnak! </p>
<p id="v15"><sup><small>15</small></sup>  Ki megtartottad a te szolgádnak, az én atyámnak, Dávidnak, a mit szólottál néki; mert te magad szólottál, és kezeiddel beteljesítetéd, a mint e mai napon megtetszik. </p>
<p id="v16"><sup><small>16</small></sup>  Most azért, oh Uram, Izráelnek Istene, tartsd meg, a mit a te szolgádnak, Dávidnak, az én atyámnak igértél, mondván: Nem fogy el elõttem a te magodból való férfiú, a ki az Izráelnek királyiszékiben üljön; csakhogy  a te fiaid õrizzék meg az õ útjokat, hogy az én törvényemben járjanak, mint te én elõttem jártál. </p>
<p id="v17"><sup><small>17</small></sup>  Most azért, oh Uram, Izráelnek Istene, bizonyosodjék meg a te beszéded, melyet szólottál volt a te szolgádnak, Dávidnak! </p>
<p id="v18"><sup><small>18</small></sup>  (Avagy lakozhatnék-é valósággal az Isten a földön az emberek között? Ím az egek, és az egeknek egei téged be nem foghatnak, mennyivel kevésbbé e ház, a melyet én építettem.) <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  És tekints a te szolgád könyörgésére és imádságára, oh én Uram Istenem, meghallgatván kiáltását és könyörgését, a melylyel könyörög a te szolgád elõtted! </p>
<p id="v20"><sup><small>20</small></sup>  Hogy a te szemeid éjjel és nappal figyelmezzenek e házra, e helyre, a melyrõl azt mondottad, hogy nevedet abba helyezénded, meghallgatván könyörgését a te szolgádnak, a mikor e helyen könyörögne. </p>
<p id="v21"><sup><small>21</small></sup>  Hallgasd meg azért a te szolgádnak és a te népednek Izráelnek könyörgését, a mikor könyörögni fognak e helyen; hallgasd meg a te mennyei lakhelyedbõl, és meghallgatván õket, légy kegyelmes! </p>
<p id="v22"><sup><small>22</small></sup>  Mikor valaki vétkezéndik felebarátja ellen, és esküre köteleztetik, hogy megesküdjék, és õ ide jõ, megesküszik oltárod elõtt ebben a házban, </p>
<p id="v23"><sup><small>23</small></sup>  Te hallgasd meg a mennybõl és vidd véghez, és tégy igaz ítéletet a te szolgáid között, az istentelent megbüntetvén, fejére fordítván az õ útját; és az igazat megigazítván, megfizetvén néki az õ igazsága szerint. </p>
<p id="v24"><sup><small>24</small></sup>  Mikor pedig megverettetik a te néped, az Izráel, az õ ellenségeitõl, mivel te ellened vétkeztek és hozzád visszatérve vallást tesznek a te nevedrõl, könyörögnek és imádkoznak te elõtted e házban: </p>
<p id="v25"><sup><small>25</small></sup>  Te hallgasd meg a mennybõl, és bocsásd meg a te népednek, az Izráelnek bûnét, és hozd vissza õket arra a földre, a melyet adtál nékik és az õ atyáiknak. </p>
<p id="v26"><sup><small>26</small></sup>  Mikor az ég berekesztetik és nem lészen esõ, mivel vétkeztek te ellened; és imádkozni fognak e helyen, és vallást tesznek a te nevedrõl és megtérnek bûneikbõl, mert te sanyargatod õket: </p>
<p id="v27"><sup><small>27</small></sup>  Te hallgasd meg a mennybõl, és légy kegyelmes a te szolgáidnak és a te népednek, az Izráelnek; minekutána õket megtanítándod az igaz útra, a melyen járjanak; és adj esõt a te földedre, a melyet adtál a te népednek örökségül. </p>
<p id="v28"><sup><small>28</small></sup>  Éhség ha lesz a földön, ha döghalál, aszály, ragya, sáska, cserebogár; ha az õ ellensége  szorongatja az õ birodalmának földében; ha bármiféle csapás és nyomorúság jövend reájok: </p>
<p id="v29"><sup><small>29</small></sup>  A ki akkor könyörög és imádkozik, legyen az bárki; vagy a te néped, az Izráel, ha elismeri kiki az õ csapását és fájdalmát, és kezeit e házban kiterjeszténdi: </p>
<p id="v30"><sup><small>30</small></sup>  Te hallgasd meg a mennybõl, a te lakhelyedbõl és légy kegyelmes, és kinek-kinek fizess az õ útai szerint, a mint megismerted az õ szívét, mert egyedül csak te ismered az emberek fiainak szívét; <sup id="cite4"><a href="#fn4">[4]</a></sup></p>
<p id="v31"><sup><small>31</small></sup>  Hogy féljenek téged, járván a te útaidon, míg élnek e föld színén, a melyet adtál volt a mi atyáinknak. </p>
<p id="v32"><sup><small>32</small></sup>  Sõt még az idegen is, a ki nem a te néped, az Izráel közül való, ha eljövénd messze földrõl a te nagy nevedért és a te hatalmas kezedért és a te kiterjesztett karodért, mikor ide jutván, könyörögnek e házban: </p>
<p id="v33"><sup><small>33</small></sup>  Te hallgasd meg a mennybõl, a te lakóhelyedbõl, és add meg az idegennek mindazt, a miért könyörög hozzád, hogy megismerjék a földnek minden népei a te nevedet, és tiszteljenek téged úgy, mint a te néped, az Izráel, és ismerjék meg, hogy a te nevedrõl neveztetik e ház, a melyet én építettem. </p>
<p id="v34"><sup><small>34</small></sup>  Ha a te néped hadba megy ki az õ ellensége ellen azon az úton, a melyen elbocsátod õket; ha könyörögnek, hozzád fordulván e város felé, a melyet választottál magadnak, és e ház felé, a melyet a te nevednek építettem: </p>
<p id="v35"><sup><small>35</small></sup>  Te hallgasd meg az égbõl az õ könyörgésöket és imádságukat, és szerezz nékik igazságot. </p>
<p id="v36"><sup><small>36</small></sup>  Ha vétkeznek ellened (mert nincsen ember, a ki nem vétkeznék) és reájok megharagudván, az ellenség kezébe adándod és õket fogságba viendik azok, a kiktõl megfogattak, messze földre vagy közelre, </p>
<p id="v37"><sup><small>37</small></sup>  És ha az idegen földön, a hol fogva tartatnak, magokba szállnak, és megtérvén, az õ fogságuk helyén könyörögnek hozzád, és ezt mondandják: Vétkeztünk, hamisan és gonoszul cselekedtünk; </p>
<p id="v38"><sup><small>38</small></sup>  És megtérendenek te hozzád teljes szívökbõl és teljes lelkökbõl az õ fogságuk földében, a hol õket fogva tartják, és könyörögnek hozzád, az õ földjüknek útja felé fordulva, a melyet adtál az õ atyáiknak, és e város felé, a melyet választottál magadnak, és e ház felé, a melyet a te nevednek építettem: <sup id="cite2"><a href="#fn2">[2]</a></sup></p>
<p id="v39"><sup><small>39</small></sup>  Hallgasd meg akkor az õ könyörgésöket és imádságukat a mennybõl, a te lakhelyedrõl, és szerezz nékik igazságot, és bocsásd meg a te népednek, hogy ellened vétkezett. </p>
<p id="v40"><sup><small>40</small></sup>  Most azért, oh én Istenem, legyenek a te szemeid nyitva és füleid legyenek figyelmesek a könyörgésre ezen a helyen. </p>
<p id="v41"><sup><small>41</small></sup>  És most kelj fel, oh Úr Isten, a te nyugodalmadba,  te és a te hatalmasságodnak ládája! A te papjaid, oh Úr Isten, öltöztessenek fel üdvösséggel, és a te szenteid örvendezzenek a jóban. </p>
<p id="v42"><sup><small>42</small></sup>  Oh Úr Isten, ne utáld meg a te felkenetett királyod orczáját; emlékezzél meg Dávidhoz, a te szolgádhoz való nagy irgalmasságaidról! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/2_Chronicles/5">Krónikák II. könyve - Fejezet 5</a></td>
        <td><a href="/hu/Bible/2_Chronicles/Index">Index</a></td>
        <td><a href="/hu/Bible/2_Chronicles/7">Krónikák II. könyve - Fejezet 7</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 6:18 <i>Mennyország, mennyországok mennyországa</i>: <a href="/hu/The_Urantia_Book/48#p6_12">Uk 48:6.12</a>.  <i>A mennyek mennyei</i>: <a href="/hu/The_Urantia_Book/3#p1_2">Uk 3:1.2</a>.  <i>A mennyek mennyei</i>: <a href="/hu/The_Urantia_Book/181#p1_2">Uk 181:1.2</a>.  <i>A mennyek mennyei</i>: <a href="/hu/The_Urantia_Book/2#p1_1">Uk 2:1.1</a>.  <i>Mennyország, mennyországok mennyországa</i>: <a href="/hu/The_Urantia_Book/48#p6_12">Uk 48:6.12</a>. </li>
  <li id="fn2"><a href="#cite2">↑</a> 6:38-39 <i>Térj meg a bocsánatért (Ószövetség)</i>: <a href="/hu/The_Urantia_Book/159#p5_13">Uk 159:5.13</a>. </li>
  <li id="fn3"><a href="#cite3">↑</a> 6:1 <i>Sötét gravitációs testek</i>: <a href="/hu/The_Urantia_Book/14#p1_7">Uk 14:1.7</a>.  <i>Isten sűrű sötétségben lakik</i>: <a href="/hu/The_Urantia_Book/2#p1_1">Uk 2:1.1</a>. </li>
  <li id="fn4"><a href="#cite4">↑</a> 6:30 <i>Az Úr ismeri gyermekeit</i>: <a href="/hu/The_Urantia_Book/32#p4_8">Uk 32:4.8</a>. </li>
</ol>
</div>
