<!--
title: Krónikák II. könyve - Fejezet 13
description: 
published: true
date: 2022-10-6T10:42:53Z
tags: bible, bible—2 chronicles
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/2_Chronicles/12">Krónikák II. könyve - Fejezet 12</a></td>
        <td><a href="/hu/Bible/2_Chronicles/Index">Index</a></td>
        <td><a href="/hu/Bible/2_Chronicles/14">Krónikák II. könyve - Fejezet 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jeroboám királynak tizennyolczadik esztendejében kezde uralkodni Abija Júdában. </p>
<p id="v2"><sup><small>2</small></sup>  Három esztendeig uralkodék Jeruzsálemben. Az õ anyjának neve Mikája vala, a ki a Gibeából való Uriel leánya. És Abija és Jeroboám között háború vala. </p>
<p id="v3"><sup><small>3</small></sup>  Azért felkészüle Abija a háborúra négyszázezer válogatott harczosból álló sereggel; és Jeroboám vele szembeszállott nyolczszázezer válogatott harczosból álló sereggel. </p>
<p id="v4"><sup><small>4</small></sup>  Akkor felálla Abija a Semáraim Hegyének tetején, a mely az Efraim hegységében vala, és monda: Hallgassátok meg szómat, Jeroboám és az egész Izráel! </p>
<p id="v5"><sup><small>5</small></sup>  Avagy nem kellene-é néktek meggondolnotok, hogy az Úr, az Izráel Istene Dávidnak adta volt a királyságot Izráel felett örökre; néki és fiainak, sónak szövetsége  által? </p>
<p id="v6"><sup><small>6</small></sup>  Mindazáltal felkele Jeroboám, a Nébát fia, Salamonnak, a Dávid fiának szolgája, és támada az õ ura ellen; </p>
<p id="v7"><sup><small>7</small></sup>  Azután gyûlének õ hozzá a haszontalan emberek, Beliál fiai, a kik ellene szegültek Roboámnak, a Salamon fiának, mikor Roboám gyermek és félénk szívû volt, és azok ellen magát nem oltalmazhatta. </p>
<p id="v8"><sup><small>8</small></sup>  És most azt gondoljátok, hogy ti ellene állhattok az Úr királyságának, a mely a Dávid fiainak kezében van, mivel sokan vagytok, s veletek vannak az aranyborjúk is, a melyeket Jeroboám öntetett  néktek istenek gyanánt. </p>
<p id="v9"><sup><small>9</small></sup>  Avagy nem ti ûztétek-é el az Úrnak papjait, az Áron fiait és a Lévitákat? És nem ti szerzettetek-é magatoknak papokat, mint egyéb országoknak nemzetségei, akárkit, a ki az õ szolgálatjának felszentelésére egy gyermekded tulokkal és hét kossal eljött, és lett a bálványok papja, a melyek nem istenek. </p>
<p id="v10"><sup><small>10</small></sup>  Mi mellettünk van pedig az Úr, a mi Istenünk, a kit mi el nem hagytunk; a papok pedig, a kik az Úrnak szolgálnak, az Áron fiai, és vannak Léviták, a kik forgolódnak az õ tisztökben. </p>
<p id="v11"><sup><small>11</small></sup>  És áldoznak az Úrnak égõáldozattal minden reggel és minden estve, és füstölõáldozattal, és a kenyérnek a tiszta asztalra való tételére és az arany gyertyatartóra, szövétnekeivel egybe gondot viselnek, meggyújtván azokat minden estve; mert mi megtartjuk az Úrnak, a mi Istenünknek rendelését: ti pedig elhagytátok õt. </p>
<p id="v12"><sup><small>12</small></sup>  Azért ímé mi velünk van az Isten vezér gyanánt, és az õ papjai a riadó kürtökkel, hogy ti ellenetek kürtöljenek. Izráel fiai! Ne harczoljatok az Úr ellen, a ti atyáitok Istene ellen, mert nem lesztek szerencsések! </p>
<p id="v13"><sup><small>13</small></sup>  Jeroboám pedig lest vetett ellenök, hogy hátuk mögé kerüljön, s ilyen módon Júda elõtt is õk legyenek, hátuk mögött is a les. </p>
<p id="v14"><sup><small>14</small></sup>  Látván pedig Júda, hogy ímé mind elõl, mind hátul megtámadtatának: kiáltának az Úrhoz, a papok pedig trombitálnak vala a trombitákkal. </p>
<p id="v15"><sup><small>15</small></sup>  És kiáltának Júda férfiai; és mikor kiáltának a Júda férfiai, az Isten megveré Jeroboámot és az egész Izráelt, Abija és Júda elõtt. </p>
<p id="v16"><sup><small>16</small></sup>  És az Izráel fiai menekülének Júda elõl, de az Isten kezökbe adá õket; </p>
<p id="v17"><sup><small>17</small></sup>  Mert megveré õket Abija és az õ népe nagy csapással, úgyannyira, hogy az Izráeliták közül seb miatt ötszázezer válogatott férfi esett el. </p>
<p id="v18"><sup><small>18</small></sup>  És ilyen módon aláztatának meg az Izráel fiai abban az idõben; Júda fiai pedig megerõsödének, mert õk az Úrra, az õ atyáik Istenére támaszkodtak volt. </p>
<p id="v19"><sup><small>19</small></sup>  És üldözé Abija Jeroboámot, és elfoglala õ tõle egynéhány várost, Béthelt és annak faluit, Jésanát és annak faluit, s Efrávint és annak faluit. </p>
<p id="v20"><sup><small>20</small></sup>  És nem jutott többé erõhöz Jeroboám Abija idejében, hanem megveré õt az Úr, és meghala. </p>
<p id="v21"><sup><small>21</small></sup>  Abija pedig hatalmassá lõn, és vett vala magának tizennégy feleséget, a kiktõl nemze huszonkét fiút és tizenhat leányt. </p>
<p id="v22"><sup><small>22</small></sup>  Abijának pedig több dolgai, útai és beszédei megírattak az Iddó próféta könyvében. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/2_Chronicles/12">Krónikák II. könyve - Fejezet 12</a></td>
        <td><a href="/hu/Bible/2_Chronicles/Index">Index</a></td>
        <td><a href="/hu/Bible/2_Chronicles/14">Krónikák II. könyve - Fejezet 14</a></td>
      </tr>
    </tbody>
  </table>
</figure>
