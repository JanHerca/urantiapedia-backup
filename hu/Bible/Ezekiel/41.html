<!--
title: Ezekiel - Fejezet 41
description: 
published: true
date: 2022-8-21T23:15:5Z
tags: 
editor: ckeditor
dateCreated: 2022-8-21T23:15:5Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/hu/Bible/Ezekiel/40">Ezekiel - Fejezet 40</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/Bible/Ezekiel/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/Bible/Ezekiel/42">Ezekiel - Fejezet 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  És bevitt engem a templomba, és megméré a gyámoszlopokat, hat sing széles vala egyfelõl és hat sing széles másfelõl a gyámoszlopok szélessége. </p>
<p id="v2"><sup><small>2</small></sup>  És az ajtó szélessége tíz sing vala, és az ajtó oldalfalai öt sing egyfelõl és öt sing másfelõl; és megméré hosszúságát is negyven singre, szélességét pedig húsz singre. </p>
<p id="v3"><sup><small>3</small></sup>  És beméne belsejébe, és megméré az ajtó gyámoszlopait két singre, és az ajtót hat singre, és az ajtó oldalfalait hét singre. </p>
<p id="v4"><sup><small>4</small></sup>  És megméré hosszúságát húsz singre, és szélességét húsz singre a templom felé, és mondá nékem: Ez a szentek  szentje. </p>
<p id="v5"><sup><small>5</small></sup>  És megméré a ház falát hat singre, és az oldalépület szélességét négy singre, a ház körül mindenfelõl. </p>
<p id="v6"><sup><small>6</small></sup>  És az oldalkamarák, egyik kamara a másikon, harminczan valának három sorban, és a háznak azon falához nyúlának, mely az oldalkamarák felõl vala, köröskörül, hogy azon erõsen álljanak, de nem magába a falba valának erõsítve. </p>
<p id="v7"><sup><small>7</small></sup>  És vala kiszélesedése és megnagyobbodása az oldalkamaráknak a magasságban fölfelé, mivel megnagyobbodása vala a háznak fölfelé a magasságban köröskörül a házon, ezért lõn kiszélesedése az épületnek fölfelé. És az alsó sorról menének föl a felsõhöz és a középsõhöz. </p>
<p id="v8"><sup><small>8</small></sup>  És láték a háznál valami magasságot köröskörül, fundamentoma ez az oldalkamaráknak, egy teljes pálczányi, hat singnyire a fal tövének párkányáig. </p>
<p id="v9"><sup><small>9</small></sup>  Az oldalkamara külsõ falának szélessége pedig öt singnyi vala. És a mi üresen maradt a ház oldalkamrái között. </p>
<p id="v10"><sup><small>10</small></sup>  És a kamarák közt húsz singnyi szélesség vala a ház körül köröskörül. </p>
<p id="v11"><sup><small>11</small></sup>  És az oldalépületnek ajtaja az üresen maradt hely felé vala, egyik ajtó északra és a másik ajtó délre, és a szabadon hagyott hely szélessége öt singnyi vala köröskörül. </p>
<p id="v12"><sup><small>12</small></sup>  És az épület, mely az elkülönített hely elõtt, nyugot felé vala, hetven singnyi széles vala, s az épület fala öt singnyi széles köröskörül, hosszúsága pedig kilenczven sing. </p>
<p id="v13"><sup><small>13</small></sup>  És méré a háznak hosszát száz singre, és az elkülönített helyet s az épületet és falait száz sing hosszúságra; </p>
<p id="v14"><sup><small>14</small></sup>  És a ház és az elkülönített hely elejének szélességét kelet felé száz singre. </p>
<p id="v15"><sup><small>15</small></sup>  És méré az épület hosszúságát az elkülönített hely felé, mely ennek háta mögött vala, és ennek folyósóit mind egyfelõl, mind másfelõl száz singre. És magában a templomban és a belsõ helyen és a külsõ tornáczban. </p>
<p id="v16"><sup><small>16</small></sup>  A küszöbök és a szoros ablakok és a folyosók valának mind hármuk körül, szemben a küszöbbel, simított fadeszkákból köröskörül. A földtõl az ablakokig, az ablakok pedig befedve valának. </p>
<p id="v17"><sup><small>17</small></sup>  Az ajtónak felsõ részéig és a belsõ házig és kifelé és az egész falon köröskörül a belsõ és külsõ helyen minden mérték szerint. </p>
<p id="v18"><sup><small>18</small></sup>  Készítve valának továbbá Kérubok és pálmafaragások, és mindenik pálmafaragás vala két Kérub között, és mindenik Kérubnak két orczája vala. </p>
<p id="v19"><sup><small>19</small></sup>  És emberorcza néz vala a pálmafaragásról egyfelõl, és oroszlánorcza a másik pálmára másfelõl. Így vala készítve az egész házon köröskörül. </p>
<p id="v20"><sup><small>20</small></sup>  A földtõl fogva az ajtó felsõ részéig Kérubok és pálmafaragások valának készítve a falon. </p>
<p id="v21"><sup><small>21</small></sup>  A szenthelynek ajtófélfái négyszegûek valának, és a szentek szentje elõtt vala mint egy oltárnak a formája. </p>
<p id="v22"><sup><small>22</small></sup>  Fából, három sing magas és két sing hosszú, szegletei valának és talpa, és falai fából valának. És mondá nékem: Ez az asztal, mely az Úr elõtt áll. </p>
<p id="v23"><sup><small>23</small></sup>  És kettõs ajtói valának a szenthelynek és a szentek szentjének, </p>
<p id="v24"><sup><small>24</small></sup>  És kettõs ajtói valának az ajtószárnyaknak, két forgó ajtóik, kettõ az egyik ajtószárnyban és két ajtó a másikban. </p>
<p id="v25"><sup><small>25</small></sup>  És készítve valának rajtok, a szenthely ajtóin, Kérubok és pálmák, mint valának készítve a falakon, és faküszöb vala a tornácz elõtt kivül; </p>
<p id="v26"><sup><small>26</small></sup>  És szoros ablakok és pálmák valának mind egy- s mind másfelõl a tornácz oldalfalain. Így voltak a ház oldalkamarái és a gerendák. </p>
