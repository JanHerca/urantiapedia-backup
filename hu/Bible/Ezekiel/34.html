<!--
title: Ezekiel - Fejezet 34
description: 
published: true
date: 2022-8-21T23:15:5Z
tags: 
editor: ckeditor
dateCreated: 2022-8-21T23:15:5Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/hu/Bible/Ezekiel/33">Ezekiel - Fejezet 33</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/Bible/Ezekiel/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/Bible/Ezekiel/35">Ezekiel - Fejezet 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  És lõn az Úrnak beszéde hozzám, mondván: </p>
<p id="v2"><sup><small>2</small></sup>  Embernek fia! prófétálj Izráel pásztorai felõl, prófétálj és mondjad nékik, a pásztoroknak: Így szól az Úr Isten: Jaj Izráel pásztorainak, a kik önmagokat legeltették! Avagy nem a nyájat kell-é legeltetni a pásztoroknak? <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  A tejet megettétek, és a gyapjúval ruházkodtatok, a hízottat megöltétek; a nyájat nem legeltettétek. </p>
<p id="v4"><sup><small>4</small></sup>  A gyöngéket nem erõsítettétek, és a beteget nem gyógyítottátok, s a megtöröttet nem kötözgettétek, s az elûzöttet vissza nem hoztátok és az elveszettet meg nem kerestétek, hanem keményen és kegyetlenül uralkodtatok rajtok; </p>
<p id="v5"><sup><small>5</small></sup>  Szétszóródtak hát pásztor nélkül, és lõnek mindenféle mezei vadak eledelévé, és szétszóródtak; </p>
<p id="v6"><sup><small>6</small></sup>  Tévelygett nyájam minden hegyen s minden magas halmon, és az egész föld színén szétszóródott az én nyájam, s nem volt, a ki keresné, sem a ki tudakozódnék utána. </p>
<p id="v7"><sup><small>7</small></sup>  Annakokáért, ti pásztorok, halljátok meg az Úr beszédét: </p>
<p id="v8"><sup><small>8</small></sup>  Élek én, ezt mondja az Úr Isten, mivelhogy az én nyájam ragadománynyá lõn, és lõn az én nyájam mindenféle mezei vadak eledelévé, pásztor hiányában, és nem keresték az én pásztoraim az én nyájamat, hanem legeltették a pásztorok önmagokat, és az én nyájamat nem legeltették; </p>
<p id="v9"><sup><small>9</small></sup>  Ennekokáért, ti pásztorok, halljátok meg az Úr beszédét: </p>
<p id="v10"><sup><small>10</small></sup>  Így szól az Úr Isten: Ímé, megyek a pásztorok ellen, és elõkérem a nyájamat az õ kezökbõl, s megszüntetem õket a nyáj legeltetésétõl, és nem legeltetik többé a pásztorok önmagokat, s kiragadom juhaimat szájokból, hogy ne legyenek nékik ételül. </p>
<p id="v11"><sup><small>11</small></sup>  Mert így szól az Úr Isten: Ímé, én magam keresem meg nyájamat, és magam tudakozódom utána. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Miképen a pásztor tudakozódik nyája után, a mely napon ott áll elszéledt juhai között; így tudakozódom nyájam után, és kiszabadítom õket minden helyrõl, a hova szétszóródtak a felhõnek s borúnak napján. </p>
<p id="v13"><sup><small>13</small></sup>  És kihozom õket a népek közül s egybegyûjtöm a földekrõl, és beviszem õket az õ földjökre, és legeltetem õket Izráel hegyein, a mélységekben s a föld minden lakóhelyén. </p>
<p id="v14"><sup><small>14</small></sup>  Jó legelõn legeltetem õket, és Izráel magasságos hegyein leszen akluk, ott feküsznek jó akolban, s kövér legelõn legelnek Izráel hegyein. </p>
<p id="v15"><sup><small>15</small></sup>  Én magam legeltetem nyájamat, s én nyugosztom meg õket, ezt mondja az Úr Isten; </p>
<p id="v16"><sup><small>16</small></sup>  Az elveszettet megkeresem, s az elûzöttet visszahozom, s a megtöröttet kötözgetem, s a beteget erõsítem; és a kövéret s erõset elvesztem, és legeltetem õket úgy, mint illik. </p>
<p id="v17"><sup><small>17</small></sup>  Ti pedig, én juhaim, így szól az Úr Isten, ímé én ítéletet teszek juh és juh között, a kosok és bakok közt. </p>
<p id="v18"><sup><small>18</small></sup>  Avagy kevés-é néktek, hogy a jó legelõt legelitek, hogy még legelõitek maradékát lábaitokkal eltapodjátok? és hogy a víz tisztáját iszszátok, hogy még a maradékát lábaitokkal felzavarjátok? </p>
<p id="v19"><sup><small>19</small></sup>  És az én juhaim a ti lábaitok tapodását legelik, s lábaitok zavarását iszszák! </p>
<p id="v20"><sup><small>20</small></sup>  Annakokáért így szól az Úr Isten hozzájok: Ímé én, én teszek ítéletet kövér és ösztövér juh között, </p>
<p id="v21"><sup><small>21</small></sup>  Mivelhogy oldallal és vállal eltaszíttok és szarvaitokkal elökleltek minden erõtelent, míg szétszórván, azokat kiûzitek; </p>
<p id="v22"><sup><small>22</small></sup>  És megtartom az én juhaimat, hogy többé ne legyenek zsákmányul, és ítéletet teszek juh és juh között. <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  És állatok föléjök egyetlenegy pásztort, hogy legeltesse õket: az én szolgámat, Dávidot,  õ legelteti õket s õ lesz nékik pásztoruk. </p>
<p id="v24"><sup><small>24</small></sup>  Én pedig, az Úr, leszek nékik Istenök, és az én szolgám, Dávid, fejedelem közöttök. Én, az Úr mondottam. </p>
<p id="v25"><sup><small>25</small></sup>  És szerzek õ velök békességnek frigyét, és megszüntetem a gonosz vadakat  a földrõl, hogy bátorságosan lakhassanak a pusztában és alhassanak az erdõkben. </p>
<p id="v26"><sup><small>26</small></sup>  És adok reájok és az én magaslatom környékére áldást, és bocsátom az esõt idejében; áldott esõk lesznek. </p>
<p id="v27"><sup><small>27</small></sup>  A mezõ fája megadja gyümölcsét s a föld megadja termését, és lesznek földjökön bátorságosan, és megtudják, hogy én vagyok az Úr, mikor eltöröm jármok keresztfáit, és kimentem õket azok kezébõl, kik õket szolgáltatják. </p>
<p id="v28"><sup><small>28</small></sup>  És nem lesznek többé prédául a pogányoknak, s a föld vadai nem eszik meg õket; és laknak bátorságosan, s nem lesz, a ki felijeszsze õket. </p>
<p id="v29"><sup><small>29</small></sup>  És támasztok nékik drága plántaföldet, hogy többé meg ne emésztessenek  éhség miatt a földön, s ne viseljék többé a pogányok gyalázatát; </p>
<p id="v30"><sup><small>30</small></sup>  És megismerik, hogy én, az Úr, az õ Istenök, velök vagyok, és õk népem, Izráel háza, ezt mondja az Úr Isten; </p>
<p id="v31"><sup><small>31</small></sup>  Ti pedig az én juhaim, legelõm nyája vagytok, emberek vagytok, én pedig Istenetek, ezt mondja az Úr Isten. </p>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 34:2-10 <i>Hamis pásztorok</i>: <a href="/hu/The_Urantia_Book/165#p2_3">Uk 165:2.3</a>. </li>
  <li id="fn2"><a href="#cite2">↑</a> 34:11-16 <i>Jézus az igaz pásztor</i>: <a href="/hu/The_Urantia_Book/165#p2_8">Uk 165:2.8</a>. </li>
  <li id="fn3"><a href="#cite3">↑</a> 34:22-31 <i># 1 Az Úr szolgája</i>: <a href="/hu/The_Urantia_Book/136#p1_1">Uk 136:1.1</a>. </li>
</ol>
</div>
