<!--
title: Ezekiel - Fejezet 21
description: 
published: true
date: 2022-10-6T10:42:54Z
tags: bible, bible—ezekiel
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Ezekiel/20">Ezekiel - Fejezet 20</a></td>
        <td><a href="/hu/Bible/Ezekiel/Index">Index</a></td>
        <td><a href="/hu/Bible/Ezekiel/22">Ezekiel - Fejezet 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  És lõn az Úrnak beszéde hozzám, mondván: </p>
<p id="v2"><sup><small>2</small></sup>  Embernek fia! fordítsd arczodat Jeruzsálem felé, és szólj a szent helyek ellen és prófétálj Izráel földje ellen! </p>
<p id="v3"><sup><small>3</small></sup>  És mondjad Izráel földjének: Így szól az Úr: Ímé, én reád megyek, és kivonszom kardomat hüvelyébõl, és kivágok belõled igazat és gonoszt. </p>
<p id="v4"><sup><small>4</small></sup>  Azért, hogy kivágjak belõled igazat és gonoszt, azért megyen ki kardom hüvelyébõl minden test ellen délrõl északig. </p>
<p id="v5"><sup><small>5</small></sup>  És megérti minden test, hogy én, az Úr vontam ki kardomat hüvelyébõl, mert belé többé vissza nem tér. </p>
<p id="v6"><sup><small>6</small></sup>  És te, embernek fia, nyögj! Derekad fájdalmában keserûséggel nyögj szemök láttára. </p>
<p id="v7"><sup><small>7</small></sup>  És lészen, mikor mondják néked: Miért nyögsz te? ezt mondjad: A hírért, mert beteljesedett: és elolvad minden szív és elerõtlenedik minden kéz és elcsügged minden lélek és minden térd elolvad mint a víz. Ímé beteljesedett és meglett, ezt mondja az Úr Isten. </p>
<p id="v8"><sup><small>8</small></sup>  És lõn az Úr beszéde hozzám, mondván: </p>
<p id="v9"><sup><small>9</small></sup>  Embernek fia! prófétálj és mondjad: Ezt mondta az Úr: Mondjad: fegyver, fegyver! megélesített és meg is fényesített! </p>
<p id="v10"><sup><small>10</small></sup>  Hogy öldököljön, megélesíttetett, hogy legyen villámlása, megfényesíttetett. Avagy örüljünk-é? Fiam e veszszeje megvet minden fát! </p>
<p id="v11"><sup><small>11</small></sup>  És adta azt megfényesítésre, hogy marokba fogják; megélesíttetett az a kard s megfényesíttetett, hogy adják a megölõnek kezébe. </p>
<p id="v12"><sup><small>12</small></sup>  Kiálts és jajgass, embernek fia! mert ez az én népemen lészen és Izráel minden fejedelmin: e kardra jutnak népemmel együtt, ezokért üss czombodra. </p>
<p id="v13"><sup><small>13</small></sup>  Már megpróbáltatott. De hát ha a vesszõ maga is vonakodnék? Nem úgy lészen, ezt mondja az Úr Isten! </p>
<p id="v14"><sup><small>14</small></sup>  Te pedig, embernek fia, prófétálj, és csapd össze tenyeredet, mert kettõs lesz a kard, most harmadszor; öldöklõ kard az, a nagy öldöklõ kard körüljárja õket. </p>
<p id="v15"><sup><small>15</small></sup>  Hogy elolvadjon a szív és sokan elhulljanak: minden kapujokban rájok vetem a kard villámlását, hisz villámlásra készült, öldöklésre kifényesíttetett! </p>
<p id="v16"><sup><small>16</small></sup>  Szedd össze magadat; tarts jobbra, tarts elõre, tarts balra, a merre éled irányozva van. </p>
<p id="v17"><sup><small>17</small></sup>  Én is összecsapom tenyeremet, és megnyugotom haragomat.  Én, az Úr szólottam. </p>
<p id="v18"><sup><small>18</small></sup>  És lõn az Úr beszéde hozzám, mondván: </p>
<p id="v19"><sup><small>19</small></sup>  És te, embernek fia, csinálj magadnak két útat, a melyen jõjjön a babiloni király kardja; egy földrõl jõjjön ki mind a kettõ; s egy kezet véss föl, a városba vezetõ út fejénél vésd föl. </p>
<p id="v20"><sup><small>20</small></sup>  Útat csinálj, hogy jõjjön a kard az Ammon fiainak Rabbájára, aztán Júdára, a körülkerített Jeruzsálemre. </p>
<p id="v21"><sup><small>21</small></sup>  Mert megáll a babiloni király az útak kezdetén, a két út fejénél, hogy jövendõt láttasson; megrázza a nyilakat, megkérdezi a Teráfimot, megnézi a májat. </p>
<p id="v22"><sup><small>22</small></sup>  Jobbjába adta a jövendölés Jeruzsálemet, hogy állasson faltörõ kosokat, hogy nyissa száját ordításra, hogy üssön zajt trombitával, hogy állasson faltörõ kosokat a kapuk ellen, hogy töltsön sánczot, építtessen tornyot. </p>
<p id="v23"><sup><small>23</small></sup>  De ez nékik hamis jövendölésnek látszik; szent esküik vannak nékik Istentõl; ám Õ emlékezetbe hozza vétköket, hogy megfogassanak. </p>
<p id="v24"><sup><small>24</small></sup>  Ezokáért ezt mondja az Úr Isten: Mivelhogy emlékezetbe hozzátok vétketeket, midõn nyilvánvalókká lesznek gonoszságaitok, hogy megláttassanak bûneitek minden cselekedeteitekben; mivelhogy eszembe juttok, kézzel megfogattok. </p>
<p id="v25"><sup><small>25</small></sup>  És te elvetemedett, te gonosztevõ, Izráel fejedelme, a kinek napja eljött az utolsó vétek idején: </p>
<p id="v26"><sup><small>26</small></sup>  Így szól az Úr Isten! El a süveggel, le a koronával! Ez nem lészen ez: az alacsony legyen magas, és a magas alacsony! </p>
<p id="v27"><sup><small>27</small></sup>  Rommá, rommá, rommá teszem azt; ez sem lesz állandó, míg el nem jõ az, a kié az uralkodás, és néki adom azt! </p>
<p id="v28"><sup><small>28</small></sup>  És te, embernek fia, prófétálj, és mondjad: Ezt mondja az Úr Isten Ammon fiairól és gyalázkodásukról, és mondjad: Fegyver, fegyver, öldöklésre kivont, megfényesíttetett, hogy ragyogjon, azért, hogy villámljék; </p>
<p id="v29"><sup><small>29</small></sup>  De mivel felõled hiábavalóságot látnak, hazugságot jövendölnek, hogy odatesznek téged a megölt gonoszok nyakára, a kiknek napjok eljött az utolsó vétek idején: </p>
<p id="v30"><sup><small>30</small></sup>  Tedd vissza hüvelyébe azt; a helyen, melyen teremtettél, származásod földjén ítéllek meg téged. </p>
<p id="v31"><sup><small>31</small></sup>  És kiontom reád haragomat, búsulásom tüzét fúvom reád, és adlak goromba férfiak kezébe, kik mesterek, téged elveszteni. </p>
<p id="v32"><sup><small>32</small></sup>  A tûz eledele leszel; véredet benyeli a föld; emlékezetbe nem jösz többé, mert én, az Úr szóltam. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Ezekiel/20">Ezekiel - Fejezet 20</a></td>
        <td><a href="/hu/Bible/Ezekiel/Index">Index</a></td>
        <td><a href="/hu/Bible/Ezekiel/22">Ezekiel - Fejezet 22</a></td>
      </tr>
    </tbody>
  </table>
</figure>
