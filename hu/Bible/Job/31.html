<!--
title: Jób könyve - Fejezet 31
description: 
published: true
date: 2022-10-6T10:42:54Z
tags: bible, bible—job
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Job/30">Jób könyve - Fejezet 30</a></td>
        <td><a href="/hu/Bible/Job/Index">Index</a></td>
        <td><a href="/hu/Bible/Job/32">Jób könyve - Fejezet 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Szövetségre léptem szemeimmel, és hajadonra mit sem ügyeltem. </p>
<p id="v2"><sup><small>2</small></sup>  És mi volt jutalmam Istentõl felülrõl; vagy örökségem a Mindenhatótól a magasságból? </p>
<p id="v3"><sup><small>3</small></sup>  A vagy nem az istentelent illeti-é romlás, és nem a gonosztevõt-é veszedelem? </p>
<p id="v4"><sup><small>4</small></sup>  Avagy nem láthatta-é utaimat, és nem számlálhatta-é meg lépéseimet? </p>
<p id="v5"><sup><small>5</small></sup>  Ha én csalárdsággal jártam, vagy az én lábam álnokságra sietett: </p>
<p id="v6"><sup><small>6</small></sup>  Az õ igazságának mérlegével mérjen meg engem, és megismeri Isten az én ártatlanságomat! </p>
<p id="v7"><sup><small>7</small></sup>  Ha az én lépésem letért az útról és az én lelkem követte szemeimet, vagy kezeimhez szenny tapadt: </p>
<p id="v8"><sup><small>8</small></sup>  Hadd vessek én és más egye meg, és tépjék ki az én maradékaimat gyökerestõl! </p>
<p id="v9"><sup><small>9</small></sup>  Ha az én szívem asszony után bomlott, és leselkedtem az én felebarátomnak ajtaján: </p>
<p id="v10"><sup><small>10</small></sup>  Az én feleségem másnak õröljön, és mások hajoljanak rája. </p>
<p id="v11"><sup><small>11</small></sup>  Mert gyalázatosság volna ez, és birák elé tartozó bûn. </p>
<p id="v12"><sup><small>12</small></sup>  Mert tûz volna ez, a mely pokolig emésztene, és minden jövedelmemet tövestõl kiirtaná. </p>
<p id="v13"><sup><small>13</small></sup>  Ha megvetettem volna igazát az én szolgámnak és szolgálómnak, mikor pert kezdtek ellenem: </p>
<p id="v14"><sup><small>14</small></sup>  Mi tevõ lennék, ha felkelne az Isten, és ha meglátogatna: mit felelnék néki? </p>
<p id="v15"><sup><small>15</small></sup>  Nem az teremtette-é õt is, a ki engem teremtett anyám méhében; nem egyugyanaz formált-é bennünket anyánk ölében? </p>
<p id="v16"><sup><small>16</small></sup>  Ha a szegények kivánságát megtagadtam, és az özvegy  szemeit epedni engedtem; </p>
<p id="v17"><sup><small>17</small></sup>  És ha falatomat egymagam ettem meg, és az árva abból nem evett; </p>
<p id="v18"><sup><small>18</small></sup>  Hiszen ifjúságom óta, mint atyánál nevekedett nálam, és anyámnak méhétõl kezdve vezettem õt! </p>
<p id="v19"><sup><small>19</small></sup>  Ha láttam a ruhátlant veszni indulni, és takaró nélkül a szegényt; </p>
<p id="v20"><sup><small>20</small></sup>  Hogyha nem áldottak engem az õ ágyékai, és az én juhaim gyapjából fel nem melegedett; </p>
<p id="v21"><sup><small>21</small></sup>  Ha az árva ellen kezemet felemeltem, mert láttam a kapuban az én segítségemet; </p>
<p id="v22"><sup><small>22</small></sup>  A lapoczkájáról essék ki a vállam, és a forgócsontról szakadjon le karom! </p>
<p id="v23"><sup><small>23</small></sup>  Hiszen úgy rettegtem Isten csapásától, és fensége elõtt tehetetlen valék! </p>
<p id="v24"><sup><small>24</small></sup>  Ha reménységemet aranyba vetettem, és azt mondtam az olvasztott aranynak: Én bizodalmam! </p>
<p id="v25"><sup><small>25</small></sup>  Ha örültem azon, hogy nagy a gazdagságom, és hogy sokat szerzett az én kezem; </p>
<p id="v26"><sup><small>26</small></sup>  Ha néztem a napot, mikor fényesen ragyogott, és a holdat, mikor méltósággal haladt, </p>
<p id="v27"><sup><small>27</small></sup>  És az én szívem titkon elcsábult, és szájammal megcsókoltam a kezemet: </p>
<p id="v28"><sup><small>28</small></sup>  Ez is biró elé tartozó bûn volna, mert ámítottam volna az Istent oda fent! </p>
<p id="v29"><sup><small>29</small></sup>  Ha örvendeztem az engem gyûlölõnek nyomorúságán, és ugráltam örömömben, hogy azt baj érte; </p>
<p id="v30"><sup><small>30</small></sup>  (De nem engedtem, hogy szájam vétkezzék azzal, hogy átkot kérjek az õ lelkére!) </p>
<p id="v31"><sup><small>31</small></sup>  Ha nem mondták az én sátorom cselédei: Van-é, a ki az õ húsával jól nem lakott? </p>
<p id="v32"><sup><small>32</small></sup>  (A jövevény nem hált az utczán, ajtóimat az utas elõtt megnyitám.) </p>
<p id="v33"><sup><small>33</small></sup>  Ha emberi módon eltitkoltam vétkemet, keblembe rejtve bûnömet: </p>
<p id="v34"><sup><small>34</small></sup>  Bizony akkor tarthatnék a nagy tömegtõl, rettegnem kellene nemzetségek megvetésétõl; elnémulnék és az ajtón sem lépnék ki! </p>
<p id="v35"><sup><small>35</small></sup>  Oh, bárcsak volna valaki, a ki meghallgatna engem! Ímé, ez a végszóm: a Mindenható feleljen meg nékem; és írjon könyvet ellenem az én vádlóm. </p>
<p id="v36"><sup><small>36</small></sup>  Bizony én azt a vállamon hordanám, és korona gyanánt a fejemre tenném! </p>
<p id="v37"><sup><small>37</small></sup>  Lépteimnek számát megmondanám néki, mint egy fejedelem, úgy járulnék hozzá! </p>
<p id="v38"><sup><small>38</small></sup>  Ha földem ellenem kiáltott és annak barázdái együtt siránkoztak; </p>
<p id="v39"><sup><small>39</small></sup>  Ha annak termését fizetés nélkül ettem, vagy gazdájának lelkét kioltottam: </p>
<p id="v40"><sup><small>40</small></sup>  Búza helyett tövis teremjen és árpa helyett konkoly! Itt végzõdnek a Jób beszédei. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Job/30">Jób könyve - Fejezet 30</a></td>
        <td><a href="/hu/Bible/Job/Index">Index</a></td>
        <td><a href="/hu/Bible/Job/32">Jób könyve - Fejezet 32</a></td>
      </tr>
    </tbody>
  </table>
</figure>
