<!--
title: Jób könyve - Fejezet 39
description: 
published: true
date: 2023-11-8T20:33:8Z
tags: bible, bible—job
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Job/38">
          <span class="mdi mdi-arrow-left-drop-circle"></span><span class="pl-2">Jób könyve - Fejezet 38</span>
        </a>
        </td>
        <td>
        <a href="/hu/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Job/40">
          <span class="pr-2">Jób könyve - Fejezet 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Vadászol-é prédát a nõstény oroszlánnak, és az oroszlánkölykök éhségét kielégíted-é; </p>
<p id="v2"><sup><small>2</small></sup>  Mikor meglapulnak tanyáikon, és a bokrok közt lesben vesztegelnek? </p>
<p id="v3"><sup><small>3</small></sup>  Ki szerez a hollónak eledelt, mikor a fiai Istenhez kiáltoznak; kóvályognak, mert nincs mit enniök? </p>
<p id="v4"><sup><small>4</small></sup>  Tudod-é a kõszáli zergék ellésének idejét; megvigyáztad-é a szarvasok fajzását? </p>
<p id="v5"><sup><small>5</small></sup>  Megszámláltad-é a hónapokat, a meddig vemhesek; tudod-é az ellésök idejét? </p>
<p id="v6"><sup><small>6</small></sup>  Csak összegörnyednek, elszülik magzataikat, vajudásaiktól megszabadulnak. </p>
<p id="v7"><sup><small>7</small></sup>  Fiaik meggyarapodnak, a legelõn nagyranõnek, elszélednek és nem térnek vissza hozzájok. </p>
<p id="v8"><sup><small>8</small></sup>  Ki bocsátotta szabadon a vadszamarat, ki oldozta el e szamárnak kötelét, </p>
<p id="v9"><sup><small>9</small></sup>  A melynek házául a pusztát rendelém, és lakóhelyéül a sósföldet? </p>
<p id="v10"><sup><small>10</small></sup>  Kineveti a városbeli sokadalmat, nem hallja a hajtsár kiáltozását. </p>
<p id="v11"><sup><small>11</small></sup>  A hegyeken szedeget, az õ legelõjén mindenféle zöld gazt felkeres. </p>
<p id="v12"><sup><small>12</small></sup>  Akar-é szolgálni néked a bölény? Avagy meghál-é a te jászolodnál? </p>
<p id="v13"><sup><small>13</small></sup>  Oda kötheted a bölényt a barázdához kötelénél fogva? Vajjon boronálja-é a völgyeket utánad? </p>
<p id="v14"><sup><small>14</small></sup>  Bízhatol-é benne, mivelhogy nagy az ereje, és munkádat hagyhatod-é reá? </p>
<p id="v15"><sup><small>15</small></sup>  Hiszed-é róla, hogy vetésedet behordja, és szérûdre betakarítja? </p>
<p id="v16"><sup><small>16</small></sup>  Vígan leng a struczmadár szárnya: vajjon az eszterág szárnya és tollazata-é az? </p>
<p id="v17"><sup><small>17</small></sup>  Hiszen a földön hagyja tojásait, és porral költeti ki! </p>
<p id="v18"><sup><small>18</small></sup>  És elfeledi, hogy a láb eltiporhatja, és a mezei vad eltaposhatja azokat. </p>
<p id="v19"><sup><small>19</small></sup>  Fiaival oly keményen bánik, mintha nem is övéi volnának; ha fáradsága kárba vész, nem bánja; </p>
<p id="v20"><sup><small>20</small></sup>  Mert Isten a bölcseséget elfeledtette vele, értelmet pedig nem adott néki. </p>
<p id="v21"><sup><small>21</small></sup>  De hogyha néki ereszkedik, kineveti a lovat és lovagját. </p>
<p id="v22"><sup><small>22</small></sup>  Te adsz-é erõt a lónak, avagy a nyakát sörénynyel te ruházod-é fel? </p>
<p id="v23"><sup><small>23</small></sup>  Felugraszthatod-é, mint a sáskát? Tüsszögése dicsõ, félelmetes! </p>
<p id="v24"><sup><small>24</small></sup>  Lábai vermet ásnak, örvend erejének, a fegyver elé rohan. </p>
<p id="v25"><sup><small>25</small></sup>  Neveti a félelmet; nem remeg, nem fordul meg a fegyver elõl; </p>
<p id="v26"><sup><small>26</small></sup>  Csörög rajta a tegez, ragyog a kopja és a dárda: </p>
<p id="v27"><sup><small>27</small></sup>  Tombolva, nyihogva kapálja a földet, és nem áll veszteg, ha trombita zeng. </p>
<p id="v28"><sup><small>28</small></sup>  A trombitaszóra nyerítéssel felel; messzirõl megneszeli az ütközetet, a vezérek lármáját és a csatazajt. </p>
<p id="v29"><sup><small>29</small></sup>  A te értelmed miatt van-é, hogy az ölyv repül, és kiterjeszti szárnyait dél felé? </p>
<p id="v30"><sup><small>30</small></sup>  A te rendelésedre száll-é fent a sas, és rakja-é fészkét a magasban? </p>
<p id="v31"><sup><small>31</small></sup>  A kõsziklán lakik és tanyázik, a sziklák párkányain és bércztetõkön. </p>
<p id="v32"><sup><small>32</small></sup>  Onnét kémlel enni való után, messzire ellátnak szemei. </p>
<p id="v33"><sup><small>33</small></sup>  Fiai vért szívnak, és a hol dög van, mindjárt ott terem. </p>
<p id="v34"><sup><small>34</small></sup>  Szóla továbbá az Úr Jóbnak, és monda: </p>
<p id="v35"><sup><small>35</small></sup>  A ki pert kezd a Mindenhatóval, czáfolja meg, és a ki az Istennel feddõdik, feleljen néki! </p>
<p id="v36"><sup><small>36</small></sup>  És szóla Jób az Úrnak, és monda: </p>
<p id="v37"><sup><small>37</small></sup>  Ímé, én parányi vagyok, mit feleljek néked? Kezemet a szájamra teszem. </p>
<p id="v38"><sup><small>38</small></sup>  Egyszer szóltam, de már nem szólok, avagy kétszer, de nem teszem többé! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Job/38">
          <span class="mdi mdi-arrow-left-drop-circle"></span><span class="pl-2">Jób könyve - Fejezet 38</span>
        </a>
        </td>
        <td>
        <a href="/hu/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Job/40">
          <span class="pr-2">Jób könyve - Fejezet 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
