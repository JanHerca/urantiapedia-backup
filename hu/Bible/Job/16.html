<!--
title: Jób könyve - Fejezet 16
description: 
published: true
date: 2022-10-6T10:42:53Z
tags: bible, bible—job
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Job/15">Jób könyve - Fejezet 15</a></td>
        <td><a href="/hu/Bible/Job/Index">Index</a></td>
        <td><a href="/hu/Bible/Job/17">Jób könyve - Fejezet 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Felele pedig Jób, és monda: </p>
<p id="v2"><sup><small>2</small></sup>  Efféle dolgokat sokat hallottam. Nyomorult vigasztalók vagytok ti mindnyájan! </p>
<p id="v3"><sup><small>3</small></sup>  Vége lesz-é már a szeles beszédeknek, avagy mi ingerel téged, hogy így felelsz? </p>
<p id="v4"><sup><small>4</small></sup>  Én is szólhatnék úgy mint ti, csak volna a ti lelketek az én lelkem helyén! Szavakat fonhatnék össze ellenetek; csóválhatnám miattatok a fejemet; </p>
<p id="v5"><sup><small>5</small></sup>  Erõsíthetnélek titeket csak a szájammal és ajakim mozgása kevesbítené fájdalmatokat. </p>
<p id="v6"><sup><small>6</small></sup>  Ha szólnék is, nem kevesbbednék a keserûségem; ha veszteglek is: micsoda távozik el tõlem? </p>
<p id="v7"><sup><small>7</small></sup>  Most pedig már fáraszt engemet. Elpusztítád egész házam népét. </p>
<p id="v8"><sup><small>8</small></sup>  Hogy összenyomtál engem, ez bizonyság lett; felkelt ellenem az én ösztövérségem is, szemtõl-szembe bizonyít ellenem. </p>
<p id="v9"><sup><small>9</small></sup>  Haragja széttépett és üldöz engem. Fogait csikorgatta rám, ellenségemként villogtatja felém tekintetét. </p>
<p id="v10"><sup><small>10</small></sup>  Feltátották ellenem szájokat, gyalázatosan arczul csapdostak engem, összecsõdültek ellenem. </p>
<p id="v11"><sup><small>11</small></sup>  Adott engem az Isten az álnoknak, és a gonoszok kezébe ejte engemet. </p>
<p id="v12"><sup><small>12</small></sup>  Csendességben valék, de szétszaggata engem; nyakszirten ragadott és szétzúzott engem, czéltáblává tûzött ki magának. </p>
<p id="v13"><sup><small>13</small></sup>  Körülvettek az õ íjászai; veséimet meghasítja és nem kimél; epémet a földre kiontja. </p>
<p id="v14"><sup><small>14</small></sup>  Rést rés után tör rajtam, és rám rohan, mint valami hõs. </p>
<p id="v15"><sup><small>15</small></sup>  Zsák-ruhát varrék az én fekélyes bõrömre, és a porba  fúrtam be az én szarvamat. </p>
<p id="v16"><sup><small>16</small></sup>  Orczám a sírástól kivörösödött, szempilláimra a halál árnyéka szállt; </p>
<p id="v17"><sup><small>17</small></sup>  Noha erõszakosság nem tapad kezemhez, és az én imádságom tiszta. </p>
<p id="v18"><sup><small>18</small></sup>  Oh föld, az én véremet el ne takard, és ne legyen hely az én kiáltásom számára! </p>
<p id="v19"><sup><small>19</small></sup>  Még most is ímé az égben van az én bizonyságom, és az én tanuim a magasságban! </p>
<p id="v20"><sup><small>20</small></sup>  Csúfolóim a saját barátaim, azért az Istenhez sír fel az én szemem, </p>
<p id="v21"><sup><small>21</small></sup>  Hogy ítélje meg az embernek Istennel, és az ember fiának az õ felebarátjával való dolgát. </p>
<p id="v22"><sup><small>22</small></sup>  Mert a kiszabott esztendõk letelnek, és én útra kelek és nem térek vissza. </p>
<p id="v23"><sup><small>23</small></sup>  Lelkem meghanyatlott, napjaim elfogynak, vár rám a sír. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Job/15">Jób könyve - Fejezet 15</a></td>
        <td><a href="/hu/Bible/Job/Index">Index</a></td>
        <td><a href="/hu/Bible/Job/17">Jób könyve - Fejezet 17</a></td>
      </tr>
    </tbody>
  </table>
</figure>
