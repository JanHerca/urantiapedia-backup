<!--
title: Jób könyve - Fejezet 38
description: 
published: true
date: 2023-11-8T20:33:8Z
tags: bible, bible—job
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Job/37">
          <span class="mdi mdi-arrow-left-drop-circle"></span><span class="pl-2">Jób könyve - Fejezet 37</span>
        </a>
        </td>
        <td>
        <a href="/hu/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Job/39">
          <span class="pr-2">Jób könyve - Fejezet 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Majd felele az Úr Jóbnak a forgószélbõl és monda: <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ki az, a ki elhomályosítja az örök rendet tudatlan beszéddel? </p>
<p id="v3"><sup><small>3</small></sup>  Nosza övezd fel, mint férfiú derekadat, én majd kérdezlek, te meg taníts engem! </p>
<p id="v4"><sup><small>4</small></sup>  Hol voltál, mikor a földnek alapot vetettem? Mondd meg, ha tudsz valami okosat! </p>
<p id="v5"><sup><small>5</small></sup>  Ki határozta meg mértékeit, ugyan tudod-é; avagy ki húzta el felette a mérõ zsinórt? </p>
<p id="v6"><sup><small>6</small></sup>  Mire bocsátották le oszlopait, avagy ki vetette fel szegeletkövét; </p>
<p id="v7"><sup><small>7</small></sup>  Mikor együtt örvendezének a hajnalcsillagok, és Istennek minden fiai vigadozának? <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  És kicsoda zárta el ajtókkal a tengert, a mikor elõtünt, az anyaméhbõl kijött; </p>
<p id="v9"><sup><small>9</small></sup>  Mikor ruházatává a felhõt tevém, takarójául pedig a sürû homályt? <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Mikor reávontam törvényemet, zárat és ajtókat veték eléje: </p>
<p id="v11"><sup><small>11</small></sup>  És azt mondám: Eddig jõjj és ne tovább; ez itt ellene áll kevély habjaidnak! </p>
<p id="v12"><sup><small>12</small></sup>  Parancsoltál-é a reggelnek, a mióta megvagy? Kimutattad-é a hajnalnak a helyét? </p>
<p id="v13"><sup><small>13</small></sup>  Hogy belefogózzék a földnek széleibe, és lerázassanak a gonoszok róla. </p>
<p id="v14"><sup><small>14</small></sup>  Hogy átváltozzék mint a megpecsételt agyag, és elõálljon, mint egy ruhában. </p>
<p id="v15"><sup><small>15</small></sup>  Hogy a gonoszoktól elvétessék világosságuk, és a fölemelt  kar összetöressék? </p>
<p id="v16"><sup><small>16</small></sup>  Eljutottál-é a tenger forrásáig, bejártad-é a mélységnek fenekét? </p>
<p id="v17"><sup><small>17</small></sup>  Megnyíltak-é néked a halálnak kapui; a halál árnyékának kapuit láttad-é? </p>
<p id="v18"><sup><small>18</small></sup>  Áttekintetted-é a föld szélességét, mondd meg, ha mindezt jól tudod? </p>
<p id="v19"><sup><small>19</small></sup>  Melyik út visz oda, hol a világosság lakik, és a sötétségnek hol van a helye? </p>
<p id="v20"><sup><small>20</small></sup>  Hogy visszavinnéd azt az õ határába, és hogy megismernéd lakása útjait. </p>
<p id="v21"><sup><small>21</small></sup>  Tudod te ezt, hiszen már akkor megszülettél; napjaidnak száma nagy! </p>
<p id="v22"><sup><small>22</small></sup>  Eljutottál-é a hónak tárházához; vagy a jégesõnek tárházát láttad-é? </p>
<p id="v23"><sup><small>23</small></sup>  A mit fentartottam a szükség idejére, a harcz és háború napjára? </p>
<p id="v24"><sup><small>24</small></sup>  Melyik út visz oda, a hol szétoszlik a világosság, és szétterjed a keleti szél a földön? </p>
<p id="v25"><sup><small>25</small></sup>  Ki hasított nyílást a záporesõnek, és a mennydörgõ villámnak útat? <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  Hogy aláessék az ember nélkül való földre, a pusztaságra, holott senki sincsen; </p>
<p id="v27"><sup><small>27</small></sup>  Hogy megitasson pusztát, sivatagot, és hogy sarjaszszon zsenge pázsitot? </p>
<p id="v28"><sup><small>28</small></sup>  Van-é atyja az esõnek, és ki szülte a harmat cseppjeit? </p>
<p id="v29"><sup><small>29</small></sup>  Kinek méhébõl jött elõ a jég, és az ég daráját kicsoda szülte? </p>
<p id="v30"><sup><small>30</small></sup>  Miként rejtõznek el a vizek mintegy kõ alá, és mint zárul be a mély vizek színe? </p>
<p id="v31"><sup><small>31</small></sup>  Összekötheted-é a fiastyúk szálait; a kaszáscsillag köteleit megoldhatod-é? <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  A hajnalcsillagot elõhozhatod-é az õ idejében, avagy a gönczölszekeret forgathatod-é fiával együtt? </p>
<p id="v33"><sup><small>33</small></sup>  Ismered-é az ég törvényeit, vagy te határozod-é meg uralmát a földön? </p>
<p id="v34"><sup><small>34</small></sup>  Felemelheted-é szavadat a felhõig, hogy a vizeknek bõsége beborítson téged? </p>
<p id="v35"><sup><small>35</small></sup>  Kibocsáthatod-é a villámokat, hogy elmenjenek, vagy mondják-é néked: Itt vagyunk? </p>
<p id="v36"><sup><small>36</small></sup>  Ki helyezett bölcseséget a setét felhõkbe, vagy a tüneményeknek ki adott értelmet? </p>
<p id="v37"><sup><small>37</small></sup>  Ki számlálta meg a bárányfelhõket bölcseséggel, és ki üríti ki az égnek tömlõit; </p>
<p id="v38"><sup><small>38</small></sup>  Mikor a por híg sárrá változik, és a göröngyök összetapadnak? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Job/37">
          <span class="mdi mdi-arrow-left-drop-circle"></span><span class="pl-2">Jób könyve - Fejezet 37</span>
        </a>
        </td>
        <td>
        <a href="/hu/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Job/39">
          <span class="pr-2">Jób könyve - Fejezet 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 38:1 <i>Beszéd a forgószélből</i>: <a href="/hu/The_Urantia_Book/148#p6_10">Uk 148:6.10</a>. </li>
  <li id="fn2"><a href="#cite2">↑</a> 38:1-39:30 <i>Isten mint irányító</i>: <a href="/hu/The_Urantia_Book/0#p2_9">Uk 0:2.9</a>. </li>
  <li id="fn3"><a href="#cite3">↑</a> 38:7 <i>A fiak örömöt hirdettek</i>: <a href="/hu/The_Urantia_Book/7#p6_1">Uk 7:6.1</a>.  <i>Az angyalok nem Isten fiai</i>: <a href="/hu/The_Urantia_Book/167#p7_2">Uk 167:7.2</a>. </li>
  <li id="fn4"><a href="#cite4">↑</a> 38:9-11 <i>Sötét gravitációs testek</i>: <a href="/hu/The_Urantia_Book/14#p1_7">Uk 14:1.7</a>. </li>
  <li id="fn5"><a href="#cite5">↑</a> 38:25 <i>A villámlás útja</i>: <a href="/hu/The_Urantia_Book/3#p2_4">Uk 3:2.4</a>. </li>
  <li id="fn6"><a href="#cite6">↑</a> 38:31-33 <i>Csillagtársaink</i>: <a href="/hu/The_Urantia_Book/41#p3_1">Uk 41:3.1</a>. </li>
</ol>
</div>
