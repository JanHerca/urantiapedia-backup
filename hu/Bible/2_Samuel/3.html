<!--
title: Sámuel II. könyve - Fejezet 3
description: 
published: true
date: 2022-10-6T10:42:53Z
tags: bible, bible—2 samuel
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/2_Samuel/2">Sámuel II. könyve - Fejezet 2</a></td>
        <td><a href="/hu/Bible/2_Samuel/Index">Index</a></td>
        <td><a href="/hu/Bible/2_Samuel/4">Sámuel II. könyve - Fejezet 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sok ideig tartó hadakozás lõn a Saul háznépe között és a Dávid háznépe között. Dávid pedig mind feljebb-feljebb emelkedik és erõsbödik vala; a Saul háza pedig alább-alább száll és fogy vala. </p>
<p id="v2"><sup><small>2</small></sup>  Fiai születének Dávidnak Hebronban, kik között elsõszülött vala Ammon, a  Jezréelbõl való Ahinoámtól; </p>
<p id="v3"><sup><small>3</small></sup>  A második pedig Kileáb, a Kármelbeli Nábál feleségétõl, Abigailtól való, és a harmadik Absolon, a Máákha fia, a ki a Gessurbeli Thalmai király leánya vala; <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  És a negyedik Adónia, Haggitnak fia, és az ötödik Sefátia, Abitál fia, </p>
<p id="v5"><sup><small>5</small></sup>  A hatodik Ithreám, Eglától, Dávid feleségétõl való: ezek születtek Dávidnak Hebronban. </p>
<p id="v6"><sup><small>6</small></sup>  Míg a hadakozás tartott a Saul házanépe és a Dávid házanépe között, Abner igen ragaszkodék a Saul házanépéhez. </p>
<p id="v7"><sup><small>7</small></sup>  Vala pedig Saulnak egy ágyasa, kinek neve vala Rizpa, Ajának leánya; és monda Isbóset Abnernek: Miért mentél be az én atyámnak ágyasához? </p>
<p id="v8"><sup><small>8</small></sup>  Felette igen megharaguvék azért Abner az Isbóset szaván, és monda: Ebfej vagyok-é én, ki Júdával tart? Én most nagy irgalmasságot cselekedtem a te atyádnak, Saulnak házával, az õ atyjafiaival és rokonságaival, és nem adtalak téged Dávidnak kezébe; és te mégis ez asszonynak vétkét reám fogod mst. </p>
<p id="v9"><sup><small>9</small></sup>  Úgy cselekedjék Isten Abnerrel most és ezután is, hogy a mint megesküdött az Úr Dávidnak, én is a szerint cselekeszem  vele: </p>
<p id="v10"><sup><small>10</small></sup>  Hogy elveszem a királyságot Saulnak házától, és megerõsítem Dávidnak székét az Izráel és a Júda felett, Dántól fogva mind Bersebáig. </p>
<p id="v11"><sup><small>11</small></sup>  És nem felelhete semmit erre Abnernek, mivelhogy igen fél vala tõle. </p>
<p id="v12"><sup><small>12</small></sup>  Követeket külde azért Abner Dávidhoz maga helyett ilyen izenettel: Vajjon kié az ország? Azt mondván: Tégy frigyet velem, és ímé az én erõm is te melletted lesz, hogy az egész Izráelt hozzád hajtsam. </p>
<p id="v13"><sup><small>13</small></sup>  Kinek felele Dávid: Jó, én frigyet kötök veled. De mindazáltal egyet kérek tõled, mondván: Addig ne lássad az én arczomat, míg el nem hozod nékem Mikált, a Saul leányát, mikor ide akarsz jõni, hogy arczomat lássad. </p>
<p id="v14"><sup><small>14</small></sup>  És követeket külde Dávid Isbósethez, a Saul fiához, kik ezt mondják: Add vissza az én feleségemet, Mikált, kit én száz Filiszteus elõbõrével jegyeztem el magamnak. </p>
<p id="v15"><sup><small>15</small></sup>  Elkülde azért Isbóset, és elvéteté õt az õ férjétõl Páltieltõl, Láis fiától. </p>
<p id="v16"><sup><small>16</small></sup>  És vele ment az õ férje is, sírva követvén õt Bahurimig; és ott mondá néki Abner: Eredj, menj vissza; és haza tére. </p>
<p id="v17"><sup><small>17</small></sup>  Annakutána Abner szóla az Izráel véneinek, mondván: Immár régtõl fogva kivántátok Dávidot, hogy királyotok legyen néktek: </p>
<p id="v18"><sup><small>18</small></sup>  Azért most vigyétek véghez; mert az Úr szólott Dávidnak, ezt mondván: Az én szolgámnak, Dávidnak keze által szabadítom meg az én népemet Izráelt a Filiszteusok kezébõl, és minden ellenségeinek kezébõl. </p>
<p id="v19"><sup><small>19</small></sup>  Azután szóla Abner a Benjámin nemzetségével is, és elméne Abner Dávidhoz is Hebronba, hogy megjelentse néki mindazt, a mi tetszenék Izráel népének és Benjámin egész nemzetségének. </p>
<p id="v20"><sup><small>20</small></sup>  Mikor pedig eljutott Abner Dávidhoz Hebronba és õ vele együtt húsz ember, megvendégelé Dávid Abnert és a vele volt embereket. </p>
<p id="v21"><sup><small>21</small></sup>  Ennekutána monda Abner Dávidnak: Felkelek és elmegyek, hogy az egész Izráelt ide gyûjtsem az én uram eleibe, a király eleibe, a kik frigyet kössenek te veled, és uralkodjál mindeneken úgy, a mint szívednek tetszik. És visszabocsátá Dávid Abnert, és elméne békével. </p>
<p id="v22"><sup><small>22</small></sup>  És ímé a Dávid szolgái és Joáb jõnek vala a táborból, és sok prédát hoznak magukkal, de Abner nem volt már Dávidnál Hebronban, mert elbocsátotta õt és békével elment vala. </p>
<p id="v23"><sup><small>23</small></sup>  Joáb pedig és az egész sereg, mely õ vele vala, a mint megérkezének, értesíték Joábot e dolog felõl, mondván: Ide jött Abner, Nérnek fia a királyhoz, és visszabocsátá õt, és békével hazatére. </p>
<p id="v24"><sup><small>24</small></sup>  Beméne azért Joáb a királyhoz és monda: Mit cselekedtél? Ímé Abner hozzád jött, miért bocsátád el õt, hogy elmenjen? </p>
<p id="v25"><sup><small>25</small></sup>  Ismered-é Abnert, a Nér fiát? Csak azért jött volt ide, hogy megcsalhasson, és kikémlelje a te kijövésedet és bemenésedet, és megtudjon mindent, a mit te cselekszel. </p>
<p id="v26"><sup><small>26</small></sup>  És kimenvén Joáb Dávidtól, követeket külde Abner után, kik visszahozák õt a Sira kútjától; Dávid azonban nem tudja vala. </p>
<p id="v27"><sup><small>27</small></sup>  Visszajövén Abner Hebronba, félreszólítá õt Joáb a kapu között, mintha titokban akarna vele beszélni, és általüté ott õt az ötödik oldalbordájánál, és meghala Asáelnek,  a Joáb atyjafiának véréért. </p>
<p id="v28"><sup><small>28</small></sup>  Mely dolgot minekutána megtudott Dávid, monda: Ártatlan vagyok én és az én országom mindörökké az Úr elõtt, Abnernek, a Nér fiának vérétõl. </p>
<p id="v29"><sup><small>29</small></sup>  Szálljon ez Joábnak fejére, és az õ atyjának egész háznépére; és el ne fogyjon a Joáb házából a folyásos, a bélpoklos, a mankón járó, és a ki fegyver miatt vész el, és a kenyér nélkül szûkölködõ. </p>
<p id="v30"><sup><small>30</small></sup>  Joáb pedig és Abisai, az õ atyjafia azért ölék meg Abnert, mivelhogy megölte vala az õ atyjokfiát, Asáelt Gibeonban a harczon. </p>
<p id="v31"><sup><small>31</small></sup>  Monda pedig Dávid Joábnak és mind az egész népnek, mely vele vala: Szaggassátok meg ruháitokat, és öltözzetek zsákba, és sírjatok Abner elõtt! Dávid király pedig megy vala a koporsó után; </p>
<p id="v32"><sup><small>32</small></sup>  És eltemeték Abnert Hebronban. Akkor felkiálta a király, és igen síra az Abner koporsója felett, és síra az egész nép is. </p>
<p id="v33"><sup><small>33</small></sup>  És a király gyászdalt szerezvén Abner felett, monda: Gaz halállal kelle kimulnia Abnernek? </p>
<p id="v34"><sup><small>34</small></sup>  A te kezeid nem voltak megkötve, sem lábaid békóba verve; de úgy vesztél el, mint álnok ember miatt szokott elveszni az ember! És siratá õt ismét az egész nép. </p>
<p id="v35"><sup><small>35</small></sup>  Elõjöve pedig mind az egész nép, hogy enni adjanak Dávidnak, mikor még a nap fenn vala, de megesküvék Dávid, ezt mondván: Úgy cselekedjék én velem az Isten most és ezután is, hogy míg a nap le nem megy, sem kenyeret, sem egyebet nem eszem. </p>
<p id="v36"><sup><small>36</small></sup>  Mely dolgot mikor az egész község megértett, igen tetszék nékik; valamint a többi dolga is, a mit a király cselekeszik vala, igen tetszék nékik. </p>
<p id="v37"><sup><small>37</small></sup>  És megértette azon a napon az egész nép és az egész Izráel, hogy nem a királytól volt, hogy Abnert, a Nér fiát megölték. </p>
<p id="v38"><sup><small>38</small></sup>  Monda pedig a király az õ szolgáinak: Nem tudjátok-é, hogy nagy fejedelem esett ma el az Izráelben? </p>
<p id="v39"><sup><small>39</small></sup>  Én pedig ma erõtelen, noha felkent király vagyok; ezek pedig a Sérujának fiai hatalmasabbak nálamnál. De fizessen meg az Úr annak, a ki  gonoszt cselekeszik, az õ gonoszsága szerint. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/2_Samuel/2">Sámuel II. könyve - Fejezet 2</a></td>
        <td><a href="/hu/Bible/2_Samuel/Index">Index</a></td>
        <td><a href="/hu/Bible/2_Samuel/4">Sámuel II. könyve - Fejezet 4</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 3:3 <i>Dávid feleségül veszi Maacah-t</i>: <a href="/hu/The_Urantia_Book/97#p9_10">Uk 97:9.10</a>. </li>
</ol>
</div>
