<!--
title: Sámuel II. könyve - Fejezet 14
description: 
published: true
date: 2022-10-6T10:42:53Z
tags: bible, bible—2 samuel
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/2_Samuel/13">Sámuel II. könyve - Fejezet 13</a></td>
        <td><a href="/hu/Bible/2_Samuel/Index">Index</a></td>
        <td><a href="/hu/Bible/2_Samuel/15">Sámuel II. könyve - Fejezet 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Észrevevén Joáb, Sérujának fia, hogy a királynak szíve vágyakozik Absolon után, </p>
<p id="v2"><sup><small>2</small></sup>  Elkülde Joáb Tékoa városába, és hozata onnét egy asszonyt, ki igen eszes vala, és monda néki: Kérlek tetessed, mintha nagy keserûséged volna, és öltözzél fel gyászruhába, és olajjal kend meg magadat; és légy olyan, mint aféle asszony, ki sokáig siratta halottját. </p>
<p id="v3"><sup><small>3</small></sup>  És menj be a királyhoz, s így és így szólj hozzá. És Joáb szájába adta, hogy mit kelljen szólani. </p>
<p id="v4"><sup><small>4</small></sup>  Szóla azért a Tékoabeli asszony a királynak, minekutána arczczal a földre leborult, és térdet-fejet hajtott, és monda: Segíts meg, óh király! </p>
<p id="v5"><sup><small>5</small></sup>  És monda néki a király: Mi bajod van? Felele az: Óh, én özvegyasszony vagyok, mert az én férjem meghalt. </p>
<p id="v6"><sup><small>6</small></sup>  És a te szolgálódnak két fia vala, kik összevesztek a mezõn, és mivel nem vala senki, a ki õket megvédte volna, az egyik megsérté a másikat és megölé. </p>
<p id="v7"><sup><small>7</small></sup>  És ímé az egész háznép ellene támadott a te szolgálóleányodnak, és ezt mondják: Add kezünkbe az õ testvérének gyilkosát, hadd öljük meg õt az õ testvérének lelkéért, a kit megölt, és veszessük el az örököst is. Így akarják eloltani a kicsiny szikrácskát, a mely nékem megmaradott, hogy az én férjemnek ne maradjon se neve, se maradéka a föld színén. </p>
<p id="v8"><sup><small>8</small></sup>  Monda azért a király az asszonynak: Menj el házadhoz, és parancsolok a te dolgod felõl. </p>
<p id="v9"><sup><small>9</small></sup>  Felele pedig a Tékoából való asszony a királynak: Uram király, én rajtam legyen a bûn súlya és az én atyámnak házán, de a király és az õ trónja ártatlan leszen. </p>
<p id="v10"><sup><small>10</small></sup>  Monda erre a király: A ki te ellened szól, hozd ide elõmbe, és többé nem fog illetni téged. </p>
<p id="v11"><sup><small>11</small></sup>  Akkor õ monda: Emlékezzék meg kérlek, a király az Úrról, a te Istenedrõl: hogy a vérbosszúló ne szaporítsa a pusztulást, és hogy az én fiamat ne veszessék el. Felele a király: Él az Úr, hogy a te fiadnak egy hajszála sem esik le a földre. </p>
<p id="v12"><sup><small>12</small></sup>  És monda az asszony: Kérlek, hadd szóljon a te szolgálód csak egy szót az én uramnak, a királynak; és õ monda: Szólj. </p>
<p id="v13"><sup><small>13</small></sup>  Akkor monda az asszony: Miért gondoltál ehhez hasonló dolgot az Isten népe ellen (mert mivel a király ezt a szót szólotta, mintegy maga is bûnös), hogy a király azt, a kit eltaszított magától, nem hívatja vissza? </p>
<p id="v14"><sup><small>14</small></sup>  Mert bizonyára meg kell halnunk, és olyanok vagyunk, mint a víz, mely a földre kiöntetvén, fel nem szedhetõ, és az Isten egy lelket sem akar elvenni, hanem azt a gondolatot gondolja magában, hogy ne legyen számkivetve elõtte az eltaszított sem. </p>
<p id="v15"><sup><small>15</small></sup>  Most annakokáért azért jöttem ide, hogy én szólnék a királynak, az én uramnak, noha sokan rettentettek engem ettõl; mindazáltal azt mondotta a te szolgálód: Mégis beszélek a királylyal, hátha megteszi a király, a mit az õ szolgálóleánya mond. </p>
<p id="v16"><sup><small>16</small></sup>  Igen, meghallgatja a király, és megszabadítja az õ szolgálóleányát annak kezébõl, a ki engem el akar veszteni és velem együtt az én fiamat az Istennek örökségébõl. </p>
<p id="v17"><sup><small>17</small></sup>  Annakfelette ezt gondolta a te szolgálóleányod: Az én uramnak, a királynak beszéde szerezzen nyugodalmat, mert mint az Istennek angyala, olyan az én uram, a király, mivelhogy meghallgatja mind a jót, mind a gonoszt. És az Úr a te Istened legyen te veled. </p>
<p id="v18"><sup><small>18</small></sup>  És felelvén a király, monda az asszonynak: Kérlek, ne tagadd meg, a mit tõled kérek. És monda az asszony: Mondja el az én uram, a király, kérlek! </p>
<p id="v19"><sup><small>19</small></sup>  És monda a király: Vajjon mindezekben nem a Joáb keze van-é veled? Felele az asszony, és monda: Él a te lelked, óh uram, király, hogy sem jobbra, sem balra nem lehet térni attól, a mit az én uram, a király szól; mert a te szolgád Joáb  hagyta ezt nékem, és mindezeket a szókat õ adta a te szolgálóleányodnak szájába. </p>
<p id="v20"><sup><small>20</small></sup>  Hogy a dolognak más fordulatot adjon, azért tette ezt Joáb, a te szolgád. De az én uram bölcs, az Isten angyalának bölcsesége szerint, hogy mindent észrevegyen, a mi a földön van. </p>
<p id="v21"><sup><small>21</small></sup>  Akkor monda a király Joábnak: Ímé megteszem ezt a dolgot. Eredj el, és hozd haza az én fiamat, Absolont. </p>
<p id="v22"><sup><small>22</small></sup>  És a földre arczczal leborula Joáb, és térdet-fejet hajtván, megköszöné a királynak, és monda Joáb: Ma ismerte meg, uram király, a te szolgád, hogy van valami becsületem elõtted; mert az õ szolgájának beszédét megcselekedte a király. </p>
<p id="v23"><sup><small>23</small></sup>  Felkele azért Joáb, és elméne Gessurba, és haza hozá Absolont Jeruzsálembe. </p>
<p id="v24"><sup><small>24</small></sup>  És monda a király: Menjen a maga házába, és az én színemet ne lássa. Tére azért Absolon az õ házába, és a királynak orczáját nem láthatá. </p>
<p id="v25"><sup><small>25</small></sup>  Nem vala pedig az egész Izráelben olyan szép ember, mint Absolon, ki dicséretre olyan méltó volna; tetõtõl fogva talpig õ benne semmi hiba nem vala. </p>
<p id="v26"><sup><small>26</small></sup>  És mikor a fejét megnyiratja (mert minden esztendõben megnyiratja vala, mivel igen nehéz volna, azért nyiratja le), az õ fejének haja nyom vala kétszáz siklust a királyi mérték szerint. </p>
<p id="v27"><sup><small>27</small></sup>  Lõn pedig Absolonnak három fia és egy leánya, kinek neve Támár vala; ez igen szép termetû asszony vala. </p>
<p id="v28"><sup><small>28</small></sup>  Két esztendõt töltött immár Absolon Jeruzsálemben, de a királynak színét még nem látta. </p>
<p id="v29"><sup><small>29</small></sup>  Elkülde azért Absolon Joábhoz, hogy õt a királyhoz küldje, ki nem akara hozzá menni; és elkülde másodszor is, de õ még sem akart elmenni. </p>
<p id="v30"><sup><small>30</small></sup>  Monda azért az õ szolgáinak: Nézzétek, a Joáb gazdasága az enyém mellett van, és ott van az õ árpája: menjetek el, és gyújtsátok fel tûzzel; és meggyújták az Absolon szolgái a gazdaságot tûzzel. </p>
<p id="v31"><sup><small>31</small></sup>  Felkele azért Joáb, és méne Absolonhoz az õ házába, és monda néki: Mi az oka, hogy a te szolgáid az én gazdaságomat felgyújtották tûzzel? </p>
<p id="v32"><sup><small>32</small></sup>  Felele Absolon Joábnak: Azért mert hozzád küldöttem ily szóval, hogy ide jõjj, hogy a királyhoz küldjelek, hogy ezt mondjad néki: Mi szükség volt hazajõnöm Gessurból? Jobb volna most is nékem ott lennem. Most azért szeretném a király arczát látni; ha van bennem álnokság, ölessen meg engem. </p>
<p id="v33"><sup><small>33</small></sup>  Elméne azért Joáb a királyhoz, és megmondá néki. És akkor hivatá a király Absolont, és elméne a királyhoz, és fejet hajtván a király elõtt, arczczal a földre borula. És megcsókolá a király Absolont. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/2_Samuel/13">Sámuel II. könyve - Fejezet 13</a></td>
        <td><a href="/hu/Bible/2_Samuel/Index">Index</a></td>
        <td><a href="/hu/Bible/2_Samuel/15">Sámuel II. könyve - Fejezet 15</a></td>
      </tr>
    </tbody>
  </table>
</figure>
