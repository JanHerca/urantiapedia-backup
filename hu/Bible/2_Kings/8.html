<!--
title: Királyok II. könyve - Fejezet 8
description: 
published: true
date: 2022-10-6T10:42:53Z
tags: bible, bible—2 kings
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/2_Kings/7">Királyok II. könyve - Fejezet 7</a></td>
        <td><a href="/hu/Bible/2_Kings/Index">Index</a></td>
        <td><a href="/hu/Bible/2_Kings/9">Királyok II. könyve - Fejezet 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  És Elizeus szólott volt annak az asszonynak, a kinek a fiát feltámasztotta volt, mondván: Kelj fel, és menj el a te házadnépével együtt, és tartózkodjál, a hol tartózkodhatol; mert az Úr éhséget hívott elõ, és el is jött a földre hét esztendeig. </p>
<p id="v2"><sup><small>2</small></sup>  És felkelt az asszony, és az Isten emberének beszéde szerint cselekedék, és elment õ és az õ háznépe, és lakék a Filiszteusok földében hét esztendeig. </p>
<p id="v3"><sup><small>3</small></sup>  Mikor pedig elmult a hét esztendõ, visszatért az asszony a Filiszteusok földébõl, és elment, hogy panaszolkodjék a királynak az õ házáért és szántóföldeiért. </p>
<p id="v4"><sup><small>4</small></sup>  A király pedig beszélt Géházival, az Isten emberének szolgájával, mondván: Beszéld el, kérlek, nékem mindazokat a csudálatos dolgokat, a melyeket Elizeus cselekedett. </p>
<p id="v5"><sup><small>5</small></sup>  És mikor elbeszélé a királynak, mimódon támasztotta fel a halottat, ímé az asszony, a kinek a gyermekét feltámasztotta volt, éppen akkor kiáltott a királyhoz az õ házáért és szántóföldeiért; és monda Géházi: Uram király, ez az az asszony és ez az õ fia, a kit feltámasztott Elizeus. </p>
<p id="v6"><sup><small>6</small></sup>  És kikérdezé a király az asszonyt és az elbeszélé néki; és ada a király õ mellé egy udvari szolgát, mondván: Adasd vissza néki minden jószágát, és a szántóföldnek minden hasznát attól az idõtõl fogva, a mióta elhagyta a földet egész mostanig. </p>
<p id="v7"><sup><small>7</small></sup>  És Elizeus elment Damaskusba, Benhadád pedig, Siria királya beteg volt, és hírül adák néki, mondván: Az Isten embere ide jött. </p>
<p id="v8"><sup><small>8</small></sup>  És monda a király Hazáelnek: Végy ajándékot kezedbe, és menj eleibe az Isten emberének, és kérj tanácsot az Úrtól õ általa, mondván: Meggyógyulok-é ebbõl a betegségbõl? </p>
<p id="v9"><sup><small>9</small></sup>  És eleibe ment Hazáel, és ajándékokat vitt kezében mindenféle drága damaskusi jószágból negyven teve terhét; és elment, és megállott elõtte, és így szólt: A te fiad, Benhadád, Siria királya, az küldött engem hozzád, mondván: Vajjon meggyógyulok-é ebbõl a betegségbõl? </p>
<p id="v10"><sup><small>10</small></sup>  Felele néki Elizeus: Menj el, mondd meg néki: Nem maradsz életben, mert megjelentette nékem az Úr, hogy halált hal. </p>
<p id="v11"><sup><small>11</small></sup>  És mereven ránézett Hazáelre, mígnem zavarba jött; végre sírni kezdett az Isten embere. </p>
<p id="v12"><sup><small>12</small></sup>  És monda Hazáel: Miért sír az én uram? És felele: Mert tudom a veszedelmet, a melyet az Izráel fiaira hozol; az õ erõs városait megégeted, az õ ifjait fegyverrel levágatod, és kis gyermekeit a földhöz vered, és terhes asszonyait ketté vágod. </p>
<p id="v13"><sup><small>13</small></sup>  És monda Hazáel: Kicsoda a te szolgád, ez az eb, hogy ilyen nagy dolgokat cselekednék? És felele Elizeus: Megjelentette nékem az Úr, hogy te leszel Siria királya. </p>
<p id="v14"><sup><small>14</small></sup>  És elméne Elizeustól, és beméne az õ urához, és az monda néki: Mit mondott Elizeus? és monda: Azt mondta, hogy meggyógyulsz. </p>
<p id="v15"><sup><small>15</small></sup>  Másnap azonban elõvett egy takarót és bemártván azt vízbe, ráteríté az õ arczára, és meghalt: és uralkodék Hazáel õ helyette. </p>
<p id="v16"><sup><small>16</small></sup>  És Jórámnak, az Akháb fiának, az Izráel királyának ötödik esztendejében, mikor még Josafát vala Júda királya, uralkodni kezdett Jórám, a Josafát fia, Júda királya. </p>
<p id="v17"><sup><small>17</small></sup>  Harminczkét esztendõs volt, mikor uralkodni kezdett, és nyolcz esztendeig uralkodott Jeruzsálemben. </p>
<p id="v18"><sup><small>18</small></sup>  És járt az Izráel királyainak útján, a miképen cselekedtek volt az Akháb házából valók; mert az Akháb leánya volt a felesége, és gonoszul cselekedék az Úr szemei elõtt. </p>
<p id="v19"><sup><small>19</small></sup>  De az Úr még sem akarta elveszteni Júdát Dávidért, az õ szolgájáért; a mint megigérte volt néki, hogy szövétneket ad néki és az õ fiainak mindörökké. </p>
<p id="v20"><sup><small>20</small></sup>  Az õ idejében szakadt el Edom a Júda birodalmától, és választott királyt magának. </p>
<p id="v21"><sup><small>21</small></sup>  És átment Jórám Seirbe és minden harczi szekere õ vele, s mikor éjjel felkelt és megtámadta az Edomitákat, a kik körülzárták õt, és a szekerek fejedelmeit, megfutott a nép, kiki az õ hajlékába. </p>
<p id="v22"><sup><small>22</small></sup>  És elszakadt Edom a Júda birodalmától mind e mai napig; ugyanebben az idõben szakadt el Libna is. </p>
<p id="v23"><sup><small>23</small></sup>  Jórámnak egyéb dolgai pedig és minden cselekedetei, vajjon nincsenek-é megírva a Júda királyainak krónika-könyvében? </p>
<p id="v24"><sup><small>24</small></sup>  És elaluvék Jórám az õ atyáival, és eltemetteték az õ atyáival a Dávid városában, és uralkodék Akházia, az õ fia, õ helyette. </p>
<p id="v25"><sup><small>25</small></sup>  Jórámnak az Akháb, az Izráel királya fiának tizenkettedik esztendejében kezdett uralkodni Akházia, Jórámnak, a Júdabeli királynak fia. </p>
<p id="v26"><sup><small>26</small></sup>  Huszonkét esztendõs volt Akházia, mikor uralkodni kezdett, és egy esztendeig uralkodott Jeruzsálemben; az õ anyjának neve Athália volt, Omrinak, az Izráel királyának leánya. </p>
<p id="v27"><sup><small>27</small></sup>  És járt az Akháb házának útján, és gonoszul cselekedék az Úr szemei elõtt, mint az Akháb háza; mert az Akháb házának veje vala. </p>
<p id="v28"><sup><small>28</small></sup>  És hadba ment Jórámmal, az Akháb fiával, Siria királya, Hazáel ellen, Rámóth Gileádba; de a Siriabeliek megverték Jórámot. </p>
<p id="v29"><sup><small>29</small></sup>  Akkor visszatért Jórám király, hogy meggyógyíttassa magát Jezréelben a sebekbõl, a melyeket rajta a Siriabeliek Ráma alatt ütöttek, mikor Hazáel, Siria királya ellen harczolt. Akházia pedig, a Jórám fia, Júda királya aláméne, hogy meglátogassa Jórámot, az Akháb fiát Jezréelben, a hol az betegen feküdt. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/2_Kings/7">Királyok II. könyve - Fejezet 7</a></td>
        <td><a href="/hu/Bible/2_Kings/Index">Index</a></td>
        <td><a href="/hu/Bible/2_Kings/9">Királyok II. könyve - Fejezet 9</a></td>
      </tr>
    </tbody>
  </table>
</figure>
