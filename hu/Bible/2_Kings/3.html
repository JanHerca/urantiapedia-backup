<!--
title: Királyok II. könyve - Fejezet 3
description: 
published: true
date: 2022-8-21T23:15:4Z
tags: 
editor: ckeditor
dateCreated: 2022-8-21T23:15:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/hu/Bible/2_Kings/2">Királyok II. könyve - Fejezet 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/Bible/2_Kings/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/Bible/2_Kings/4">Királyok II. könyve - Fejezet 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jórám pedig, az Akháb  fia kezde uralkodni Izráelen Samariában Josafátnak, a Júda királyának tizennyolczadik esztendejében, és uralkodék tizenkét esztendeig. </p>
<p id="v2"><sup><small>2</small></sup>  És gonoszul cselekedék az Úrnak szemei elõtt, de nem annyira, mint az õ atyja és anyja; mert elrontá a Baál képét, a melyet az õ atyja készíttetett volt. </p>
<p id="v3"><sup><small>3</small></sup>  De mindazáltal követé Jeroboámnak, a Nébát fiának bûneit, a ki vétekbe ejtette volt az Izráelt, és el nem távozék azoktól. </p>
<p id="v4"><sup><small>4</small></sup>  És Mésának, a Moáb királyának nagyon sok juha volt, és az Izráel királyának adóban százezer bárány és százezer kos gyapját fizette. </p>
<p id="v5"><sup><small>5</small></sup>  De mikor meghalt Akháb, a Moáb királya elszakadt az Izráel királyától. </p>
<p id="v6"><sup><small>6</small></sup>  Kiméne azért Jórám király azon a napon Samariából, és megszámlálá az egész Izráelt; </p>
<p id="v7"><sup><small>7</small></sup>  És elméne, és külde követeket Josafáthoz, Júda királyához, ezt izenvén néki: A Moáb királya elszakadt tõlem; eljösz-é velem a Moáb ellen a hadba? Felele: Felmegyek, úgy én, mint te; úgy az én népem, mint a te néped; úgy az én lovam, mint a te lovaid. </p>
<p id="v8"><sup><small>8</small></sup>  És monda: Mely úton menjünk fel? Felele: Az Edom pusztájának útján. </p>
<p id="v9"><sup><small>9</small></sup>  És elméne az Izráel királya és Júda királya és az Edom királya; és mikor hét napig bolyongtak az úton, nem volt vize sem a tábornak, sem a velök volt barmoknak. </p>
<p id="v10"><sup><small>10</small></sup>  Akkor monda az Izráel királya; Jaj, jaj; az Úr azért hívta egybe e három királyt, hogy a Moáb kezébe adja õket! </p>
<p id="v11"><sup><small>11</small></sup>  És monda Josafát: Nincs itt az Úr prófétái közül egy sem, hogy általa tanácsot kérhetnénk az Úrtól? És felele egy az Izráel királyának szolgái közül, és monda: Itt van Elizeus, a Sáfát fia, a ki Illésnek kezeire vizet tölt vala. </p>
<p id="v12"><sup><small>12</small></sup>  És monda Josafát: Nála van az Úrnak beszéde. És alámenének hozzá az Izráel királya és Josafát és az Edom királya. </p>
<p id="v13"><sup><small>13</small></sup>  És monda Elizeus az Izráel királyának: Mi közöm van hozzád? Menj a te atyádnak és anyádnak prófétáihoz! És monda néki az Izráel királya: Ne utasíts el; mert az Úr gyûjtötte össze ezt a három királyt, hogy a Moáb kezébe adja õket. </p>
<p id="v14"><sup><small>14</small></sup>  És monda Elizeus: Él a Seregek Ura, a ki elõtt állok, ha nem nézném Josafátnak, a Júda királyának személyét, bizony téged nem néznélek, és rád sem tekintenék; <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Hozzatok ide egy énekest. És mikor énekelt elõtte az éneklõ, az Úrnak keze lõn õ rajta. </p>
<p id="v16"><sup><small>16</small></sup>  És monda: Ezt mondja az Úr: Csináljatok itt és ott e patakon árkokat; </p>
<p id="v17"><sup><small>17</small></sup>  Mert ezt mondja az Úr: Nem láttok sem szelet, sem esõt, és mégis e patak megtelik vízzel, hogy ihattok mind ti, mind a ti nyájatok és barmaitok. </p>
<p id="v18"><sup><small>18</small></sup>  Kevés pedig még ez az Úr szemei elõtt, hanem a Moábot is kezetekbe adja. </p>
<p id="v19"><sup><small>19</small></sup>  És megvesztek minden kulcsos várost és minden szép várost, és minden jótermõ fát kivagdaltok, és minden kútfõt betöltötök, és minden jó szántóföldet behánytok kövekkel. </p>
<p id="v20"><sup><small>20</small></sup>  És lõn reggel, a mikor áldozatot szoktak tenni, ímé vizek jõnek vala Edom útjáról, és megtelék a föld vízzel. </p>
<p id="v21"><sup><small>21</small></sup>  Mikor pedig meghallotta az egész Moáb, hogy feljöttek a királyok õ ellenök harczolni, egybegyûlének mindnyájan, a kik fegyvert foghattak, és megállottak az õ tartományuk határán. </p>
<p id="v22"><sup><small>22</small></sup>  És mikor felkeltek reggel, és a nap feljött a vizekre, úgy láták a Moábiták, mintha õ ellenökbe az a víz vereslenék, mint a vér. </p>
<p id="v23"><sup><small>23</small></sup>  És mondának: Vér ez! Megvívtak a királyok egymással, és megölte egyik a másikát. Prédára most, Moáb! </p>
<p id="v24"><sup><small>24</small></sup>  De mikor az Izráel táborához jutottak, felkeltek az Izráeliták, és megverték a Moábitákat, és azok megfutamodtak elõttök; betörtek hozzájok és leverték Moábot. </p>
<p id="v25"><sup><small>25</small></sup>  És városaikat lerontották, és a jó szántóföldekre kiki követ hányt, és elborították azt kövekkel, és minden kútfõt behánytak, és minden jótermõ fát kivágtak, úgy hogy csak Kir-Haréset kõfalait hagyták fenn; de körülvevék azt is a parittyások, és lerontották. </p>
<p id="v26"><sup><small>26</small></sup>  Látván pedig a Moáb királya, hogy legyõzettetik a viadalban, maga mellé vett hétszáz fegyverfogó férfiút, hogy keresztül törjenek az Edom királyához; de nem bírtak. </p>
<p id="v27"><sup><small>27</small></sup>  Akkor vevé az õ elsõszülött fiát, a ki õ helyette uralkodandó volt, és égõáldozatul megáldozá a kõfalon. Mely dolog felett az Izráel népe igen felháborodék, és elmenének onnét, és megtérének az õ földjökbe. </p>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 3:14 <i>Már nem a Seregek Ura</i>: <a href="/hu/The_Urantia_Book/194#p3_11">Uk 194:3.11</a>. </li>
</ol>
</div>
