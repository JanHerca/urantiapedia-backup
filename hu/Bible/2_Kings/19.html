<!--
title: Királyok II. könyve - Fejezet 19
description: 
published: true
date: 2022-10-6T10:42:53Z
tags: bible, bible—2 kings
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/2_Kings/18">Királyok II. könyve - Fejezet 18</a></td>
        <td><a href="/hu/Bible/2_Kings/Index">Index</a></td>
        <td><a href="/hu/Bible/2_Kings/20">Királyok II. könyve - Fejezet 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mikor pedig ezeket hallotta Ezékiás király, megszaggatta az õ ruháit, és zsákba öltözék, és bement az Úr házába. </p>
<p id="v2"><sup><small>2</small></sup>  És elküldte Eliákimot, a király házának gondviselõjét, és Sebnát, az íródeákot, és a papoknak véneit, a kik zsákba öltöztek, Ésaiás prófétához, az Ámós fiához. </p>
<p id="v3"><sup><small>3</small></sup>  És mondának néki: Ezt mondja Ezékiás: E nap nyomorúságnak, szidalmazásnak és káromlásnak napja; mert a fiak a szülésre jutottak, de nincs erõ szüléshez. </p>
<p id="v4"><sup><small>4</small></sup>  Netalán az Úr, a te Istened meghallotta Rabsakénak minden beszédit, a kit elküldött az õ ura, Assiria királya, hogy szidalommal illesse az élõ Istent és káromló beszédekkel, a melyeket az Úr, a te Istened meghallott: könyörögj azért azokért, a kik még megmaradtak. </p>
<p id="v5"><sup><small>5</small></sup>  És elmenének az Ezékiás király szolgái Ésaiáshoz. </p>
<p id="v6"><sup><small>6</small></sup>  És monda nékik Ésaiás: Ezt mondjátok a ti uratoknak: Ezt mondja az Úr: Ne félj a beszédektõl, a melyeket hallottál, a melyekkel szidalmaztak engem Assiria királyának szolgái. </p>
<p id="v7"><sup><small>7</small></sup>  Ímé én oly lelket adok belé, hogy hírt hallván, visszatér az õ földjére és fegyverrel  vágatom le õt az õ földjében. </p>
<p id="v8"><sup><small>8</small></sup>  És mikor visszatért Rabsaké, Assiria királyát Libna ellen harczolva találta, mert meghallotta volt, hogy Lákisból elment. </p>
<p id="v9"><sup><small>9</small></sup>  És hallván Tirháka felõl, a szerecsen király felõl, ezt mondván: Ímé kijött, hogy hadakozzék te ellened; visszafordult és követeket küldött Ezékiáshoz, ezt izenvén: </p>
<p id="v10"><sup><small>10</small></sup>  Így szóljatok Ezékiásnak, a Júda királyának, mondván: Meg ne csaljon téged a te Istened, a kiben bízol, ezt mondván: Nem adatik Assiria királyának kezébe Jeruzsálem. </p>
<p id="v11"><sup><small>11</small></sup>  Ímé hallottad, mit cselekedtek Assiria királyai minden országokkal, elvesztvén azokat; és te megszabadulhatsz-é? </p>
<p id="v12"><sup><small>12</small></sup>  Vajjon megszabadították-é a pogányok istenei azokat, a kiket elvesztettek az én atyáim: Gózánt, Aránt, Résefet és az Eden fiait, a kik Thelasárban voltak? </p>
<p id="v13"><sup><small>13</small></sup>  Hol van Hámát királya, Arphád királya és Sefárvaim város királya? Héna és Hivva? </p>
<p id="v14"><sup><small>14</small></sup>  És elvevé Ezékiás a levelet a követek kezébõl, és elolvasá azt, és felment az Úr házába, és kiterjeszté azt Ezékiás az Úr elõtt; </p>
<p id="v15"><sup><small>15</small></sup>  És imádkozék Ezékiás az Úr elõtt, és monda: Uram, Izráel Istene! a ki a Kérubok között lakol, te vagy egyedül e föld minden országainak Istene, te teremtetted a mennyet és a földet; <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Hajtsd hozzám, Uram, a te füledet és halld meg; nyisd fel Uram, a te szemeidet és lásd meg: és halld meg a Sénakhérib beszédét, a ki ide küldött, hogy szidalommal illesse az élõ Istent. </p>
<p id="v17"><sup><small>17</small></sup>  Igaz, Uram, Assiria királyai elpusztították a pogányokat és azok országait. </p>
<p id="v18"><sup><small>18</small></sup>  És az õ isteneiket a tûzbe hányták; de azok nem voltak istenek, hanem csak emberi kéz alkotásai, fa és kõ, azért vesztették el õket. </p>
<p id="v19"><sup><small>19</small></sup>  Most azonban, mi Urunk, Istenünk, szabadíts meg, kérlek, minket az õ kezébõl, hogy megismerje e föld minden országa, hogy te, az Úr, vagy az egyetlen Isten! <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Akkor elküldött Ésaiás, az Ámós fia, Ezékiáshoz, ezt mondván: Azt mondja az Úr, Izráel Istene: A te könyörgésedet, Assiria királya, Sénakhérib felõl, meghallgattam. </p>
<p id="v21"><sup><small>21</small></sup>  Ez az, a mit az Úr õ felõle mondott: Megutál téged és megcsúfol téged Sionnak szûz leánya, utánad fejét hajtogatja Jeruzsálem leánya. </p>
<p id="v22"><sup><small>22</small></sup>  Kit szidalmaztál és kit gyaláztál? És ki ellen emelted fel a te szódat, vagy ki ellen emelted fel a te szemeidet a magasságba? Az Izráel szentje ellen! <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  Követeid által gúnyoltad az Urat, és mondád: Szekereim sokaságával meghágom a hegyek magasságait, a Libánon oldalait, és levágom magas czédrusait, legfelségesebb cziprusfáit, és bemegyek csúcsának lakóhelyébe, kertes erdejébe. </p>
<p id="v24"><sup><small>24</small></sup>  Ástam és ittam idegen vizeket, és kiszárítom lábaim talpával Égyiptom minden folyóvizét. </p>
<p id="v25"><sup><small>25</small></sup>  Avagy nem hallottad? Régen megcsináltam, õs idõktõl elvégeztem ezt! Most csak véghezvittem, hogy puszta kõhalmokká döntsd össze az erõs városokat; </p>
<p id="v26"><sup><small>26</small></sup>  És hogy a benne lakók erejökben megfogyatkozzanak, megrontassanak és megszégyenüljenek, és olyanok legyenek mint a mezõ füve, fiatal paréj, a háztetõ füve és mint a kalászhajtás elõtt elszáradt gabona. </p>
<p id="v27"><sup><small>27</small></sup>  És ismerem a te ülésedet, és járásodat kelésedet, és ellenem való tombolásodat; </p>
<p id="v28"><sup><small>28</small></sup>  A te ellenem való tombolásodért és a te elbizakodásodért, a mely felhatott füleimbe,  az én karikámat orrodba vetem, és zabolámat szádba, és visszaviszlek azon az úton, a melyen eljöttél. </p>
<p id="v29"><sup><small>29</small></sup>  Te néked pedig, Ezékiás, legyen ez jeled: Ez esztendõben táplál a hulladék termése, a második esztendõben, a mi magától terem; de a harmadik esztendõben már vettek és arattok, szõlõket plántáltok és azok gyümölcsét eszitek. </p>
<p id="v30"><sup><small>30</small></sup>  És a Júda házából a kiszabadult és a megmaradt gyökeret ver alól, és gyümölcsöt terem felül. </p>
<p id="v31"><sup><small>31</small></sup>  Mert Jeruzsálembõl fog származni a maradék, és a megszabadult a Sion hegyérõl; a Seregek Urának buzgó szerelme cselekszi ezt! </p>
<p id="v32"><sup><small>32</small></sup>  Azért azt mondja az Úr Assiria királya felõl: Be nem jõ e városba, és nyilat sem lõ bele, sem paizs nem ostromolja azt, sem sánczot nem ás mellette. </p>
<p id="v33"><sup><small>33</small></sup>  Azon az úton, a melyen jött, tér vissza, de e városba be nem jõ, azt mondja az Úr. </p>
<p id="v34"><sup><small>34</small></sup>  És megoltalmazom e várost, hogy megtartsam azt, én érettem és Dávidért, az én szolgámért. </p>
<p id="v35"><sup><small>35</small></sup>  És azon az éjszakán kijött az Úr angyala, és levágott az Assiriabeli táborban száznyolczvanötezeret, és mikor jó reggel felkeltek, ímé mindenütt holttestek hevertek. </p>
<p id="v36"><sup><small>36</small></sup>  És elindult, és elment, és visszafordult Sénakhérib, Assiria királya, és Ninivében maradt. </p>
<p id="v37"><sup><small>37</small></sup>  És lõn, mikor õ a Nisróknak, az õ Istenének templomában imádkozék, Adramélek és Sarézer, az õ fiai, levágták õt fegyverrel: magok pedig elszaladtak az Ararát földébe, és az õ fia Esárhaddon uralkodék helyette. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/2_Kings/18">Királyok II. könyve - Fejezet 18</a></td>
        <td><a href="/hu/Bible/2_Kings/Index">Index</a></td>
        <td><a href="/hu/Bible/2_Kings/20">Királyok II. könyve - Fejezet 20</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 19:15 <i>Isten teremtette az eget és a földet</i>: <a href="/hu/The_Urantia_Book/92#p6_6">Uk 92:6.6</a>.  <i>Isten mint az ég, a föld teremtője</i>: <a href="/hu/The_Urantia_Book/0#p2_9">Uk 0:2.9</a>.  <i>Isten teremtett mindent</i>: <a href="/hu/The_Urantia_Book/6#p1_3">Uk 6:1.3</a>.  <i>Isten teremtette</i>: <a href="/hu/The_Urantia_Book/95#p5_9">Uk 95:5.9</a>.  <i>A Teremtő</i>: <a href="/hu/The_Urantia_Book/131#p10_6">Uk 131:10.6</a>.  <i>Isten teremtette az eget és a földet</i>: <a href="/hu/The_Urantia_Book/131#p2_2">Uk 131:2.2</a>.  <i>Az ég és a föld teremtője</i>: <a href="/hu/The_Urantia_Book/128#p1_10">Uk 128:1.10</a>.  <i>Isten teremtette az eget és a földet</i>: <a href="/hu/The_Urantia_Book/1#p0_1">Uk 1:0.1</a>.  <i>Egyetemes Teremtő</i>: <a href="/hu/The_Urantia_Book/142#p3_7">Uk 142:3.7</a>.  <i>Hűséges és isteni Teremtő</i>: <a href="/hu/The_Urantia_Book/2#p1_2">Uk 2:1.2</a>.  <i>Isten teremtett minden dolgot és lényt</i>: <a href="/hu/The_Urantia_Book/131#p10_2">Uk 131:10.2</a>. </li>
  <li id="fn2"><a href="#cite2">↑</a> 19:19 <i>Egy Isten</i>: <a href="/hu/The_Urantia_Book/92#p5_8">Uk 92:5.8</a>.  <i>Egy Isten</i>: <a href="/hu/The_Urantia_Book/131#p10_2">Uk 131:10.2</a>.  <i>Az Úr Isten egy</i>: <a href="/hu/The_Urantia_Book/1#p7_6">Uk 1:7.6</a>.  <i>Egy Isten</i>: <a href="/hu/The_Urantia_Book/45#p4_8">Uk 45:4.8</a>.  <i>Isten egy</i>: <a href="/hu/The_Urantia_Book/56#p4_4">Uk 56:4.4</a>.  <i>Nincs Isten rajtad kívül</i>: <a href="/hu/The_Urantia_Book/1#p0_1">Uk 1:0.1</a>.  <i>Egy Isten</i>: <a href="/hu/The_Urantia_Book/92#p6_6">Uk 92:6.6</a>.  <i>Az Úr, a mi Istenünk egy Isten</i>: <a href="/hu/The_Urantia_Book/10#p7_1">Uk 10:7.1</a>.  <i>Az Úr egy Isten</i>: <a href="/hu/The_Urantia_Book/96#p5_5">Uk 96:5.5</a>. </li>
  <li id="fn3"><a href="#cite3">↑</a> 19:22 <i>Izrael Szentje</i>: <a href="/hu/The_Urantia_Book/196#p0_2">Uk 196:0.2</a>.  <i>Izrael Szentje</i>: <a href="/hu/The_Urantia_Book/128#p1_10">Uk 128:1.10</a>.  <i>A Szent</i>: <a href="/hu/The_Urantia_Book/96#p1_9">Uk 96:1.9</a>. </li>
</ol>
</div>
