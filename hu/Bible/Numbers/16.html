<!--
title: Számok könyve - Fejezet 16
description: 
published: true
date: 2023-11-8T20:33:8Z
tags: bible, bible—numbers
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Numbers/15">
          <span class="mdi mdi-arrow-left-drop-circle"></span><span class="pl-2">Számok könyve - Fejezet 15</span>
        </a>
        </td>
        <td>
        <a href="/hu/Bible/Numbers/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Numbers/17">
          <span class="pr-2">Számok könyve - Fejezet 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kóré pedig az Iczhár fia, a ki a Lévi fiának, Kéhátnak fia vala; és Dáthán és Abirám, Eliábnak fiai; és On, a Péleth fia, a kik Rúben fiai valának, fogták magokat; </p>
<p id="v2"><sup><small>2</small></sup>  És támadának Mózes ellen, és velök Izráel fiai közül kétszáz és ötven ember, a kik a gyülekezetnek fejedelmei valának, tanácsbeli híres neves emberek. </p>
<p id="v3"><sup><small>3</small></sup>  És gyülekezének Mózes ellen és Áron ellen, és mondának nékik: Sokat tulajdonítotok magatoknak, holott az egész gyülekezet, ezek mindnyájan szentek, és közöttök van az Úr: miért emelitek azért fel magatokat az Úr gyülekezete fölé? </p>
<p id="v4"><sup><small>4</small></sup>  És mikor hallá ezt Mózes, arczra borula, </p>
<p id="v5"><sup><small>5</small></sup>  És szóla Kórénak és az õ egész gyülekezetének, mondván: Reggel megmutatja az Úr: ki az övé és ki a szent, és kit fogadott magához; mert a kit magának választott, magához fogadja azt. </p>
<p id="v6"><sup><small>6</small></sup>  Ezt cselekedjétek azért: Vegyetek magatoknak temjénezõket, Kóré és az õ egész gyülekezete! </p>
<p id="v7"><sup><small>7</small></sup>  És tegyetek azokba tüzet, és rakjatok rá füstölõ szert az Úr elõtt holnap, és az a férfiú legyen szent, a kit kiválaszt az Úr. Sokat tulajdonítotok magatoknak, Lévi fiai! </p>
<p id="v8"><sup><small>8</small></sup>  És monda Mózes Kórénak: Halljátok meg, kérlek, Lévi fiai: </p>
<p id="v9"><sup><small>9</small></sup>  Avagy keveslitek-é azt, hogy titeket Izráel Istene külön választott Izráel gyülekezetétõl, hogy magához fogadjon titeket, hogy szolgáljatok az Úr sátorának szolgálatában, hogy álljatok e gyülekezet elõtt, és szolgáljatok néki? </p>
<p id="v10"><sup><small>10</small></sup>  És hogy magának fogadott tégedet, és minden atyádfiát, a Lévi fiait te veled; hanem még a papságot is kivánjátok? </p>
<p id="v11"><sup><small>11</small></sup>  Azért hát te és a te egész gyülekezeted az Úr ellen gyülekeztetek össze; mert Áron micsoda, hogy õ ellene zúgolódtok? </p>
<p id="v12"><sup><small>12</small></sup>  Elkülde azután Mózes, hogy hívják elõ Dáthánt és Abirámot, az Eliáb fiait. Azok pedig felelének: Nem megyünk fel! </p>
<p id="v13"><sup><small>13</small></sup>  Avagy kevesled-é azt, hogy felhozál minket a tejjel és mézzel folyó földrõl, hogy megölj minket a pusztában; hanem még uralkodni is akarsz rajtunk? </p>
<p id="v14"><sup><small>14</small></sup>  Éppen nem tejjel és mézzel folyó földre hoztál be minket, sem szántóföldet és szõlõt nem adtál nékünk örökségül! Avagy ki akarod-é szúrni az emberek szemeit? Nem megyünk fel! </p>
<p id="v15"><sup><small>15</small></sup>  Megharaguvék azért Mózes igen, és monda az Úrnak: Ne tekints az õ áldozatjokra! Egy szamarat sem vettem el tõlök, és egyet sem bántottam közülök. </p>
<p id="v16"><sup><small>16</small></sup>  Azután monda Mózes Kórénak: Te és a te egész gyülekezeted legyetek az Úr elõtt; te és azok és Áron, holnap. </p>
<p id="v17"><sup><small>17</small></sup>  És kiki vegye az õ temjénezõjét, és tegyetek abba füstölõ szert, és vigyétek az Úr elé, kiki az õ temjénezõjét; kétszáz és ötven temjénezõt. Te is, és Áron is, kiki az õ temjénezõjét. </p>
<p id="v18"><sup><small>18</small></sup>  Vevé azért kiki az õ temjénezõjét, és tevének abba tüzet, és rakának arra füstölõ szert, és megállának a gyülekezet sátorának nyílása elõtt, Mózes is és Áron. </p>
<p id="v19"><sup><small>19</small></sup>  Kóré pedig összegyûjtötte vala ellenök az egész gyülekezetet a gyülekezet sátorának nyílásához, és megjelenék az Úrnak dicsõsége az egész gyülekezetnek. </p>
<p id="v20"><sup><small>20</small></sup>  És szóla az Úr Mózesnek és Áronnak, mondván: </p>
<p id="v21"><sup><small>21</small></sup>  Váljatok külön e gyülekezettõl, hogy megemészszem  õket egy szempillantásban. </p>
<p id="v22"><sup><small>22</small></sup>  Õk pedig arczukra borulának, és mondának: Isten, minden test lelkének Istene! nem egy férfiú vétkezett-é, és az egész gyülekezetre haragszol-é? <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Akkor szóla az Úr Mózesnek, mondván: </p>
<p id="v24"><sup><small>24</small></sup>  Szólj a gyülekezetnek, mondván: Menjetek el a Kóré, Dáthán és Abirám hajléka mellõl köröskörül. </p>
<p id="v25"><sup><small>25</small></sup>  Felkele azért Mózes, és elméne Dáthán és Abirám felé, követék õt Izráel vénei. </p>
<p id="v26"><sup><small>26</small></sup>  És szóla a gyülekezetnek, mondván: Kérlek, távozzatok el ez istentelen emberek sátorai mellõl, és semmit ne illessetek abból, a mi az övék, hogy el ne veszszetek az õ bûneik miatt. </p>
<p id="v27"><sup><small>27</small></sup>  És elmenének a Kóré, Dáthán és Abirám hajlékai mellõl köröskörül; Dáthán pedig és Abirám kimenének, megállván az õ sátoraiknak nyílásánál feleségeikkel, fiaikkal és kisdedeikkel. </p>
<p id="v28"><sup><small>28</small></sup>  Akkor monda Mózes: Ebbõl tudjátok meg, hogy az Úr küldött engemet, hogy cselekedjem mind e dolgokat, hogy nem magamtól indultam: </p>
<p id="v29"><sup><small>29</small></sup>  Ha úgy halnak meg ezek, a mint meghal minden más ember, és ha minden más ember büntetése szerint büntettetnek meg ezek: akkor nem az Úr küldött engemet. </p>
<p id="v30"><sup><small>30</small></sup>  Ha pedig az Úr valami új dolgot cselekszik, és a föld megnyitja az õ száját, és elnyeli õket, és mindazt, a mi az övék, és elevenen szállanak alá pokolba: akkor megismeritek, hogy gyalázták ezek az emberek az Urat. </p>
<p id="v31"><sup><small>31</small></sup>  És lõn, a mint elvégezé mind e beszédeket, meghasada a föld alattok. </p>
<p id="v32"><sup><small>32</small></sup>  És megnyitá a föld az õ száját, és elnyelé õket és az õ háznépeiket: és minden embert, a kik Kóréé valának, és minden jószágukat. </p>
<p id="v33"><sup><small>33</small></sup>  És alászállának azok és mindaz, a mi az övék, elevenen a pokolra: és befedezé õket a föld, és elveszének a község közül. </p>
<p id="v34"><sup><small>34</small></sup>  Az Izraeliták pedig, a kik körülöttök valának, mind elfutának azoknak kiáltására; mert azt mondják vala: netalán elnyel minket a föld! </p>
<p id="v35"><sup><small>35</small></sup>  És tûz jöve ki az Úrtól, és megemészté ama kétszáz és ötven férfiút, a kik füstölõ szerekkel áldoznak vala. </p>
<p id="v36"><sup><small>36</small></sup>  Szóla pedig az Úr Mózesnek, mondván: </p>
<p id="v37"><sup><small>37</small></sup>  Mondd meg Eleázárnak, Áron pap fiának, hogy szedje ki a temjénezõket a tûzbõl, a tüzet pedig hintsd széjjel, mert megszenteltettek a temjénezõk; </p>
<p id="v38"><sup><small>38</small></sup>  Ezeknek temjénezõi, a kik a magok lelke ellen vétkeztek. És csináljanak azokból vékonyra vert lapokat az oltár beborítására. Mivelhogy járultak azokkal az Úr elé, és megszenteltettek: legyenek jegyül Izráel fiainak. </p>
<p id="v39"><sup><small>39</small></sup>  Felszedé azért Eleázár pap a réz temjénezõket, a melyekkel a megégettek járultak vala oda, és vékonyra verette azokat az oltár beborítására. </p>
<p id="v40"><sup><small>40</small></sup>  Emlékeztetõül Izráel fiainak, hogy senki idegen, a ki nem az Áron magvából való, ne járuljon az Úr elé füstölõ szerrel füstölögtetni, hogy úgy ne járjon, mint Kóré és mint az õ gyülekezete, a miképen megmondotta vala néki az Úr Mózes által. </p>
<p id="v41"><sup><small>41</small></sup>  És másnap felzúdula Izráel fiainak egész gyülekezete Mózes ellen és Áron ellen, mondván: Ti öltétek meg az Úrnak népét! </p>
<p id="v42"><sup><small>42</small></sup>  Mikor pedig egybegyûle a gyülekezet Mózes ellen és Áron ellen, akkor fordulának a gyülekezet sátora felé: és íme befedezte vala azt a felhõ, és megjelenék az Úrnak dicsõsége. </p>
<p id="v43"><sup><small>43</small></sup>  Mózes azért és Áron menének a gyülekezet sátora elé. </p>
<p id="v44"><sup><small>44</small></sup>  És szóla az Úr Mózesnek, mondván: </p>
<p id="v45"><sup><small>45</small></sup>  Menjetek ki e gyülekezet közül, hogy megemészszem õket egy szempillantásban; õk pedig orczájokra borulának. </p>
<p id="v46"><sup><small>46</small></sup>  És monda Mózes Áronnak: Fogd a temjénezõt, és tégy abba tüzet az oltárról, és rakj reá füstölõ szert, és vidd hamar a gyülekezethez, és végezz engesztelést értök, mert kijött az Úrtól a nagy harag, elkezdõdött a csapás. </p>
<p id="v47"><sup><small>47</small></sup>  Vevé azért Áron a temjénezõt, a mint mondotta vala Mózes, és futa a község közé, és ímé elkezdõdött vala a csapás a nép között. És füstölõ áldozatot tõn, és engesztelést szerze a népnek. </p>
<p id="v48"><sup><small>48</small></sup>  És megálla a megholtak között és élõk között; és megszûnék a csapás. </p>
<p id="v49"><sup><small>49</small></sup>  És valának, a kik megholtak vala e csapás alatt, tizennégy ezer hétszázan; azokon kivül, a kik megholtak vala a Kóré dolgáért. </p>
<p id="v50"><sup><small>50</small></sup>  És visszatére Áron Mózeshez a gyülekezet sátorának nyílásához. Így szûnék meg a csapás. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Numbers/15">
          <span class="mdi mdi-arrow-left-drop-circle"></span><span class="pl-2">Számok könyve - Fejezet 15</span>
        </a>
        </td>
        <td>
        <a href="/hu/Bible/Numbers/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Numbers/17">
          <span class="pr-2">Számok könyve - Fejezet 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 16:22 <i>Minden test szellemeinek Istene</i>: <a href="/hu/The_Urantia_Book/96#p4_6">Uk 96:4.6</a>. </li>
</ol>
</div>
