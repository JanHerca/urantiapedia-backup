<!--
title: Számok könyve - Fejezet 22
description: 
published: true
date: 2023-11-8T20:33:8Z
tags: bible, bible—numbers
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Numbers/21">
          <span class="mdi mdi-arrow-left-drop-circle"></span><span class="pl-2">Számok könyve - Fejezet 21</span>
        </a>
        </td>
        <td>
        <a href="/hu/Bible/Numbers/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Numbers/23">
          <span class="pr-2">Számok könyve - Fejezet 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  És tovább menének Izráel fiai, és tábort ütének Moáb mezõségen a Jordánon túl, Jérikhó ellenében. </p>
<p id="v2"><sup><small>2</small></sup>  És mikor látta Bálák, a Czippór fia mind azokat, a melyeket cselekedett vala Izráel az Emoreussal: </p>
<p id="v3"><sup><small>3</small></sup>  Igen megrémüle Moáb a néptõl, mivelhogy sok vala az, és búsula Moáb Izráel fiai miatt. </p>
<p id="v4"><sup><small>4</small></sup>  Monda azért Moáb Midián véneinek: Most elnyalja e sokaság minden mi környékünket, a miképen elnyalja az ökör a mezõnek pázsitját. (Bálák pedig, Czippórnak fia Moáb királya vala abban az idõben.) </p>
<p id="v5"><sup><small>5</small></sup>  Külde azért követeket Bálámhoz, a Beór fiához Péthorba, a mely vala a folyóvíz mellett, az õ népe fiainak földére, hogy hívják õt, mondván: Ímé nép jött ki Égyiptomból, és ímé ellepte e földnek színét, és megtelepszik én ellenemben. </p>
<p id="v6"><sup><small>6</small></sup>  Most azért kérlek jöjj el, átkozd meg érettem e népet, mert erõsebb nálamnál; talán erõt vehetek rajta, megverjük õt, és kiûzhetem õt e földbõl; mert jól tudom, hogy a kit megáldasz, meg lesz áldva, és a kit megátkozol, átkozott lesz. </p>
<p id="v7"><sup><small>7</small></sup>  Elmenének azért Moábnak vénei és Midiánnak vénei, és a jövendõmondásnak jutalma kezeikben vala, és jutának Bálámhoz, és megmondák néki Bálák izenetét. </p>
<p id="v8"><sup><small>8</small></sup>  Õ pedig monda nékik: Háljatok itt ez éjjel, és feleletet adok néktek, a miképen szól nékem az Úr. És Moábnak fejedelmei ott maradának Bálámnál. </p>
<p id="v9"><sup><small>9</small></sup>  Eljöve pedig az Isten Bálámhoz, és monda: Kicsodák ezek a férfiak te nálad? </p>
<p id="v10"><sup><small>10</small></sup>  És monda Bálám az Istennek: Bálák, Czippór fia, Moáb királya, küldött én hozzám, ezt mondván: </p>
<p id="v11"><sup><small>11</small></sup>  Ímé e nép, a mely kijött Égyiptomból, ellepte a földnek színét; most azért jöjj el, átkozd meg azt érettem, talán megharczolhatok vele, és kiûzhetem õt. </p>
<p id="v12"><sup><small>12</small></sup>  És monda Isten Bálámnak: Ne menj el õ velök, ne átkozd meg azt a népet, mert áldott az. </p>
<p id="v13"><sup><small>13</small></sup>  Felkele azért Bálám reggel, és monda a Bálák fejedelmeinek: Menjetek el a ti földetekre; mert nem akarja az Úr megengedni nékem, hogy elmenjek veletek. </p>
<p id="v14"><sup><small>14</small></sup>  És felkelének Moáb fejedelmei, és jutának Bálákhoz, és mondának: Nem akart Bálám eljönni velünk. </p>
<p id="v15"><sup><small>15</small></sup>  Elkülde azért ismét Bálák több fejedelmet, amazoknál elõkelõbbeket. </p>
<p id="v16"><sup><small>16</small></sup>  És eljutának Bálámhoz, és mondának néki: "Ezt mondja Bálák, Czippórnak fia: Kérlek, ne vonakodjál eljönni hozzám!" </p>
<p id="v17"><sup><small>17</small></sup>  Mert igen-igen megtisztellek téged, és akármit mondasz nékem, megcselekszem. Jöjj el azért kérlek, és átkozd meg értem e népet! </p>
<p id="v18"><sup><small>18</small></sup>  Bálám pedig felele és monda a Bálák szolgáinak: Ha Bálák az õ házát aranynyal és ezüsttel tele adná is nékem, nem hághatom át az Úrnak, az én Istenemnek szavát, hogy valamit míveljek; kicsinyt vagy nagyot. </p>
<p id="v19"><sup><small>19</small></sup>  Most mindazonáltal maradjatok itt kérlek ti is ez éjjel, hadd tudjam meg, mit szól ismét az Úr nékem? </p>
<p id="v20"><sup><small>20</small></sup>  És eljöve Isten Bálámhoz éjjel, és monda néki: Ha azért jöttek e férfiak, hogy elhívjanak téged: kelj fel, menj el velök; de mindazáltal azt cselekedjed, a mit mondok majd néked. </p>
<p id="v21"><sup><small>21</small></sup>  Felkele azért Bálám reggel, és megnyergelé az õ szamarát, és elméne a Moáb fejedelmeivel. </p>
<p id="v22"><sup><small>22</small></sup>  De megharaguvék Isten, hogy elmegy vala õ. És megálla az Úrnak angyala az útban, hogy ellenkezzék vele; õ pedig üget vala az õ szamarán, és két szolgája vala vele. </p>
<p id="v23"><sup><small>23</small></sup>  És meglátá a szamár az Úrnak angyalát, a mint áll vala az úton, és mezítelen fegyvere a kezében; letére azért a szamár az útról, és méne a mezõre; Bálám pedig veré az õ szamarát, hogy visszatérítse az útra. </p>
<p id="v24"><sup><small>24</small></sup>  Azután megálla az Úrnak angyala a szõlõk ösvényén, holott innen is garád, onnan is garád vala. </p>
<p id="v25"><sup><small>25</small></sup>  A mint meglátá a szamár az Úrnak angyalát, a falhoz szorula, és a Bálám lábát is oda szorítá a falhoz; ezért ismét megveré azt. </p>
<p id="v26"><sup><small>26</small></sup>  Az Úr angyala pedig ismét tovább méne, és megálla szoros helyen, hol nem volt út a kitérésre, sem jobbra, sem balra. </p>
<p id="v27"><sup><small>27</small></sup>  A mint meglátá a szamár az Úrnak angyalát, lefeküvék Bálám alatt, azért megharaguvék Bálám, és megveré a szamarat a bottal. </p>
<p id="v28"><sup><small>28</small></sup>  És megnyitá az Úr a szamárnak száját, és monda a szamár Bálámnak: Mit vétettem néked, hogy immár háromszor vertél meg engem? </p>
<p id="v29"><sup><small>29</small></sup>  Bálám pedig monda a szamárnak: Mert megcsúfoltál engem! Vajha volna fegyver a kezemben, nyilván megölnélek most téged. </p>
<p id="v30"><sup><small>30</small></sup>  És monda a szamár Bálámnak: Avagy nem te szamarad vagyok-é, a melyen járni szoktál, a mióta megvagy, mind e napig? Avagy szoktam volt-é veled e képen cselekedni? Az pedig felele: Nem. </p>
<p id="v31"><sup><small>31</small></sup>  És megnyitá az Úr a Bálám szemeit, és látá az Úr angyalát, a mint áll vala az útban, és mezítelen fegyverét az õ kezében; akkor meghajtá magát és arczra borula. </p>
<p id="v32"><sup><small>32</small></sup>  Az Úrnak angyala pedig monda néki: Miért verted meg a te szamaradat immár három ízben? Ímé én jöttem ki, hogy ellenkezzem veled, mert veszedelmes ez az út én elõttem. </p>
<p id="v33"><sup><small>33</small></sup>  És meglátott engem a szamár, és kitért én elõttem immár három ízben; ha ki nem tért volna elõlem, most meg is öltelek volna téged, õt pedig életben hagytam volna. </p>
<p id="v34"><sup><small>34</small></sup>  Monda azért Bálám az Úr angyalának: Vétkeztem, mert nem tudtam, hogy te állasz elõttem az útban. Most azért, ha nem tetszik ez néked, visszatérek. </p>
<p id="v35"><sup><small>35</small></sup>  Az Úrnak angyala pedig monda Bálámnak: Menj el e férfiakkal; mindazáltal a mit én mondok majd néked, azt mondjad. Elméne azért Bálám a Bálák fejedelmeivel. </p>
<p id="v36"><sup><small>36</small></sup>  Mikor pedig meghallá Bálák, hogy jön Bálám, kiméne elébe Moábnak egyik városába, a mely az Arnon vidékén, a határ szélén vala. </p>
<p id="v37"><sup><small>37</small></sup>  És monda Bálák Bálámnak: Avagy nem küldözgettem-é hozzád, hogy hívjanak téged? Miért nem jösz vala én hozzám? Avagy valóban nem tisztelhetnélek meg téged? </p>
<p id="v38"><sup><small>38</small></sup>  Bálám pedig monda Báláknak: Ímé eljöttem hozzád. Most pedig szólhatok-é magamtól valamit? A mi mondani valót Isten ád az én számba, azt mondom. </p>
<p id="v39"><sup><small>39</small></sup>  És elméne Bálám Bálákkal, és eljutának Kirjat-Husótba. </p>
<p id="v40"><sup><small>40</small></sup>  És vágata Bálák ökröket és juhokat, és küldé Bálámnak és a fejedelmeknek, a kik vele valának. </p>
<p id="v41"><sup><small>41</small></sup>  Reggel pedig magához vevé Bálák Bálámot és felvivé õt a Baál magas hegyére, hogy meglássa onnét a népnek valami részét. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/hu/Bible/Numbers/21">
          <span class="mdi mdi-arrow-left-drop-circle"></span><span class="pl-2">Számok könyve - Fejezet 21</span>
        </a>
        </td>
        <td>
        <a href="/hu/Bible/Numbers/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/hu/Bible/Numbers/23">
          <span class="pr-2">Számok könyve - Fejezet 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 22:41 <i>Magaslatok</i>: <a href="/hu/The_Urantia_Book/85#p1_5">Uk 85:1.5</a>.  <i>Baal magas helye</i>: <a href="/hu/The_Urantia_Book/126#p1_2">Uk 126:1.2</a>. </li>
</ol>
</div>
