<!--
title: Számok könyve - Fejezet 24
description: 
published: true
date: 2022-10-6T10:42:53Z
tags: bible, bible—numbers
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Numbers/23">Számok könyve - Fejezet 23</a></td>
        <td><a href="/hu/Bible/Numbers/Index">Index</a></td>
        <td><a href="/hu/Bible/Numbers/25">Számok könyve - Fejezet 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mikor pedig látta Bálám, hogy tetszik az Úrnak, hogy megáldja Izráelt, nem indula, mint az elõtt, varázslatok után, hanem fordítá az õ orczáját a puszta felé. </p>
<p id="v2"><sup><small>2</small></sup>  És mikor felemelte Bálám az õ szemeit, látá Izráelt, a mint letelepedett az õ nemzetségei szerint; és Istennek lelke vala õ rajta. </p>
<p id="v3"><sup><small>3</small></sup>  Akkor elkezdé az õ példázó beszédét és monda: Bálámnak, Beór fiának szózata, a megnyílt szemû embernek szózata. </p>
<p id="v4"><sup><small>4</small></sup>  Annak szózata, a ki hallja Istennek beszédét, a ki látja a Mindenhatónak látását, leborulva, de nyitott szemekkel: </p>
<p id="v5"><sup><small>5</small></sup>  Mily szépek a te sátoraid óh Jákób! a te hajlékaid óh Izráel! </p>
<p id="v6"><sup><small>6</small></sup>  Mint kiterjesztett völgyek, mint kertek a folyóvíz mellett, mint az Úr plántálta áloék, mint czédrusfák a vizek mellett! </p>
<p id="v7"><sup><small>7</small></sup>  Víz ömledez az õ vedreibõl, vetését bõ víz öntözi; királya nagyobb Agágnál, és felmagasztaltatik az õ országa. </p>
<p id="v8"><sup><small>8</small></sup>  Isten hozta ki Égyiptomból, az õ ereje mint a vad bivalyé: megemészti a pogányokat, az õ ellenségeit; csontjaikat megtöri, és nyilaival által veri. </p>
<p id="v9"><sup><small>9</small></sup>  Lehever, nyugszik, mint hím oroszlán, és mint nõstény oroszlán; ki serkenti fel õt? A ki áld téged, áldott lészen, és ki átkoz téged, átkozott lészen. </p>
<p id="v10"><sup><small>10</small></sup>  És felgerjede Báláknak haragja Bálám ellen, és egybeüté kezeit, és monda Bálák Bálámnak: Azért hívtalak téged, hogy átkozd meg ellenségeimet; és ímé igen megáldottad immár három ízben. </p>
<p id="v11"><sup><small>11</small></sup>  Most azért fuss a te helyedre. Mondottam vala, hogy igen megtisztellek  téged; de ímé megfosztott téged az Úr a tisztességtõl. </p>
<p id="v12"><sup><small>12</small></sup>  És monda Bálám Báláknak: A te követeidnek is, a kiket küldöttél volt hozzám, nem így szólottam-é, mondván: </p>
<p id="v13"><sup><small>13</small></sup>  Ha Bálák az õ házát ezüsttel és aranynyal tele adná is nékem, az Úrnak beszédét által nem hághatom, hogy magamtól jót, vagy rosszat cselekedjem. A mit az  Úr szól, azt szólom. </p>
<p id="v14"><sup><small>14</small></sup>  Most pedig én elmegyek ímé az én népemhez; jõjj, hadd jelentsem ki néked, mit fog cselekedni e nép a te népeddel, a következõ idõben. </p>
<p id="v15"><sup><small>15</small></sup>  És elkezdé az õ példázó beszédét, és monda: Bálámnak, Beór fiának szózata, a megnyilt szemû ember szózata, </p>
<p id="v16"><sup><small>16</small></sup>  Annak szózata, a ki hallja Istennek beszédét, és a ki tudja a Magasságosnak tudományát, és a ki látja a Mindenhatónak látását, leborulva, de nyitott szemekkel. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Látom õt, de nem most; nézem õt, de nem közel. Csillag származik Jákóbból, és királyi pálcza támad Izráelbõl; és általveri Moábnak oldalait, és összetöri Sethnek minden fiait. </p>
<p id="v18"><sup><small>18</small></sup>  És Edom más birtoka lesz, Szeir az õ ellensége is másnak birtoka lesz; de hatalmasan cselekszik Izráel. </p>
<p id="v19"><sup><small>19</small></sup>  És uralkodik a Jákóbtól való, és elveszti a városból a megmaradtat. </p>
<p id="v20"><sup><small>20</small></sup>  És mikor látja vala Amáleket, elkezdé az õ példázó beszédét, és monda: Amálek elsõ a nemzetek között, de végezetre mindenestõl elvész. </p>
<p id="v21"><sup><small>21</small></sup>  És mikor látja vala a Keneust, elkezdé példázó beszédét, és monda: Erõs a te lakhelyed, és sziklára raktad fészkedet; </p>
<p id="v22"><sup><small>22</small></sup>  Mégis el fog pusztulni Kain; a míg Assur téged fogva viszen. </p>
<p id="v23"><sup><small>23</small></sup>  Újra kezdé az õ példázó beszédét, és monda: Óh, ki fog élni még, a mikor véghez viszi ezt az Isten? </p>
<p id="v24"><sup><small>24</small></sup>  És Kittim partjairól hajók jõnek, és nyomorgatják Assúrt, nyomorgatják Ébert is, és ez is mindenestõl elvész. </p>
<p id="v25"><sup><small>25</small></sup>  Felkele azért Bálám, és elméne, hogy visszatérjen az õ helyére. És Bálák is elméne az õ útján. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Numbers/23">Számok könyve - Fejezet 23</a></td>
        <td><a href="/hu/Bible/Numbers/Index">Index</a></td>
        <td><a href="/hu/Bible/Numbers/25">Számok könyve - Fejezet 25</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 24:16 <i>A Magasságos</i>: <a href="/hu/The_Urantia_Book/96#p1_9">Uk 96:1.9</a>.  <i>Fenséges Isten</i>: <a href="/hu/The_Urantia_Book/93#p2_3">Uk 93:2.3</a>.  <i>Legmagasabb</i>: <a href="/hu/The_Urantia_Book/93#p3_2">Uk 93:3.2</a>.  <i>Legmagasabbak</i>: <a href="/hu/The_Urantia_Book/43#p3_1">Uk 43:3.1</a>. </li>
</ol>
</div>
