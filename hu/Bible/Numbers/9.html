<!--
title: Számok könyve - Fejezet 9
description: 
published: true
date: 2022-10-6T10:42:53Z
tags: bible, bible—numbers
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Numbers/8">Számok könyve - Fejezet 8</a></td>
        <td><a href="/hu/Bible/Numbers/Index">Index</a></td>
        <td><a href="/hu/Bible/Numbers/10">Számok könyve - Fejezet 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Szóla pedig az Úr Mózesnek, a Sinai pusztájában, az Égyiptom földébõl való kijövetelöknek második esztendejében, az elsõ hónapban, mondván: </p>
<p id="v2"><sup><small>2</small></sup>  Izráel fiai pedig készítsék el a páskhát a maga idejében. </p>
<p id="v3"><sup><small>3</small></sup>  E hónapnak tizennegyedik napján, estennen készítsék el azt a maga idejében. Minden õ rendtartása szerint, és minden õ szertartása szerint készítsétek el azt. </p>
<p id="v4"><sup><small>4</small></sup>  Szóla azért Mózes Izráel fiainak, hogy készítsék el a páskhát. </p>
<p id="v5"><sup><small>5</small></sup>  És elkészíték a páskhát az elsõ hónapban, a hónapnak tizennegyedik napján, estennen, a Sinai pusztájában; mindent úgy cselekedének Izráel fiai, a mint az Úr parancsolta vala Mózesnek. </p>
<p id="v6"><sup><small>6</small></sup>  Valának pedig némelyek, a kik tisztátalanok valának holtember illetése miatt, és nem készítheték meg a páskhát azon a napon: járulának azért Mózes elé és Áron elé azon a napon. </p>
<p id="v7"><sup><small>7</small></sup>  És mondának azok az emberek néki: Mi tisztátalanok vagyunk holtember illetése miatt; miért tiltatunk meg, hogy ne vigyünk áldozatot az Úrnak a maga idejében Izráel fiai között? </p>
<p id="v8"><sup><small>8</small></sup>  És monda nékik Mózes: Legyetek veszteg, míglen megértem: mit parancsol az Úr ti felõletek? </p>
<p id="v9"><sup><small>9</small></sup>  Szóla pedig az Úr Mózesnek, mondván: </p>
<p id="v10"><sup><small>10</small></sup>  Szólj Izráel fiainak, mondván: Ha valaki holtember illetése miatt tisztátalan, vagy messze úton leend közületek, vagy a ti utódaitok közül, mindazáltal készítsen páskhát az Úrnak. </p>
<p id="v11"><sup><small>11</small></sup>  A második hónapnak tizennegyedik napján, estennen, készítsék el azt; kovásztalan kenyérrel és keserû füvekkel egyék meg azt. </p>
<p id="v12"><sup><small>12</small></sup>  Ne hagyjanak meg abból semmit reggelig, és annak csontját meg ne törjék; a páskhának minden rendtartása szerint készítsék el azt. </p>
<p id="v13"><sup><small>13</small></sup>  A mely ember pedig tiszta, vagy nincs útban, és elmulasztja a páskhát elkészíteni: irtassék ki az ilyen az õ népe közül: mert az Úrnak áldozatát nem vitte fel annak idejében; viselje az ilyen ember az õ bûnének terhét. </p>
<p id="v14"><sup><small>14</small></sup>  Hogyha pedig jövevény tartózkodik köztetek, és páskhát készít az Úrnak, a páskhának rendtartása szerint és annak szertartásai szerint készítse azt; egy rendtartástok legyen néktek, mind a jövevénynek, mind a föld lakosának. </p>
<p id="v15"><sup><small>15</small></sup>  A hajlék felállításának napján pedig befedezé a felhõ a hajlékot, a bizonyság sátorát; és estve a hajlék felett vala, tûznek ábrázatjában reggelig. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Úgy vala szüntelen: A felhõ borítja vala azt; és tûznek ábrázatja éjjel. </p>
<p id="v17"><sup><small>17</small></sup>  Mihelyt pedig felszáll vala a felhõ a sátorról, azonnal elindulnak vala Izráel fiai; és azon a helyen, a hol a felhõ megáll vala, ott ütnek vala tábort Izráel fiai. </p>
<p id="v18"><sup><small>18</small></sup>  Az Úr szava szerint mennek vala Izráel fiai, és az Úr szava szerint táboroznak vala; mind addig, míg a felhõ áll vala a hajlékon, táborban maradnak vala. </p>
<p id="v19"><sup><small>19</small></sup>  Még ha a felhõ sok napig nyugszik vala a hajlékon, akkor is megtartják vala Izráel fiai az Úr rendelését, és nem indulának. </p>
<p id="v20"><sup><small>20</small></sup>  Megesék, hogy a felsõ kevés napon át lõn a hajlékon: akkor is az Úr szava szerint maradnak vala táborban, és az Úr szava szerint indulnak vala. </p>
<p id="v21"><sup><small>21</small></sup>  Megesék, hogy a felhõ estvétõl fogva ott lõn reggelig; mikor azért reggel a felhõ felszáll vala, akkor indulnak vala el; vagy egy nap és egy éjjel lõn ott; mikor azért a felhõ felszáll vala, õk is indulának. </p>
<p id="v22"><sup><small>22</small></sup>  Vagy két napig, vagy egy hónapig, vagy hosszabb ideig lõn ott; a meddig késik vala a felhõ a hajlékon, vesztegelvén azon, táborban maradnak Izráel fiai is, és nem indulnak vala tovább; mikor pedig az felszáll vala, õk is indulnak vala. </p>
<p id="v23"><sup><small>23</small></sup>  Az Úr szava szerint járnak vala tábort, és az Úr szava szerint indulnak vala. Az Úrnak rendelését megtartják vala, az Úrnak Mózes által való szava szerint. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Numbers/8">Számok könyve - Fejezet 8</a></td>
        <td><a href="/hu/Bible/Numbers/Index">Index</a></td>
        <td><a href="/hu/Bible/Numbers/10">Számok könyve - Fejezet 10</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 9:15-16 <i>Tűz angyalai</i>: <a href="/hu/The_Urantia_Book/85#p4_2">Uk 85:4.2</a>. </li>
</ol>
</div>
