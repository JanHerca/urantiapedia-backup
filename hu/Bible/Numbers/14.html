<!--
title: Számok könyve - Fejezet 14
description: 
published: true
date: 2022-10-6T10:42:53Z
tags: bible, bible—numbers
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Numbers/13">Számok könyve - Fejezet 13</a></td>
        <td><a href="/hu/Bible/Numbers/Index">Index</a></td>
        <td><a href="/hu/Bible/Numbers/15">Számok könyve - Fejezet 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  És felemelé szavát az egész gyülekezet, és síra a nép azon az éjszakán. </p>
<p id="v2"><sup><small>2</small></sup>  És mindnyájan zúgolódának Mózes ellen és Áron ellen Izráel fiai, és monda nékik az egész gyülekezet: Vajha megholtunk volna Égyiptom földén! vagy ebben a pusztában vajha meghalnánk! </p>
<p id="v3"><sup><small>3</small></sup>  Miért is visz be minket az Úr arra a földre? hogy fegyver miatt hulljunk el? feleségeink és a kicsinyeink prédára legyenek? Nem jobb volna-é nékünk visszatérnünk Égyiptomba? </p>
<p id="v4"><sup><small>4</small></sup>  És mondának egymásnak: Szerezzünk elõttünk járót, és térjünk vissza Égyiptomba. </p>
<p id="v5"><sup><small>5</small></sup>  Akkor arczczal leborulának Mózes és Áron Izráel fiai gyülekezetének egész községe elõtt. </p>
<p id="v6"><sup><small>6</small></sup>  Józsué pedig, a Nún fia, és Káleb, a Jefunné fia, a kik a földnek kémlelõi közül valók valának, meghasogaták ruháikat. </p>
<p id="v7"><sup><small>7</small></sup>  És szólának Izráel fiai egész gyülekezetének, mondván: A föld, a melyen általmentünk, hogy megkémleljük azt, igen-igen jó föld. </p>
<p id="v8"><sup><small>8</small></sup>  Ha az Úrnak kedve telik bennünk, akkor bevisz minket arra a földre, és nékünk adja azt, mely tejjel és mézzel folyó föld. </p>
<p id="v9"><sup><small>9</small></sup>  Csakhogy ne lázongjatok az Úr ellen, se ne féljetek annak a földnek népétõl; mert õk nekünk csak olyanok, mint a kenyér; eltávozott tõlök az õ oltalmok, de az Úr velünk van: ne féljetek tõlök! </p>
<p id="v10"><sup><small>10</small></sup>  Mikor pedig az egész gyülekezet azon tanakodék, hogy megkövezze õket: megjelenék az Úrnak dicsõsége a gyülekezet sátorában Izráel minden fiának. </p>
<p id="v11"><sup><small>11</small></sup>  És monda az Úr Mózesnek: Meddig gyaláz engemet ez a nép? Meddig nem hisznek nékem, mind ama csudatételeim mellett sem, a melyeket cselekedtem közöttök? </p>
<p id="v12"><sup><small>12</small></sup>  Megverem õket döghalállal, és elvesztem õket; téged pedig nagy néppé teszlek, és õ nálánál erõsebbé. </p>
<p id="v13"><sup><small>13</small></sup>  És monda Mózes az Úrnak: Ha meghallják az égyiptombeliek (mert közülök hoztad fel e népet a te hatalmad által): </p>
<p id="v14"><sup><small>14</small></sup>  Elmondják majd e föld lakosainak, a kik hallották, hogy te Uram e nép között vagy, hogy szemtõl szembe megjelentetted magadat te Uram, és hogy a te felhõd megállott õ rajtok, és felhõoszlopban jársz te õ elõttök nappal, éjjel pedig tûzoszlopban. </p>
<p id="v15"><sup><small>15</small></sup>  Hogyha mind egyig elveszted e népet, így szólanak majd e népek, a melyek hallották a te híredet, mondván: </p>
<p id="v16"><sup><small>16</small></sup>  Mivelhogy nem vihette be az Úr e népet a földre, a mely felõl megesküdött nékik, azért öldöste le õket a pusztában. </p>
<p id="v17"><sup><small>17</small></sup>  Most azért hadd magasztaltassék fel az Úrnak ereje, a miképen szólottál, mondván: <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Az Úr késedelmes a haragra, nagy irgalmasságú, megbocsát hamisságot és vétket, de a bûnöst nem hagyja büntetlenül;  megbünteti az atyák álnokságait a fiakban harmad és negyed íziglen. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Kérlek, kegyelmezz meg e nép hamisságának a te irgalmasságod nagy volta szerint, a miképen megbocsátottál e népnek Égyiptomtól fogva mind eddig. </p>
<p id="v20"><sup><small>20</small></sup>  És monda az Úr: Megkegyelmeztem a te beszéded szerint. </p>
<p id="v21"><sup><small>21</small></sup>  De bizonnyal élek én, és betölti az Úr dicsõsége az egész földet. </p>
<p id="v22"><sup><small>22</small></sup>  Hogy mindazok az emberek, a kik látták az én dicsõségemet és csudáimat, a melyeket cselekedtem Égyiptomban és e pusztában, és megkisértettek engemet immár tízszer, és nem engedtek az én szómnak: </p>
<p id="v23"><sup><small>23</small></sup>  Nem látják meg azt a földet, a mely felõl megesküdtem az õ atyáiknak; senki nem látja azt azok közöl, a kik gyaláztak engem. </p>
<p id="v24"><sup><small>24</small></sup>  De az én szolgámat, Kálebet, mivelhogy más lélek volt vele, és tökéletességgel követett engem, beviszem õt arra a földre, a melyre bement vala, és örökségül bírja azt az õ magva. </p>
<p id="v25"><sup><small>25</small></sup>  De Amálek és Kananeus lakik a völgyben; holnap forduljatok meg, és induljatok a pusztába, a veres tenger útján. </p>
<p id="v26"><sup><small>26</small></sup>  Szóla annakfelette az Úr Mózesnek és Áronnak, mondván: </p>
<p id="v27"><sup><small>27</small></sup>  Meddig tûrjek e gonosz gyülekezetnek, a mely zúgolódik ellenem? Hallottam Izráel fiainak zúgolódásait, a kik zúgolódnak ellenem! </p>
<p id="v28"><sup><small>28</small></sup>  Mondd meg nékik: Élek én, azt mondja az Úr, hogy épen úgy cselekszem veletek, a miképen szólottatok az én füleim hallására! </p>
<p id="v29"><sup><small>29</small></sup>  E pusztában hullanak el a ti holttesteitek, és pedig mindazok, a kik megszámláltattak a ti teljes számotok szerint, húsz esztendõstõl fogva és azon felül, a kik zúgolódtatok ellenem. </p>
<p id="v30"><sup><small>30</small></sup>  És nem mentek be arra a földre, a melyre nézve felemeltem az én kezemet, hogy lakosokká teszlek abban titeket; Kálebet, a Jefunné fiát és Józsuét, a Nún fiát kivéve. </p>
<p id="v31"><sup><small>31</small></sup>  De kicsinyeiteket, a kik felõl azt mondtátok, hogy prédára lesznek; õket beviszem, és megismerik azt a földet, a melyet megútáltatok. </p>
<p id="v32"><sup><small>32</small></sup>  A ti holttesteitek azért a pusztában hullanak el. </p>
<p id="v33"><sup><small>33</small></sup>  A ti fiaitok pedig, mint a pásztorok, bujdosnak e pusztában negyven esztendeig, és viselik a ti paráználkodásitoknak büntetését, míglen megemésztetnek a ti holttesteitek e pusztában. </p>
<p id="v34"><sup><small>34</small></sup>  A napok száma szerint, a melyeken megkémleltétek a földet, (tudniillik negyven napon, egy-egy napért egy-egy esztendõ), negyven esztendeig hordozzátok a ti hamisságotoknak büntetését, és megismeritek az én elfordulásomat. </p>
<p id="v35"><sup><small>35</small></sup>  Én, az Úr, szólottam. Bizonyára ezt mívelem az egész gonosz gyülekezettel, a mely összegyülekezett vala ellenem; ebben a pusztában emésztetnek meg, és ugyanott halnak meg. </p>
<p id="v36"><sup><small>36</small></sup>  A férfiak azért, a kiket elküldött vala Mózes a földnek megkémlelésére, és visszatérének és felzúdíták ellene az egész gyülekezetet, rossz hírt terjesztvén arról a földrõl; </p>
<p id="v37"><sup><small>37</small></sup>  Azok a férfiak azért, a kik rossz hírt terjesztének a földrõl, meghalának az Úr elõtt csapás által. </p>
<p id="v38"><sup><small>38</small></sup>  Csak Józsué, a Nún fia, és Káleb, a Jefunné fia, maradának életben ama férfiak közül, a kik mentek vala a földet megkémlelni. </p>
<p id="v39"><sup><small>39</small></sup>  A mint pedig elbeszélé Mózes e beszédeket Izráel fiainak, a nép felette igen keserge. </p>
<p id="v40"><sup><small>40</small></sup>  És felkelének reggel, és felmenének a hegy tetejére, mondván: Ímé készek vagyunk elmenni a helyre, a melyrõl szólott az Úr, mert vétkeztünk. </p>
<p id="v41"><sup><small>41</small></sup>  És monda Mózes: Miért hágjátok át ilyen módon az Úr akaratát, holott nem sikerülhet az néktek. </p>
<p id="v42"><sup><small>42</small></sup>  Fel ne menjetek, mert nem lesz közöttetek az Úr, hogy el ne hulljatok a ti ellenségeitek elõtt. </p>
<p id="v43"><sup><small>43</small></sup>  Mert az Amálek és a Kananeus van ott elõttetek, és fegyver által hulltok el. Mivelhogy elfordultatok az Úrtól, nem is lesz az Úr veletek. </p>
<p id="v44"><sup><small>44</small></sup>  Mindazonáltal merészkedének felmenni a hegy tetejére; de az Úr szövetségének ládája és Mózes meg sem mozdulának a táborból. </p>
<p id="v45"><sup><small>45</small></sup>  Alászálla azért az Amálek és a Kananeus, a ki lakik vala azon a hegyen, és megverék õket, és vágák õket mind Hormáig. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Numbers/13">Számok könyve - Fejezet 13</a></td>
        <td><a href="/hu/Bible/Numbers/Index">Index</a></td>
        <td><a href="/hu/Bible/Numbers/15">Számok könyve - Fejezet 15</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 14:17 <i>Isten ereje</i>: <a href="/hu/The_Urantia_Book/1#p1_4">Uk 1:1.4</a>.  <i>Isten mindenható</i>: <a href="/hu/The_Urantia_Book/131#p10_3">Uk 131:10.3</a>.  <i>Mindenható</i>: <a href="/hu/The_Urantia_Book/142#p3_7">Uk 142:3.7</a>.  <i>Az erő</i>: <a href="/hu/The_Urantia_Book/131#p10_6">Uk 131:10.6</a>. </li>
  <li id="fn2"><a href="#cite2">↑</a> 14:18-19 <i>Az irgalom</i>: <a href="/hu/The_Urantia_Book/131#p10_6">Uk 131:10.6</a>.  <i>Mindenható</i>: <a href="/hu/The_Urantia_Book/142#p3_7">Uk 142:3.7</a>.  <i>Irgalmassági szolgálat</i>: <a href="/hu/The_Urantia_Book/6#p3_2">Uk 6:3.2</a>.  <i>Isten irgalmas</i>: <a href="/hu/The_Urantia_Book/2#p5_7">Uk 2:5.7</a>.  <i>Isten gyönyörködik az irgalomban</i>: <a href="/hu/The_Urantia_Book/143#p1_6">Uk 143:1.6</a>. </li>
</ol>
</div>
