<!--
title: Királyok I. könyve - Fejezet 7
description: 
published: true
date: 2022-10-6T10:42:53Z
tags: bible, bible—1 kings
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/1_Kings/6">Királyok I. könyve - Fejezet 6</a></td>
        <td><a href="/hu/Bible/1_Kings/Index">Index</a></td>
        <td><a href="/hu/Bible/1_Kings/8">Királyok I. könyve - Fejezet 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Azután a maga házát építé Salamon tizenhárom esztendeig, a mely alatt elvégezé az õ házát egészen. </p>
<p id="v2"><sup><small>2</small></sup>  Megépíté a Libánon erdõ házát is, melynek hossza száz sing vala, szélessége ötven sing, magassága harmincz sing; építé azt négy rend czédrusoszlopon és az oszlopokon czédrusgerendák valának. </p>
<p id="v3"><sup><small>3</small></sup>  És bepadlá czédrusdeszkákkal felül a gerendák felett, melyek valának negyvenöt oszlopon, mindenik renden tizenöt. </p>
<p id="v4"><sup><small>4</small></sup>  És három rend ablak rajta egymással átellenben, három-három ellenében. </p>
<p id="v5"><sup><small>5</small></sup>  És mind az ajtók és azoknak oldalfái négyszögûek valának az ablakokkal együtt, és egyik ablak a másiknak átellenébe volt mind a három renden. </p>
<p id="v6"><sup><small>6</small></sup>  És építé az oszlopcsarnokot, a melynek hossza ötven sing és szélessége harmincz sing volt; és egy tornáczot ez elé, és oszlopokat és vastag gerendákat ezek elé. </p>
<p id="v7"><sup><small>7</small></sup>  És építé a trón-termet, a hol ítélt, a törvényházat, a melyet czédrusfával bélelt meg a padlózattól fogva fel a padlásig. </p>
<p id="v8"><sup><small>8</small></sup>  Azután a saját házát építé, a melyben õ maga lakott, a másik udvarba befelé a teremtõl, hasonlóan a másikhoz, és építe egy házat a Faraó leányának is, a kit feleségül vett Salamon, hasonlót e teremhez. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Mindezek drágakövekbõl voltak, mérték szerint kifaragva, fûrészszel metszve minden oldalról, a fundamentomtól a tetõzetig, kivül is mind a nagy pitvarig. </p>
<p id="v10"><sup><small>10</small></sup>  Még a fundamentom is drága és nagy kövekbõl volt: tíz singnyi kövekbõl és nyolcz singnyi kövekbõl. </p>
<p id="v11"><sup><small>11</small></sup>  És ezeken felül voltak a mérték szerint faragott drágakövek és czédrusfák. </p>
<p id="v12"><sup><small>12</small></sup>  És a nagy pitvarban köröskörül három sor faragott kõ és egy sor faragott czédrusgerenda volt, épen mint az Úr házának belsõ pitvara és a ház tornácza. </p>
<p id="v13"><sup><small>13</small></sup>  És elkülde Salamon király, és elhozatá Hírámot Tírusból. </p>
<p id="v14"><sup><small>14</small></sup>  Ez egy özvegy asszonynak volt a fia a Nafthali nemzetségébõl; az õ atyja pedig Tírusbeli rézmíves ember vala; és ez teljes vala bölcseséggel, értelemmel és tudománynyal, hogy tudna csinálni mindenféle mívet rézbõl. Ki mikor Salamon királyhoz jött, minden mívet megcsinála néki. </p>
<p id="v15"><sup><small>15</small></sup>  És formála két réz oszlopot, az egyik oszlop magassága tizennyolcz sing volt, és tizenkét sing zsinór éri vala át mind a két oszlopot. </p>
<p id="v16"><sup><small>16</small></sup>  És készíte két gömböt érczbõl öntve, hogy azokat az oszlopok tetejére tegye, és öt sing magas volt az egyik gömb és öt sing magas volt a másik gömb. </p>
<p id="v17"><sup><small>17</small></sup>  Reczés mívû hálók, lánczmívû zsinórok voltak a gömbökön, a melyek az oszlopok tetején valának; hét volt az egyik gömbön, és hét volt a másik gömbön is. </p>
<p id="v18"><sup><small>18</small></sup>  És megkészíté az oszlopokat, és két sor díszítést tett köröskörül az egyik hálón, hogy befedje a gömböket, a melyek az oszlopfõkön voltak; és így csinálá a másik gömböt is. </p>
<p id="v19"><sup><small>19</small></sup>  És a gömbök, a melyek a tornáczban levõ oszlopok tetején voltak, liliom formájúak voltak, négy singnyiek. </p>
<p id="v20"><sup><small>20</small></sup>  Gömbök voltak a két oszlopon, felül, közel a kidomborodáshoz, a mely a háló mellett volt. És kétszáz gránátalma volt sorban köröskörül a második gömbön. </p>
<p id="v21"><sup><small>21</small></sup>  És felállítá az oszlopokat a templom tornáczában; és felállítá a jobb oszlopot, és nevezé annak nevét Jákinnak, és felállítá a bal oszlopot, és nevezé annak nevét Boáznak. </p>
<p id="v22"><sup><small>22</small></sup>  És az oszlopok tetején liliomok formáltattak vala. És ilyen módon végezteték el az oszlopok míve. </p>
<p id="v23"><sup><small>23</small></sup>  És csinála egy öntött tengert, mely egyik szélétõl fogva a másik széléig tíz sing volt, köröskörül kerek, és öt sing magas, és a kerületit harmincz sing zsinór érte vala körül. </p>
<p id="v24"><sup><small>24</small></sup>  Valának pedig a peremén alól köröskörül formáltatva apró sártökök; tíz-tíz mindenik singben az egész tenger körül, az ilyen sártököcskék két renddel valának öntve köröskörül a maga öntésében. </p>
<p id="v25"><sup><small>25</small></sup>  És tizenkét ökrön állott, három északra fordulva, három nyugotra, három délre és három naptámadatra, és a tenger fölül rajtok, hátok pedig mind befelé. </p>
<p id="v26"><sup><small>26</small></sup>  És a vastagsága egy tenyérnyi volt, és a pereme olyan, mint a pohár ajaka, vagy a liliom virága, és kétezer báth fért bele. </p>
<p id="v27"><sup><small>27</small></sup>  És készíte tíz ércz-talpat, mindegyik talpat négy sing hosszúra, és négy sing szélesre, és három sing magasra. </p>
<p id="v28"><sup><small>28</small></sup>  És e talpak így voltak csinálva: oldalaik voltak, és az oldalak a szélpártázatok között voltak. </p>
<p id="v29"><sup><small>29</small></sup>  És az oldalakon, a melyek a pártázatok között voltak, oroszlánok, ökrök és Kérubok voltak, és a pártázatokon felül is ekként; az oroszlánok és ökrök alatt pedig czifrázatok voltak bevésett munkával. </p>
<p id="v30"><sup><small>30</small></sup>  És mindenik talpnak négy-négy réz kereke és réz tengelye volt, és a négy szegleten támaszok voltak; a mosdómedenczén alul voltak e támaszok öntve, és mindegyiknek oldalán czifrázatok. </p>
<p id="v31"><sup><small>31</small></sup>  És a szája az õ kerekded fészkének belsõ részétõl fogva oda felfelé egy singnyi volt, és a fészeknek szája kerekded vala, oszlopformára csinálva, másfél singnyi széles, és szájánál is szép metszések valának, és azoknak pártázatai négyszögûek valának, nem gömbölyûek. </p>
<p id="v32"><sup><small>32</small></sup>  És négy kerék volt a pártázatok alatt, és a kerekek tengelyei a talphoz voltak erõsítve, és mindenik keréknek magassága másfél sing vala. </p>
<p id="v33"><sup><small>33</small></sup>  És e kerekek hasonlóak valának a szekérnek kerekeihez, csakhogy a tengelyeik, kerékagyaik, küllõik, talpaik mind öntve valának. </p>
<p id="v34"><sup><small>34</small></sup>  És négy vállacskát csinált mindenik talp négy szegletén; magából a talpból jöttek ki a vállacskák. </p>
<p id="v35"><sup><small>35</small></sup>  És e talp tetején fél singnyi kerekded magasság volt köröskörül, és a talp tetején voltak annak tartókezei és pártázatai a maga öntésébõl. </p>
<p id="v36"><sup><small>36</small></sup>  Metsze pedig annak tábláira, tartókezeire, pártázataira Kérubokat, oroszlánokat és pálmafákat: mindeniknek az üres helye szerint, és koszorút köröskörül. </p>
<p id="v37"><sup><small>37</small></sup>  Így készítette a tíz talpat egy öntésbõl, egy mérték és forma szerint. </p>
<p id="v38"><sup><small>38</small></sup>  És csinála tíz mosdómedenczét is, rézbõl, és mindenik mosdómedenczébe negyven báth fér vala; és mindenik mosdómedencze négy singnyi vala, és a tíz talp mindenikén egy-egy mosdómedencze vala. </p>
<p id="v39"><sup><small>39</small></sup>  És helyhezteté a talpak ötét a ház jobbfelõl való részére, és ötét a ház balfelõl való részére; a tengert pedig helyhezteté a ház jobbrésze felõl naptámadatra dél ellenébe. </p>
<p id="v40"><sup><small>40</small></sup>  És készített Hírám még üstöket, lapátokat és medenczéket, és elvégezé az egész munkát, a melyet Salamon királynak csinált az Úr házához; </p>
<p id="v41"><sup><small>41</small></sup>  Tudniillik a két oszlopot és a kerek gömböket, a melyek a két oszlop tetejére tétettek, és a két hálót a két kerek gömb befedezésére, a melyek az oszlopok tetejére tétettek. </p>
<p id="v42"><sup><small>42</small></sup>  És a négyszáz gránátalmát a két hálóra; két rend gránátalmát minden hálóba, a két kerekded gömb befejezésére, a melyek valának az oszlopok tetején; </p>
<p id="v43"><sup><small>43</small></sup>  A tíz talpat és a talpakra való tíz mosdómedenczét; </p>
<p id="v44"><sup><small>44</small></sup>  Az egy tengert és a tizenkét ökröt a tenger alá; </p>
<p id="v45"><sup><small>45</small></sup>  Fazekakat, lapátokat és medenczéket. És mindezek az edények, a melyeket Hírám Salamon királynak az Úr háza számára készített, csiszolt rézbõl voltak. </p>
<p id="v46"><sup><small>46</small></sup>  A Jordán völgyében önteté ezeket a király az agyagos földben, Sukhót és Sártán között. </p>
<p id="v47"><sup><small>47</small></sup>  És mindezeket az edényeket Salamon méretlen hagyá, a réznek felettébb való sokasága miatt. </p>
<p id="v48"><sup><small>48</small></sup>  És megcsináltata Salamon minden egyéb felszerelést is, mely az Úr házához szükséges volt: az arany oltárt, az arany asztalt, melyen  a szent kenyerek állottak. </p>
<p id="v49"><sup><small>49</small></sup>  És a gyertyatartókat színaranyból, ötöt jobbfelõl és ötöt balfelõl a szentek-szentje elé, és arany virágokat, lámpákat, és hamvvevõket. </p>
<p id="v50"><sup><small>50</small></sup>  Azután csészéket, késeket, medenczéket, tömjénezõket és serpenyõket színaranyból, sõt a belsõ ház, a szentek-szentje és a szenthely ajtainak sarkait is mind aranyból. </p>
<p id="v51"><sup><small>51</small></sup>  És ilyenképen elvégezteték az egész mû, a melyet Salamon király csinála az Úrnak házához. És bevivé Salamon az õ atyjától, Dávidtól az Istennek szenteltetett jószágot, az ezüstöt, aranyat és az edényeket és azokat is az Úr házának kincsei közé tevé. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/1_Kings/6">Királyok I. könyve - Fejezet 6</a></td>
        <td><a href="/hu/Bible/1_Kings/Index">Index</a></td>
        <td><a href="/hu/Bible/1_Kings/8">Királyok I. könyve - Fejezet 8</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 7:8 <i>Salamon és a fáraó lánya</i>: <a href="/hu/The_Urantia_Book/97#p9_16">Uk 97:9.16</a>. </li>
</ol>
</div>
