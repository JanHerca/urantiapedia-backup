<!--
title: Királyok I. könyve - Fejezet 4
description: 
published: true
date: 2022-10-6T10:42:53Z
tags: bible, bible—1 kings
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/1_Kings/3">Királyok I. könyve - Fejezet 3</a></td>
        <td><a href="/hu/Bible/1_Kings/Index">Index</a></td>
        <td><a href="/hu/Bible/1_Kings/5">Királyok I. könyve - Fejezet 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  És lõn Salamon király az egész Izráel felett királylyá. </p>
<p id="v2"><sup><small>2</small></sup>  Ezek valának pedig az õ fõemberei: Azária, Sádók papnak fia. </p>
<p id="v3"><sup><small>3</small></sup>  Elihóref és Ahija, Sisának fiai íródeákok, Jósafát, az Ahilud fia, emlékíró vala. </p>
<p id="v4"><sup><small>4</small></sup>  És Benája, a Jójada fia, a sereg hadnagya; Sádók pedig és Abjátár papok. </p>
<p id="v5"><sup><small>5</small></sup>  És Azáriás, a Nátán fia, a tiszttartók elõljárója; és Zábud, a Nátán fia, fõtanácsos és a király barátja. </p>
<p id="v6"><sup><small>6</small></sup>  És Ahisár udvarbíró; Adónirám pedig, az Abda fia, kincstartó. </p>
<p id="v7"><sup><small>7</small></sup>  Vala pedig Salamonnak tizenkét tiszttartója az egész Izráelen, a kik ellátták a királyt és az õ háznépét: esztendõnként mindeniknek egy hónapig kellett az ellátásról gondot viselnie. </p>
<p id="v8"><sup><small>8</small></sup>  És ezek azoknak neveik: Húrnak fia az Efraim hegyén. </p>
<p id="v9"><sup><small>9</small></sup>  Dékernek fia Mákásban, Sahálbimban, Béth-Semesben és Elonban és Béth-Hanánban. </p>
<p id="v10"><sup><small>10</small></sup>  Hésednek fia Arúbothban, õ hozzá tartozott Szókó és Héfer egész földe. </p>
<p id="v11"><sup><small>11</small></sup>  Abinádáb fiaié volt Dór egész határa. A Salamon leánya, Táfát, vala néki felesége. </p>
<p id="v12"><sup><small>12</small></sup>  Bahana, az Ahilud fia, bírja vala Taanákot és Megiddót és egész Béth-Seánt, mely Sartána mellett vala Jezréel alatt, Béth-Seántól fogva mind Abela Méholáig és mind Jokméámon túl. </p>
<p id="v13"><sup><small>13</small></sup>  Gébernek fia, Rámóth Gileádban: övé valának Jáirnak, a Manasse fiának falui, melyek Gileádban valának; az övé volt az Argób  tartománya, mely Básánban vala, hatvan nagy város kõfallal és érczzárakkal megerõsítve. </p>
<p id="v14"><sup><small>14</small></sup>  Ahinádáb, Iddó fia Mahanáimban. </p>
<p id="v15"><sup><small>15</small></sup>  Ahimaás Nafthaliban; a Salamon leányát, Bosmátát vevé magának feleségül õ is. </p>
<p id="v16"><sup><small>16</small></sup>  Bahana, Khúsai fia, Áserben és Alóthban. </p>
<p id="v17"><sup><small>17</small></sup>  Jósafát, Paruákh fia, Issakhárban. </p>
<p id="v18"><sup><small>18</small></sup>  Simei, Éla fia, Benjáminban. </p>
<p id="v19"><sup><small>19</small></sup>  Géber, Uri fia, a Gileád földében, Sihonnak, az Emoreus királyának földében, és Ógnak, a Básánbeli királynak földében; és ez egy tiszttartó bírja vala azt a földet. </p>
<p id="v20"><sup><small>20</small></sup>  És Júda és Izráel megsokasodott, olyan sok volt, mint a tenger mellett való föveny, és ettek, ittak és vigadtak. </p>
<p id="v21"><sup><small>21</small></sup>  Salamon pedig uralkodék minden országokon a folyóvíztõl fogva egész a Filiszteusok földéig és Égyiptomnak határáig, és ajándékokat hoznak vala, és szolgálnak vala Salamonnak, életének minden idejében. </p>
<p id="v22"><sup><small>22</small></sup>  És Salamon eledele naponként ez vala: harmincz véka zsemlyeliszt és hatvan véka közönséges liszt; </p>
<p id="v23"><sup><small>23</small></sup>  Tíz hízlalt ökör, húsz füvön járt ökör és száz juh; a szarvasokon, õzeken, bivalokon és hízlalt madarakon kivül. </p>
<p id="v24"><sup><small>24</small></sup>  Mert õ uralkodék minden helyeken a folyóvizen túl Thifsától fogva egész Gázáig; minden királyokon, a kik a folyóvizen túl valának; és békessége volt néki minden alattvalóitól köröskörül. </p>
<p id="v25"><sup><small>25</small></sup>  És lakozék Júda és Izráel bátorsággal, kiki mind az õ szõlõtõje és fügefája alatt. Dántól fogva Bersebáig; Salamonnak minden idejében. </p>
<p id="v26"><sup><small>26</small></sup>  És Salamonnak volt negyvenezer szekérbe való lova az istállókban, és tizenkétezer lovagja. </p>
<p id="v27"><sup><small>27</small></sup>  És ezek a tiszttartók ellátták Salamon királyt és mindazokat, a kik a Salamon király asztalánál valának, kiki az õ hónapján, minden fogyatkozás nélkül. </p>
<p id="v28"><sup><small>28</small></sup>  Azután árpát és szalmát is hoztak a lovaknak és a paripáknak arra a helyre, a hol a király volt, kiki az õ rendelete szerint. </p>
<p id="v29"><sup><small>29</small></sup>  És az Isten adott bölcseséget Salamonnak és igen nagy értelmet és mély szívet, mint a fövény, mely a tenger partján van. </p>
<p id="v30"><sup><small>30</small></sup>  Úgy hogy a Salamon bölcsesége nagyobb volt, mint a napkelet minden fiainak bölcsesége és Égyiptomnak egész bölcsesége. </p>
<p id="v31"><sup><small>31</small></sup>  Sõt bölcsebb volt minden embereknél, még az Ezráhita Ethánnál is és Hémánnál,  Kálkólnál és Dardánál, a Máhol fiainál; és híre neve vala minden nemzetségek között köröskörül. </p>
<p id="v32"><sup><small>32</small></sup>  És szerze háromezer példabeszédet, és az õ énekeinek száma ezer és öt volt. </p>
<p id="v33"><sup><small>33</small></sup>  Szólott a fákról is, a Libánon czédrusfájától az izsópig, a mely a falból nevekedik ki; és szólott a barmokról, a madarakról, a csúszó-mászó állatokról és a halakról is. </p>
<p id="v34"><sup><small>34</small></sup>  És jõnek vala minden népek közül, hogy hallgassák a Salamon bölcseségét; a földnek minden királyaitól, a kik hallották vala az õ bölcseségét. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/1_Kings/3">Királyok I. könyve - Fejezet 3</a></td>
        <td><a href="/hu/Bible/1_Kings/Index">Index</a></td>
        <td><a href="/hu/Bible/1_Kings/5">Királyok I. könyve - Fejezet 5</a></td>
      </tr>
    </tbody>
  </table>
</figure>
