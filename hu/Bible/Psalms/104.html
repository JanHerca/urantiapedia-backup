<!--
title: Zsoltárok könyve - Fejezet 104
description: 
published: true
date: 2022-10-6T10:42:54Z
tags: bible, bible—psalms
editor: ckeditor
dateCreated: 2022-8-21T23:15:5Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Psalms/103">Zsoltárok könyve - Fejezet 103</a></td>
        <td><a href="/hu/Bible/Psalms/Index">Index</a></td>
        <td><a href="/hu/Bible/Psalms/105">Zsoltárok könyve - Fejezet 105</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Áldjad én lelkem az Urat! Uram én Istenem, nagy vagy te igen, ékességet és fenséget öltöztél magadra! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  A ki körülvette magát világossággal, mint egy öltözettel, és kiterjesztette az egeket, mint egy kárpitot; <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  A ki vizeken építi fel az õ palotáját, a felhõket rendeli az szekerévé, jár a szeleknek szárnyain; </p>
<p id="v4"><sup><small>4</small></sup>  A ki a szeleket teszi követeivé, a lángoló tüzet szolgáivá. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Õ fundálta a földet az õ oszlopain, nem mozdul az meg soha örökké. </p>
<p id="v6"><sup><small>6</small></sup>  Vízáradattal, mint egy ruhával borítottad be azt, a hegyek felett is vizek állottak vala. </p>
<p id="v7"><sup><small>7</small></sup>  Egy kiáltásodtól eloszlának, és mennydörgésednek szavától szétriadának. </p>
<p id="v8"><sup><small>8</small></sup>  Hegyek emelkedének fel és völgyek szállának alá arra a helyre, a melyet fundáltál nékik. </p>
<p id="v9"><sup><small>9</small></sup>  Határt vetettél, a melyet át nem hágnak, nem térnek vissza a földnek elborítására. </p>
<p id="v10"><sup><small>10</small></sup>  A ki elbocsátja a forrásokat a völgyekbe, hogy folydogáljanak a hegyek között; </p>
<p id="v11"><sup><small>11</small></sup>  Megitassák a mezõnek minden állatát; a vadszamarak is megoltsák szomjúságukat. </p>
<p id="v12"><sup><small>12</small></sup>  Mellettök lakoznak az égnek madarai, az ágak közül hangicsálnak. </p>
<p id="v13"><sup><small>13</small></sup>  A ki megöntözi a hegyeket az õ palotájából; a te munkáidnak gyümölcsébõl megelégíttetik a föld. </p>
<p id="v14"><sup><small>14</small></sup>  A ki füvet sarjaszt a barmoknak és növényeket az embereknek hasznára, hogy eledelt vegyenek a földbõl, </p>
<p id="v15"><sup><small>15</small></sup>  És bort, a mely megvidámítja a halandónak szívét, fényesebbé teszi az orczát az olajnál; és kenyeret, a mely megerõsíti a halandónak szívét. </p>
<p id="v16"><sup><small>16</small></sup>  Megelégíttetnek az Úrnak fái, a Libánonnak czédrusai, a melyeket plántált; </p>
<p id="v17"><sup><small>17</small></sup>  A melyeken madarak fészkelnek: az eszterág, a melynek a cziprusok a háza. </p>
<p id="v18"><sup><small>18</small></sup>  A magas hegyek a vadkecskéknek, a sziklák hörcsögöknek menedéke. </p>
<p id="v19"><sup><small>19</small></sup>  Teremtett holdat ünnepeknek mutatására; a napot, a mely lenyugovását tudja. </p>
<p id="v20"><sup><small>20</small></sup>  Szerzett setétséget, hogy éjszaka legyen, a melyben szétjárjanak a mezõnek összes vadai; </p>
<p id="v21"><sup><small>21</small></sup>  Az oroszlánkölykök, a melyek ordítanak a prédáért, sürgetvén Istentõl eledelöket. </p>
<p id="v22"><sup><small>22</small></sup>  Ha felkél a nap, elrejtõznek és hajlékaikban heverésznek; </p>
<p id="v23"><sup><small>23</small></sup>  Az ember munkájára megy ki, és az õ dolgára mind estvéig. </p>
<p id="v24"><sup><small>24</small></sup>  Mily számtalanok a te mûveid, Uram! Mindazokat bölcsen alkottad meg, és betelt a föld a te gazdagságoddal. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Ez a nagy és széles tenger! Itt vannak benne a megszámlálhatatlan csúszók; apró állatok nagyokkal együtt. </p>
<p id="v26"><sup><small>26</small></sup>  Amott gályák járnak s czethal, a melyet azért formáltál, hogy játszadozzék benne. </p>
<p id="v27"><sup><small>27</small></sup>  Mindazok te reád néznek, hogy megadjad eledelüket alkalmas idõben. </p>
<p id="v28"><sup><small>28</small></sup>  Adsz nékik és õk takarnak; megnyitod kezedet, és megtelnek a te jóvoltoddal. </p>
<p id="v29"><sup><small>29</small></sup>  Elfordítod orczádat, megháborodnak; elveszed a lelköket, kimulnak és porrá lesznek újra. </p>
<p id="v30"><sup><small>30</small></sup>  Kibocsátod a te lelkedet, megújulnak, és újjá teszed a földnek színét. <sup id="cite6"><a href="#fn6">[6]</a></sup></p>
<p id="v31"><sup><small>31</small></sup>  Legyen az Úrnak dicsõség örökké; örvendezzen az Úr az õ teremtményeiben; </p>
<p id="v32"><sup><small>32</small></sup>  A ki, ha rátekint e földre, megrendül az; megilleti a hegyeket, és füstölögnek azok. </p>
<p id="v33"><sup><small>33</small></sup>  Éneklek az Úrnak egész életemben; zengedezek az én Istenemnek, a míg vagyok! </p>
<p id="v34"><sup><small>34</small></sup>  Legyen kedves néki az én rebegésem; örvendezem én az Úrban; </p>
<p id="v35"><sup><small>35</small></sup>  Veszszenek el a bûnösök a földrõl, és a hitetlenek ne legyenek többé! Áldjad én lelkem az Urat; dicsérjétek az Urat! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Psalms/103">Zsoltárok könyve - Fejezet 103</a></td>
        <td><a href="/hu/Bible/Psalms/Index">Index</a></td>
        <td><a href="/hu/Bible/Psalms/105">Zsoltárok könyve - Fejezet 105</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 104:1-32 <i>Isten mint irányító</i>: <a href="/hu/The_Urantia_Book/0#p2_9">Uk 0:2.9</a>. </li>
  <li id="fn2"><a href="#cite2">↑</a> 104:2 <i>3. rész: Az alkotó fedezi önmagát</i>: <a href="/hu/The_Urantia_Book/1#p0_1">Uk 1:0.1</a>. </li>
  <li id="fn3"><a href="#cite3">↑</a> 104:2-9 <i>Fizikai teremtés</i>: <a href="/hu/The_Urantia_Book/29#p0_1">Uk 29:0.1</a>. </li>
  <li id="fn4"><a href="#cite4">↑</a> 104:4 <i>Tűz angyalai</i>: <a href="/hu/The_Urantia_Book/85#p4_2">Uk 85:4.2</a>. </li>
  <li id="fn5"><a href="#cite5">↑</a> 104:24 <i>Bölcsességgel teremtett mindent</i>: <a href="/hu/The_Urantia_Book/131#p2_2">Uk 131:2.2</a>. </li>
  <li id="fn6"><a href="#cite6">↑</a> 104:30 <i>Teremtő fiait küldi ki</i>: <a href="/hu/The_Urantia_Book/4#p1_5">Uk 4:1.5</a>.  <i>Folyamatosan megújul</i>: <a href="/hu/The_Urantia_Book/4#p1_6">Uk 4:1.6</a>.  <i>Korlátlan szellem</i>: <a href="/hu/The_Urantia_Book/2#p1_2">Uk 2:1.2</a>.  <i>Élet, anyagi és szellemi</i>: <a href="/hu/The_Urantia_Book/36#p6_1">Uk 36:6.1</a>.  <i>Elküldöd a te szellemedet</i>: <a href="/hu/The_Urantia_Book/34#p2_4">Uk 34:2.4</a>. </li>
</ol>
</div>
