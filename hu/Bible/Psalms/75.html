<!--
title: Zsoltárok könyve - Fejezet 75
description: 
published: true
date: 2022-8-21T23:15:5Z
tags: 
editor: ckeditor
dateCreated: 2022-8-21T23:15:5Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/hu/Bible/Psalms/74">Zsoltárok könyve - Fejezet 74</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/Bible/Psalms/76">Zsoltárok könyve - Fejezet 76</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Az éneklõmesternek, az altashétre, Aszáf zsoltára, ének. </p>
<p id="v2"><sup><small>2</small></sup>  Tisztelünk téged, oh Isten, tisztelünk; neved közel van, hirdetik csodatetteid. </p>
<p id="v3"><sup><small>3</small></sup>  Ha megszabom a határidõt, én méltányosan ítélek. </p>
<p id="v4"><sup><small>4</small></sup>  A föld és annak minden lakosa elcsügged; én erõsítem meg annak oszlopait. Szela. </p>
<p id="v5"><sup><small>5</small></sup>  A kérkedõknek azt mondom: Ne kérkedjetek; és a gonoszoknak: Ne emeljetek szarvat! </p>
<p id="v6"><sup><small>6</small></sup>  Ne emeljétek magasra szarvatokat, ne szóljatok megkeményedett nyakkal; </p>
<p id="v7"><sup><small>7</small></sup>  Mert nem napkelettõl, sem napnyugattól, s nem is a puszta felõl támad a felmagasztalás; </p>
<p id="v8"><sup><small>8</small></sup>  Hanem Isten a biró, a ki egyet megaláz, mást felmagasztal! </p>
<p id="v9"><sup><small>9</small></sup>  Mert pohár van az Úr kezében, bortól pezseg, nedvvel tele; ha tölt belõle, még seprejét is iszsza és szopja a föld minden gonosztevõje. </p>
<p id="v10"><sup><small>10</small></sup>  Én pedig hirdetem ezt mindörökké, és éneket mondok a Jákób Istenének. </p>
<p id="v11"><sup><small>11</small></sup>  És a gonoszoknak szarvait mind letördelem; az igaznak szarvai pedig felmagasztaltatnak. </p>
