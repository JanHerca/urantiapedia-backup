<!--
title: Bírák könyve - Fejezet 9
description: 
published: true
date: 2022-10-6T10:42:53Z
tags: bible, bible—judges
editor: ckeditor
dateCreated: 2022-8-21T23:15:4Z
-->

<figure class="table chapter-navigator">
  <table>
    <tbody>
      <tr>
        <td><a href="/hu/Bible/Judges/8">Bírák könyve - Fejezet 8</a></td>
        <td><a href="/hu/Bible/Judges/Index">Index</a></td>
        <td><a href="/hu/Bible/Judges/10">Bírák könyve - Fejezet 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  És elméne Abimélek, a Jerubbaál fia Sikembe, az õ anyjának atyjafiaihoz, és beszélt velök, valamint az õ anyja atyjának egész nemzetségével, mondván: </p>
<p id="v2"><sup><small>2</small></sup>  Mondjátok meg, kérlek, Sikem minden férfiának hallatára, melyik jobb néktek, hogy hetven férfiú uralkodjék-é rajtatok, Jerubbaálnak minden fia, vagy pedig csak egy ember uralkodjék felettetek? És emlékezzetek meg arról, hogy én a ti csontotok és a ti testetek vagyok. </p>
<p id="v3"><sup><small>3</small></sup>  És elmondották anyjának testvérei róla mind e beszédeket Sikem minden férfiainak füle hallatára, és Abimélek felé hajlott az õ szívök, mert azt mondák: Atyánkfia õ! </p>
<p id="v4"><sup><small>4</small></sup>  És adának néki hetven ezüst pénzt a Baál-Beritnek házából, és ezzel holmi henyélõ és hiábavaló embereket fogadott magának Abimélek, a kik õt követék. </p>
<p id="v5"><sup><small>5</small></sup>  És elméne atyjának házához Ofrába, és megölé testvéreit, Jerubbaál fiait, a hetven férfiút egy kövön, és csak Jóthám maradt meg, Jerubbaálnak legkisebb fia, mert ez elrejtõzött. </p>
<p id="v6"><sup><small>6</small></sup>  És összegyülekezék Sikemnek egész polgársága, és Millónak egész háza, és elmenének és királylyá választák Abiméleket az alatt a magas tölgy alatt, a mely Sikemben áll. </p>
<p id="v7"><sup><small>7</small></sup>  Mikor pedig ezt elbeszélték vala Jóthámnak, elment és megállott a Garizim hegy tetején, és nagy felszóval kiálta, és így szóla hozzájuk: Hallgassatok rám, Sikem férfiai, hogy reátok is hallgasson az Isten! </p>
<p id="v8"><sup><small>8</small></sup>  Egyszer elmenvén elmentek a fák, hogy királyt válaszszanak magoknak, és mondának az olajfának: Uralkodjál felettünk! </p>
<p id="v9"><sup><small>9</small></sup>  De az olajfa így felelt nékik: Elhagyjam az én kövérségemet, a melylyel tisztelnek Istent és embereket, és elmenjek, hogy ingadozzam a fák felett? </p>
<p id="v10"><sup><small>10</small></sup>  Akkor a fügefának szólottak a fák: Jer el te, és uralkodjál rajtunk. </p>
<p id="v11"><sup><small>11</small></sup>  De a fügefa is azt mondta nékik: Elhagyjam-é édességemet és jó gyümölcseimet, és elmenjek, hogy ingadozzam a fák felett? </p>
<p id="v12"><sup><small>12</small></sup>  Azután a szõlõtõnek mondák a fák: Jer el te, uralkodjál rajtunk. </p>
<p id="v13"><sup><small>13</small></sup>  Azonban a szõlõtõ is azt mondta nékik: Elhagyjam-é mustomat, a mely isteneket és embereket vidámít, és elmenjek, hogy ingadozzam a fák felett? </p>
<p id="v14"><sup><small>14</small></sup>  Mondának végre a fák mindnyájan a galagonyabokornak: Jer el te, uralkodjál mi rajtunk. </p>
<p id="v15"><sup><small>15</small></sup>  És monda a galagonyabokor a fáknak: Ha igazán királylyá kentek engem magatok felett, jõjjetek el, nyugodjatok az én árnyékomban: de hogyha nem, jõjjön tûz ki a galagonyabokorból, és égesse meg a Libanonnak czédrusait. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Hát ti is most igazán és becsületesen cselekedtetek-é, hogy Abiméleket tettétek királylyá, és jól cselekedtetek-é Jerubbaállal és házanépével, és úgy bántatok-é vele, a mint megérdemelte? </p>
<p id="v17"><sup><small>17</small></sup>  Mert érettetek harczolt atyám, és még életével is semmit nem gondolván, mentett meg titeket a Midiánnak kezébõl. </p>
<p id="v18"><sup><small>18</small></sup>  Ti pedig most felkeltetek az én atyámnak háza ellen, és megöltétek gyermekeit, hetven férfiút egy kövön, és királylyá választottátok Sikem férfiai felett Abiméleket, az õ szolgálójának fiát, mert atyátokfia! </p>
<p id="v19"><sup><small>19</small></sup>  Ha igazán és becsületesen cselekedtetek Jerubbaállal és az õ házával a mai napon, örüljetek Abiméleknek, és örüljön õ is néktek; </p>
<p id="v20"><sup><small>20</small></sup>  De hogyha nem, jõjjön tûz ki Abimélekbõl, és eméssze meg Sikem férfiait és Milló házát, és származzék tûz Sikem férfiaiból és Milló házából, és emészsze meg Abiméleket! </p>
<p id="v21"><sup><small>21</small></sup>  És elfutott Jóthám, és elmenekült, és elment Beérbe az õ atyjafia, Abimélek elõl, és ott telepedett meg. </p>
<p id="v22"><sup><small>22</small></sup>  Mikor pedig uralkodék Abimélek Izráel felett három esztendeig: </p>
<p id="v23"><sup><small>23</small></sup>  Egy gonosz lelket bocsátott Isten Abimélek és Sikem férfiai közé, és pártot ütöttek Sikem férfiai Abimélek ellen, <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Hogy eljõjjön a Jerubbaál hetven fián elkövetett kegyetlenség büntetése, és szálljon az õ vérök Abimélekre, testvérökre, a ki megölte õket, és Sikem férfiaira, a kik az õ kezeit megerõsítették, hogy megölje az õ atyjafiait. </p>
<p id="v25"><sup><small>25</small></sup>  És lest vetének néki a Sikem férfiai a hegyeknek tetején, és kiraboltak mindenkit, a ki elment mellettök az úton, mely dolgot megmondák Abiméleknek. </p>
<p id="v26"><sup><small>26</small></sup>  És eljött Gaál, Ebed fia és az õ atyjafiai, és bementek Sikembe, és bízának õ hozzá Sikem férfiai. </p>
<p id="v27"><sup><small>27</small></sup>  Annyira, hogy kimenvén a mezõre, leszüretelték szõlõiket, mindjárt ki is taposták, és örömünnepet ültek, és bementek az õ istenöknek házába, és ettek és ittak, és szidalmazták Abiméleket. </p>
<p id="v28"><sup><small>28</small></sup>  És monda Gaál, Ebed fia: Kicsoda Abimélek és kicsoda Sekem, hogy szolgáljunk néki? Nem Jerubbaál fia-é õ, és nem Zebul-é az õ kormányzója? Ti szolgáljátok Hámornak, Sekem atyjának férfiait; de miért szolgálnánk mi? </p>
<p id="v29"><sup><small>29</small></sup>  Csak volna az én kezemben e nép, majd elûzném Abiméleket. És monda Abiméleknek: Öregbítsd meg seregedet, és jõjj ki! </p>
<p id="v30"><sup><small>30</small></sup>  Mikor pedig meghallotta Zebul, a városnak kormányzója, Gaálnak, az Ebed fiának beszédit, nagy haragra gyulladt. </p>
<p id="v31"><sup><small>31</small></sup>  És követeket küldött Abimélekhez Thormába, ezt izenvén: Ímé Gaál, az Ebed fia és az õ testvérei Sikembe jöttek, és fellázítják a várost te ellened. </p>
<p id="v32"><sup><small>32</small></sup>  Most azért készülj fel éjszaka, te és a te néped, mely veled van, és állj lesbe a mezõn. </p>
<p id="v33"><sup><small>33</small></sup>  És reggel, napfelköltekor korán kelj fel, és törj a városra, és mikor õ és az õ népe kivonul ellened: cselekedjél vele a szerint, a mint akarod. </p>
<p id="v34"><sup><small>34</small></sup>  És felkelt Abimélek és az egész nép, a mely vele volt, éjszaka, és lesbe állottak Sikem ellen négy csapatban. </p>
<p id="v35"><sup><small>35</small></sup>  És kijött Gaál, az Ebed fia és megállott a város kapujának nyílásában. És felkelt Abimélek is, meg a nép is, mely vele volt, a lesbõl. </p>
<p id="v36"><sup><small>36</small></sup>  És a mint meglátta Gaál a csapatot, monda Zebulnak: Ímé nép jõ alá a hegyeknek tetejérõl. Zebul pedig monda néki: A hegyek árnyékát nézed férfiaknak. </p>
<p id="v37"><sup><small>37</small></sup>  De Gaál csak folytatta beszédét, és monda: Ímé egy másik csapat meg az ország közepébõl jõ alá; a harmadik csapat pedig a jós-tölgyfa útján jõ. </p>
<p id="v38"><sup><small>38</small></sup>  Ekkor monda néki Zebul: Hol van most szád, melylyel mondád: Kicsoda Abimélek, hogy szolgáljunk néki? Nem ez a nép-é az, a melyet kisebbítettél? No, most vonulj ki ellene, és harczolj vele. </p>
<p id="v39"><sup><small>39</small></sup>  És kivonult Gaál Sikem polgárainak élén, és megütközött Abimélekkel. </p>
<p id="v40"><sup><small>40</small></sup>  De Abimélek megfutamította, úgy hogy elmenekült elõle, és sok sebesült elesett a kapu bejáratáig. </p>
<p id="v41"><sup><small>41</small></sup>  Abimélek pedig Arumában maradt, és Zebul elûzte Gaált és atyjafiait, hogy ne lakjanak Sikemben. </p>
<p id="v42"><sup><small>42</small></sup>  És lõn, hogy másnap kiméne a nép a mezõre, és megmondák Abiméleknek. </p>
<p id="v43"><sup><small>43</small></sup>  És az vette az õ népét, és három csapatra osztotta el, és lesbe állott a mezõn; és látta, hogy ímé a nép jõ ki a városból. Rájok támadt, és megverte õket. </p>
<p id="v44"><sup><small>44</small></sup>  És Abimélek és az a csapat, a mely vele volt, megtámadta és megszállotta a város kapuját; a másik két csapat pedig megtámadta mind a mezõn levõket, és megverte õket. </p>
<p id="v45"><sup><small>45</small></sup>  És Abimélek egész nap vívta a várost, mígnem bevette a várost, és a népet, mely benne volt, leölte: a várost pedig lerombolta, és behinté azt sóval. </p>
<p id="v46"><sup><small>46</small></sup>  Mikor pedig ezt meghallották Sikem tornyának minden férfiai, az El-Berith isten házának várába mentek. </p>
<p id="v47"><sup><small>47</small></sup>  És mikor Abiméleknek elmondották, hogy Sikem tornyának minden férfiai ott gyûltek össze: </p>
<p id="v48"><sup><small>48</small></sup>  Felment Abimélek a Sálmon hegyére, õ és az egész nép, mely vele volt, és fejszét vett kezébe, és faágakat vágott le, és azokat felszedte, és vállára rakta, és monda a népnek, a mely vele volt: A mit láttatok, hogy cselekedtem, ti is azt tegyétek gyorsan, mint én. </p>
<p id="v49"><sup><small>49</small></sup>  Erre az egész népbõl kiki vágott magának ágakat, és követték Abiméleket, és lerakták a fát a vár körül, és tûzzel rájuk gyujtották a várat, úgy hogy meghaltak a Sikem tornyának minden férfiai, közel ezer férfi és asszony. </p>
<p id="v50"><sup><small>50</small></sup>  Abimélek pedig elment Thébesbe, és táborba szállott Thébes ellen, és bevette azt. </p>
<p id="v51"><sup><small>51</small></sup>  De egy erõs torony volt a város közepén, és oda menekült minden férfi és asszony, és a városnak minden lakosa; ezt magukra zárták, és a toronynak padlására mentek fel. </p>
<p id="v52"><sup><small>52</small></sup>  És Abimélek oda ment a toronyig, és ostrom alá vette azt, és egészen a torony ajtajáig közeledett, hogy azt tûzzel égesse fel. </p>
<p id="v53"><sup><small>53</small></sup>  Akkor egy asszony egy malomkõdarabot gördített le Abimélek fejére, és bezúzta koponyáját. </p>
<p id="v54"><sup><small>54</small></sup>  Ki mindjárt oda hívta fegyverhordozó apródját, és monda néki: Vond ki kardodat, és ölj meg engem, hogy ne mondják felõlem: Asszony ölte meg õt! És keresztülszúrta õt az apród, és meghalt. </p>
<p id="v55"><sup><small>55</small></sup>  Mikor pedig az Izráel férfiai látták, hogy Abimélek meghalt, kiki visszatért a maga helyére. </p>
<p id="v56"><sup><small>56</small></sup>  Így fizetett meg Isten Abiméleknek azért a gonoszságért, melyet atyja ellen elkövetett, hogy megölte hetven testvérét. </p>
<p id="v57"><sup><small>57</small></sup>  És a Sikem férfiainak fejére is visszahárított Isten minden rosszat, és reájuk szállott Jóthámnak, a Jerubbaál fiának átka. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/hu/Bible/Judges/8">Bírák könyve - Fejezet 8</a></td>
        <td><a href="/hu/Bible/Judges/Index">Index</a></td>
        <td><a href="/hu/Bible/Judges/10">Bírák könyve - Fejezet 10</a></td>
      </tr>
    </tbody>
  </table>
</figure>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 9:15 <i>A bizalom szellemei</i>: <a href="/hu/The_Urantia_Book/39#p5_7">Uk 39:5.7</a>. </li>
  <li id="fn2"><a href="#cite2">↑</a> 9:23 <i>Gonosz szellemeket küld</i>: <a href="/hu/The_Urantia_Book/96#p7_6">Uk 96:7.6</a>. </li>
</ol>
</div>
