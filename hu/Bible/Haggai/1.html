<!--
title: Aggeus - Fejezet 1
description: 
published: true
date: 2022-8-21T23:15:5Z
tags: 
editor: ckeditor
dateCreated: 2022-8-21T23:15:5Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/hu/Bible/Haggai/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/hu/Bible/Haggai/2">Aggeus - Fejezet 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dárius király második esztendejének hatodik hónapjában, a hónapnak elsõ napján szóla az Úr Aggeus próféta  által Zorobábelnek, a Sealtiél fiának, Júda fejedelmének, és Jósuának, a Jehosadák fiának, a fõpapnak, mondván: </p>
<p id="v2"><sup><small>2</small></sup>  Így szól a Seregeknek Ura, mondván: Ezt mondja e nép: Nem jött még el az idõ, az Úr háza építésének ideje! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Az Úr pedig így szól Aggeus próféta által, mondván: </p>
<p id="v4"><sup><small>4</small></sup>  Ideje-é néktek, hogy ti mennyezetes házakban lakozzatok, holott ez a ház romban áll? </p>
<p id="v5"><sup><small>5</small></sup>  Most azért ezt mondja a Seregeknek Ura: Gondoljátok meg jól a ti útaitokat! </p>
<p id="v6"><sup><small>6</small></sup>  Sokat vetettetek, de keveset takartok; esztek, de meg nem elégesztek; isztok, de meg nem részegesztek; ruházkodtok, de meg nem melegesztek, a bérlõ is lyukas zacskóra bérel. </p>
<p id="v7"><sup><small>7</small></sup>  Ezt mondja a Seregeknek Ura: Gondoljátok meg jól a ti útaitokat! </p>
<p id="v8"><sup><small>8</small></sup>  Menjetek fel a hegyre, és hordjatok fát, és építsétek e házat, hogy gyönyörködjem benne, és dicsõítessem, azt mondja az Úr. </p>
<p id="v9"><sup><small>9</small></sup>  Sokat vártatok, de ímé kevés lett; haza is hordtátok, de én ráfuvallok arra! Mi okért? azt mondja a Seregeknek Ura. Az én házamért, a mely ím romban áll, ti pedig siettek, kiki a maga házához. </p>
<p id="v10"><sup><small>10</small></sup>  Azért vonták meg tõletek az egek a harmatot, vonta meg a föld az õ termését. </p>
<p id="v11"><sup><small>11</small></sup>  És pusztulást rendeltem a sík földre és a hegyekre, a búzára és a borra, az olajra és mindarra, a mit a föld terem; sõt az emberre és a baromra és minden kézimunkára is. </p>
<p id="v12"><sup><small>12</small></sup>  És meghallá Zorobábel, a Sealtiél fia, és Jósua, a Jehosadák fia, a fõpap, és a nép minden többi tagja az Úrnak, az õ Istenöknek szavát és Aggeus próféta beszédeit, a miként elküldte õt az Úr, az õ Istenök, és megfélemlék a nép az Úr elõtt. </p>
<p id="v13"><sup><small>13</small></sup>  És szóla Aggeus, az Úr követe, az Úr küldetésében, mondván a népnek: Én veletek vagyok, azt mondja az Úr. </p>
<p id="v14"><sup><small>14</small></sup>  És felindítá az Úr Zorobábelnek, a Seáltiél fiának, a Júda fejedelmének lelkét, és Jósuának, a Jehosadák fiának, a fõpapnak lelkét, és a nép minden többi tagjának lelkét is, és bemenének és munkálkodának a Seregek Urának, az õ Istenöknek házában. </p>
<p id="v15"><sup><small>15</small></sup>  A hatodik hónapnak huszonnegyedik napján, Dárius királynak második esztendejében. </p>
<h2>Hivatkozások</h2>
<div>
<ol>
  <li id="fn1"><a href="#cite1">↑</a> 1:2 <i>Már nem a Seregek Ura</i>: <a href="/hu/The_Urantia_Book/194#p3_11">Uk 194:3.11</a>. </li>
</ol>
</div>
