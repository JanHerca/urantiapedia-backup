<!--
title: Hesekiel - Kapitel 46
description: 
published: true
date: 2022-10-8T9:59:7Z
tags: bible, bible—ezekiel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ezekiel/45">Hesekiel - Kapitel 45</a></td>
        <td><a href="/sv/Bible/Ezekiel/Index">Index</a></td>
        <td><a href="/sv/Bible/Ezekiel/47">Hesekiel - Kapitel 47</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så säger Herren, HERREN: Den inre förgårdens port, den som vetter åt öster, skall vara stängd under de sex arbetsdagarna, men på sabbatsdagen skall den öppnas; likaledes skall den öppnas på nymånadsdagen. </p>
<p id="v2"><sup><small>2</small></sup>  Och då skall fursten utifrån gå in genom portens förhus och ställa sig vid portens dörrpost; och när prästerna offra hans brännoffer och hans tackoffer, skall han tillbedja på portens tröskel och därefter gå ut. Men porten skall icke stängas förren om aftonen. </p>
<p id="v3"><sup><small>3</small></sup>  Och folket i landet skall på sabbater och nymånader tillbedja inför HERREN vid ingången till samma port. </p>
<p id="v4"><sup><small>4</small></sup>  Och brännoffret som fursten skall frambära åt HERREN skall på sabbatsdagen utgöras av sex felfria lamm och en felfri vädur. </p>
<p id="v5"><sup><small>5</small></sup>  Och såsom spisoffer skall han frambära en efa till väduren, men till lammen såsom spisoffer så mycket han vill giva, jämte en hin olja till var efa. </p>
<p id="v6"><sup><small>6</small></sup>  Men på nymånadsdagen skall han frambära en felfri ungtjur, sex lamm och en vädur, allasammans felfria. </p>
<p id="v7"><sup><small>7</small></sup>  Och såsom spisoffer skall han offra en efa till tjuren och en efa till väduren, och till lammen så mycket han vill anskaffa, jämte en hin olja till var efa. </p>
<p id="v8"><sup><small>8</small></sup>  Och när fursten vill gå in, skall han gå in genom portens förhus, och samma väg skall han gå ut igen. </p>
<p id="v9"><sup><small>9</small></sup>  Men när folket i landet kommer inför HERRENS ansikte vid högtiderna, då skall den som har gått in genom norra porten för att tillbedja gå ut genom södra porten, och den som har gått in genom södra porten skall gå ut genom norra porten; ingen skall gå tillbaka genom samma port som han har kommit in igenom, utan man skall gå ut genom den motsatta. </p>
<p id="v10"><sup><small>10</small></sup>  Och fursten skall gå in tillsammans med de andra, när de gå in; och när de gå ut, skola de gå ut tillsammans. </p>
<p id="v11"><sup><small>11</small></sup>  Men vid fester och högtider skall spisoffret utgöras av en efa till var tjur och en efa till var vädur, och till lammen av så mycket han vill giva, jämte en hin olja till var efa. </p>
<p id="v12"><sup><small>12</small></sup>  Och när fursten vill offra ett frivilligt offer, vare sig ett brännoffer eller ett tackoffer såsom frivilligt offer åt HERREN, då skall man öppna åt honom den port som vetter åt öster, och han skall offra sitt brännoffer och sitt tackoffer alldeles så, som han plägar offra på sabbatsdagen; och därefter skall han gå ut och sedan han har gått ut, skall man stänga porten. </p>
<p id="v13"><sup><small>13</small></sup>  Du skall dagligen offra såsom brännoffer åt HERREN ett felfritt årsgammalt lamm; var morgon skall du offra ett sådant. </p>
<p id="v14"><sup><small>14</small></sup>  Och såsom spisoffer skall du därtill offra var morgon en sjättedels efa, så ock en tredjedels hin olja för att fukta mjölet - detta såsom spisoffer åt HERREN, såsom evärdlig rätt för beständigt. </p>
<p id="v15"><sup><small>15</small></sup>  I skolen offra lammet och spisoffret och oljan var morgon såsom dagligt brännoffer. </p>
<p id="v16"><sup><small>16</small></sup>  Så säger Herren, HERREN: Om fursten giver någon av sina söner en gåva, så bliver det dennes arvedel, det skall höra hans söner till; de skola besitta det såsom arv. </p>
<p id="v17"><sup><small>17</small></sup>  Men om han av sin arvedel giver något såsom gåva åt någon av sina tjänare, så skall detta tillhöra denne intill friåret; då skall det återgå till fursten. Hans arvedel är det ju, och hans söner skall det tillfalla. </p>
<p id="v18"><sup><small>18</small></sup>  Fursten må icke taga något av folkets arvedel och så kränka den i deras besittningsrätt; allenast av sin egen besittning må han giva arvedelar åt sina söner, för att ingen av mitt folk skall bliva undanträngd från sin särskilda besittning. </p>
<p id="v19"><sup><small>19</small></sup>  Och han förde mig genom den ingång som låg vid sidan av porten till de heliga tempelkamrar som voro bestämda för prästerna, och som vette åt norr; och jag såg att där var en plats längst uppe i väster. </p>
<p id="v20"><sup><small>20</small></sup>  Och han sade till mig: "Detta är den plats där prästerna skola koka skuldoffret och syndoffret, och där de skola baka spisoffret, för att icke behöva bära ut det på den yttre förgården och så göra folket heligt." </p>
<p id="v21"><sup><small>21</small></sup>  Därefter lät han mig gå ut på den yttre förgården och förde mig omkring till förgårdens fyra hörn; och jag såg då att i vart och ett av förgårdens hörn fanns en gård. </p>
<p id="v22"><sup><small>22</small></sup>  I förgårdens fyra hörn funnos kringstängda gårdar, fyrtio alnar långa och trettio alnar breda; dessa fyra hörngårdar voro lika stora. </p>
<p id="v23"><sup><small>23</small></sup>  Och runt omkring inuti dem gick en mur, runt omkring i alla fyra; och nedtill vid muren runt omkring hade man inrättat eldstäder till kokning. </p>
<p id="v24"><sup><small>24</small></sup>  Och han sade till mig: "Detta är de kök i vilka husets tjänare skola koka folkets slaktoffer." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ezekiel/45">Hesekiel - Kapitel 45</a></td>
        <td><a href="/sv/Bible/Ezekiel/Index">Index</a></td>
        <td><a href="/sv/Bible/Ezekiel/47">Hesekiel - Kapitel 47</a></td>
      </tr>
    </tbody>
  </table>
</figure>
