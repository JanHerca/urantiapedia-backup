<!--
title: Hesekiel - Kapitel 45
description: 
published: true
date: 2022-10-8T9:59:7Z
tags: bible, bible—ezekiel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ezekiel/44">Hesekiel - Kapitel 44</a></td>
        <td><a href="/sv/Bible/Ezekiel/Index">Index</a></td>
        <td><a href="/sv/Bible/Ezekiel/46">Hesekiel - Kapitel 46</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och när I genom lottkastning fördelen landet till arvedel, då skolen I åt HERREN giva en offergärd, en helig del av landet, i längd tjugufem tusen alnar och i bredd tio tusen; detta stycke skall vara heligt till hela sitt omfång runt omkring. </p>
<p id="v2"><sup><small>2</small></sup>  Härav skall tagas till helgedomen en liksidig fyrkant, fem hundra alnar i längd och fem hundra i bredd, runt omkring, och till utmark där runt omkring femtio alnar. </p>
<p id="v3"><sup><small>3</small></sup>  Av det tillmätta stycket skall du alltså avmäta ett område, tjugufem tusen alnar i längd och tio tusen i bredd; där skall helgedomen, det högheliga, ligga. </p>
<p id="v4"><sup><small>4</small></sup>  Detta skall vara en helig del av landet, och det skall tillhöra prästerna, som göra tjänst i helgedomen, dem som få träda fram till att göra tjänst inför HERREN; detta skall vara en plats åt dem för deras hus, så ock en helig plats för helgedomen. </p>
<p id="v5"><sup><small>5</small></sup>  Och ett stycke, tjugufem tusen alnar i längd och tio tusen i bredd, skall tillhöra leviterna, som göra tjänst i huset, såsom deras besittning, med tjugu tempelkamrar. </p>
<p id="v6"><sup><small>6</small></sup>  Och åt staden skolen I giva till besittning ett område, fem tusen alnar i bredd och tjugufem tusen i längd, motsvarande det heliga offergärdsområdet; det skall höra hela Israels hus till. </p>
<p id="v7"><sup><small>7</small></sup>  Och fursten skall på båda sidor om det heliga offergärdsområdet och stadens besittning få ett område, beläget invid det heliga offergärdsområdet och stadens besittning, dels på västra sidan, västerut, dels ock på östra sidan, österut, och I längd motsvarande en stamlotts utsträckning från västra gränsen till östra. </p>
<p id="v8"><sup><small>8</small></sup>  Detta skall han hava till sitt land, till besittning i Israel. Och mina furstar skola då icke mer förtrycka mitt folk, utan skola låta Israels hus få behålla sitt land efter sina stammar. </p>
<p id="v9"><sup><small>9</small></sup>  Så säger Herren, HERREN: Nu må det vara nog, I Israels furstar. Skaffen bort våld och förtryck, och öven rätt och rättfärdighet; hören upp att driva mitt folk ifrån hus och hem, säger Herren, HERREN. </p>
<p id="v10"><sup><small>10</small></sup>  Riktig våg, riktig efa, riktigt bat-mått skolen I hava. </p>
<p id="v11"><sup><small>11</small></sup>  Efan och bat-måttet skola hålla samma mått, så att bat-måttet rymmer tiondedelen av en homer, och likaledes efan tiondedelen av en homer; ty efter homern skall man bestämma måtten. </p>
<p id="v12"><sup><small>12</small></sup>  Sikeln skall innehålla tjugu gera; tjugu siklar, tjugufem siklar, femton siklar skall minan innehålla hos eder. </p>
<p id="v13"><sup><small>13</small></sup>  Detta är den offergärd I skolen giva: en sjättedels efa av var homer vete och en sjättedels efa av var homer korn; </p>
<p id="v14"><sup><small>14</small></sup>  vidare den stadgade gärden av olja, räknat efter bat av olja: en tiondedels bat av var kor (som är ett mått på tio bat och lika med en homer, ty tio bat utgöra en homer); </p>
<p id="v15"><sup><small>15</small></sup>  vidare av småboskapen från Israels betesmarker ett djur på vart tvåhundratal, till spisoffer, brännoffer och tackoffer, för att bringa försoning för folket, säger Herren, HERREN. </p>
<p id="v16"><sup><small>16</small></sup>  Allt folket i landet skall vara förpliktat till denna offergärd åt fursten i Israel. </p>
<p id="v17"><sup><small>17</small></sup>  Men fursten skall det åligga att frambära brännoffer, spisoffer och drickoffer på festerna, nymånaderna och sabbaterna, vid alla Israels hus' högtider. Han skall anskaffa syndoffer, spisoffer, brännoffer och tackoffer till att bringa försoning för Israels hus. </p>
<p id="v18"><sup><small>18</small></sup>  Så säger Herren, HERREN: På första dagen i första månaden skall du taga en felfri ungtjur och rena helgedomen. </p>
<p id="v19"><sup><small>19</small></sup>  Och prästen skall taga något av syndoffrets blod och stryka på husets dörrpost och på altaravsatsens fyra hörn och på dörrposten till den inre förgårdens port. </p>
<p id="v20"><sup><small>20</small></sup>  Så skall du ock göra på sjunde dagen i månaden, om så är, att någon har syndat ouppsåtligen och av fåkunnighet; på detta sätt skolen I bringa försoning för huset. </p>
<p id="v21"><sup><small>21</small></sup>  På fjortonde dagen i första månaden skolen I fira påskhögtid; i sju dagar skolen I hålla högtid, och man skall då äta osyrat bröd. </p>
<p id="v22"><sup><small>22</small></sup>  På den dagen skall fursten för sig själv och för allt folket i landet offra en tjur till syndoffer. </p>
<p id="v23"><sup><small>23</small></sup>  Men sedan, under högtidens sju dagar, skall han dagligen under de sju dagarna offra såsom brännoffer åt HERREN sju tjurar och sju vädurar, alla felfria, och såsom syndoffer en bock dagligen. </p>
<p id="v24"><sup><small>24</small></sup>  Och såsom spisoffer skall han offra en efa till var tjur och en efa till var vädur, jämte en hin olja till var efa. </p>
<p id="v25"><sup><small>25</small></sup>  På femtonde dagen i sjunde månaden skall han vid högtiden frambära likadana offer under de sju dagarna, likadana syndoffer, brännoffer och spisoffer och lika mycket olja. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ezekiel/44">Hesekiel - Kapitel 44</a></td>
        <td><a href="/sv/Bible/Ezekiel/Index">Index</a></td>
        <td><a href="/sv/Bible/Ezekiel/46">Hesekiel - Kapitel 46</a></td>
      </tr>
    </tbody>
  </table>
</figure>
