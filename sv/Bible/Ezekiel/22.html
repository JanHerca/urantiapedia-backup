<!--
title: Hesekiel - Kapitel 22
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Ezekiel/21">Hesekiel - Kapitel 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Ezekiel/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Ezekiel/23">Hesekiel - Kapitel 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERRENS ord kom till mig; han sade: </p>
<p id="v2"><sup><small>2</small></sup>  Du människobarn, vill du döma ja, vill du döma blodstaden? Förehåll henne då alla hennes styggelser </p>
<p id="v3"><sup><small>3</small></sup>  och säg: Så säger Herren, HERREN: Du stad som utgjuter dina invånares blod, så att din stund måste komma, du som gör eländiga avgudar åt dig och så bliver orenad! </p>
<p id="v4"><sup><small>4</small></sup>  Genom det blod som du har utgjutit har du ådragit dig skuld, och genom de eländiga avgudar som du har gjort har du orenat dig; så har du påskyndat dina dagars slut och nu hunnit gränsen för dina år. Därför skall jag låta dig bliva till smälek för folken och till spott för alla länder.. </p>
<p id="v5"><sup><small>5</small></sup>  Ja, både nära och fjärran skall man bespotta dig, du vilkens namn är skändat, du förvirringens stad. </p>
<p id="v6"><sup><small>6</small></sup>  Se, hos dig trotsa Israels hövdingar var och en på sin arm, om det gäller att utgjuta blod. </p>
<p id="v7"><sup><small>7</small></sup>  Över fader och moder uttalar man förbannelser hos dig; mot främlingen övar man våld hos dig; den faderlöse och änkan förtrycker man hos dig. </p>
<p id="v8"><sup><small>8</small></sup>  Mina heliga ting föraktar du, och mina sabbater ohelgar du. </p>
<p id="v9"><sup><small>9</small></sup>  Förtalare finnas hos dig, om det gäller att utgjuta blod. Man håller hos dig offermåltider på bergen; man bedriver hos dig vad skändligt är. </p>
<p id="v10"><sup><small>10</small></sup>  Man blottar sin faders blygd hos dig; man kränker hos dig kvinnan, när hon har sin orenhets tid. </p>
<p id="v11"><sup><small>11</small></sup>  Man bedriver styggelse, var och en med sin nästas hustru; ja, man orenar i skändlighet sin sons hustru; man kränker hos dig sin syster, sin faders dotter. </p>
<p id="v12"><sup><small>12</small></sup>  Man tager hos dig mutor för att utgjuta blod; ja, du ockrar och tager ränta och skinnar din nästa med våld, och mig förgäter du, säger Herren, HERREN. </p>
<p id="v13"><sup><small>13</small></sup>  Men se, jag slår mina händer tillsammans i harm över det skinneri du övar, och i harm över det blod som du utgjuter hos dig. </p>
<p id="v14"><sup><small>14</small></sup>  Menar du att ditt mod skall bestå, eller att dina händer skola vara starka nog, när tiden kommer, att jag utför mitt verk på dig? Jag HERREN, har talat, och jag fullbordar det också. </p>
<p id="v15"><sup><small>15</small></sup>  Jag skall förskingra dig bland folken och förströ dig i länderna; så skall jag taga bort ifrån dig all din orenhet. </p>
<p id="v16"><sup><small>16</small></sup>  Du skall bliva vanärad inför folkens ögon, genom din egen skuld; och du skall förnimma att jag är HERREN. </p>
<p id="v17"><sup><small>17</small></sup>  Och HERRENS ord kom till mig; han sade: </p>
<p id="v18"><sup><small>18</small></sup>  Du människobarn, Israels hus har för mig blivit slagg; de äro allasammans blott koppar, tenn, järn och bly i ugnen; de äro ett silver som kan räknas för slagg. </p>
<p id="v19"><sup><small>19</small></sup>  Därför säger Herren, HERREN så: Eftersom I allasammans haven blivit slagg, se, därför skall jag hopsamla eder i Jerusalem. </p>
<p id="v20"><sup><small>20</small></sup>  Likasom man hopsamlar silver, koppar, järn, bly och tenn i ugnen och där blåser upp eld under det och smälter det, så skall jag i min vrede och förtörnelse hopsamla eder och kasta eder i ugnen och smälta eder. </p>
<p id="v21"><sup><small>21</small></sup>  Ja, jag skall samla eder tillhopa; och blåsa upp min förgrymmelses eld under eder, för att I man smältas däri. </p>
<p id="v22"><sup><small>22</small></sup>  Likasom silver smältes i ugnen, så skolen I smältas däri; och I skolen förnimma att det är jag, HERREN, som utgjuter min förtörnelse över eder. </p>
<p id="v23"><sup><small>23</small></sup>  Och HERRENS ord kom till mig; han sade: Du människobarn, säg till dem: </p>
<p id="v24"><sup><small>24</small></sup>  Du är ett land som icke bliver renat, icke varder sköljt av regn på vredens dag. </p>
<p id="v25"><sup><small>25</small></sup>  De profeter som där finnas hava sammansvurit sig och blivit såsom rytande, rovgiriga lejon; de äta upp själar, de riva till sig gods och dyrbarheter och göra många till änkor därinne. </p>
<p id="v26"><sup><small>26</small></sup>  Prästerna där våldföra min lag och ohelga mina heliga ting; de göra ingen åtskillnad mellan heligt och oheligt och undervisa icke om skillnaden mellan rent och orent. De tillsluta sina ögon för mina sabbater, och så bliver jag ohelgad mitt ibland dem. </p>
<p id="v27"><sup><small>27</small></sup>  Furstarna därinne äro såsom rovgiriga vargar; de utgjuta blod och förgöra själar för att skaffa sig vinning. </p>
<p id="v28"><sup><small>28</small></sup>  De profeter som de hava tjäna dem såsom vitmenare; de skåda åt dem falska profetsyner och spå åt dem lögnaktiga spådomar; de säga: "Så säger Herren, HERREN", och det fastän HERREN icke har talat. </p>
<p id="v29"><sup><small>29</small></sup>  Folket i landet begår våldsgärningar och tager rov; den arme och fattige förtrycka de, och mot främlingen öva de våld, utan lag och rätt. </p>
<p id="v30"><sup><small>30</small></sup>  Jag söker bland dem efter någon som skulle kunna uppföra en mur och träda fram i gapet inför mig till försvar för landet, på det att jag icke må fördärva det; men jag finner ingen. </p>
<p id="v31"><sup><small>31</small></sup>  Därför utgjuter jag min vrede över dem och gör ände på dem med min förgrymmelses eld. Deras gärningar skall jag låta komma över deras huvuden, säger Herren, HERREN. </p>
