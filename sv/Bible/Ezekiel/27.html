<!--
title: Hesekiel - Kapitel 27
description: 
published: true
date: 2022-10-8T9:59:7Z
tags: bible, bible—ezekiel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ezekiel/26">Hesekiel - Kapitel 26</a></td>
        <td><a href="/sv/Bible/Ezekiel/Index">Index</a></td>
        <td><a href="/sv/Bible/Ezekiel/28">Hesekiel - Kapitel 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERRENS ord kom till mig; han sade: </p>
<p id="v2"><sup><small>2</small></sup>  Du människobarn, stäm upp en klagosång över Tyrus; </p>
<p id="v3"><sup><small>3</small></sup>  säg till Tyrus: Du som bor vid havets portar och driver köpenskap med folken, hän till många havsländer, så säger Herren, HERREN: O Tyrus, du säger själv: "Jag är skönhetens fullhet." </p>
<p id="v4"><sup><small>4</small></sup>  Ja, dig som har ditt rike ute i havet, dig gjorde dina byggningsmän fullkomlig i skönhet. </p>
<p id="v5"><sup><small>5</small></sup>  Av cypress från Senir timrade de allt plankverk på dig; de hämtade en ceder från Libanon för att göra din mast. </p>
<p id="v6"><sup><small>6</small></sup>  Av ekar från Basan tillverkade de dina åror. Ditt däck prydde de med elfenben i ädelt trä från kittéernas öländer. </p>
<p id="v7"><sup><small>7</small></sup>  Ditt segel var av fint linne, med brokig vävnad från Egypten, och det stod såsom ditt baner. Mörkblått och purpurrött tyg från Elisas öländer hade du till soltält. </p>
<p id="v8"><sup><small>8</small></sup>  Sidons och Arvads invånare voro roddare åt dig; de förfarna män du själv hade, o Tyrus, dem tog du till skeppare. </p>
<p id="v9"><sup><small>9</small></sup>  Gebals äldste och dess förfarnaste män tjänade dig med att bota dina läckor. Alla havets skepp med sina sjömän tjänade dig vid ditt varubyte. </p>
<p id="v10"><sup><small>10</small></sup>  Perser, ludéer och putéer funnos i din här och voro ditt krigsfolk. Sköldar och hjälmar hängde de upp i dig; dessa gåvo dig glans. </p>
<p id="v11"><sup><small>11</small></sup>  Arvads söner stodo med din här runt om på dina murar, gamadéer hade sin plats i dina torn. Sina stora sköldar hängde de upp runt om på dina murar; de gjorde din skönhet fullkomlig. </p>
<p id="v12"><sup><small>12</small></sup>  Tarsis var din handelsvän, ty du var rik på allt slags gods silver, järn, tenn och bly gavs dig såsom betalning. </p>
<p id="v13"><sup><small>13</small></sup>  Javan, Tubal och Mesek, de drevo köpenskap med dig; trälar och kopparkärl gåvo de dig i utbyte.. </p>
<p id="v14"><sup><small>14</small></sup>  Vagnshästar, ridhästar och mulåsnor gåvos åt dig såsom betalning från Togarmas land. </p>
<p id="v15"><sup><small>15</small></sup>  Dedans söner drevo köpenskap med dig ja, många havsländer drevo handel i din tjänst; elfenben och ebenholts tillförde de dig såsom hyllningsgåvor. </p>
<p id="v16"><sup><small>16</small></sup>  Aram var din handelsvän, ty du var rik på konstarbeten; karbunkelstenar, purpurrött tyg, brokiga vävnader och fint linne. koraller och rubiner gåvo de dig såsom betalning. </p>
<p id="v17"><sup><small>17</small></sup>  Juda och Israels land drevo köpenskap med dig; vete från Minnit, bakverk och honung, olja och balsam gåvo de dig i utbyte. </p>
<p id="v18"><sup><small>18</small></sup>  Damaskus var din handelsvän, ty du var rik på konstarbeten, ja, på allt slags gods; de kommo med vin från Helbon och med ull från Sahar. </p>
<p id="v19"><sup><small>19</small></sup>  Vedan och Javan gåvo dig spånad såsom betalning; konstsmitt järn och kassia och kalmus fick du i utbyte. </p>
<p id="v20"><sup><small>20</small></sup>  Dedan drev köpenskap hos dig med sadeltäcken att rida på. </p>
<p id="v21"><sup><small>21</small></sup>  Araberna och Kedars alla furstar, de drevo handel i din tjänst; med lamm och vädurar och bockar drevo de handel hos dig. </p>
<p id="v22"><sup><small>22</small></sup>  Sabas och Raemas köpmän drevo köpenskap med dig; kryddor av allra yppersta slag och alla slags ädla stenar och guld gåvo de dig såsom betalning. </p>
<p id="v23"><sup><small>23</small></sup>  Haran, Kanne och Eden, Sabas köpmän, Assur och Kilmad drevo köpenskap med dig. </p>
<p id="v24"><sup><small>24</small></sup>  De drevo köpenskap hos dig med sköna kläder, med mörkblå, brokigt vävda mantlar, med mångfärgade täcken, med välspunna, starka tåg, på din marknad. </p>
<p id="v25"><sup><small>25</small></sup>  Tarsis-skepp foro åstad med dina bytesvaror. Så fylldes du med gods och blev tungt lastad, där du låg i havet. </p>
<p id="v26"><sup><small>26</small></sup>  Och dina roddare förde dig åstad, ut på de vida vattnen. Då kom östanvinden och krossade dig. där du låg i havet. </p>
<p id="v27"><sup><small>27</small></sup>  Ditt gods, dina handels- och bytesvaror, dina sjömän och skeppare, dina läckors botare och dina bytesmäklare, allt krigsfolk på dig, allt manskap som fanns ombord på dig, de sjunka nu ned i havet, på ditt falls dag. </p>
<p id="v28"><sup><small>28</small></sup>  Vid dina skeppares klagorop bäva markerna, </p>
<p id="v29"><sup><small>29</small></sup>  och alla som ro med åror övergiva sina skepp; sjömän och alla skeppare på havet begiva sig i land. </p>
<p id="v30"><sup><small>30</small></sup>  De ropa högt över ditt öde och klaga bittert; de strö stoft på sina huvuden och vältra sig i aska. </p>
<p id="v31"><sup><small>31</small></sup>  De raka sig skalliga för din skull och hölja sig i sorgdräkt; de gråta över dig i bitter sorg, under bitter klagan. </p>
<p id="v32"><sup><small>32</small></sup>  Med jämmer stämma de upp en klagosång om dig, en klagosång över ditt öde: "Vem var såsom Tyrus, hon som nu ligger i det tysta ute i havet?" </p>
<p id="v33"><sup><small>33</small></sup>  Där dina handelsvaror sattes i land från havet mättade du många folk; med ditt myckna gods och dina många bytesvaror riktade du jordens konungar. </p>
<p id="v34"><sup><small>34</small></sup>  Men nu, då du har förlist och försvunnit ifrån havet, ned i vattnens djup, nu hava dina bytesvaror och allt ditt manskap sjunkit med dig. </p>
<p id="v35"><sup><small>35</small></sup>  Havsländernas alla inbyggare häpna över ditt öde, deras konungar stå rysande, med förfäran i sina ansikten. </p>
<p id="v36"><sup><small>36</small></sup>  Köpmännen ute bland folken vissla åt dig; du har tagit en ände med förskräckelse till evig tid. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ezekiel/26">Hesekiel - Kapitel 26</a></td>
        <td><a href="/sv/Bible/Ezekiel/Index">Index</a></td>
        <td><a href="/sv/Bible/Ezekiel/28">Hesekiel - Kapitel 28</a></td>
      </tr>
    </tbody>
  </table>
</figure>
