<!--
title: Hesekiel - Kapitel 18
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Ezekiel/17">Hesekiel - Kapitel 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Ezekiel/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Ezekiel/19">Hesekiel - Kapitel 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERRENS ord kom till mig; han sade: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Vad orsak haven I till att bruka detta ordspråk i Israels land: "Fäderna äta sura druvor, och barnens tänder bliva ömma därav"? <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Så sant jag lever, säger Herren, HERREN, I skolen ingen orsak mer hava att bruka detta ordspråk i Israel. </p>
<p id="v4"><sup><small>4</small></sup>  Se, alla själar äro mina, faderns själ såväl som sonens är min; den som syndar, han skall dö. </p>
<p id="v5"><sup><small>5</small></sup>  Om nu en man är rättfärdig och övar rätt och rättfärdighet, </p>
<p id="v6"><sup><small>6</small></sup>  om han icke håller offermåltid på bergen, ej heller upplyfter sina ögon till Israels hus' eländiga avgudar, om han icke skändar sin nästas hustru, ej heller kommer vid en kvinna under hennes orenhets tid, </p>
<p id="v7"><sup><small>7</small></sup>  om han icke förtrycker någon, utan giver tillbaka den pant han har fått för skuld, om han icke tager rov, utan giver sitt bröd åt den hungrige och kläder den nakne, </p>
<p id="v8"><sup><small>8</small></sup>  om han icke ockrar eller tager ränta, om han håller sin hand tillbaka från vad orätt är och fäller rätta domar människor emellan - </p>
<p id="v9"><sup><small>9</small></sup>  ja, om han så vandrar efter mina stadgar och håller mina rätter, i det att han gör vad redligt är, då är han rättfärdig och skall förvisso få leva, säger Herren, HERREN. </p>
<p id="v10"><sup><small>10</small></sup>  Men om han så föder en son som bliver en våldsverkare, vilken utgjuter blod eller gör allenast något av allt detta </p>
<p id="v11"><sup><small>11</small></sup>  som han själv icke gjorde, en som håller offermåltid på bergen, skändar sin nästas hustru, </p>
<p id="v12"><sup><small>12</small></sup>  förtrycker den arme och fattige, tager rov, icke giver pant tillbaka, upplyfter sina ögon till de eländiga avgudarna, bedriver vad styggeligt är, </p>
<p id="v13"><sup><small>13</small></sup>  ockrar och tager ränta - skulle då denne få leva? Nej, han skall icke få leva, utan eftersom han bedriver sådana styggelser, skall han straffas med döden; hans blod skall komma över honom. </p>
<p id="v14"><sup><small>14</small></sup>  Och om sedan denne föder en son, vilken ser alla de synder som hans fader begår, och vid åsynen av dem själv tager sig till vara för att göra sådant, </p>
<p id="v15"><sup><small>15</small></sup>  en som icke håller offermåltid på bergen, icke upplyfter sina ögon till Israels hus' eländiga avgudar, icke skändar sin nästas hustru, </p>
<p id="v16"><sup><small>16</small></sup>  en som icke förtrycker någon, icke fordrar pant eller tager rov, utan giver sitt bröd åt den hungrige och kläder den nakne, </p>
<p id="v17"><sup><small>17</small></sup>  en som icke förgriper sig på den arme, ej heller ockrar eller tager ränta, utan gör efter mina rätter och vandrar efter mina stadgar, då skall denne icke dö genom sin faders missgärning, utan skall förvisso få leva. </p>
<p id="v18"><sup><small>18</small></sup>  Hans fader däremot, som begick våldsgärningar och rövade från sin broder och gjorde bland sina fränder det som icke var gott, se, han måste dö genom sin missgärning. </p>
<p id="v19"><sup><small>19</small></sup>  Huru kunnen I nu fråga: "Varför skulle icke sonen bära på sin faders missgärning?" Jo, sonen övade ju rätt och rättfärdighet och höll alla mina stadgar och gjorde efter dem; därför skall han förvisso få leva. </p>
<p id="v20"><sup><small>20</small></sup>  Den som syndar, han skall dö; en son skall icke bära på sin faders missgärning, och en fader skall icke bära på sin sons missgärning. Över den rättfärdige skall hans rättfärdighet komma, och över den ogudaktige skall hans ogudaktighet komma. </p>
<p id="v21"><sup><small>21</small></sup>  Men om den ogudaktige omvänder sig från alla de synder som han har begått, och håller alla mina stadgar och övar rätt och rättfärdighet, då skall han förvisso leva och icke dö. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  Ingen av de överträdelser han har begått skall du tillräknas honom; genom den rättfärdighet han har övat skall han få leva. </p>
<p id="v23"><sup><small>23</small></sup>  Menar du att jag har lust till den ogudaktiges död, säger Herren, HERREN, och icke fastmer därtill att han vänder om från sin väg och får leva? </p>
<p id="v24"><sup><small>24</small></sup>  Men om den rättfärdige vänder om från sin rättfärdighet och gör vad orätt är, alla sådana styggelser som den ogudaktige gör - skulle han då få leva, om han gör så? Nej, intet av all den rättfärdighet han har övat skall då ihågkommas, utan genom den otrohet han har begått och den synd han har övat skall han dö. </p>
<p id="v25"><sup><small>25</small></sup>  Men nu sägen I: "Herrens väg är icke alltid densamma." Hören då, I av Israels hus: Skulle verkligen min väg icke alltid vara densamma? Är det icke fastmer eder väg som icke alltid är densamma? </p>
<p id="v26"><sup><small>26</small></sup>  Om den rättfärdige vänder om från sin rättfärdighet och gör vad orätt är, så måste han dö till straff därför; genom det orätta som han gör måste han dö. </p>
<p id="v27"><sup><small>27</small></sup>  Men om den ogudaktige vänder om från den ogudaktighet som han har övat, och i stället övar rätt och rättfärdighet, då får han behålla sin själ vid liv. </p>
<p id="v28"><sup><small>28</small></sup>  Ja, eftersom han kom till insikt och vände om från alla de överträdelser han hade begått, skall han förvisso leva och icke dö. </p>
<p id="v29"><sup><small>29</small></sup>  Och ändå säga de av Israels hus: "Herrens väg är icke alltid densamma"! Skulle verkligen mina vägar icke alltid vara desamma, I av Israels hus? Är det icke fastmer eder väg som icke alltid är densamma? </p>
<p id="v30"><sup><small>30</small></sup>  Alltså: jag skall döma var och en av eder efter hans vägar, I av Israels hus, säger Herren, HERREN. Vänden om, ja, vänden eder bort ifrån alla edra överträdelser, för att eder missgärning icke må bliva eder till en stötesten. </p>
<p id="v31"><sup><small>31</small></sup>  Kasten bort ifrån eder alla de överträdelser som I haven begått, och skaffen eder ett nytt hjärta och en ny ande; ty icke viljen I väl dö, I av Israels hus? <sup id="cite4"><a href="#fn4">[4]</a></sup></p>
<p id="v32"><sup><small>32</small></sup>  Jag har ju ingen lust till någons död, säger Herren HERREN. Omvänden eder därför, så fån I leva. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 18:1-9 <i>Ezekial: moraliskt ansvar</i>: <a href="/sv/The_Urantia_Book/97#p10_7">Ub 97:10.7</a>. </li>
  <li id="fn2"><a href="#cite2">↑</a> 18:2-4 <i>Endast Sonen känner Fadern</i>: <a href="/sv/The_Urantia_Book/145#p2_7">Ub 145:2.7</a>. </li>
  <li id="fn3"><a href="#cite3">↑</a> 18:21-23,27 <i>Gud älskar de ogudaktiga</i>: <a href="/sv/The_Urantia_Book/131#p10_4">Ub 131:10.4</a>. </li>
  <li id="fn4"><a href="#cite4">↑</a> 18:31 <i>Löfte om tröstare</i>: <a href="/sv/The_Urantia_Book/180#p3_3">Ub 180:3.3</a>.  <i>Sanningens Ande</i>: <a href="/sv/The_Urantia_Book/21#p5_7">Ub 21:5.7</a>.  <i>Sanningens Ande skänkt till alla</i>: <a href="/sv/The_Urantia_Book/194#p3_6">Ub 194:3.6</a>.  <i>Ande i människan (Sanningens Ande)</i>: <a href="/sv/The_Urantia_Book/103#p1_6">Ub 103:1.6</a>.  <i>Sanningens Ande</i>: <a href="/sv/The_Urantia_Book/32#p5_8">Ub 32:5.8</a>.  <i>Jag kommer att sända "min ande"</i>: <a href="/sv/The_Urantia_Book/180#p4_5">Ub 180:4.5</a>.  <i>Följ nya lärare i hjärtan</i>: <a href="/sv/The_Urantia_Book/181#p2_14">Ub 181:2.14</a>.  <i>Sanningens Ande</i>: <a href="/sv/The_Urantia_Book/180#p6_3">Ub 180:6.3</a>.  <i>Sanningens Ande</i>: <a href="/sv/The_Urantia_Book/146#p3_6">Ub 146:3.6</a>.  <i>Sanningens Ande</i>: <a href="/sv/The_Urantia_Book/34#p5_5">Ub 34:5.5</a>.  <i>Sanningens Ande</i>: <a href="/sv/The_Urantia_Book/191#p6_3">Ub 191:6.3</a>.  <i>En annan lärare, Spirit of Truth</i>: <a href="/sv/The_Urantia_Book/176#p4_3">Ub 176:4.3</a>.  <i>Ande utgjuten över allt kött</i>: <a href="/sv/The_Urantia_Book/52#p5_6">Ub 52:5.6</a>.  <i>Sanningens Ande</i>: <a href="/sv/The_Urantia_Book/137#p8_7">Ub 137:8.7</a>.  <i>Förvandling</i>: <a href="/sv/The_Urantia_Book/143#p2_4">Ub 143:2.4</a>.  <i>Sanningens Ande</i>: <a href="/sv/The_Urantia_Book/120#p2_6">Ub 120:2.6</a>.  <i>Häll ut sprit på allt kött</i>: <a href="/sv/The_Urantia_Book/190#p5_4">Ub 190:5.4</a>.  <i>Sanningens Ande</i>: <a href="/sv/The_Urantia_Book/34#p4_1">Ub 34:4.1</a>.  <i>Spirit of Truth bor i hjärtan</i>: <a href="/sv/The_Urantia_Book/181#p1_5">Ub 181:1.5</a>.  <i>Sanningens Ande</i>: <a href="/sv/The_Urantia_Book/34#p7_1">Ub 34:7.1</a>.  <i>Sanningens Ande</i>: <a href="/sv/The_Urantia_Book/20#p6_8">Ub 20:6.8</a>.  <i>Jesus att utgjuta sin ande</i>: <a href="/sv/The_Urantia_Book/141#p4_5">Ub 141:4.5</a>.  <i>Skicka Ande av sanning</i>: <a href="/sv/The_Urantia_Book/193#p5_2">Ub 193:5.2</a>.  <i>Ny ande, lev i mäns hjärtan</i>: <a href="/sv/The_Urantia_Book/121#p7_5">Ub 121:7.5</a>.  <i>Ny lärare i hjärtat</i>: <a href="/sv/The_Urantia_Book/181#p2_17">Ub 181:2.17</a>.  <i>Sanningens Ande</i>: <a href="/sv/The_Urantia_Book/120#p2_4">Ub 120:2.4</a>.  <i>Spirit of Truth kommer att vara med dig</i>: <a href="/sv/The_Urantia_Book/181#p2_24">Ub 181:2.24</a>.  <i>Utgjut min ande över allt kött</i>: <a href="/sv/The_Urantia_Book/181#p1_4">Ub 181:1.4</a>.  <i>Son hällde ut ande på kött</i>: <a href="/sv/The_Urantia_Book/20#p1_6">Ub 20:1.6</a>. </li>
</ol>
</div>
