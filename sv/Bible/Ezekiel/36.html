<!--
title: Hesekiel - Kapitel 36
description: 
published: true
date: 2022-10-8T9:59:7Z
tags: bible, bible—ezekiel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ezekiel/35">Hesekiel - Kapitel 35</a></td>
        <td><a href="/sv/Bible/Ezekiel/Index">Index</a></td>
        <td><a href="/sv/Bible/Ezekiel/37">Hesekiel - Kapitel 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och du, människobarn, profetera om Israels berg och säg: I Israels berg, hören HERRENS ord. </p>
<p id="v2"><sup><small>2</small></sup>  Så säger Herren, HERREN: Eftersom fienden säger om eder: "Rätt så, de urgamla offerhöjderna hava nu blivit vår besittning", </p>
<p id="v3"><sup><small>3</small></sup>  därför må du profetera och säga: Så säger Herren, HERREN: Eftersom, ja, eftersom man har förött eder och fikar efter eder från alla sidor, för att I måtten tillfalla de övriga folken såsom deras besittning och eftersom I ären så utsatta för onda tungors hån och folks förtal, </p>
<p id="v4"><sup><small>4</small></sup>  därför, I Israels berg, mån I nu höra Herrens, HERRENS ord: Så säger Herren, HERREN till bergen och höjderna, till bäckarna och dalarna, till de förödda ruinerna och de övergivna städerna, som hava lämnats till rov och spott åt de övriga folken runt omkring, </p>
<p id="v5"><sup><small>5</small></sup>  ja, därför säger Herren, HERREN så: Sannerligen, i brinnande nitälskan talar jag mot de övriga folken och mot Edom, så långt det sträcker sig, ja, mot dessa som med hela sitt hjärtas glädje och i sitt sinnes övermod hava tillägnat sig mitt land såsom besittning, för att driva ut dess inbyggare och göra det till sitt byte. </p>
<p id="v6"><sup><small>6</small></sup>  Profetera alltså om Israels land och säg till bergen och höjderna, till bäckarna och dalarna: Så säger Herren, HERREN: Se, i nitälskan och vrede är det som jag talar, eftersom I liden sådan smälek av folken. </p>
<p id="v7"><sup><small>7</small></sup>  Därför säger Herren, HERREN så Jag upplyfter min hand och betygar: Sannerligen, folken runt omkring eder skola själva få lida smälek. </p>
<p id="v8"><sup><small>8</small></sup>  Men I, Israels berg, I skolen åter grönska och bära frukt åt mitt folk Israel, ty snart skola de komma åter. </p>
<p id="v9"><sup><small>9</small></sup>  Ty se, jag skall komma till eder, jag skall vända mig till eder, och I skolen bliva brukade och besådda. </p>
<p id="v10"><sup><small>10</small></sup>  Och jag skall församla på eder människor i myckenhet, alla Israels barn, så många de äro; och städerna skola ånyo bliva bebodda och ruinerna åter byggas upp. </p>
<p id="v11"><sup><small>11</small></sup>  Ja, jag skall församla på eder människor och boskap i myckenhet, och de skola föröka sig och bliva fruktsamma. Jag skall låta eder bliva bebodda, alldeles såsom I fordom voren; ja, jag skall göra eder ännu mer gott, än I förut fingen röna; och I skolen förnimma att jag är HERREN. </p>
<p id="v12"><sup><small>12</small></sup>  Jag skall låta människor åter vandra fram över eder, nämligen mitt folk Israel; de skola hava dig till besittning, och du skall vara deras arvedel; och du skall icke vidare döda deras barn. </p>
<p id="v13"><sup><small>13</small></sup>  Så säger Herren, HERREN: Eftersom man säger till dig: "Du är en människoäterska, du har dödat ditt eget folks barn", </p>
<p id="v14"><sup><small>14</small></sup>  därför skall du nu icke mer få äta upp människor och icke mer få döda ditt folks barn, säger Herren, HERREN. </p>
<p id="v15"><sup><small>15</small></sup>  Jag skall icke mer låta dig höra smälek av folken, och du skall icke mer nödgas bära folkslagens förakt; ej heller skall du mer bringa ditt folk på fall, säger Herren, HERREN. </p>
<p id="v16"><sup><small>16</small></sup>  Och HERRENS ord kom till mig; han sade: </p>
<p id="v17"><sup><small>17</small></sup>  Du människobarn när Israels barn ännu bodde i sitt land, då orenade de det genom sitt väsende och sina gärningar; såsom en kvinnas orenhet var deras väsende för mig. </p>
<p id="v18"><sup><small>18</small></sup>  Då utgöt jag min vrede över dem, för det blods skull som de hade utgjutit över landet, och därför att de hade orenat det med sina eländiga avgudar. </p>
<p id="v19"><sup><small>19</small></sup>  Jag förskingrade dem bland folken, och de blevo förströdda i länderna; efter deras väsende och deras gärningar dömde jag dem. </p>
<p id="v20"><sup><small>20</small></sup>  Men till vilka folk de än kommo vanärade de mitt heliga namn, i det att man sade om dem: "Detta är HERRENS folk, och de hava likväl måst draga ut ur sitt land. </p>
<p id="v21"><sup><small>21</small></sup>  Då ville jag skona mitt heliga namn, som Israels barn vanärade bland de folk till vilka de kommo. </p>
<p id="v22"><sup><small>22</small></sup>  Säg därför till Israels barn: Så säger Herren, HERREN: Icke för eder skull gör jag detta, I Israels barn, utan för mitt heliga namns skull, som I haven vanärat bland de folk till vilka I haven kommit. </p>
<p id="v23"><sup><small>23</small></sup>  Jag vill nu helga mitt stora namn, som har blivit vanärat bland folken, i det att I haven vanärat det bland dem; och folken skola förnimma att jag är HERREN, säger Herren, HERREN, när jag bevisar mig helig på eder inför deras ögon. </p>
<p id="v24"><sup><small>24</small></sup>  Ty jag skall hämta eder ifrån folken och församla eder ifrån alla länder och föra eder till edert land. </p>
<p id="v25"><sup><small>25</small></sup>  Och jag skall stänka rent vatten på eder, så att I bliven rena; jag skall rena eder från all eder orenhet och från alla edra eländiga avgudar. </p>
<p id="v26"><sup><small>26</small></sup>  Och jag skall giva eder ett nytt hjärta och låta en ny ande komma i edert bröst; jag skall taga bort stenhjärtat ur eder kropp och giva eder ett hjärta av kött. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Jag skall låta min Ande komma i edert bröst och så göra, att I vandren efter mina stadgar och hållen mina rätter och gören efter dem. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Så skolen I få bo i det land som jag gav åt edra fäder, och I skolen vara mitt folk, och jag skall vara eder Gud. </p>
<p id="v29"><sup><small>29</small></sup>  Och jag skall frälsa eder från all eder orenhet. Och jag skall kalla fram säden och låta den bliva ymnig och skall icke mer låta någon hungersnöd komma över eder. </p>
<p id="v30"><sup><small>30</small></sup>  Ja, ymnig skall jag låta trädens frukt och markens gröda bliva, för att I icke mer skolen lida hungersnödens smälek bland folken. </p>
<p id="v31"><sup><small>31</small></sup>  Då skolen I tänka på edra onda vägar och på edra gärningar, som icke voro goda; och I skolen känna leda vid eder själva för edra missgärningars och styggelsers skull. </p>
<p id="v32"><sup><small>32</small></sup>  Men icke för eder skull gör jag detta, säger Herren, HERREN; det vare eder kunnigt. I mån skämmas och blygas för edra vägar, I Israels barn. </p>
<p id="v33"><sup><small>33</small></sup>  Så säger Herren, HERREN: När jag har renat eder från alla edra missgärningar, då skall jag låta städerna ånyo bliva bebodda, och då skola ruinerna åter byggas upp, </p>
<p id="v34"><sup><small>34</small></sup>  och det förödda landet skall åter bliva brukat, i stället för att det har legat såsom en ödemark inför var man som har gått där fram. </p>
<p id="v35"><sup><small>35</small></sup>  Och då skall man säga: "Det landet som var så förött har nu blivit såsom Edens lustgård, och städerna som voro så ödelagda, förödda och förstörda, de äro nu bebodda och befästa." <sup id="cite4"><a href="#fn4">[4]</a></sup></p>
<p id="v36"><sup><small>36</small></sup>  Då skola de folk som äro kvar runt omkring eder förnimma att jag, HERREN, nu åter har byggt upp det som var förstört och ånyo planterat det som var förött. Jag, HERREN, har talat det, och jag fullbordar det också. </p>
<p id="v37"><sup><small>37</small></sup>  Så säger Herren, HERREN; Också på detta sätt vill jag bönhöra Israels barn, så vill jag handla med dem: jag skall där föröka människorna, så att de bliva såsom fårhjordar. </p>
<p id="v38"><sup><small>38</small></sup>  Såsom hjordar av offerdjur, såsom fårhjordar i Jerusalem vid dess högtider, så skola de hjordar av människor vara, som skola uppfylla de ödelagda städerna. Och man skall förnimma att jag är HERREN. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ezekiel/35">Hesekiel - Kapitel 35</a></td>
        <td><a href="/sv/Bible/Ezekiel/Index">Index</a></td>
        <td><a href="/sv/Bible/Ezekiel/37">Hesekiel - Kapitel 37</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 36:26 <i>Gud ger nytt hjärta, ande</i>: <a href="/sv/The_Urantia_Book/145#p2_7">Ub 145:2.7</a>.  <i>Förvandling</i>: <a href="/sv/The_Urantia_Book/143#p2_4">Ub 143:2.4</a>. </li>
  <li id="fn2"><a href="#cite2">↑</a> 36:26-27 <i>Följ nya lärare i hjärtan</i>: <a href="/sv/The_Urantia_Book/181#p2_14">Ub 181:2.14</a>.  <i>Skicka Ande av sanning</i>: <a href="/sv/The_Urantia_Book/193#p5_2">Ub 193:5.2</a>.  <i>Spirit of Truth kommer att vara med dig</i>: <a href="/sv/The_Urantia_Book/181#p2_24">Ub 181:2.24</a>.  <i>Jag kommer att sända "min ande"</i>: <a href="/sv/The_Urantia_Book/180#p4_5">Ub 180:4.5</a>.  <i>Ny lärare i hjärtat</i>: <a href="/sv/The_Urantia_Book/181#p2_17">Ub 181:2.17</a>.  <i>Löfte om tröstare</i>: <a href="/sv/The_Urantia_Book/180#p3_3">Ub 180:3.3</a>.  <i>Jesus att utgjuta sin ande</i>: <a href="/sv/The_Urantia_Book/141#p4_5">Ub 141:4.5</a>.  <i>Utgjut min ande över allt kött</i>: <a href="/sv/The_Urantia_Book/181#p1_4">Ub 181:1.4</a>.  <i>Häll ut sprit på allt kött</i>: <a href="/sv/The_Urantia_Book/190#p5_4">Ub 190:5.4</a>.  <i>Troende ensamma utan nytt hjärta</i>: <a href="/sv/The_Urantia_Book/194#p2_2">Ub 194:2.2</a>.  <i>Ny ande, lev i mäns hjärtan</i>: <a href="/sv/The_Urantia_Book/121#p7_5">Ub 121:7.5</a>.  <i>Sanningens Ande renar hjärtat</i>: <a href="/sv/The_Urantia_Book/194#p3_19">Ub 194:3.19</a>.  <i>Sanningens Ande</i>: <a href="/sv/The_Urantia_Book/34#p5_5">Ub 34:5.5</a>.  <i>Sanningens Ande</i>: <a href="/sv/The_Urantia_Book/32#p5_8">Ub 32:5.8</a>.  <i>Son hällde ut ande på kött</i>: <a href="/sv/The_Urantia_Book/20#p1_6">Ub 20:1.6</a>.  <i>Ande utgjuten över allt kött</i>: <a href="/sv/The_Urantia_Book/52#p5_6">Ub 52:5.6</a>.  <i>Sanningens Ande</i>: <a href="/sv/The_Urantia_Book/21#p5_7">Ub 21:5.7</a>.  <i>Ande i människan (Sanningens Ande)</i>: <a href="/sv/The_Urantia_Book/103#p1_6">Ub 103:1.6</a>.  <i>Spirit of Truth bor i hjärtan</i>: <a href="/sv/The_Urantia_Book/181#p1_5">Ub 181:1.5</a>.  <i>Sanningens Ande</i>: <a href="/sv/The_Urantia_Book/20#p6_8">Ub 20:6.8</a>.  <i>Sanningens Ande skänkt till alla</i>: <a href="/sv/The_Urantia_Book/194#p3_6">Ub 194:3.6</a>.  <i>Sanningens Ande</i>: <a href="/sv/The_Urantia_Book/191#p6_3">Ub 191:6.3</a>.  <i>En annan lärare, Spirit of Truth</i>: <a href="/sv/The_Urantia_Book/176#p4_3">Ub 176:4.3</a>.  <i>Sanningens Ande</i>: <a href="/sv/The_Urantia_Book/120#p2_4">Ub 120:2.4</a>.  <i>Sanningens Ande</i>: <a href="/sv/The_Urantia_Book/146#p3_6">Ub 146:3.6</a>.  <i>Sanningens Ande</i>: <a href="/sv/The_Urantia_Book/180#p6_3">Ub 180:6.3</a>.  <i>Sanningens Ande</i>: <a href="/sv/The_Urantia_Book/137#p8_7">Ub 137:8.7</a>.  <i>Sanningens Ande</i>: <a href="/sv/The_Urantia_Book/120#p2_6">Ub 120:2.6</a>.  <i>Sanningens Ande</i>: <a href="/sv/The_Urantia_Book/34#p4_1">Ub 34:4.1</a>.  <i>Sanningens Ande</i>: <a href="/sv/The_Urantia_Book/34#p7_1">Ub 34:7.1</a>. </li>
  <li id="fn3"><a href="#cite3">↑</a> 36:27 <i>Del 3: Anden talar inifrån</i>: <a href="/sv/The_Urantia_Book/3#p1_4">Ub 3:1.4</a>.  <i>Han bor i oss</i>: <a href="/sv/The_Urantia_Book/3#p1_4">Ub 3:1.4</a>. </li>
  <li id="fn4"><a href="#cite4">↑</a> 36:35 <i>Edens trädgård</i>: <a href="/sv/The_Urantia_Book/43#p6_2">Ub 43:6.2</a>. </li>
</ol>
</div>
