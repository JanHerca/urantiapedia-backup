<!--
title: 1 Samuelsboken - Kapitel 25
description: 
published: true
date: 2022-10-8T9:59:7Z
tags: bible, bible—1 samuel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/1_Samuel/24">1 Samuelsboken - Kapitel 24</a></td>
        <td><a href="/sv/Bible/1_Samuel/Index">Index</a></td>
        <td><a href="/sv/Bible/1_Samuel/26">1 Samuelsboken - Kapitel 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Samuel dog, och hela Israel församlade sig och höll dödsklagan efter honom; och de begrovo honom där han bodde i Rama. Och David stod upp och drog ned till öknen Paran. </p>
<p id="v2"><sup><small>2</small></sup>  I Maon fanns då en man som hade sin boskapsskötsel i Karmel, och den mannen var mycket rik; han ägde tre tusen får och ett tusen getter. Och han höll just då på att klippa sina får i Karmel. </p>
<p id="v3"><sup><small>3</small></sup>  Mannen hette Nabal, och hans hustru hette Abigail. Hustrun hade ett gott förstånd och ett skönt utseende; men mannen var hård och ondskefull; och han var en avkomling av Kaleb. </p>
<p id="v4"><sup><small>4</small></sup>  När nu David i öknen fick höra att Nabal klippte sina får, </p>
<p id="v5"><sup><small>5</small></sup>  sände han dit tio unga män; och David sade till männen: "Gån upp till Karmel och begiven eder till Nabal och hälsen honom från mig. </p>
<p id="v6"><sup><small>6</small></sup>  Och I skolen säga till mina bröder där: "Frid vare med dig själv frid vare med ditt hus, och frid vare med allt vad du har. </p>
<p id="v7"><sup><small>7</small></sup>  Jag har nu hört att du håller på med fårklippning. Nu är det så att dina herdar hava vistats i vårt grannskap, utan att vi hava gjort dem något förfång, och utan att något har kommit bort för dem under hela den tid de hava varit i Karmel. </p>
<p id="v8"><sup><small>8</small></sup>  Fråga dina tjänare därom, så skola de själva säga dig det. Låt nu våra män finna nåd för dina ögon. Vi hava ju kommit hit på en glad dag. Giv därför åt dina tjänare och åt din son David vad du kan hava till hands." </p>
<p id="v9"><sup><small>9</small></sup>  När nu Davids män kommo dit, talade de på Davids vägnar till Nabal alldeles såsom det var dem befallt, och sedan väntade de stilla. </p>
<p id="v10"><sup><small>10</small></sup>  Men Nabal svarade Davids tjänare och sade: "Vem är David, vem är Isais son? I denna tid är det många tjänare som rymma från sina herrar. </p>
<p id="v11"><sup><small>11</small></sup>  Skulle jag taga min mat och min dryck och slaktdjuren, som jag har slaktat åt mina fårklippare, och giva detta åt män om vilka jag icke ens vet varifrån de äro?" </p>
<p id="v12"><sup><small>12</small></sup>  Då vände Davids män om och gingo sin väg; och när de hade kommit tillbaka, berättade de for honom allt, såsom det hade tillgått. </p>
<p id="v13"><sup><small>13</small></sup>  Då sade David till sina män: "Var och en omgjorde sig med sitt svärd." Och var och en omgjordade sig med sitt svärd; jämväl David själv omgjordade sig med sitt svärd. Och vid pass fyra hundra man följde med David ditupp, men två hundra stannade vid trossen. </p>
<p id="v14"><sup><small>14</small></sup>  Men en av tjänarna berättade för Abigail, Nabals hustru, och sade: "David har skickat sändebud hit från öknen och låtit hälsa vår herre, men han visade av dem. </p>
<p id="v15"><sup><small>15</small></sup>  Dessa män hava likväl varit oss mycket nyttiga; vi hava aldrig lidit något förfång, och aldrig har något kommit bort för oss under hela den tid vi drogo omkring i deras närhet, medan vi voro därute på marken. </p>
<p id="v16"><sup><small>16</small></sup>  De voro en mur för oss både dag och natt under hela den tid vi vistades i deras grannskap, medan vi vaktade hjorden. </p>
<p id="v17"><sup><small>17</small></sup>  Så betänk nu och se till, vad du bör göra, ty något ont är nog beslutet mot vår herre och över hela hans hus; och han är ju en ond man, så att ingen vågar säga något åt honom." </p>
<p id="v18"><sup><small>18</small></sup>  Då gick Abigail strax och tog två hundra bröd, två vinläglar, fem tillredda får, fem sea-mått rostade ax, ett hundra russinkakor och två hundra fikonkakor, och lastade detta på åsnor. </p>
<p id="v19"><sup><small>19</small></sup>  Och hon sade till sina tjänare: "Gån framför mig, jag vill komma efter eder." Men för sin man Nabal sade hon intet härom. </p>
<p id="v20"><sup><small>20</small></sup>  När hon nu red på sin åsna och kom ned i en hålväg i berget, fick hon se David och hans män komma ned från motsatta sidan, så att hon måste möta dem. </p>
<p id="v21"><sup><small>21</small></sup>  Men David hade sagt: "Förgäves har jag skyddat allt vad den mannen hade i öknen, så att intet av allt vad han ägde har kommit bort; men har har vedergällt mig med ont för gott. </p>
<p id="v22"><sup><small>22</small></sup>  Så sant Gud må straffa Davids fiender nu och framgent, jag skall av allt som tillhör honom icke låta någon av mankön leva kvar till i morgon." </p>
<p id="v23"><sup><small>23</small></sup>  Då nu Abigail fick se David, steg hon strax ned från åsnan och föll ned inför David på sitt ansikte och bugade sig mot jorden. </p>
<p id="v24"><sup><small>24</small></sup>  Hon föll till hans fötter och sade: "På mig vilar denna missgärning, herre. Men låt din tjänarinna få tala inför dig, och hör på din tjänarinnas ord. </p>
<p id="v25"><sup><small>25</small></sup>  Icke må min herre fästa något avseende vid Nabal, den onde mannen, ty vad hans namn betyder, det är han; Nabal heter han, och dårskap bor i honom. Men jag, din tjänarinna, har icke sett de män som du, min herre, sände. </p>
<p id="v26"><sup><small>26</small></sup>  Och nu, min herre, så sant HERREN lever, och så sant du själv lever, du som av HERREN har avhållits från att ådraga dig blodskuld och skaffa dig rätt med egen hand: må det nu gå dina fiender och dem som söka bereda min herre ofärd såsom det må gå Nabal. </p>
<p id="v27"><sup><small>27</small></sup>  Och låt nu dessa hälsningsskänker, som din trälinna har medfört till min herre, givas åt de män som följa min herre. </p>
<p id="v28"><sup><small>28</small></sup>  Förlåt din tjänarinna vad hon har brutit. Ty HERREN skall förvisso åt min herre uppbygga ett hus som bliver beståndande, eftersom min herre för HERRENS krig; och du skall icke bliva skyldig till något ont, så länge du lever. </p>
<p id="v29"><sup><small>29</small></sup>  Och om någon står upp för att förfölja dig och söka döda dig, så må min herres liv vara inknutet i de levandes pung hos HERREN, din Gud; men dina fienders liv må han lägga i sin slunga och slunga det bort. </p>
<p id="v30"><sup><small>30</small></sup>  När nu HERREN gör med min herre allt det goda varom han har talat till dig, och förordnar dig till furste över Israel, </p>
<p id="v31"><sup><small>31</small></sup>  skall alltså detta icke bliva dig en stötesten eller vara till hjärteångest för min herre, att du har utgjutit blod utan sak, och att min herre själv har skaffat sig rätt. Men när HERREN gör min herre gott, så tänk på din tjänarinna." </p>
<p id="v32"><sup><small>32</small></sup>  Då sade David till Abigal: "Välsignad vare HERREN, Israels Gud som i dag har sänt dig mig till mötes! </p>
<p id="v33"><sup><small>33</small></sup>  Och välsignat vare ditt förstånd, och välsignad vare du själv, som i dag har hindrat mig från att ådraga mig blodskuld och skaffa mig rätt med egen hand! </p>
<p id="v34"><sup><small>34</small></sup>  Men så sant HERREN, Israels Gud, lever, han som har avhållit mig från att göra dig något ont: om du icke strax hade kommit mig till mötes, så skulle i morgon, när det hade blivit dager, ingen av mankön hava funnits kvar av Nabals hus." </p>
<p id="v35"><sup><small>35</small></sup>  Därefter tog David emot av henne vad hon hade medfört åt honom; och han sade till henne: "Far i frid hem igen. Se, jag har lyssnat till dina ord och gjort dig till viljes." </p>
<p id="v36"><sup><small>36</small></sup>  När sedan Abigail kom hem till Nabal, höll denne just i sitt hus ett gästabud, som var såsom en konungs gästabud; och Nabals hjärta var glatt i honom, och han var mycket drucken. Därför omtalade hon alls intet för honom förrän om morgonen, när det blev dager. </p>
<p id="v37"><sup><small>37</small></sup>  Men om morgonen, när ruset hade gått av Nabal, omtalade hans hustru för honom vad som hade hänt. Då blev hans hjärta såsom dött i hans bröst, och han blev såsom en sten. </p>
<p id="v38"><sup><small>38</small></sup>  Och vid pass tio dagar därefter slog HERREN Nabal, så att han dog. </p>
<p id="v39"><sup><small>39</small></sup>  När David hörde att Nabal var död, sade han: "Lovad vare HERREN, som på Nabal har hämnats den smälek han tillfogade mig, och som har bevarat sin tjänare från att göra vad ont var, under det att HERREN lät Nabals ondska komma tillbaka över hans eget huvud!" Och David sände åstad och lät säga Abigail att han önskade få henne till sin hustru. </p>
<p id="v40"><sup><small>40</small></sup>  När så Davids tjänare kommo till Abigail i Karmel, talade de till henne och sade: "David har sänt oss till dig för att få dig till hustru åt sig." </p>
<p id="v41"><sup><small>41</small></sup>  Då stod hon upp och föll ned till jorden på sitt ansikte och sade: "Må din tjänarinna bliva en trälinna, som tvår min herres tjänares fötter." </p>
<p id="v42"><sup><small>42</small></sup>  Därefter stod Abigail upp med hast och satte sig på sin åsna, likaledes de fem tärnor som utgjorde hennes följe. Och hon följde med dem som David hade sänt till henne och blev hans hustru. <sup id="cite1"><a href="#fn1">[1]</a></sup></p>
<p id="v43"><sup><small>43</small></sup>  David hade ock tagit till hustru Ahinoam från Jisreel, så att dessa båda blevo hans hustrur. </p>
<p id="v44"><sup><small>44</small></sup>  Men Saul hade givit sin dotter Mikal, Davids hustru, åt Palti, Lais' son, från Gallim. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/1_Samuel/24">1 Samuelsboken - Kapitel 24</a></td>
        <td><a href="/sv/Bible/1_Samuel/Index">Index</a></td>
        <td><a href="/sv/Bible/1_Samuel/26">1 Samuelsboken - Kapitel 26</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 25:42 <i>David gifter sig med Abigail</i>: <a href="/sv/The_Urantia_Book/97#p9_10">Ub 97:9.10</a>. </li>
</ol>
</div>
