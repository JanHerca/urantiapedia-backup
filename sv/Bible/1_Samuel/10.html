<!--
title: 1 Samuelsboken - Kapitel 10
description: 
published: true
date: 2022-10-8T9:59:7Z
tags: bible, bible—1 samuel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/1_Samuel/9">1 Samuelsboken - Kapitel 9</a></td>
        <td><a href="/sv/Bible/1_Samuel/Index">Index</a></td>
        <td><a href="/sv/Bible/1_Samuel/11">1 Samuelsboken - Kapitel 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Samuel tog sin oljeflaska och göt olja på hans huvud och kysste honom och sade: "Se, HERREN har smort dig till furste över sin arvedel. </p>
<p id="v2"><sup><small>2</small></sup>  När du nu går ifrån mig, skall du invid Rakels grav, vid Benjamins gräns, vid Selsa, träffa två män; dessa skola säga till dig: 'Åsninnorna som du gick åstad att söka äro återfunna; din fader tänker därför icke mer på åsninnorna, men han är orolig för eder skull och säger: Vad skall jag göra för att finna min son?' </p>
<p id="v3"><sup><small>3</small></sup>  Och när du har gått därifrån ett stycke fram och kommit till Tabors terebint skall du där möta tre män som äro på väg upp till Gud i Betel. En bär tre killingar, en bar tre brödkakor, och en bär en vinlägel. </p>
<p id="v4"><sup><small>4</small></sup>  Dessa skola hälsa dig och giv dig två bröd, och du skall taga emot vad de giva. </p>
<p id="v5"><sup><small>5</small></sup>  Sedan kommer du till Guds Gibea, där filistéernas fogdar äro. Och när du kommer dit in i staden, skall du träffa på en skara profeter, som komma ned från offerhöjden där, med psaltare, puka, flöjt och harpa före sig, under det att de själva äro i profetisk hänryckning. </p>
<p id="v6"><sup><small>6</small></sup>  Och HERRENS Ande skall komma över dig, så att också du fattas av hänryckning likasom de; och du skall då bliva förvandlad till en annan människa. </p>
<p id="v7"><sup><small>7</small></sup>  När du nu ser att dessa tecken inträffa, då må du göra vad tillfället giver vid handen, ty Gud är med dig. </p>
<p id="v8"><sup><small>8</small></sup>  Sedan må du gå ned före mig till Gilgal, så skall jag komma ditned till dig, för att offra brännoffer och tackoffer; sju dagar skall du vänta till dess jag kommer till dig och förkunnar för dig vad du skall göra. </p>
<p id="v9"><sup><small>9</small></sup>  I det han nu vände sig om för att gå ifrån Samuel, förvandlade Gud hans sinne och gav honom ett annat hjärta; och alla dessa tecken inträffade samma dag. </p>
<p id="v10"><sup><small>10</small></sup>  När de kommo till Gibea, mötte honom där en skara profeter; då kom Guds Ande över honom, så att han, mitt ibland dem, själv fattades av profetisk hänryckning. </p>
<p id="v11"><sup><small>11</small></sup>  Då nu alla som förut kände honom fingo se honom vara i hänryckning likasom profeterna, sade folket sinsemellan: "Vad har skett med Kis' son? Är ock Saul bland profeterna?" </p>
<p id="v12"><sup><small>12</small></sup>  Men en av männen därifrån svarade och sade: "Vem är då dessas fader?" - Härav uppkom ordspråket: "Är ock Saul bland profeterna?" </p>
<p id="v13"><sup><small>13</small></sup>  Men när hans profetiska hänryckning hade upphört, gick han upp på offerhöjden. </p>
<p id="v14"><sup><small>14</small></sup>  Då frågade Sauls farbroder honom och hans tjänare: "Var haven I varit?" Han svarade: "Borta för att söka åsninnorna. Men när vi sågo att de ingenstädes voro att finna, gingo vi till Samuel." </p>
<p id="v15"><sup><small>15</small></sup>  Då sade Sauls farbroder: "Tala om for mig vad Samuel sade till eder." </p>
<p id="v16"><sup><small>16</small></sup>  Saul svarade sin farbroder: "Han omtalade för oss att åsninnorna voro återfunna." Men vad Samuel hade sagt om konungadömet omtalade han icke för honom. </p>
<p id="v17"><sup><small>17</small></sup>  Därefter kallade Samuel folket tillsammans till HERREN, i Mispa. </p>
<p id="v18"><sup><small>18</small></sup>  Och han sade till Israels barn: "Så säger HERREN, Israels Gud: Jag har fört Israel upp ur Egypten, och jag räddade eder icke allenast undan Egypten, utan ock undan alla andra konungadömen som förtryckte eder. </p>
<p id="v19"><sup><small>19</small></sup>  Men nu haven I förkastat eder Gud, som själv frälste eder ur alla edra olyckor och trångmål, och haven sagt till honom: 'Sätt en konung över oss.' Så träden nu fram inför HERREN efter edra stammar och edra ätter." </p>
<p id="v20"><sup><small>20</small></sup>  Därpå lät Samuel alla Israels stammar gå fram; då träffades Benjamin stam av lotten. </p>
<p id="v21"><sup><small>21</small></sup>  När han sedan lät Benjamins stam gå fram efter dess släkter, träffade Matris släkt av lotten; därpå träffades Saul, Kis' son, av lotten, men när de då sökte efter honom, stod han icke att finna. </p>
<p id="v22"><sup><small>22</small></sup>  Då frågade de HERREN ännu en gång: "Har någon mer kommit hit? HERREN svarade: "Han har gömt sig bland trossen." </p>
<p id="v23"><sup><small>23</small></sup>  Då skyndade de dit och hämtad honom därifrån, och när han nu trädde fram bland folket, var han huvudet högre än allt folket. </p>
<p id="v24"><sup><small>24</small></sup>  Och Samuel sade till allt folket: "Här sen I nu den som HERREN har utvalt; ingen är honom lik bland allt folket." Då jublade allt folket och ropade: "Leve konungen!" </p>
<p id="v25"><sup><small>25</small></sup>  Och Samuel kungjorde för folket konungadömets rätt och tecknade upp den i en bok och lade ned den inför HERREN. Sedan lät Samuel allt folket gå hem, var och en till sitt. </p>
<p id="v26"><sup><small>26</small></sup>  Också Saul gick hem till Gibea; och honom följde en härskara av män vilkas hjärtan Gud hade rört. </p>
<p id="v27"><sup><small>27</small></sup>  Men några onda män sade: "Vad hjälp skulle denne kunna giva oss?" Och de föraktade honom och buro icke fram skänker till honom. Men han låtsade som om han icke märkte det. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/1_Samuel/9">1 Samuelsboken - Kapitel 9</a></td>
        <td><a href="/sv/Bible/1_Samuel/Index">Index</a></td>
        <td><a href="/sv/Bible/1_Samuel/11">1 Samuelsboken - Kapitel 11</a></td>
      </tr>
    </tbody>
  </table>
</figure>
