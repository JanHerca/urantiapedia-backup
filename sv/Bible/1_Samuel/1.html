<!--
title: 1 Samuelsboken - Kapitel 1
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/1_Samuel/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/1_Samuel/2">1 Samuelsboken - Kapitel 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  I Ramataim-Sofim, i Efraims bergsbygd, levde en man som hette Elkana, son till Jeroham, son till Elihu, son till Tohu, son till Suf, en efraimit. </p>
<p id="v2"><sup><small>2</small></sup>  Han hade två hustrur; den ena hette Hanna, den andra Peninna. Och Peninna hade barn, men Hanna var barnlös. </p>
<p id="v3"><sup><small>3</small></sup>  Den mannen begav sig år efter år upp från sin stad för att tillbedja och offra åt HERREN Sebaot i Silo, där Elis båda söner, Hofni och Pinehas, då voro HERRENS präster. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  En dag offrade nu Elkana. Och han plägade giva sin hustru Peninna och alla hennes söner och döttrar var sin andel av offret; </p>
<p id="v5"><sup><small>5</small></sup>  men åt Hanna gav han då en dubbelt så stor andel, ty han hade Hanna kär, fastän HERREN hade gjort henne ofruktsam. </p>
<p id="v6"><sup><small>6</small></sup>  Men hennes medtävlerska plägade, för att väcka hennes vrede, mycket retas med henne, därför att HERREN hade gjort henne ofruktsam. </p>
<p id="v7"><sup><small>7</small></sup>  För vart år, så ofta hon hade kommit upp till HERRENS hus, gjorde han på samma sätt, och den andra retades då med henne på samma sätt. Och nu grät hon och åt intet. </p>
<p id="v8"><sup><small>8</small></sup>  Då sade hennes man Elkana till henne: "Hanna, varför gråter du? Varför äter du icke? Varför är du så sorgsen? Är jag icke mer för dig än tio söner? </p>
<p id="v9"><sup><small>9</small></sup>  En gång när de hade ätit och druckit i Silo hände sig, medan prästen Eli satt på sin stol vid dörren till HERRENS tempel, att Hanna stod upp </p>
<p id="v10"><sup><small>10</small></sup>  och i sin djupa bedrövelse begynte bedja till HERREN under bitter gråt. </p>
<p id="v11"><sup><small>11</small></sup>  Och hon gjorde ett löfte och sade: HERRE Sebaot, om du vill se till din tjänarinnas lidande och tänka på mig och icke förgäta din tjänarinna, utan giva din tjänarinna en manlig avkomling, så vill jag giva denne åt HERREN för hela hans liv, och ingen rakkniv skall komma på hans huvud." </p>
<p id="v12"><sup><small>12</small></sup>  När hon nu länge så bad inför HERREN och Eli därvid gav akt på hennes mun </p>
<p id="v13"><sup><small>13</small></sup>  - Hanna talade nämligen i sitt hjärta; allenast hennes läppar rörde sig, men hennes röst hördes icke - då trodde Eli att hon var drucken. </p>
<p id="v14"><sup><small>14</small></sup>  Därför sade Eli till henne: "Huru länge skall du bete dig såsom en drucken? Laga så, att ruset går av dig." </p>
<p id="v15"><sup><small>15</small></sup>  Men Hanna svarade och sade: "Nej, min herre, jag är en hårt prövad kvinna; vin och starka drycker har jag icke druckit, men jag utgöt nu min själ för HERREN. </p>
<p id="v16"><sup><small>16</small></sup>  Anse icke din tjänarinna för en ond kvinna, ty det är mitt myckna bekymmer och min myckna sorg som har drivit mig att tala ända till denna stund." </p>
<p id="v17"><sup><small>17</small></sup>  Då svarade Eli och sade: "Gå i frid. Israels Gud skall giva dig vad du har utbett dig av honom." </p>
<p id="v18"><sup><small>18</small></sup>  Hon sade: "Låt din tjänarinna finna nåd för dina ögon." Så gick kvinnan sin väg och fick sig mat, och hon såg sedan icke mer så sorgsen ut. </p>
<p id="v19"><sup><small>19</small></sup>  Bittida följande morgon, sedan de hade tillbett inför HERREN, vände de tillbaka och kommo hem igen till Rama. Och Elkana kände sin hustru Hanna, och HERREN tänkte på henne, </p>
<p id="v20"><sup><small>20</small></sup>  Och Hanna blev havande och födde en son, när tiden hade gått om; denne gav hon namnet Samuel, "ty", sade hon, "av HERREN har jag utbett mig honom." </p>
<p id="v21"><sup><small>21</small></sup>  När sedan mannen Elkana med hela sitt hus begav sig upp för att offra åt HERREN sitt årliga slaktoffer och sitt löftesoffer, </p>
<p id="v22"><sup><small>22</small></sup>  gick Hanna icke med ditupp, utan sade till sin man: "Jag vill vänta, till dess att gossen har blivit avvand, då skall jag föra honom med mig, för att han må ställas fram inför HERRENS ansikte och sedan stanna där för alltid." </p>
<p id="v23"><sup><small>23</small></sup>  Hennes man Elkana sade till henne: "Gör vad du finner för gott; stanna, till dess du har avvant honom; må HERREN allenast uppfylla sitt ord." Så stannade då hustrun hemma och gav sin son di, till dess hon skulle avvänja honom. </p>
<p id="v24"><sup><small>24</small></sup>  Men sedan hon hade avvant honom, tog hon honom med sig ditupp, jämte tre tjurar, en efa mjöl och en vinlägel; så förde hon honom in i HERRENS hus i Silo. Men gossen var ännu helt ung. </p>
<p id="v25"><sup><small>25</small></sup>  Och de slaktade tjuren och förde så gossen fram till Eli. </p>
<p id="v26"><sup><small>26</small></sup>  Och hon sade: "Hör mig, min herre; så sant du lever, min herre, jag är den kvinna som stod här bredvid dig och bad till HERREN. </p>
<p id="v27"><sup><small>27</small></sup>  Om denne gosse bad jag; nu har HERREN givit mig vad jag utbad mig av honom. </p>
<p id="v28"><sup><small>28</small></sup>  Därför vill ock jag nu giva honom tillbaka åt HERREN; så länge han lever, skall han vara given åt HERREN." Och de tillbådo där HERREN. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 1:3 <i>Härskarornas Herre</i>: <a href="/sv/The_Urantia_Book/96#p1_9">Ub 96:1.9</a>. </li>
  <li id="fn2"><a href="#cite2">↑</a> 1:3,11 <i>Ingen Jerusalem-medborgare förlorade</i>: <a href="/sv/The_Urantia_Book/194#p3_11">Ub 194:3.11</a>. </li>
</ol>
</div>
