<!--
title: 1 Samuelsboken - Kapitel 14
description: 
published: true
date: 2023-11-8T22:1:38Z
tags: bible, bible—1 samuel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/1_Samuel/13">
          <span class="mdi mdi-arrow-left-drop-circle"></span><span class="pl-2">1 Samuelsboken - Kapitel 13</span>
        </a>
        </td>
        <td>
        <a href="/sv/Bible/1_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/1_Samuel/15">
          <span class="pr-2">1 Samuelsboken - Kapitel 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Så hände sig nu en dag att Jonatan, Sauls son, sade till sin vapendragare: "Kom, låt oss gå över till filistéernas utpost där på andra sidan." Men han omtalade det icke för sin fader. </p>
<p id="v2"><sup><small>2</small></sup>  Saul vistades då vid Gibeas gräns, under granatträdet i Migron, och folket som han hade hos sig utgjorde vid pass sex hundra man; </p>
<p id="v3"><sup><small>3</small></sup>  och Ahia, son till Ahitub, som var broder till I-Kabod, son till Pinehas, son till Eli, HERRENS präst i Silo, har då efoden. Och folket visste icke om, att Jonatan hade gått bort. </p>
<p id="v4"><sup><small>4</small></sup>  Men i passet, där Jonatan sökte gå över för att komma till filistéernas utpost, låg på vardera sidan en brant klippa; den ena hette Boses och den andra Sene. </p>
<p id="v5"><sup><small>5</small></sup>  Den ena klippan reste sig i norr, mitt emot Mikmas, den andra i söder, mitt emot Geba. </p>
<p id="v6"><sup><small>6</small></sup>  Och Jonatan sade till sin vapendragare: "Kom, låt oss gå över till dessa oomskurnas utpost, kanhända skall HERREN göra något för oss. Ty intet hindrar HERREN att giva seger genom få likasåväl som genom många." <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Hans vapendragare svarade honom: "Gör allt vad du har i sinnet. Gå du åstad; jag följer dig vart du vill." </p>
<p id="v8"><sup><small>8</small></sup>  Då sade Jonatan: "Välan, vi skola gå över till männen där och laga så, att de få se oss. </p>
<p id="v9"><sup><small>9</small></sup>  Om de då säga till oss så: 'Stån stilla, till dess vi komma fram till eder', då skola vi stanna där vi äro och icke stiga upp till dem. </p>
<p id="v10"><sup><small>10</small></sup>  Om de däremot säga så: 'Kommen hitupp till oss', då skola vi stiga ditupp, ty då har HERREN givit dem i vår hand; detta skall för oss vara tecknet härtill." </p>
<p id="v11"><sup><small>11</small></sup>  När nu de två hade blivit synliga för filistéernas utpost, sade filistéerna: "Se, hebréerna krypa ut ur hålen där de hava gömt sig." </p>
<p id="v12"><sup><small>12</small></sup>  Därpå ropade utpostens manskap till Jonatan och hans vapendragare och sade: "Kommen hitupp till oss, så skola vi väl lära eder!" Då sade Jonatan till sin vapendragare: "Följ mig ditupp, ty HERREN har givit dem i Israels hand." </p>
<p id="v13"><sup><small>13</small></sup>  Och Jonatan klättrade på händer och fötter uppför, och hans vapendragare följde honom. Och de föllo för Jonatan; och hans vapendragare gick efter honom och gav dem dödsstöten. </p>
<p id="v14"><sup><small>14</small></sup>  I det första anfallet nedgjorde så Jonatan och hans vapendragare vid pass tjugu män, på en sträcka av vid pass ett halvt plogland. </p>
<p id="v15"><sup><small>15</small></sup>  Då uppstod förskräckelse i lägret på fältet och bland allt folket; utposterna och de som hade gått ut för att härja grepos ock av förskräckelse. Och marken darrade, så att en förskräckelse ifrån Gud uppstod. </p>
<p id="v16"><sup><small>16</small></sup>  Och Sauls väktare i Gibea i Benjamin fingo se att hopen var i upplösning, och att man sprang hit och dit. </p>
<p id="v17"><sup><small>17</small></sup>  Då sade Saul till folket som han hade hos sig: "Hållen mönstring och sen efter, vem som har gått ifrån oss." När de då höllo mönstring, funno de att Jonatan och hans vapendragare icke voro där. </p>
<p id="v18"><sup><small>18</small></sup>  Då sade Saul till Ahia: "För hit Guds ark." Ty Guds ark fanns på den tiden bland Israels barn. </p>
<p id="v19"><sup><small>19</small></sup>  Medan Saul ännu talade med prästen, tilltog larmet i filistéernas läger allt mer och mer. Då sade Saul till prästen: "Låt det vara." </p>
<p id="v20"><sup><small>20</small></sup>  Och Saul och allt det folk som han hade hos sig församlade sig och drogo till stridsplatsen; där fingo de se att den ene hade lyft sitt svärd mot den andre, så att en mycket stor förvirring hade uppstått. </p>
<p id="v21"><sup><small>21</small></sup>  Och de hebréer som sedan gammalt lydde under filistéerna, och som hade dragit hitupp med dem och voro här och där i lägret, dessa slöto sig nu ock till de israeliter som anfördes av Saul och Jonatan. </p>
<p id="v22"><sup><small>22</small></sup>  Och när de israeliter som hade gömt sig i Efraims bergsbygd hörde att filistéerna flydde, satte alla dessa också efter dem och deltogo i striden. </p>
<p id="v23"><sup><small>23</small></sup>  Så gav HERREN Israel seger på den dagen, och striden fortsattes ända bortom Bet-Aven. </p>
<p id="v24"><sup><small>24</small></sup>  När nu Israels män på den dagen voro hårt ansträngda, band Saul folket med följande ed: "Förbannad vare den man som förtär någon föda före aftonen, och innan jag har tagit hämnd på mina fiender." Så smakade då ingen av folket någon föda. </p>
<p id="v25"><sup><small>25</small></sup>  Och när de allasammans kommo in i skogsbygden, låg honung på marken. </p>
<p id="v26"><sup><small>26</small></sup>  Men när folket hade kommit in i skogsbygden och fått se den utflutna honungen, vågade dock ingen föra handen upp till munnen, ty folket fruktade för eden. </p>
<p id="v27"><sup><small>27</small></sup>  Jonatan däremot hade icke hört, när hans fader band folket med eden; därför räckte han ut staven som han hade i sin hand och doppade dess ända i honungskakan, och förde så handen till munnen; då kunde hans ögon åter se klart. </p>
<p id="v28"><sup><small>28</small></sup>  Men en man bland folket tog till orda och sade: "Din fader har bundit folket med en dyr ed och sagt: 'Förbannad vare den man som dag förtär någon föda.'" Och folket var uttröttat. </p>
<p id="v29"><sup><small>29</small></sup>  Jonatan svarade: "Min fader har därmed dragit olycka över landet. Sen huru klara mina ögon hava blivit, därför att jag smakade något litet av honungen här. </p>
<p id="v30"><sup><small>30</small></sup>  Huru mycket mer, om folket i dag hade fått äta sig mätta av bytet som de hade tagit från sina fiender - huru mycket större skulle icke då filistéernas nederlag hava blivit!" </p>
<p id="v31"><sup><small>31</small></sup>  Emellertid slogo de filistéerna på den dagen och förföljde dem från Mikmas till Ajalon. Och folket var mycket uttröttat. </p>
<p id="v32"><sup><small>32</small></sup>  Därför kastade sig folket över bytet och tog får, oxar och kalvar och slaktade dem på marken; och folket åt sedan köttet med blodet i. </p>
<p id="v33"><sup><small>33</small></sup>  När man berättade detta för Saul och sade: "Se, folket syndar mot HERREN genom att äta kött med blodet i", utropade han: "I haven handlat brottsligt. Vältren nu fram till mig en stor sten." </p>
<p id="v34"><sup><small>34</small></sup>  Och Saul sade vidare: "Gån ut bland folket och sägen till dem 'Var och en före fram till mig sin oxe och sitt får, och slakten dem här och äten; synden icke mot HERREN genom att äta köttet med blodet i.'" Då förde allt folket, var och en med egen hand, om natten fram sina oxar och slaktade dem där. </p>
<p id="v35"><sup><small>35</small></sup>  Och Saul byggde ett altare åt HERREN; detta var det första altare som han byggde åt HERREN. </p>
<p id="v36"><sup><small>36</small></sup>  Och Saul sade: "Låt oss i natt draga ned och förfölja filistéerna och anställa plundring bland dem, ända till dess det bliver dager i morgon, och låt oss laga så, att ingen av dem bliver kvar." De svarade: "Gör allt vad dig täckes." Men prästen sade: "Låt oss träda fram hit till Gud." </p>
<p id="v37"><sup><small>37</small></sup>  Då frågade Saul Gud: "Skall jag draga ned och förfölja filistéerna? Vill du då giva dem i Israels hand?" Men han gav honom intet svar den dagen. </p>
<p id="v38"><sup><small>38</small></sup>  Då sade Saul: "Kommen hitfram, alla I folkets förnämsta män, för att I mån få veta och se vari den synd består, som i dag har blivit begången. </p>
<p id="v39"><sup><small>39</small></sup>  Ty så sant HERREN lever, han som har givit Israel seger: om den ock vore begången av min son Jonatan, skall han döden dö." Men ingen bland allt folket svarade honom. </p>
<p id="v40"><sup><small>40</small></sup>  Då sade han till hela Israel: "Ställen I eder på ena sidan, så vill jag med min son Jonatan ställa mig på andra sidan." Folket svarade Saul: "Gör vad dig täckes." </p>
<p id="v41"><sup><small>41</small></sup>  Och Saul sade till HERREN, "Israels Gud: "Låt sanningen komma i dagen." Då träffades Jonatan och Saul av lotten, och folket gick fritt. </p>
<p id="v42"><sup><small>42</small></sup>  Saul sade: "Kasten lott mellan mig och min son Jonatan." Då träffades Jonatan av lotten. </p>
<p id="v43"><sup><small>43</small></sup>  Saul sade till Jonatan: "Omtala för mig vad du har gjort." Då omtalade Jonatan det för honom och sade: "Med ändan av staven som jag hade i min hand tog jag litet honung och smakade därpå - och så skall jag nu dö!" </p>
<p id="v44"><sup><small>44</small></sup>  Saul svarade: "Ja, Gud straffe mig nu och framgent: du måste döden dö, Jonatan." </p>
<p id="v45"><sup><small>45</small></sup>  Men folket sade till Saul: "Skulle Jonatan dö, han som har förskaffat Israel denna stora seger? Bort det! Så sant HERREN lever, icke ett hår från hans huvud skall falla till jorden; ty med Guds hjälp har han i dag utfört detta." Och folket köpte Jonatan fri ifrån döden. </p>
<p id="v46"><sup><small>46</small></sup>  Och Saul drog hem, utan att vidare förfölja filistéerna; filistéerna begåvo sig ock hem till sitt. </p>
<p id="v47"><sup><small>47</small></sup>  När Saul nu hade tagit konungadömet över Israel i besittning, förde han krig mot alla sina fiender runt omkring: mot Moab, mot Ammons barn, mot Edom, mot konungarna i Soba och mot filistéerna; och vart han vände sig tuktade han dem. </p>
<p id="v48"><sup><small>48</small></sup>  Han gjorde mäktiga ting och slog Amalek och räddade så Israel från dess plundrares hand. </p>
<p id="v49"><sup><small>49</small></sup>  Sauls söner voro Jonatan, Jisvi och Malki-Sua; och av hans båda döttrar hette den äldre Merab och den yngre Mikal. </p>
<p id="v50"><sup><small>50</small></sup>  Sauls hustru hette Ahinoam, Ahimaas' dotter. Hans härhövitsman hette Abiner, son till Ner, som var Sauls farbroder. </p>
<p id="v51"><sup><small>51</small></sup>  Ty Kis, Sauls fader, och Ner, Abners fader, voro söner till Abiel. </p>
<p id="v52"><sup><small>52</small></sup>  Men kriget mot filistéerna pågick häftigt, så länge Saul levde. Och varhelst Saul såg någon rask och krigsduglig man tog han honom i sin tjänst. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/1_Samuel/13">
          <span class="mdi mdi-arrow-left-drop-circle"></span><span class="pl-2">1 Samuelsboken - Kapitel 13</span>
        </a>
        </td>
        <td>
        <a href="/sv/Bible/1_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/1_Samuel/15">
          <span class="pr-2">1 Samuelsboken - Kapitel 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 14:6 <i>Ingen begränsning för att rädda många/få</i>: <a href="/sv/The_Urantia_Book/97#p1_8">Ub 97:1.8</a>. </li>
</ol>
</div>
