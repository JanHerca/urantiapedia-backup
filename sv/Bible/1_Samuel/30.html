<!--
title: 1 Samuelsboken - Kapitel 30
description: 
published: true
date: 2023-11-8T22:1:38Z
tags: bible, bible—1 samuel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/1_Samuel/29">
          <span class="mdi mdi-arrow-left-drop-circle"></span><span class="pl-2">1 Samuelsboken - Kapitel 29</span>
        </a>
        </td>
        <td>
        <a href="/sv/Bible/1_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/1_Samuel/31">
          <span class="pr-2">1 Samuelsboken - Kapitel 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  När David med sina män på tredje dagen kom till Siklag, hade amalekiterna infallit i Sydlandet och i Siklag; och de hade intagit Siklag och bränt upp det i eld. </p>
<p id="v2"><sup><small>2</small></sup>  Och kvinnorna som voro därinne, både små och stora, hade de fört bort såsom fångar, utan att döda någon; de hade allenast fört bort dem och gått sin väg. </p>
<p id="v3"><sup><small>3</small></sup>  När nu David med sina män kom till staden och fick se att den var uppbränd i eld, och att deras hustrur jämte deras söner och döttrar voro bortförda såsom fångar, </p>
<p id="v4"><sup><small>4</small></sup>  brast han ut i gråt, så ock hans folk; och de gräto, till dess att de icke förmådde gråta mer. </p>
<p id="v5"><sup><small>5</small></sup>  Davids båda hustrur, Ahinoam från Jisreel och Abigail, karmeliten Nabals hustru, voro också fångna. </p>
<p id="v6"><sup><small>6</small></sup>  Och David kom i stor nöd, ty folket tänkte stena honom; så förbittrat var allt folket, var och en för sina söners och döttrars skull. Men David hämtade styrka hos HERREN, sin Gud. </p>
<p id="v7"><sup><small>7</small></sup>  Och David sade till prästen Ebjatar, Ahimeleks son: "Bär hit till mig efoden." Då bar Ebjatar fram efoden till David. </p>
<p id="v8"><sup><small>8</small></sup>  David frågade nu HERREN: "Skall jag sätta efter denna rövarskara? Kan jag då hinna upp den?" Han svarade honom: "Sätt efter dem; ty du skall förvisso hinna upp dem och skaffa räddning." </p>
<p id="v9"><sup><small>9</small></sup>  Då begav sig David åstad med sina sex hundra man, och de kommo till bäcken Besor; där stannade de som nödgades bliva efter. </p>
<p id="v10"><sup><small>10</small></sup>  Men David fortsatte förföljelsen med fyra hundra man; ty de som sade blivit för trötta, och som därför stannade, utan att gå över bäcken Besor, utgjorde två hundra man. </p>
<p id="v11"><sup><small>11</small></sup>  Sedan träffade de på fältet en egyptisk man; honom togo de med sig till David. Och när de hade givit honom bröd att äta och vatten att dricka </p>
<p id="v12"><sup><small>12</small></sup>  och när de ytterligare hade givit honom ett stycke fikonkaka och två russinkakor att äta, kom livskraften tillbaka i honom igen. På tre dygn hade han nämligen varken ätit eller druckit. </p>
<p id="v13"><sup><small>13</small></sup>  Och David frågade honom: "Vem tillhör du, och varifrån är du?" Han svarade: "Jag är en egyptisk yngling, tjänare åt en amalekitisk man; men min herre övergav mig för tre dagar sedan, därför att jag blev sjuk. </p>
<p id="v14"><sup><small>14</small></sup>  Vi hade nämligen infallit i den del av Sydlandet, som tillhör keretéerna, och i det område som tillhör Juda, och i den del av Sydlandet, som tillhör Kaleb, och vi hade bränt upp Siklag i eld." </p>
<p id="v15"><sup><small>15</small></sup>  David sade till honom: "Vill du föra mig ned till den rövarskaran?" Han svarade: "Lova mig med ed vid Gud att du icke dödar mig eller utlämnar mig åt min herre, så vill jag föra dig ned till den rövarskaran." </p>
<p id="v16"><sup><small>16</small></sup>  Så förde han honom ditned, och de lågo då kringspridda överallt på marken och åto och drucko och förlustade sig med allt det stora byte som de hade tagit ur filistéernas land och ur Juda land. </p>
<p id="v17"><sup><small>17</small></sup>  Och ända från skymningen intill nästa dags afton höll David på med att nedgöra dem; och ingen enda av dem kom undan, utom fyra hundra tjänare som satte sig upp på kamelerna och flydde. </p>
<p id="v18"><sup><small>18</small></sup>  Och David räddade allt vad amalekiterna hade tagit; sina båda hustrur räddade David också. </p>
<p id="v19"><sup><small>19</small></sup>  Ingen saknades, varken liten eller stor, ingens son och ingens dotter, ej heller något av bytet eller något av det som de hade tagit med sig; David förde alltsammans tillbaka. </p>
<p id="v20"><sup><small>20</small></sup>  David tog ock alla får och fäkreatur, och man drev dessa framför den övriga boskapen och ropade: "Detta är Davids byte." </p>
<p id="v21"><sup><small>21</small></sup>  Och när David kom tillbaka till de två hundra man som hade varit för trötta att följa honom, och som därför hade fått stanna kvar vid bäcken Besor, gingo dessa åstad för att möta David och det folk som han hade med sig; då gick David fram till folket och hälsade dem. </p>
<p id="v22"><sup><small>22</small></sup>  Men allahanda onda och illasinnade män, bland dem som hade följt med David, togo till orda och sade: "Eftersom dessa icke följde med oss, skola vi icke giva dem något av bytet som vi hava räddat; var och en av dem må allenast taga sin hustru och sina barn med sig och gå hem." </p>
<p id="v23"><sup><small>23</small></sup>  Men David svarade: "Så skolen I icke göra, mina bröder, med det som HERREN har givit oss, då han bevarade oss och gav i vår hand denna rövarskara, som kom över oss. </p>
<p id="v24"><sup><small>24</small></sup>  Och vem skulle för övrigt härutinnan vilja lyssna till eder? Nej, sådan deras lott är, som draga med i striden, sådan skall deras lott vara, som stanna vid trossen; de skola dela jämnt med varandra." </p>
<p id="v25"><sup><small>25</small></sup>  Och därvid blev det, från den dagen och allt framgent; ty han gjorde detta till lag och rätt i Israel, såsom det är ännu i dag. </p>
<p id="v26"><sup><small>26</small></sup>  När sedan David kom till Siklag, sände han en del av bytet till de äldste i Juda, sina vänner, i det han lät säga: "Detta är en skänk till eder av bytet från HERRENS fiender." </p>
<p id="v27"><sup><small>27</small></sup>  Han sände till de äldste i Betel, de äldste i Ramot i Sydlandet och de äldste i Jattir; </p>
<p id="v28"><sup><small>28</small></sup>  till de äldste i Aroer, de äldste i Sifamot och de äldste i Estemoa; </p>
<p id="v29"><sup><small>29</small></sup>  till de äldste i Rakal, de äldste i jerameeliternas städer och de äldste i kainéernas städer; </p>
<p id="v30"><sup><small>30</small></sup>  till de äldste i Horma, de äldste i Bor-Asan och de äldste i Atak; </p>
<p id="v31"><sup><small>31</small></sup>  till de äldste i Hebron och till alla de orter där David hade vandrat omkring med sina män. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/1_Samuel/29">
          <span class="mdi mdi-arrow-left-drop-circle"></span><span class="pl-2">1 Samuelsboken - Kapitel 29</span>
        </a>
        </td>
        <td>
        <a href="/sv/Bible/1_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/1_Samuel/31">
          <span class="pr-2">1 Samuelsboken - Kapitel 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
