<!--
title: 5 Moseboken - Kapitel 3
description: 
published: true
date: 2023-11-8T22:1:37Z
tags: bible, bible—deuteronomy
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Deuteronomy/2">
          <span class="mdi mdi-arrow-left-drop-circle"></span><span class="pl-2">5 Moseboken - Kapitel 2</span>
        </a>
        </td>
        <td>
        <a href="/sv/Bible/Deuteronomy/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Deuteronomy/4">
          <span class="pr-2">5 Moseboken - Kapitel 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sedan vände vi oss åt annat håll och drogo upp åt Basan till. Och Og, konungen i Basan, drog med allt sitt folk ut i strid mot oss, till Edrei. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Men HERREN sade till mig: "Frukta icke för honom, ty i din hand har jag givit honom och allt hans folk och honom på samma sätt som du gjorde med Sihon, amoréernas konung, som bodde i Hesbon." </p>
<p id="v3"><sup><small>3</small></sup>  Så gav HERREN, vår GUD, i vår hand också Og, konungen i Basan, och allt hans folk, och vi slogo honom och läto ingen av dem slippa undan. </p>
<p id="v4"><sup><small>4</small></sup>  Och vi intogo då alla hans städer, ingen stad fanns, som vi icke togo ifrån dem: sextio städer, hela landsträckan Argob, Ogs rike i Basan. </p>
<p id="v5"><sup><small>5</small></sup>  Alla dessa städer voro befästa med höga murar, med portar och bommar. Därtill kom en stor mängd småstäder. </p>
<p id="v6"><sup><small>6</small></sup>  Och vi gåvo dem till spillo, likasom vi hade gjort med Sihon, konungen i Hesbon; hela den manliga stadsbefolkningen gåvo vi till spillo, så ock kvinnor och barn. </p>
<p id="v7"><sup><small>7</small></sup>  Men all boskapen och rovet från städerna togo vi såsom byte. </p>
<p id="v8"><sup><small>8</small></sup>  Från amoréernas två konungar, som härskade på andra sidan Jordan, togo vi alltså då deras land, från bäcken Arnon ända till berget Hermon </p>
<p id="v9"><sup><small>9</small></sup>  - vilket av sidonierna kallas för Sirjon, men av amoréerna kallas för Senir - </p>
<p id="v10"><sup><small>10</small></sup>  alla städerna på slätten och hela Gilead och hela Basan, ända till Salka och Edrei, städerna i Ogs rike, i Basan. </p>
<p id="v11"><sup><small>11</small></sup>  Ty Og, konungen i Basan, var den ende som fanns kvar av de sista rafaéerna; hans gravkista, gjord av basalt, finnes, såsom känt är, i Rabba i Ammons barns land; den är nio alnar lång och fyra alnar bred, alnen beräknad efter längden av en mans underarm. </p>
<p id="v12"><sup><small>12</small></sup>  När vi då hade intagit detta land, gav jag den del därav, som sträcker sig från Aroer vid bäcken Arnon, samt hälften av Gileads bergsbygd med dess städer åt rubeniterna och gaditerna. </p>
<p id="v13"><sup><small>13</small></sup>  Återstoden av Gilead och hela Basan, Ogs rike, gav jag åt ena hälften av Manasse stam, hela landsträckan Argob, hela Basan; detta kallas rafaéernas land. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Jair, Manasses son, fick hela landsträckan Argob, ända till gesuréernas och maakatéernas område, och efter sitt eget namn kallade han landet - nämligen Basan - för Jairs byar, såsom det heter ännu i dag. </p>
<p id="v15"><sup><small>15</small></sup>  Och åt Makir gav jag Gilead. </p>
<p id="v16"><sup><small>16</small></sup>  Och åt rubeniterna och gaditerna gav jag landet från Gilead ända till Arnons dal, till dalens mitt - den utgjorde gränsen - och till bäcken Jabbok, som är Ammons barns gräns, </p>
<p id="v17"><sup><small>17</small></sup>  vidare Hedmarken med Jordan, som utgör gränsen, från Kinneret ända till Pisgas sluttningar, på östra sidan. </p>
<p id="v18"><sup><small>18</small></sup>  Och jag bjöd eder på den tiden och sade: "HERREN, eder Gud, har givit eder detta land till besittning. Men nu skolen alla I som ären stridbara män draga väpnade åstad i spetsen för edra bröder, Israels barn. </p>
<p id="v19"><sup><small>19</small></sup>  Allenast edra hustrur och barn och eder boskap - jag vet ju att I haven mycken boskap - må stanna kvar i de städer som jag har givit eder, </p>
<p id="v20"><sup><small>20</small></sup>  till dess att HERREN har låtit edra bröder komma till ro, såväl som eder, när också de hava tagit i besittning det land som HERREN, eder Gud, vill giva dem på andra sidan Jordan; sedan mån I vända tillbaka till de besittningar jag har givit eder, var och en till sin besittning." </p>
<p id="v21"><sup><small>21</small></sup>  Och jag bjöd Josua på den tiden och sade: "Du har med egna ögon sett allt vad HERREN, eder Gud, har gjort med dessa två konungar. På samma sätt skall HERREN göra med alla riken där du drager fram. </p>
<p id="v22"><sup><small>22</small></sup>  Frukten icke för dem, ty HERREN, eder Gud, skall själv strida för eder." </p>
<p id="v23"><sup><small>23</small></sup>  Och på den tiden bad jag till HERREN och sade: </p>
<p id="v24"><sup><small>24</small></sup>  "Herre, HERRE, du har begynt att låta sin tjänare se din storhet och din starka hand; ty vilken är den gud i himmelen eller på jorden, som kan göra sådana verk och sådana väldiga gärningar som du? <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  Så låt mig nu få gå ditöver och se det goda landet på andra sidan Jordan, det goda berglandet där och Libanon." </p>
<p id="v26"><sup><small>26</small></sup>  Men HERREN hade blivit förgrymmad på mig för eder skull och ville icke höra mig, utan sade till mig: "Låt det vara nog; tala icke vidare till mig om denna sak. </p>
<p id="v27"><sup><small>27</small></sup>  Stig nu upp på toppen av Pisga, och lyft upp dina ögon mot väster och norr och söder och öster, och se med dina ögon; ty över denna Jordan skall du icke komma. </p>
<p id="v28"><sup><small>28</small></sup>  Och insätt Josua i hans ämbete, och styrk honom att vara frimodig och oförfärad; ty det är han som skall gå ditöver i spetsen för detta folk, och det är han som skall utskifta åt dem såsom arv det land du ser." </p>
<p id="v29"><sup><small>29</small></sup>  Och så stannade vi i dalen mitt emot Bet-Peor. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Deuteronomy/2">
          <span class="mdi mdi-arrow-left-drop-circle"></span><span class="pl-2">5 Moseboken - Kapitel 2</span>
        </a>
        </td>
        <td>
        <a href="/sv/Bible/Deuteronomy/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Deuteronomy/4">
          <span class="pr-2">5 Moseboken - Kapitel 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 3:1-7 <i>Raid on Og</i>: <a href="/sv/The_Urantia_Book/69#p8_3">Ub 69:8.3</a>. </li>
  <li id="fn2"><a href="#cite2">↑</a> 3:13 <i>Jättarnas land</i>: <a href="/sv/The_Urantia_Book/77#p2_3">Ub 77:2.3</a>. </li>
  <li id="fn3"><a href="#cite3">↑</a> 3:24 <i>I himlen ovan, jorden under</i>: <a href="/sv/The_Urantia_Book/3#p1_1">Ub 3:1.1</a>. </li>
</ol>
</div>
