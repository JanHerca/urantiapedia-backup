<!--
title: 5 Moseboken - Kapitel 23
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Deuteronomy/22">5 Moseboken - Kapitel 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Deuteronomy/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Deuteronomy/24">5 Moseboken - Kapitel 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ingen som är snöpt, vare sig genom krossning eller genom stympning, skall komma in i HERRENS församling. </p>
<p id="v2"><sup><small>2</small></sup>  Ingen som är född i äktenskapsbrott eller blodskam skall komma in i HERRENS församling; icke ens den som i tionde led är avkomling av en sådan skall komma in i HERRENS församling. </p>
<p id="v3"><sup><small>3</small></sup>  Ingen ammonit eller moabit skall komma in i HERRENS församling; icke ens den som i tionde led är avkomling av en sådan skall någonsin komma in i HERRENS församling - </p>
<p id="v4"><sup><small>4</small></sup>  detta därför att de icke kommo eder till mötes med mat och dryck på vägen, när I drogen ut ur Egypten, och därför att han mot dig lejde, Bileam, Beors son, från Petor i Aram-Naharaim, för att denne skulle förbanna dig. </p>
<p id="v5"><sup><small>5</small></sup>  Men HERREN, din Gud, ville icke höra på Bileam, utan HERREN, din Gud, förvandlade förbannelsen till välsignelse för dig, ty HERREN, din Gud, älskade dig. </p>
<p id="v6"><sup><small>6</small></sup>  Du skall aldrig, i all din tid, fråga efter deras välfärd och lycka. </p>
<p id="v7"><sup><small>7</small></sup>  Edoméen skall däremot icke för dig vara en styggelse, ty han är din broder. Egyptiern skall icke heller för dig vara en styggelse, ty i hans land har du bott såsom främling. </p>
<p id="v8"><sup><small>8</small></sup>  Barn som födas av dessa i tredje led må komma in i HERRENS församling. </p>
<p id="v9"><sup><small>9</small></sup>  När du drager ut mot dina fiender och slår läger, skall du taga, dig till vara för allt vad orent är. </p>
<p id="v10"><sup><small>10</small></sup>  Om bland dig finnes någon som icke är ren, därigenom att något har hänt honom under natten, så skall han gå ut till något ställe utanför lägret; han får icke komma in i lägret. </p>
<p id="v11"><sup><small>11</small></sup>  Och mot aftonen skall han bada sig i vatten, och när solen går ned, får han gå in i lägret. - </p>
<p id="v12"><sup><small>12</small></sup>  Du skall hava en särskild plats utanför lägret, dit du kan gå avsides. </p>
<p id="v13"><sup><small>13</small></sup>  Och du skall jämte annat som du bär hava en pinne, och när du vill sätta dig därute, skall du med den gräva en grop och sedan åter täcka över din uttömning. </p>
<p id="v14"><sup><small>14</small></sup>  Ty HERREN, din Gud, vandrar fram i ditt läger för att hjälpa dig och giva dina fiender i ditt våld; därför skall ditt läger vara heligt, så att han icke hos dig ser något som väcker hans leda och fördenskull vänder sig bort ifrån dig. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  En träl som har flytt till dig från sin herre skall du icke utlämna till hans herre. </p>
<p id="v16"><sup><small>16</small></sup>  Han skall få stanna hos dig, mitt ibland dig, på det ställe som han utväljer inom någon av dina städer, var han finner för gott; och du skall icke förtrycka honom. </p>
<p id="v17"><sup><small>17</small></sup>  Ingen tempeltärna skall finnas bland Israels döttrar, och ingen tempelbolare bland Israels söner. </p>
<p id="v18"><sup><small>18</small></sup>  Du skall icke bära skökolön och hundpenningar in i HERRENS, din Guds, hus, till gäldande av något löfte; ty det ena som det andra är en styggelse för HERREN, din Gud. </p>
<p id="v19"><sup><small>19</small></sup>  Du skall icke taga ränta av din broder, varken på penningar eller på livsmedel eller på något annat varpå ränta kan tagas. </p>
<p id="v20"><sup><small>20</small></sup>  Av utlänningen må du taga ränta, men icke av din broder, på det att HERREN, din Gud, i allt vad du företager dig, må välsigna dig i det land dit du nu kommer, för att taga det i besittning. </p>
<p id="v21"><sup><small>21</small></sup>  Om du har gjort ett löfte åt HERREN, din Gud, skall du icke dröja att infria det, ty HERREN, din Gud, skall förvisso utkräva det av dig, och synd kommer att vila på dig. </p>
<p id="v22"><sup><small>22</small></sup>  Men om du underlåter att göra något löfte, så kommer icke därigenom synd att vila på dig. </p>
<p id="v23"><sup><small>23</small></sup>  Vad dina läppar hava talat skall du hålla och göra, i enlighet med det frivilliga löfte du har givit HERREN, din Gud, och uttalat med din mun. </p>
<p id="v24"><sup><small>24</small></sup>  När du kommer in i din nästas vingård, får du där äta druvor, så mycket dig lyster, till dess du bliver mätt, men du får icke lägga något i ditt kärl. </p>
<p id="v25"><sup><small>25</small></sup>  När du kommer in på din nästas sädesfält, får du plocka ax med din hand, men med skära får du icke komma vid din nästas säd. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 23:14 <i>Promenader mitt i lägret</i>: <a href="/sv/The_Urantia_Book/96#p5_7">Ub 96:5.7</a>. </li>
</ol>
</div>
