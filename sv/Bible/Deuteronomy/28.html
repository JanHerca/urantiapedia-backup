<!--
title: 5 Moseboken - Kapitel 28
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Deuteronomy/27">5 Moseboken - Kapitel 27</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Deuteronomy/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Deuteronomy/29">5 Moseboken - Kapitel 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Om du hör HERRENS, din Guds, röst, så att du håller alla hans bud, som jag i dag giver dig, och gör efter dem, så skall HERREN, din Gud, upphöja dig över alla folk på jorden. <sup id="cite1"><a href="#fn1">[1]</a></sup> <sup id="cite11"><a href="#fn11">[11]</a></sup></p>
<p id="v2"><sup><small>2</small></sup>  Och alla dessa välsignelser skola då komma över dig och träffa dig när du hör HERRENS, din Guds, röst: </p>
<p id="v3"><sup><small>3</small></sup>  Välsignad skall du vara i staden, och välsignad skall du vara på marken. </p>
<p id="v4"><sup><small>4</small></sup>  Välsignad skall ditt livs frukt vara, och din marks frukt och din boskaps frukt, dina fäkreaturs avföda och din småboskaps avel. </p>
<p id="v5"><sup><small>5</small></sup>  Välsignad skall din korg vara, och välsignat ditt baktråg. </p>
<p id="v6"><sup><small>6</small></sup>  Välsignad skall du vara vid din ingång. och välsignad skall du vara vid din utgång. </p>
<p id="v7"><sup><small>7</small></sup>  När dina fiender resa sig upp mot dig, skall HERREN låta dem bliva slagna av dig; på en väg skola de draga ut mot dig, men på sju vägar skola de fly för dig. </p>
<p id="v8"><sup><small>8</small></sup>  HERREN skall bjuda välsignelsen vara med dig i dina visthus och i allt vad du företager dig; han skall välsigna dig i det land som HERREN, din Gud, vill giva dig. </p>
<p id="v9"><sup><small>9</small></sup>  HERREN skall upphöja dig till ett folk som är helgat åt honom, såsom han med ed har lovat dig, om du håller HERRENS, din Guds, bud och vandrar på hans vägar. </p>
<p id="v10"><sup><small>10</small></sup>  Och alla folk på jorden skola se att du är uppkallad efter HERRENS namn; och de skola frukta dig. </p>
<p id="v11"><sup><small>11</small></sup>  Och HERREN skall giva dig överflöd och lycka i ditt livs frukt och i din boskaps frukt och i din marks frukt, i det land som HERREN med ed har lovat dina fäder att giva dig. </p>
<p id="v12"><sup><small>12</small></sup>  HERREN skall öppna för dig sitt rika förrådshus, himmelen, till att giva åt ditt land regn i rätt tid, och till att välsigna alla dina händers verk; och du skall giva lån åt många folk, men själv skall du icke behöva låna av någon. </p>
<p id="v13"><sup><small>13</small></sup>  Och HERREN skall göra dig till huvud och icke till svans, du skall alltid ligga över och aldrig ligga under, om du hör HERRENS, din Guds, bud, som jag i dag giver dig, för att du skall hålla och göra efter dem, </p>
<p id="v14"><sup><small>14</small></sup>  och om du icke viker av, vare sig till höger eller till vänster, från något av alla de bud som jag i dag giver eder, så att du följer efter andra gudar och tjänar dem. </p>
<p id="v15"><sup><small>15</small></sup>  Men om du icke hör HERRENS, din Guds, röst och icke håller alla hans bud och stadgar, som jag i dag giver dig, och gör efter dem, så skola alla dessa förbannelser komma över dig och träffa dig: <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Förbannad skall du vara i staden, och förbannad skall du vara på marken. </p>
<p id="v17"><sup><small>17</small></sup>  Förbannad skall din korg vara, och förbannat ditt baktråg. </p>
<p id="v18"><sup><small>18</small></sup>  Förbannad skall ditt livs frukt vara, och din marks frukt, dina fäkreaturs avföda och din småboskaps avel. </p>
<p id="v19"><sup><small>19</small></sup>  Förbannad skall du vara vid din ingång, och förbannad skall du vara vid din utgång. </p>
<p id="v20"><sup><small>20</small></sup>  HERREN skall sända över dig förbannelse, förvirring och näpst, vad det än må vara som du företager dig, till dess du förgöres och med hast förgås, för ditt onda väsendes skull, då du nu har övergivit mig. </p>
<p id="v21"><sup><small>21</small></sup>  HERREN skall låta dig bliva ansatt av pest, till dess han har utrotat dig ur det land dit du nu kommer, för att taga det i besittning. </p>
<p id="v22"><sup><small>22</small></sup>  HERREN skall slå dig med tärande sjukdom, feber och hetta, med brand och med svärd, med sot och rost; och av sådant skall du förföljas, till dess du förgås. </p>
<p id="v23"><sup><small>23</small></sup>  Och himmelen över ditt huvud skall vara såsom koppar, och jorden under dig skall vara såsom järn. </p>
<p id="v24"><sup><small>24</small></sup>  Damm och stoft skall vara det regn HERREN giver åt ditt land; från himmelen skall det komma ned över dig, till dess du förgöres. </p>
<p id="v25"><sup><small>25</small></sup>  HERREN skall låta dig bliva slagen av dina fiender; på en väg skall du draga ut mot dem, men på sju vägar skall du fly för dem; och du skall bliva en varnagel för alla riken på jorden. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Och dina dödas kroppar skola bliva mat åt alla himmelens fåglar och åt markens djur, och ingen skall skrämma bort dem. </p>
<p id="v27"><sup><small>27</small></sup>  HERREN skall slå dig med Egyptens bulnader och med bölder, med skabb och skorv, så att du icke skall kunna botas. </p>
<p id="v28"><sup><small>28</small></sup>  HERREN skall slå dig med vanvett och blindhet och sinnesförvirring. </p>
<p id="v29"><sup><small>29</small></sup>  Du skall famla mitt på ljusa dagen, såsom en blind famlar i mörkret, och du skall icke lyckas finna vägen; förtryck allenast och plundring skall du utstå i all din tid, och ingen skall frälsa dig. </p>
<p id="v30"><sup><small>30</small></sup>  Du skall trolova dig med en kvinna, men en annan man skall sova hos henne; du skall bygga ett hus, men icke få bo däri; du skall plantera en vingård, men icke få skörda dess frukt. </p>
<p id="v31"><sup><small>31</small></sup>  Din oxe skall slaktas inför dina ögon, men du skall icke få äta av den; din åsna skall i din åsyn rövas ifrån dig och icke givas tillbaka åt dig; dina får skola komma i dina fienders våld, och ingen skall hjälpa dig. </p>
<p id="v32"><sup><small>32</small></sup>  Dina söner och döttrar skola komma i främmande folks våld, och dina ögon skola se det och försmäkta av längtan efter dem beständigt, men du skall icke förmå göra något därvid. </p>
<p id="v33"><sup><small>33</small></sup>  Frukten av din mark och av allt ditt arbete skall förtäras av ett folk som du icke känner; förtryck allenast och övervåld skall du lida i all din tid. </p>
<p id="v34"><sup><small>34</small></sup>  Och du skall bliva vanvettig av de ting du skall se för dina ögon. </p>
<p id="v35"><sup><small>35</small></sup>  HERREN skall slå dig med svåra bulnader på knän och ben, ja, ifrån fotbladet ända till hjässan, så att du icke skall kunna botas. </p>
<p id="v36"><sup><small>36</small></sup>  HERREN skall föra dig och den konung som du sätter över dig bort till ett folk som varken du eller dina fäder hava känt, och där skall du få tjäna andra gudar, gudar av trä och sten. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  Och du skall bliva ett föremål för häpnad, ett ordspråk och en visa bland alla de folk till vilka HERREN skall föra dig. </p>
<p id="v38"><sup><small>38</small></sup>  Mycken säd skall du föra ut på åkern, men litet skall du inbärga, ty gräshoppor skola förtära den. </p>
<p id="v39"><sup><small>39</small></sup>  Vingårdar skall du plantera och skall arbeta i dem, men intet vin skall du få att dricka och intet att lägga i förvar, ty maskar skola äta upp allt. </p>
<p id="v40"><sup><small>40</small></sup>  Olivplanteringar skall du hava överallt inom ditt land, men med oljan skall du icke få smörja din kropp, ty oliverna skola falla av. </p>
<p id="v41"><sup><small>41</small></sup>  Söner och döttrar skall du föda, men du skall icke få behålla dem, ty de skola draga bort i fångenskap. <sup id="cite5"><a href="#fn5">[5]</a></sup></p>
<p id="v42"><sup><small>42</small></sup>  Alla dina träd och din marks frukt skall ohyra taga i besittning. </p>
<p id="v43"><sup><small>43</small></sup>  Främlingen som bor hos dig skall höja sig över dig, allt mer och mer, men du skall stiga ned, allt djupare och djupare. <sup id="cite6"><a href="#fn6">[6]</a></sup></p>
<p id="v44"><sup><small>44</small></sup>  Han skall giva lån åt dig, och du skall icke giva lån åt honom. Han skall bliva huvudet, och du skall bliva svansen. </p>
<p id="v45"><sup><small>45</small></sup>  Alla dessa förbannelser skola komma över dig och förfölja dig och träffa dig, till dess du förgöres, därför att du icke hörde HERRENS, din Guds, röst och icke höll de bud och stadgar som han har givit dig. <sup id="cite7"><a href="#fn7">[7]</a></sup></p>
<p id="v46"><sup><small>46</small></sup>  De skola komma över dig såsom tecken och under, och över dina efterkommande till evig tid. </p>
<p id="v47"><sup><small>47</small></sup>  Eftersom du icke tjänade HERREN, din Gud, med glädje och hjärtans lust, medan du hade överflöd på allt, </p>
<p id="v48"><sup><small>48</small></sup>  skall du få tjäna fiender som HERREN skall sända mot dig, under hunger och törst och nakenhet och brist på allt; och han skall lägga ett järnok på din hals, till dess han har förgjort dig. </p>
<p id="v49"><sup><small>49</small></sup>  HERREN skall skicka över dig ett folk fjärran ifrån, ifrån jordens ända. likt örnen i sin flykt, </p>
<p id="v50"><sup><small>50</small></sup>  ett folk vars språk du icke förstår, ett folk med grym uppsyn, utan försyn för de gamla och utan misskund med de unga. </p>
<p id="v51"><sup><small>51</small></sup>  Det skall äta upp frukten av din boskap och frukten av din mark, till dess du förgöres, ty det skall icke lämna kvar åt dig vare sig säd eller vin eller olja, icke dina fäkreaturs avföda eller dina fårs avel, till dess det har gjort slut på dig. </p>
<p id="v52"><sup><small>52</small></sup>  Och det skall tränga dig i alla dina portar, till dess dina höga och fasta murar, som du förtröstade på, falla i hela ditt land. Ja, det skall tränga dig i alla dina portar över hela ditt land, det land som HERREN, din Gud, har givit dig. <sup id="cite8"><a href="#fn8">[8]</a></sup></p>
<p id="v53"><sup><small>53</small></sup>  Och då skall du nödgas äta din egen livsfrukt, köttet av dina söner och döttrar, dem som HERREN, din Gud, har givit dig. I sådan nöd och sådant trångmål skall din fiende försätta dig. </p>
<p id="v54"><sup><small>54</small></sup>  En man hos dig, som levde i veklighet och stor yppighet, skall då så missunnsamt se på sin broder och på hustrun i sin famn och på de barn han ännu har kvar, <sup id="cite9"><a href="#fn9">[9]</a></sup></p>
<p id="v55"><sup><small>55</small></sup>  att han icke skall vilja åt någon av dem dela med sig av sina barns kött, ty han äter det själv, eftersom han icke har något annat kvar. I sådan nöd och sådant trångmål skall din fiende försätta dig i alla dina portar. </p>
<p id="v56"><sup><small>56</small></sup>  En kvinna hos dig, som levde i veklighet och yppighet, i sådan yppighet och veklighet, att hon icke ens försökte sätta sin fot på jorden, hon skall då så missunnsamt se på mannen i sin famn och på sin son och sin dotter, </p>
<p id="v57"><sup><small>57</small></sup>  att hon missunnar dem efterbörden som kommer fram ur hennes liv, och barnen som hon föder; ty då hon nu lider brist på allt annat, skall hon själv i hemlighet äta detta. I sådan nöd och sådant trångmål skall din fiende försätta dig i dina portar. </p>
<p id="v58"><sup><small>58</small></sup>  Om du icke håller alla denna lags ord, som äro skrivna i denna bok, och gör efter dem, så att du fruktar detta härliga och fruktansvärda namn "HERREN, din Gud", <sup id="cite10"><a href="#fn10">[10]</a></sup></p>
<p id="v59"><sup><small>59</small></sup>  så skall HERREN sända underliga plågor över dig och dina efterkommande, stora och långvariga plågor, svåra och långvariga krankheter. </p>
<p id="v60"><sup><small>60</small></sup>  Han skall låta komma över dig alla Egyptens sjukdomar, som du fruktar för, och de skola ansätta dig. </p>
<p id="v61"><sup><small>61</small></sup>  Och allahanda andra krankheter och plågor, om vilka icke är skrivet i denna lagbok, skall HERREN ock låta gå över dig, till dess du förgöres. </p>
<p id="v62"><sup><small>62</small></sup>  Och allenast en ringa hop skall bliva kvar av eder, i stället för att I förut haven varit talrika såsom stjärnorna på himmelen; så skall det gå dig, därför att du icke hörde HERRENS. din Guds, röst. </p>
<p id="v63"><sup><small>63</small></sup>  Och det skall ske, att likasom HERREN förut fröjdade sig över eder när han fick göra eder gott och föröka eder, så skall HERREN nu fröjda sig över eder, när han utrotar och förgör eder. Och I skolen ryckas bort ur det land dit du nu kommer, för att taga det i besittning. </p>
<p id="v64"><sup><small>64</small></sup>  Och HERREN skall förströ dig bland alla folk, ifrån jordens ena ända till den andra, och där skall du tjäna andra gudar, som varken du eller dina fäder hava känt, gudar av trä och sten. </p>
<p id="v65"><sup><small>65</small></sup>  Och bland de folken skall du icke få någon ro eller någon vila för din fot; HERREN skall där giva dig ett bävande hjärta och förtvinande ögon och en försmäktande själ. </p>
<p id="v66"><sup><small>66</small></sup>  Och ditt liv skall synas dig likasom hänga på ett hår; du skall känna fruktan både natt och dag och icke vara säker för ditt liv. </p>
<p id="v67"><sup><small>67</small></sup>  Om morgonen skall du säga: "Ack att det vore afton!", och om aftonen skall du säga: "Ack att det vore morgon!" Sådan fruktan skall du känna i ditt hjärta, och sådana ting skall du se för dina ögon. </p>
<p id="v68"><sup><small>68</small></sup>  Och HERREN skall föra dig tillbaka till Egypten på skepp, på den väg om vilken jag sade dig: "Du skall icke se den mer." Och där skolen I nödgas bjuda ut eder till salu åt edra fiender, till trälar och trälinnor; men ingen skall finnas, som vill köpa. </p>
<h2>Referenser</h2>
<div style="column-width: 30em;">
<ol>
  <li id="fn1"><a href="#cite1">↑</a> 28:1-8 <i>Job: Gud välsignar trogna</i>: <a href="/sv/The_Urantia_Book/148#p6_2">Ub 148:6.2</a>. </li>
  <li id="fn2"><a href="#cite2">↑</a> 28:15 <i>Om inte lyssna till Gud, förbannelser</i>: <a href="/sv/The_Urantia_Book/152#p2_1">Ub 152:2.1</a>. </li>
  <li id="fn3"><a href="#cite3">↑</a> 28:25 <i>Slagd av fiender</i>: <a href="/sv/The_Urantia_Book/152#p2_1">Ub 152:2.1</a>. </li>
  <li id="fn4"><a href="#cite4">↑</a> 28:36-37 <i>Bli ett ordord</i>: <a href="/sv/The_Urantia_Book/152#p2_1">Ub 152:2.1</a>. </li>
  <li id="fn5"><a href="#cite5">↑</a> 28:41 <i>Söner/döttrar hålls fångna</i>: <a href="/sv/The_Urantia_Book/153#p2_1">Ub 153:2.1</a>. </li>
  <li id="fn6"><a href="#cite6">↑</a> 28:43 <i>Främlingar ökar i auktoritet</i>: <a href="/sv/The_Urantia_Book/153#p2_1">Ub 153:2.1</a>. </li>
  <li id="fn7"><a href="#cite7">↑</a> 28:45-50 <i>Straffet preciserat</i>: <a href="/sv/The_Urantia_Book/153#p2_1">Ub 153:2.1</a>. </li>
  <li id="fn8"><a href="#cite8">↑</a> 28:52-53 <i>Försämring förutspådd</i>: <a href="/sv/The_Urantia_Book/153#p2_1">Ub 153:2.1</a>. </li>
  <li id="fn9"><a href="#cite9">↑</a> 28:54,56 <i>Ond till naturen, inte syndig</i>: <a href="/sv/The_Urantia_Book/87#p5_4">Ub 87:5.4</a>. </li>
  <li id="fn10"><a href="#cite10">↑</a> 28:58 <i>Rädsla</i>: <a href="/sv/The_Urantia_Book/96#p4_5">Ub 96:4.5</a>. </li>
  <li id="fn11"><a href="#cite11">↑</a> 28 <i>Gud dödar när du inte lyder</i>: <a href="/sv/The_Urantia_Book/96#p5_6">Ub 96:5.6</a>. </li>
</ol>
</div>
