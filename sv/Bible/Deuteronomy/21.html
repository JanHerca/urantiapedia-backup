<!--
title: 5 Moseboken - Kapitel 21
description: 
published: true
date: 2023-11-8T22:1:37Z
tags: bible, bible—deuteronomy
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Deuteronomy/20">
          <span class="mdi mdi-arrow-left-drop-circle"></span><span class="pl-2">5 Moseboken - Kapitel 20</span>
        </a>
        </td>
        <td>
        <a href="/sv/Bible/Deuteronomy/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Deuteronomy/22">
          <span class="pr-2">5 Moseboken - Kapitel 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Om i det land som HERREN, din Gud, vill giva dig till besittning en ihjälslagen människa påträffas liggande på marken, och man icke vet vem som har dödat honom, </p>
<p id="v2"><sup><small>2</small></sup>  så skola dina äldste och dina domare gå ut och mäta upp avståndet från platsen där den ihjälslagne påträffas till de städer som ligga där runt omkring. </p>
<p id="v3"><sup><small>3</small></sup>  Och de äldste i den stad som ligger närmast denna plats skola taga en kviga som icke har blivit begagnad till arbete, och som icke såsom dragare har gått under ok. </p>
<p id="v4"><sup><small>4</small></sup>  Och de äldste i staden skola föra kvigan ned till en dalgång som icke har varit plöjd eller besådd; och där i dalen skola de krossa nacken på kvigan. </p>
<p id="v5"><sup><small>5</small></sup>  Och prästerna, Levi söner, skola träda fram, ty dem har HERREN, din Gud, utvalt till att göra tjänst inför honom och till att välsigna i HERRENS namn, och såsom de bestämma skola alla tvister och alla misshandlingsmål behandlas. </p>
<p id="v6"><sup><small>6</small></sup>  Och alla de äldste i den staden, de som bo närmast platsen där den ihjälslagne påträffades, skola två sina händer över kvigan på vilken man hade krossat nacken i dalen; </p>
<p id="v7"><sup><small>7</small></sup>  och de skola betyga och säga: "Våra händer hava icke utgjutit detta blod, och våra ögon hava icke sett dådet. </p>
<p id="v8"><sup><small>8</small></sup>  Förlåt ditt folk Israel, som du har förlossat, HERRE, och låt icke oskyldigt blod komma över någon i ditt folk Israel." Så bliver denna blodskuld dem förlåten. </p>
<p id="v9"><sup><small>9</small></sup>  Du skall skaffa bort ifrån dig skulden för det oskyldiga blodet, ty du skall göra vad rätt är i HERRENS ögon. </p>
<p id="v10"><sup><small>10</small></sup>  Om HERREN, din Gud, när du drager ut i krig mot dina fiender, giver dem i din hand, så att du tager fångar, <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  och du då bland fångarna får se någon skön kvinna som du fäster dig vid, och som du vill taga till hustru åt dig, </p>
<p id="v12"><sup><small>12</small></sup>  så skall du föra henne in i ditt hus, och hon skall raka sitt huvud och ansa sina naglar. </p>
<p id="v13"><sup><small>13</small></sup>  Och hon skall lägga av de kläder hon bar såsom fånge och skall bo i ditt hus och få begråta sin fader och sin moder en månads tid; därefter må du gå in till henne och äkta henne, så att hon bliver din hustru. </p>
<p id="v14"><sup><small>14</small></sup>  Och om du sedan icke mer finner behag i henne, så må du låta henne gå vart hon vill; du får icke sälja henne för penningar. Du får icke heller behandla henne såsom trälinna, då du nu har kränkt henne. </p>
<p id="v15"><sup><small>15</small></sup>  Om en man har två hustrur, en som han älskar och en som han försmår, och båda hava fött honom söner, såväl den han älskar som den han försmår, och hans förstfödde son till den försmådda, </p>
<p id="v16"><sup><small>16</small></sup>  så får mannen icke, när han åt sina söner utskiftar sin egendom såsom arv, giva förstfödslorätten åt sonen till den älskar, till förfång för sonen till den han försmår, då nu denne är den förstfödde, </p>
<p id="v17"><sup><small>17</small></sup>  utan han skall såsom sin förstfödde erkänna sonen till den försmådda och giva honom dubbel lott av allt vad han äger. Ty denne är förstlingen av hans kraft; honom tillhör förstfödslorätten. </p>
<p id="v18"><sup><small>18</small></sup>  Om någon har en vanartig och uppstudsig son, som icke lyssnar till sin faders och sin moders ord, och som, fastän de tukta honom, ändå icke hör på dem, </p>
<p id="v19"><sup><small>19</small></sup>  så skola hans fader och hans moder taga honom och föra honom ut till de äldste i staden, till stadens port. </p>
<p id="v20"><sup><small>20</small></sup>  Och de skola säga till de äldste i staden: "Denne vår son är vanartig och uppstudsig och vill icke lyssna till våra ord, utan är en frossare och drinkare." </p>
<p id="v21"><sup><small>21</small></sup>  Då skall allt folket i staden stena honom till döds: du skall skaffa bort ifrån dig vad ont är. Och hela Israel skall höra det och frukta. </p>
<p id="v22"><sup><small>22</small></sup>  Om på någon vilar en sådan synd som förtjänar döden, och han så bliver dödad och du hänger upp honom på trä, </p>
<p id="v23"><sup><small>23</small></sup>  så skall den döda kroppen icke lämnas kvar på träet över natten, utan du skall begrava den på samma dag, ty en Guds förbannelse är den som har blivit upphängd; och du skall icke orena det land som HERREN, din Gud, vill giva dig till arvedel. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Deuteronomy/20">
          <span class="mdi mdi-arrow-left-drop-circle"></span><span class="pl-2">5 Moseboken - Kapitel 20</span>
        </a>
        </td>
        <td>
        <a href="/sv/Bible/Deuteronomy/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Deuteronomy/22">
          <span class="pr-2">5 Moseboken - Kapitel 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 21:10-14 <i>Regler för tillfångatagna hustrur</i>: <a href="/sv/The_Urantia_Book/69#p8_4">Ub 69:8.4</a>. </li>
</ol>
</div>
