<!--
title: 5 Moseboken - Kapitel 2
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Deuteronomy/1">5 Moseboken - Kapitel 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Deuteronomy/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Deuteronomy/3">5 Moseboken - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sedan vände vi oss åt annat håll, vi bröto upp och togo vägen mot öknen, åt Röda havet till, såsom Herren hade tillsagt mig, och vi höllo en lång tid på med att tåga omkring Seirs bergsbygd. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Och HERREN talade till mig och sade: </p>
<p id="v3"><sup><small>3</small></sup>  "Länge nog haven I hållit på med att tåga omkring denna bergsbygd; vänden eder nu mot norr. </p>
<p id="v4"><sup><small>4</small></sup>  Och bjud folket och säg: I kommen nu att draga fram genom det område som tillhör edra bröder, Esaus barn, vilka bo i Seir; men fastän de skola frukta för eder, mån I taga eder väl till vara. </p>
<p id="v5"><sup><small>5</small></sup>  I skolen icke inlåta eder i strid med dem, ty av deras land skall jag icke giva eder ens så mycket som en fotsbredd, eftersom jag redan har givit Seirs bergsbygd till besittning åt Esau. </p>
<p id="v6"><sup><small>6</small></sup>  Mat att äta skolen I köpa av dem för penningar; vatten att dricka skolen I ock köpa av dem för penningar. </p>
<p id="v7"><sup><small>7</small></sup>  HERREN, din Gud, har ju välsignat dig i alla dina händers verk; han har låtit sig vårda om din vandring i denna stora öken; nu i fyrtio år har HERREN, din Gud, varit med dig, och intet har fattats dig. </p>
<p id="v8"><sup><small>8</small></sup>  Så drog vi då åstad bort ifrån våra bröder, Esaus barn, som bodde i Seir, och lämnade Hedmarksvägen och Elat och Esjon-Geber. Vi vände oss nu åt annat håll och drogo fram på vägen till Moabs öken. </p>
<p id="v9"><sup><small>9</small></sup>  Och Herren sade till mig: "Du skall icke angripa Moab eller inlåta dig i strid med dem, ty av deras land skall jag icke giva dig något till besittning, eftersom jag redan har givit Ar åt Lots barn till besittning. </p>
<p id="v10"><sup><small>10</small></sup>  (Eméerna bodde där fordom, ett stort och talrikt och resligt folk, sådant som anakiterna. </p>
<p id="v11"><sup><small>11</small></sup>  Och likasom anakiterna räknas också de för rafaéer; men moabiterna kalla dem eméer. </p>
<p id="v12"><sup><small>12</small></sup>  I Seir bodde däremot fordom horéerna, men Esaus barn fördrevo dem för sig och förgjorde dem och bosatte sig på det land som Herren hade givit dem till besittning.) </p>
<p id="v13"><sup><small>13</small></sup>  Stån nu upp och gån över bäcken Sered." Så gingo vi då över bäcken Sered. </p>
<p id="v14"><sup><small>14</small></sup>  Och den tid som åtgick för vår vandring från Kades-Barnea, till dess vi gingo över bäcken Sered. var trettioåtta år, och under denna tid förgicks hela den släktet, alla stridbara män i lägret, såsom Herren hade svurit att det skulle gå dem. </p>
<p id="v15"><sup><small>15</small></sup>  Ja, Herrens hand drabbade dem, och han sände förödelse i lägret bland dem och ryckte dem bort därur, så att de förgingos. </p>
<p id="v16"><sup><small>16</small></sup>  Då nu alla stridbara män i folket hade dött ut, </p>
<p id="v17"><sup><small>17</small></sup>  talade HERREN till mig och sade: </p>
<p id="v18"><sup><small>18</small></sup>  "Du drager nu över Moabs gräns, genom Ar, </p>
<p id="v19"><sup><small>19</small></sup>  och skall så komma i närheten av Ammons barn; men du må icke angripa dessa, ej heller inlåta dig i strid med dem, ty av Ammons barns land skall jag icke giva dig något till besittning, eftersom jag redan har givit det åt Lots barn till besittning. </p>
<p id="v20"><sup><small>20</small></sup>  (Såsom ett rafaéernas land räknas också detta; rafaéer bodde fordom där; men ammoniterna kalla dem samsummiter. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  De voro ett stort och talrikt och resligt folk, sådant som anakiterna. Men Herren förgjorde dessa för dem; de fördrevo dem och bosatte sig i deras land. </p>
<p id="v22"><sup><small>22</small></sup>  På samma sätt hade han gjort för Esaus barn, som bo i Seir, i det han för dem förgjorde horéerna; de fördrevo dem och bosatte sig i deras land, där de bo ännu i dag. </p>
<p id="v23"><sup><small>23</small></sup>  Likaså blevo avéerna, som bodde i byar ända fram till Gasa, förgjorda av kaftoréerna, som drogo ut från Kaftor och sedan bosatte sig i deras land.) </p>
<p id="v24"><sup><small>24</small></sup>  Stån nu upp, bryten upp och gån över bäcken Arnon. Se, jag har givit Sihon, konungen i Hesbon, amoréen, och hans land i ditt våld. Så begynn nu att intaga det, och bekriga honom. </p>
<p id="v25"><sup><small>25</small></sup>  Redan i dag vill jag begynna att låta förskräckelse och fruktan för dig komma över alla folk under himmelen, så att de skola darra och bäva för dig, när de höra berättas om dig." </p>
<p id="v26"><sup><small>26</small></sup>  Och jag skickade sändebud från Kedemots öken till Sihon, konungen i Hesbon, med fridsam hälsning och lät säga: </p>
<p id="v27"><sup><small>27</small></sup>  "Låt mig tåga genom ditt land. Raka vägen skall gå, utan att vika av vare sig till höger eller till vänster. </p>
<p id="v28"><sup><small>28</small></sup>  Mat att äta må du låta mig köpa för penningar; jag begär allenast att få tåga vägen fram härigenom </p>
<p id="v29"><sup><small>29</small></sup>  - detsamma som tillstaddes mig av Esaus barn, Seirs inbyggare, och av moabiterna, Ars inbyggare - så att jag kan gå över Jordan in i det land som HERREN, vår Gud, vill giva oss." </p>
<p id="v30"><sup><small>30</small></sup>  Men Sihon, konungen i Hesbon, ville icke låta oss tåga genom sitt land, ty HERREN, din Gud, förhärdade hans sinne och förstockade hans hjärta, för att han skulle giva honom i din hand, såsom ock nu har skett. </p>
<p id="v31"><sup><small>31</small></sup>  Och Herren sade till mig: "Se, jag begynner nu att giva Sihon och hans land i ditt våld. Begynn alltså du nu att intaga det, så att du får hans land till besittning." </p>
<p id="v32"><sup><small>32</small></sup>  Och Sihon drog med allt sitt folk ut till strid mot oss, till Jahas. </p>
<p id="v33"><sup><small>33</small></sup>  Men HERREN, vår Gud, gav honom i vårt våld, och vi slogo honom jämte hans söner och allt hans folk. </p>
<p id="v34"><sup><small>34</small></sup>  Och vi intogo då alla hans städer och gåvo hela den manliga stadsbefolkningen till spillo, så ock kvinnor och barn; vi läto ingen slippa undan. </p>
<p id="v35"><sup><small>35</small></sup>  Allenast boskapen togo vi såsom byte, jämte rovet från de städer vi intogo. </p>
<p id="v36"><sup><small>36</small></sup>  Från Aroer, vid bäcken Arnons strand, och från staden i dalen ända till Gilead fanns ingen stad vars murar voro för höga för oss; allasammans gav HERREN, vår Gud, i vårt våld. </p>
<p id="v37"><sup><small>37</small></sup>  Men Ammons barns land lät du vara, hela landsträckan utefter bäcken Jabbok, och städerna i bergsbygden, och allt övrigt varom HERREN, vår Gud, hade så bjudit. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 2:1-7 <i>"Gud sa"</i>: <a href="/sv/The_Urantia_Book/156#p5_4">Ub 156:5.4</a>. </li>
  <li id="fn2"><a href="#cite2">↑</a> 2:20 <i>Jättarnas land</i>: <a href="/sv/The_Urantia_Book/77#p2_3">Ub 77:2.3</a>. </li>
</ol>
</div>
