<!--
title: 5 Moseboken - Kapitel 18
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Deuteronomy/17">5 Moseboken - Kapitel 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Deuteronomy/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Deuteronomy/19">5 Moseboken - Kapitel 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  De levitiska prästerna, hela Levi stam, skola ingen lott eller arvedel hava med det övriga Israel; av HERRENS eldsoffer och hans arvedel skola de hava sitt underhåll. </p>
<p id="v2"><sup><small>2</small></sup>  De skola icke hava någon arvedel bland sina bröder; Herren är deras arvedel, såsom han har sagt dem. </p>
<p id="v3"><sup><small>3</small></sup>  Och detta skall vara vad prästerna hava rätt att få av folket, av dem som offra ett slaktoffer, vare sig av fäkreaturen eller av småboskapen: man skall giva prästen bogen, käkstyckena och vommen. </p>
<p id="v4"><sup><small>4</small></sup>  Förstlingen av din säd, ditt vin och din olja, och förstlingen av dina fårs ull skall du giva honom. </p>
<p id="v5"><sup><small>5</small></sup>  Ty honom har Herren, din Gud, utvalt bland alla dina stammar, för att han och hans söner alltid skola stå och göra tjänst i Herrens namn. </p>
<p id="v6"><sup><small>6</small></sup>  Och om leviten vill komma från någon av dina städer, inom vilken han vistas någonstädes i Israel, så må det stå honom fritt att komma, såsom honom lyster, till den plats som Herren utväljer, </p>
<p id="v7"><sup><small>7</small></sup>  och han må då göra tjänst i HERRENS, sin Guds, namn, likasom alla hans bröder, leviterna, som stå där inför HERRENS ansikte. </p>
<p id="v8"><sup><small>8</small></sup>  De skola alla hava lika mycket till sitt underhåll, oberäknat vad någon kan äga genom försäljning av sitt fädernearv. </p>
<p id="v9"><sup><small>9</small></sup>  När du kommer in i det land som HERREN, din Gud, vill giva dig, skall du icke lära dig att göra efter hedningarnas styggelser. </p>
<p id="v10"><sup><small>10</small></sup>  Hos dig må icke finnas någon som låter sin son eller dotter gå genom eld, eller som befattar sig med trolldom eller teckentydning eller svartkonst eller häxeri, <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  ingen som förehar besvärjelsekonster, ingen som frågar andar, eller som är en spåman, eller som söker råd hos de döda. </p>
<p id="v12"><sup><small>12</small></sup>  Ty en styggelse för Herren är var och en som gör sådant, och för sådana styggelsers skull fördriver HERREN, din Gud, dem för dig. </p>
<p id="v13"><sup><small>13</small></sup>  Du skall vara ostrafflig inför HERREN, din Gud. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Hedningarna som du nu fördriver lyssna väl till sådana som öva teckentydning och trolldom, men dig har HERREN, din Gud, icke tillstatt sådant. </p>
<p id="v15"><sup><small>15</small></sup>  En profet bland ditt folk, av dina bröder, en som är mig lik, skall HERREN, din Gud, låta uppstå åt dig; honom skolen I lyssna till. </p>
<p id="v16"><sup><small>16</small></sup>  Det skall bliva alldeles såsom du begärde av HERREN, din Gud, vid Horeb, den dag då I voren där församlade och du sade: "Låt mig icke vidare höra HERRENS, min Guds, röst, och låt mig slippa att längre se denna stora eld, på det att jag icke må dö." </p>
<p id="v17"><sup><small>17</small></sup>  Och HERREN sade till mig: "De hava rätt i vad de hava talat. </p>
<p id="v18"><sup><small>18</small></sup>  En profet skall jag låta uppstå åt dem bland deras bröder, en som är dig lik, och jag skall lägga mina ord i hans mun, och han skall tala till dem allt vad jag bjuder honom. </p>
<p id="v19"><sup><small>19</small></sup>  Och om någon icke lyssnar till mina ord, de ord han talar i mitt namn, så skall jag själv utkräva det av honom. </p>
<p id="v20"><sup><small>20</small></sup>  Men den profet som är så förmäten, att han i mitt namn talar vad jag icke har bjudit honom tala, eller som talar i andra gudars namn, den profeten skall dö. </p>
<p id="v21"><sup><small>21</small></sup>  Och om du säger vid dig själv: 'Huru skola vi känna igen det som icke är talat av HERREN?', </p>
<p id="v22"><sup><small>22</small></sup>  så må du veta: när profeten talar i HERRENS namn, och det som han har talat icke sker och icke inträffar, då är detta något som HERREN icke har talat; i förmätenhet har då profeten talat det; du skall icke frukta för honom." </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 18:10-12 <i>Häxkonst</i>: <a href="/sv/The_Urantia_Book/90#p2_3">Ub 90:2.3</a>. </li>
  <li id="fn2"><a href="#cite2">↑</a> 18:13 <i>Andligt perfektion</i>: <a href="/sv/The_Urantia_Book/181#p2_25">Ub 181:2.25</a>.  <i>Var klok att mogna ålder</i>: <a href="/sv/The_Urantia_Book/161#p1_10">Ub 161:1.10</a>.  <i>Var klok att mogna ålder</i>: <a href="/sv/The_Urantia_Book/137#p8_13">Ub 137:8.13</a>.  <i>Var klok att mogna ålder</i>: <a href="/sv/The_Urantia_Book/26#p4_5">Ub 26:4.5</a>.  <i>Var du Perfekt</i>: <a href="/sv/The_Urantia_Book/7#p4_7">Ub 7:4.7</a>.  <i>Var perfekt</i>: <a href="/sv/The_Urantia_Book/140#p5_15">Ub 140:5.15</a>.  <i>Var klok att mogna ålder</i>: <a href="/sv/The_Urantia_Book/26#p11_4">Ub 26:11.4</a>.  <i>Var klok att mogna ålder</i>: <a href="/sv/The_Urantia_Book/140#p8_32">Ub 140:8.32</a>.  <i>Var klok att mogna ålder</i>: <a href="/sv/The_Urantia_Book/142#p7_13">Ub 142:7.13</a>.  <i>Var klok att mogna ålder</i>: <a href="/sv/The_Urantia_Book/140#p4_11">Ub 140:4.11</a>.  <i>Var klok att mogna ålder</i>: <a href="/sv/The_Urantia_Book/26#p9_3">Ub 26:9.3</a>.  <i>Sök perfektion</i>: <a href="/sv/The_Urantia_Book/143#p2_6">Ub 143:2.6</a>.  <i>Var perfekt</i>: <a href="/sv/The_Urantia_Book/99#p5_3">Ub 99:5.3</a>.  <i>Var klok att mogna ålder</i>: <a href="/sv/The_Urantia_Book/140#p3_16">Ub 140:3.16</a>.  <i>Var klok att mogna ålder</i>: <a href="/sv/The_Urantia_Book/140#p10_1">Ub 140:10.1</a>.  <i>Var klok att mogna ålder</i>: <a href="/sv/The_Urantia_Book/107#p0_3">Ub 107:0.3</a>.  <i>Var klok att mogna ålder</i>: <a href="/sv/The_Urantia_Book/131#p2_6">Ub 131:2.6</a>.  <i>Var klok att mogna ålder</i>: <a href="/sv/The_Urantia_Book/37#p5_3">Ub 37:5.3</a>.  <i>Var klok att mogna ålder</i>: <a href="/sv/The_Urantia_Book/106#p2_6">Ub 106:2.6</a>.  <i>Var klok att mogna ålder</i>: <a href="/sv/The_Urantia_Book/1#p0_6">Ub 1:0.6</a>.  <i>Var som Gud och lev</i>: <a href="/sv/The_Urantia_Book/131#p2_13">Ub 131:2.13</a>.  <i>Var klok att mogna ålder</i>: <a href="/sv/The_Urantia_Book/40#p7_4">Ub 40:7.4</a>.  <i>Bli andligt fulländad</i>: <a href="/sv/The_Urantia_Book/181#p1_2">Ub 181:1.2</a>.  <i>Var klok att mogna ålder</i>: <a href="/sv/The_Urantia_Book/7#p5_1">Ub 7:5.1</a>.  <i>Var klok att mogna ålder</i>: <a href="/sv/The_Urantia_Book/1#p0_3">Ub 1:0.3</a>.  <i>Bli perfekt</i>: <a href="/sv/The_Urantia_Book/13#p2_8">Ub 13:2.8</a>.  <i>Var du perfekt</i>: <a href="/sv/The_Urantia_Book/56#p0_1">Ub 56:0.1</a>.  <i>Var klok att mogna ålder</i>: <a href="/sv/The_Urantia_Book/31#p3_6">Ub 31:3.6</a>. </li>
</ol>
</div>
