<!--
title: 5 Moseboken - Kapitel 20
description: 
published: true
date: 2022-10-8T9:59:7Z
tags: bible, bible—deuteronomy
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Deuteronomy/19">5 Moseboken - Kapitel 19</a></td>
        <td><a href="/sv/Bible/Deuteronomy/Index">Index</a></td>
        <td><a href="/sv/Bible/Deuteronomy/21">5 Moseboken - Kapitel 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Om du drager ut i krig mot dina fiender, och du då får se hästar och vagnar och ett folk som är större än du. så skall du dock icke frukta för dem, ty HERREN, din Gud, är med dig, han som har fört dig upp ur Egyptens land. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  När I då stån färdiga att gå i striden, skall prästen träda fram och tala till folket; </p>
<p id="v3"><sup><small>3</small></sup>  han skall säga till dem: "Hör, Israel! I stån nu färdiga att gå i strid mot edra fiender. Edra hjärtan vare icke försagda; frukten icke och ängslens icke, och varen icke förskräckta för dem, </p>
<p id="v4"><sup><small>4</small></sup>  ty HERREN, eder Gud, går själv med eder; till att strida för eder mot edra fiender och giva eder seger." </p>
<p id="v5"><sup><small>5</small></sup>  Och tillsyningsmännen skola tala till folket och säga: "Om någon finnes här, som har byggt sig ett nytt hus, men ännu icke invigt det, så må han vända tillbaka hem, för att icke. om han faller i striden, en annan må komma att inviga det. </p>
<p id="v6"><sup><small>6</small></sup>  Och om någon finnes här, som har planterat en vingård, men ännu icke fått skörda någon frukt därav, så må han vända tillbaka hem, för att icke, om han faller i striden, en annan må komma att hämta första skörden av den. </p>
<p id="v7"><sup><small>7</small></sup>  Och om någon finnes här, som har trolovat sig med en kvinna, men ännu icke tagit henne till sig, så må han vända tillbaka hem, för att icke om han faller i striden, en annan man må taga henne till sig." </p>
<p id="v8"><sup><small>8</small></sup>  Vidare skola tillsyningsmännen tala till folket och säga: "Om någon finnes här, som fruktar och har ett försagt hjärta, så må han vända tillbaka hem, för att icke också hans bröders hjärtan må bliva uppfyllda av räddhåga, såsom hans eget hjärta är." </p>
<p id="v9"><sup><small>9</small></sup>  Och när tillsyningsmännen så hava talat till folket, skola hövitsmän tillsättas övar härens avdelningar, till att gå i spetsen för folket. </p>
<p id="v10"><sup><small>10</small></sup>  När du kommer till någon stad för att belägra den, skall du först tillbjuda den fred. </p>
<p id="v11"><sup><small>11</small></sup>  Om den då giver dig ett fridsamt svar och öppnar sina portar för dig, så skall allt folket som finnes där bliva arbetspliktigt åt dig och vara dina tjänare. </p>
<p id="v12"><sup><small>12</small></sup>  Men om den icke vill hava fred med dig, utan vill föra krig mot dig, så må du belägra den. </p>
<p id="v13"><sup><small>13</small></sup>  Och om HERREN, din Gud, då giver den i din hand, skall du slå allt mankön där med svärdsegg. </p>
<p id="v14"><sup><small>14</small></sup>  Men kvinnorna och barnen och boskapen och allt annat som finnes i staden, allt rov du får där, skall du hava såsom ditt byte; och du må då njuta av det rov som HERREN. din Gud, låter dig taga från dina fiender. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Så skall du göra med alla de städer som äro mer avlägsna från dig, och som icke höra till dessa folks städer. </p>
<p id="v16"><sup><small>16</small></sup>  Men i de städer som tillhöra dessa folk, och som HERREN, din Gud, vill giva dig till arvedel, skall du icke låta något som anda har bliva vid liv, <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  utan du skall giva dem alla till spillo: hetiterna och amoréerna, kananéerna och perisséerna, hivéerna och jebuséerna, såsom HERREN din Gud, har bjudit dig. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Så skall du göra, för att de icke må lära eder att bedriva alla de styggelser som de själva hava bedrivit till sina gudars ära, och så komma eder att synda mot HERREN, eder Gud. </p>
<p id="v19"><sup><small>19</small></sup>  Om du måste länge belägra en stad för att erövra och intaga den, så skall du icke förstöra träden däromkring genom att höja din yxa mot dem; du må äta av deras frukt, men du skall icke hugga ned dem; träden på marken äro ju icke människor som skola belägras av dig. </p>
<p id="v20"><sup><small>20</small></sup>  Men de träd om vilka du vet att de icke bära ätbar frukt, dem må du förstöra och hugga ned för att av dem bygga bålverk mot den fientliga staden, till dess att den faller </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Deuteronomy/19">5 Moseboken - Kapitel 19</a></td>
        <td><a href="/sv/Bible/Deuteronomy/Index">Index</a></td>
        <td><a href="/sv/Bible/Deuteronomy/21">5 Moseboken - Kapitel 21</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 20:1 <i>I namn av Herren, Israels Gud</i>: <a href="/sv/The_Urantia_Book/70#p1_15">Ub 70:1.15</a>. </li>
  <li id="fn2"><a href="#cite2">↑</a> 20:1-4 <i>Stridens Gud</i>: <a href="/sv/The_Urantia_Book/70#p1_15">Ub 70:1.15</a>.  <i>Stridens Gud</i>: <a href="/sv/The_Urantia_Book/89#p6_3">Ub 89:6.3</a>. </li>
  <li id="fn3"><a href="#cite3">↑</a> 20:14 <i>Kapten för vår frälsning</i>: <a href="/sv/The_Urantia_Book/69#p8_4">Ub 69:8.4</a>. </li>
  <li id="fn4"><a href="#cite4">↑</a> 20:16-18 <i>Gud bor i den hemliga platsen</i>: <a href="/sv/The_Urantia_Book/159#p4_5">Ub 159:4.5</a>. </li>
  <li id="fn5"><a href="#cite5">↑</a> 20:17 <i>Hebréerna "förstör fullständigt"</i>: <a href="/sv/The_Urantia_Book/69#p8_3">Ub 69:8.3</a>. </li>
</ol>
</div>
