<!--
title: 5 Moseboken - Kapitel 6
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Deuteronomy/5">5 Moseboken - Kapitel 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Deuteronomy/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Deuteronomy/7">5 Moseboken - Kapitel 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och dessa äro de bud, stadgar och rätter som HERREN, eder Gud, har bjudit mig att lära eder, för att I skolen göra efter dem i det land dit I nu dragen, till att taga de i besittning - </p>
<p id="v2"><sup><small>2</small></sup>  detta på det att du må frukta HERREN, din Gud, så att du håller alla hans stadgar och bud, som jag giver dig, du med din som och din sonson, i all dina livsdagar, och på det att du må länge leva. </p>
<p id="v3"><sup><small>3</small></sup>  Så skall du nu höra, Israel, och hålla dem och göra efter dem, för att det må gå dig väl, och för att I mån föröka eder mycket, såsom HERREN, dina fäders Gud, har lovat dig - ett land som flyter av mjölk och honung. </p>
<p id="v4"><sup><small>4</small></sup>  Hör, Israel! HERREN, vår gud, HERREN är en. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Och du skall älska HERREN, din Gud, av allt ditt hjärta och av all din själ och av all din kraft. </p>
<p id="v6"><sup><small>6</small></sup>  Dessa ord som jag i dag giver dig skall du lägga på ditt hjärta. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Och du skall inskärpa dem hos dina barn och tala om för dem, när du sitter i ditt hus och när du går på vägen, när du lägger dig och när du står upp. </p>
<p id="v8"><sup><small>8</small></sup>  Och du skall binda dem såsom ett tecken på din hand, och de skola vara såsom ett märke på din panna. </p>
<p id="v9"><sup><small>9</small></sup>  Och du skall skriva dem på dörrposterna i ditt hus och på dina portar. </p>
<p id="v10"><sup><small>10</small></sup>  När nu HERREN, din Gud, låter dig komma in i det land som han med ed har lovat dina fäder, Abraham, Isak och Jakob, att giva dig - stora och vackra städer, som du icke har byggt, </p>
<p id="v11"><sup><small>11</small></sup>  och hus, fulla med allt gott, vilka du icke har fyllt, och uthuggna brunnar, som du icke har huggit ut, vingårdar och olivplanteringar, som du icke har planterat - och när du då äter och bliver mätt, </p>
<p id="v12"><sup><small>12</small></sup>  så tag dig till vara för att förgäta HERREN, som har fört dig ut ur Egyptens land, ur träldomshuset. </p>
<p id="v13"><sup><small>13</small></sup>  HERREN, din Gud, skall du frukta, och honom skall du tjäna, och vid hans namn skall du svärja. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  I skolen icke följa efter andra gudar, någon av de folks gudar, som bo runt omkring eder, </p>
<p id="v15"><sup><small>15</small></sup>  ty en nitälskande Gud är HERREN, din Gud, mitt ibland dig, och du må taga dig till vara, så att icke HERRENS, din Guds, vrede upptändes mot dig, och han utrotar dig från jorden. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  I skolen icke fresta HERREN, eder Gud, såsom I frestaden honom i Massa. </p>
<p id="v17"><sup><small>17</small></sup>  I skolen troget hålla HERRENS, eder Guds, bud och de vittnesbörd och stadgar som han hat givit dig. </p>
<p id="v18"><sup><small>18</small></sup>  Och du skall göra vad rätt och gott är i HERRENS ögon, för att det må gå dig väl, och för att du må komma in i det goda land som HERREN med ed har lovat åt dina fäder, och taga det i besittning, </p>
<p id="v19"><sup><small>19</small></sup>  därigenom att han driver undan för dig all dina fiender, såsom HERREN har lovat. </p>
<p id="v20"><sup><small>20</small></sup>  När din son i framtiden frågar dig: "Vad betyda de vittnesbörd och stadgar och rätter som HERREN, vår Gud, har givit eder?" </p>
<p id="v21"><sup><small>21</small></sup>  då skall du svara din son: "Vi voro Faraos trälar i Egypten, men med stark hand förde HERREN oss ut ur Egypten. </p>
<p id="v22"><sup><small>22</small></sup>  Och HERREN gjorde stora och gruvliga tecken och under i Egypten på Farao och hela hans hus inför våra ögon. </p>
<p id="v23"><sup><small>23</small></sup>  Men oss förde han ut därifrån, för att låta oss komma in och giva oss det land som han med ed har lovat åt våra fäder. </p>
<p id="v24"><sup><small>24</small></sup>  Och HERREN bjöd oss att göra efter all dessa stadgar och att frukta HERREN, vår Gud, för att det alltid skulle gå oss väl, i det att han behölle oss vid liv, såsom ock hittills har skett. </p>
<p id="v25"><sup><small>25</small></sup>  Och det skall lända oss till rättfärdighet, när vi hålla och göra efter alla dessa bud, inför HERREN, vår Guds, ansikte, såsom han har bjudit oss." </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 6:4 <i>Hör, Israel, en Gud</i>: <a href="/sv/The_Urantia_Book/92#p5_8">Ub 92:5.8</a>.  <i>Herren Gud är en</i>: <a href="/sv/The_Urantia_Book/1#p7_6">Ub 1:7.6</a>.  <i>Del 1: Herren är en enda Gud</i>: <a href="/sv/The_Urantia_Book/96#p5_5">Ub 96:5.5</a>.  <i>En Gud</i>: <a href="/sv/The_Urantia_Book/92#p6_6">Ub 92:6.6</a>.  <i>Ingen Gud bredvid dig</i>: <a href="/sv/The_Urantia_Book/1#p0_1">Ub 1:0.1</a>.  <i>En Gud</i>: <a href="/sv/The_Urantia_Book/131#p10_2">Ub 131:10.2</a>.  <i>Gud är inte människolik</i>: <a href="/sv/The_Urantia_Book/56#p4_4">Ub 56:4.4</a>.  <i>En Gud</i>: <a href="/sv/The_Urantia_Book/45#p4_8">Ub 45:4.8</a>.  <i>Herren vår Gud är en enda Gud</i>: <a href="/sv/The_Urantia_Book/10#p7_1">Ub 10:7.1</a>. </li>
  <li id="fn2"><a href="#cite2">↑</a> 6:4-5 <i>Älska Herren i högsta grad</i>: <a href="/sv/The_Urantia_Book/131#p2_13">Ub 131:2.13</a>.  <i>Älska Gud fullständigt</i>: <a href="/sv/The_Urantia_Book/131#p2_2">Ub 131:2.2</a>.  <i>Älska Gud av hela ditt hjärta</i>: <a href="/sv/The_Urantia_Book/163#p4_8">Ub 163:4.8</a>.  <i>Genom att älska Gud</i>: <a href="/sv/The_Urantia_Book/110#p3_8">Ub 110:3.8</a>.  <i>Älska Gud av hela sinne och hjärta</i>: <a href="/sv/The_Urantia_Book/131#p10_2">Ub 131:10.2</a>.  <i>Största budet</i>: <a href="/sv/The_Urantia_Book/174#p4_2">Ub 174:4.2</a>.  <i>The Shema</i>: <a href="/sv/The_Urantia_Book/174#p4_2">Ub 174:4.2</a>. </li>
  <li id="fn3"><a href="#cite3">↑</a> 6:6-9 <i>Jesus ifrågasätter seder</i>: <a href="/sv/The_Urantia_Book/124#p4_7">Ub 124:4.7</a>. </li>
  <li id="fn4"><a href="#cite4">↑</a> 6:13-14 <i>Tjen endast Herren Gud</i>: <a href="/sv/The_Urantia_Book/136#p9_3">Ub 136:9.3</a>. </li>
  <li id="fn5"><a href="#cite5">↑</a> 6:15 <i>Avundsjuk Gud</i>: <a href="/sv/The_Urantia_Book/96#p4_6">Ub 96:4.6</a>.  <i>Gud sade att vara avundsjuk på</i>: <a href="/sv/The_Urantia_Book/4#p3_1">Ub 4:3.1</a>.  <i>Moses föreläggande om drömmar</i>: <a href="/sv/The_Urantia_Book/142#p2_1">Ub 142:2.1</a>. </li>
</ol>
</div>
