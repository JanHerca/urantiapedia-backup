<!--
title: 5 Moseboken - Kapitel 24
description: 
published: true
date: 2023-11-8T22:1:37Z
tags: bible, bible—deuteronomy
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Deuteronomy/23">
          <span class="mdi mdi-arrow-left-drop-circle"></span><span class="pl-2">5 Moseboken - Kapitel 23</span>
        </a>
        </td>
        <td>
        <a href="/sv/Bible/Deuteronomy/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Deuteronomy/25">
          <span class="pr-2">5 Moseboken - Kapitel 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Om en man har tagit sig en hustru och äktat henne, men hon sedan icke längre finner nåd för hans ögon, därför att han hos henne har funnit något som väcker hans leda, och om han fördenskull har skrivit skiljebrev åt henne och givit henne det i handen och skickat bort henne från sitt hus, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  och kvinnan sedan, när hon har lämnat hans hus, går åstad och bliver en annans hustru, </p>
<p id="v3"><sup><small>3</small></sup>  och nu också denne andre man får motvilja mot henne och skriver skiljebrev åt henne och giver henne det i handen och skickar henne bort ifrån sitt hus, eller om denne andre man som har tagit henne till sin hustru dör, </p>
<p id="v4"><sup><small>4</small></sup>  då får icke hennes förste man, som skickade bort henne, åter taga henne till sin hustru, sedan hon har låtit orena sig, ty detta vore en styggelse inför HERREN; du skall icke draga synd över det land som HERREN, din Gud, vill giva dig till arvedel. </p>
<p id="v5"><sup><small>5</small></sup>  Om en man nyligen har tagit sig hustru, behöver han icke gå i krigstjänst, ej heller må någon annan tjänstgöring åläggas honom. Han skall vara fri ett år för att stanna hemma och glädja den hustru han har tagit. </p>
<p id="v6"><sup><small>6</small></sup>  Man skall icke taga handkvarnen eller ens kvarnens översten i pant, ty den så gör tager livet i pant. </p>
<p id="v7"><sup><small>7</small></sup>  Om en man befinnes hava stulit någon av sina bröder, Israels barn, och han behandlar denne såsom träl eller säljer honom, så skall tjuven dö: du skall skaffa bort ifrån dig vad ont är. </p>
<p id="v8"><sup><small>8</small></sup>  Tag dig till vara, så att du, när någon bliver angripen av spetälska, noga håller och gör allt som de levitiska prästerna lära eder. Vad jag har bjudit dem skolen I hålla och göra. </p>
<p id="v9"><sup><small>9</small></sup>  Kom ihåg vad HERREN, din Gud, gjorde med Mirjam på vägen, när I drogen ut ur Egypten. </p>
<p id="v10"><sup><small>10</small></sup>  Om du giver något lån åt din nästa, så skall du icke gå in i hans hus och taga pant av honom. </p>
<p id="v11"><sup><small>11</small></sup>  Du skall stanna utanför, och mannen som du har lånat åt skall bära ut panten till dig. </p>
<p id="v12"><sup><small>12</small></sup>  Och om det är en fattig man, så skall du icke hava hans pant till täcke, när du ligger och sover. </p>
<p id="v13"><sup><small>13</small></sup>  Du skall giva honom panten tillbaka, när solen går ned, så att han kan hava sin mantel på sig när han ligger och sover, och så välsigna dig; och detta skall lända dig till rättfärdighet inför HERREN, din Gud. </p>
<p id="v14"><sup><small>14</small></sup>  Du skall icke göra en arm och fattig daglönare orätt, evad han är en dina bröder, eller han är en av främlingarna som äro hos dig i ditt land, inom dina portar. </p>
<p id="v15"><sup><small>15</small></sup>  Samma dag han har gjort sitt arbete skall du giva honom hans lön och icke låta solen gå ned däröver, eftersom han är arm och längtar efter sin lön; han kan eljest ropa över dig till HERREN, och så kommer synd att vila på dig. </p>
<p id="v16"><sup><small>16</small></sup>  Föräldrarna skola icke dödas för sina barns skull och barnen skola icke dödas för sina föräldrars skull; var och en skall lida döden genom sin egen synd. </p>
<p id="v17"><sup><small>17</small></sup>  Du skall icke vränga rätten för främlingen eller den faderlöse, och en änkas kläder skall du icke taga i pant; </p>
<p id="v18"><sup><small>18</small></sup>  du skall komma ihåg att du själv har varit en träl i Egypten, och att HERREN, din Gud, har förlossat dig därifrån; därför bjuder jag dig att iakttaga detta. </p>
<p id="v19"><sup><small>19</small></sup>  Om du, när du inbärgar skörden på din åker, glömmer en kärve kvar på åkern, skall du icke gå tillbaka för att hämta den, ty den skall tillhöra främlingen, den faderlöse och änkan. Detta skall du iakttaga, för att HERREN, din Gud, må välsigna dig i alla dina händers verk. </p>
<p id="v20"><sup><small>20</small></sup>  När du har slagit ned dina oliver, skall du icke sedan genomsöka grenarna; vad där finnes kvar skall tillhöra främlingen den faderlöse och änkan. </p>
<p id="v21"><sup><small>21</small></sup>  När du har avbärgat din vingård, skall du sedan icke göra någon efterskörd; vad där finnes kvar skall tillhöra främlingen, den faderlöse och änkan. </p>
<p id="v22"><sup><small>22</small></sup>  Du skall komma ihåg att du själv har varit en träl i Egyptens land; därför bjuder jag dig att iakttaga detta. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Deuteronomy/23">
          <span class="mdi mdi-arrow-left-drop-circle"></span><span class="pl-2">5 Moseboken - Kapitel 23</span>
        </a>
        </td>
        <td>
        <a href="/sv/Bible/Deuteronomy/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Deuteronomy/25">
          <span class="pr-2">5 Moseboken - Kapitel 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 24:1 <i>Äktenskapsskillnad</i>: <a href="/sv/The_Urantia_Book/83#p5_1">Ub 83:5.1</a>. </li>
</ol>
</div>
