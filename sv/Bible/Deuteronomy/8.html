<!--
title: 5 Moseboken - Kapitel 8
description: 
published: true
date: 2022-10-8T9:59:7Z
tags: bible, bible—deuteronomy
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Deuteronomy/7">5 Moseboken - Kapitel 7</a></td>
        <td><a href="/sv/Bible/Deuteronomy/Index">Index</a></td>
        <td><a href="/sv/Bible/Deuteronomy/9">5 Moseboken - Kapitel 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Alla de bud som jag i dag giver dig skolen I hållen, och efter dem skolen I göra, för att I mån komma in i och taga i besittning det land som HERREN med ed har lovat åt edra fäder. </p>
<p id="v2"><sup><small>2</small></sup>  Och du skall komma ihåg allt vad som har skett på den väg HERREN, din Gud, nu i fyrtio åt har låtit dig vandra i öknen, för att tukta dig och pröva dig, så att han kunde förnimma vad som var i ditt hjärta: om du ville hålla hans bud eller icke. </p>
<p id="v3"><sup><small>3</small></sup>  Ja, han tuktade dig och lät dig hungra, och han gav dig manna att äta, en mat som du förut icke visste av, och som icke heller dina fäder visste av; på det att han skulle lära dig förstå att människan lever icke allenast av bröd, utan att hon lever av allt det som utgår av HERRENS mun. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Dina kläder blevo icke utslitna på dig, och din fot svullnade icke under dessa fyrtio år. </p>
<p id="v5"><sup><small>5</small></sup>  Så skall du då förstå i ditt hjärta att HERREN, din Gud, fostrar dig, såsom en man fostrar sin son; <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  och du skall hålla HERRENS, din Guds, bud, så att du vandrar på hans vägar och fruktar honom. </p>
<p id="v7"><sup><small>7</small></sup>  Ty HERREN, din Gud, låter dig nu komma in i ett gott land, ett land där vattenbäckar, källor och djupa vatten flöda fram i dalar och på berg, </p>
<p id="v8"><sup><small>8</small></sup>  ett land med vete och korn, med vinträd, fikonträd och granatträd, ett land med ädla olivträd och med honung, </p>
<p id="v9"><sup><small>9</small></sup>  ett land där du icke skall äta ditt bröd i torftighet, där intet skall fattas dig, ett land vars stenar innehålla järn, och ur vars berg du skall bryta koppar. </p>
<p id="v10"><sup><small>10</small></sup>  Där skall du äta och bliva mätt, och du skall så lova HERREN, din Gud, för det goda land som han har givit dig. </p>
<p id="v11"><sup><small>11</small></sup>  Tag dig då till vara för att förgäta HERREN, din Gud, så att du icke håller hans bud och rätter och stadgar, som jag i dag giver dig. </p>
<p id="v12"><sup><small>12</small></sup>  Ja, när du äter och bliver mätt, och bygger vackra hus och bor i dem, </p>
<p id="v13"><sup><small>13</small></sup>  när dina fäkreatur och din småboskap förökas, och ditt silver och guld förökas, och allt annat du har förökas, </p>
<p id="v14"><sup><small>14</small></sup>  då må ditt hjärta icke bliva högmodigt, så att du förgäter HERREN, din Gud, som har fört dig ut ur Egyptens land, ur träldomshuset. </p>
<p id="v15"><sup><small>15</small></sup>  och som har lett dig genom den stora och fruktansvärda öknen, bland giftiga ormar och skorpioner, över förtorkad mark, där intet vatten åt dig komma ut ur den hårda klippan, </p>
<p id="v16"><sup><small>16</small></sup>  och som gav dig manna att äta i öknen, en mat som dina fäder icke visste av - detta på det att han skulle tukta dig och pröva dig, för att sedan kunna göra dig gott. </p>
<p id="v17"><sup><small>17</small></sup>  Du må icke säga vid dig själv: "Min egen kraft och min hands styrka har förskaffat mig denna rikedom", </p>
<p id="v18"><sup><small>18</small></sup>  utan du må komma ihåg att det är HERREN, din Gud, som giver dig kraft att förvärva rikedom, därför att han vill upprätta det förbund som han med ed har ingått med dina fäder - såsom och hittills har skett. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Men om du förgäter HERREN, din Gud, och följer efter andra gudar och tjänar dem och tillbeder dem, så betygar jag i dag inför eder att I förvisso skolen förgås. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  På samma sätt som hedningarna som HERREN förgör för eder skolen också I då förgås, därför att I icke hörden HERRENS, eder Guds röst. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Deuteronomy/7">5 Moseboken - Kapitel 7</a></td>
        <td><a href="/sv/Bible/Deuteronomy/Index">Index</a></td>
        <td><a href="/sv/Bible/Deuteronomy/9">5 Moseboken - Kapitel 9</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 8:3 <i>Människan lever inte enbart av bröd</i>: <a href="/sv/The_Urantia_Book/136#p6_4">Ub 136:6.4</a>.  <i>Människan kan inte leva på bröd enbart</i>: <a href="/sv/The_Urantia_Book/160#p3_1">Ub 160:3.1</a>. </li>
  <li id="fn2"><a href="#cite2">↑</a> 8:5 <i>Begreppet "far"</i>: <a href="/sv/The_Urantia_Book/196#p0_2">Ub 196:0.2</a>. </li>
  <li id="fn3"><a href="#cite3">↑</a> 8:18 <i>Kom ihåg Herren din Gud</i>: <a href="/sv/The_Urantia_Book/96#p5_4">Ub 96:5.4</a>. </li>
  <li id="fn4"><a href="#cite4">↑</a> 8:19 <i>En Gud och falska gudar</i>: <a href="/sv/The_Urantia_Book/160#p5_9">Ub 160:5.9</a>. </li>
</ol>
</div>
