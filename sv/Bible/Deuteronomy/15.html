<!--
title: 5 Moseboken - Kapitel 15
description: 
published: true
date: 2022-10-8T9:59:7Z
tags: bible, bible—deuteronomy
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Deuteronomy/14">5 Moseboken - Kapitel 14</a></td>
        <td><a href="/sv/Bible/Deuteronomy/Index">Index</a></td>
        <td><a href="/sv/Bible/Deuteronomy/16">5 Moseboken - Kapitel 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vart sjunde år skall du låta vara ett friår. </p>
<p id="v2"><sup><small>2</small></sup>  Och så skall förhålla sig med det friåret: Var långivare som har lånat något åt sin nästa skall då efterskänka sin fordran. Han får då icke kräva sin nästa och broder, ty ett HERRENS friår har då blivit utlyst. </p>
<p id="v3"><sup><small>3</small></sup>  En utlänning må du kräva, men om du har något att fordra av din broder, skall du efterskänka det. </p>
<p id="v4"><sup><small>4</small></sup>  Dock borde rätteligen ingen fattig finnas hos dig, ty Herren skall rikligen välsigna dig i det land som HERREN, din Gud, vill giva dig till besittning, såsom din arvedel, </p>
<p id="v5"><sup><small>5</small></sup>  allenast du hör HERRENS, din Guds, röst, så att du håller alla dessa bud som jag i dag giver dig och gör efter dem. </p>
<p id="v6"><sup><small>6</small></sup>  Ty Herren, din Gud, skall välsigna dig, såsom han har lovat dig; och du skall giva lån åt många folk, men själv skall du icke behöva låna av någon, och du skall råda över många folk, men de skola icke råda över dig. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Om någon fattig finnes hos dig, en av dina bröder inom någon av dina städer, i det land som Herren, din Gud, vill giva dig, så skall du icke förstocka ditt hjärta och tillsluta din hand för denne din fattige broder, </p>
<p id="v8"><sup><small>8</small></sup>  utan du skall gärna öppna din hand för honom och gärna låna honom vad han behöver i sin brist. </p>
<p id="v9"><sup><small>9</small></sup>  Tag dig till vara, så att icke den onda tanken uppstår i ditt hjärta: "Det sjunde året, friåret, är nära", och att du så ser med ont öga på din fattige broder och icke giver honom något; han kan då ropa över dig till Herren, och så kommer synd att vila på dig. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Gärna skall du giva åt honom, och ditt hjärta skall icke vara motvilligt, när du giver åt honom, ty för en sådan gåvas skull skall Herren, din Gud, välsigna dig i alla dina verk, i allt vad du företager dig. </p>
<p id="v11"><sup><small>11</small></sup>  Fattiga skola ju aldrig saknas i landet, därför bjuder jag dig och säger: Du skall gärna öppna din hand för din broder, för de arma och fattiga som du har i ditt land. </p>
<p id="v12"><sup><small>12</small></sup>  Om någon av ditt folk, en hebreisk man eller en hebreisk kvinna, har sålt sig till dig och tjänat dig i sex år, så skall du på det sjunde året släppa honom fri ur din tjänst; </p>
<p id="v13"><sup><small>13</small></sup>  och när du släpper honom fri ur din tjänst, skall du icke låta honom gå med tomma händer. </p>
<p id="v14"><sup><small>14</small></sup>  Du skall fastmer förse honom med gåvor från din hjord, från din loge och från din vinpress; av det varmed Herren, din Gud, har välsignat dig skall du giva honom. </p>
<p id="v15"><sup><small>15</small></sup>  Du skall komma ihåg att du själv har varit en träl i Egyptens land, och att Herren, din Gud, har förlossat dig; därför bjuder jag dig detta i dag. </p>
<p id="v16"><sup><small>16</small></sup>  Men om så skulle hända, att han säger till dig att han icke vill lämna dig, därför att han älskar dig och ditt hus, eftersom han har haft det gott hos dig, </p>
<p id="v17"><sup><small>17</small></sup>  så skall du taga en syl och sticka den genom hans öra in i dörren; därefter skall han vara din träl evärdligen. Med din tjänarinna skall du göra på samma sätt. </p>
<p id="v18"><sup><small>18</small></sup>  Du skall icke tycka det vara hårt att du måste släppa din tjänare fri ur din tjänst; i sex år har han ju berett dig dubbelt så stor förmån som någon avlönad legodräng. Så skall Herren, din Gud, välsigna dig i allt vad du gör. </p>
<p id="v19"><sup><small>19</small></sup>  Allt förstfött av hankön, som födes bland dina fäkreatur och din småboskap, skall du helga åt Herren, din Gud; du skall icke vid ditt arbete begagna det som är förstfött bland dina fäkreatur, icke heller skall du klippa ullen på det som är förstfött bland din småboskap. </p>
<p id="v20"><sup><small>20</small></sup>  Inför Herrens, din Guds, ansikte skall du med ditt husfolk för vart år äta det på den plats som Herren utväljer. </p>
<p id="v21"><sup><small>21</small></sup>  Men om djuret har något lyte, om det är halt eller blint eller har något annat ont lyte, så skall du icke offra det åt Herren, din Gud. </p>
<p id="v22"><sup><small>22</small></sup>  Inom dina städer må du då äta det; både den som är oren och den som är ren må äta därav, såsom vore det gasell- eller hjortkött. </p>
<p id="v23"><sup><small>23</small></sup>  Men blodet skall du icke förtära; du skall gjuta ut det på jorden såsom vatten. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Deuteronomy/14">5 Moseboken - Kapitel 14</a></td>
        <td><a href="/sv/Bible/Deuteronomy/Index">Index</a></td>
        <td><a href="/sv/Bible/Deuteronomy/16">5 Moseboken - Kapitel 16</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 15:6 <i>Låna ut till många nationer</i>: <a href="/sv/The_Urantia_Book/96#p5_4">Ub 96:5.4</a>. </li>
  <li id="fn2"><a href="#cite2">↑</a> 15:9 <i>Ond till naturen, inte syndig</i>: <a href="/sv/The_Urantia_Book/87#p5_4">Ub 87:5.4</a>. </li>
</ol>
</div>
