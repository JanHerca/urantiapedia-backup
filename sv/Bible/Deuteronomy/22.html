<!--
title: 5 Moseboken - Kapitel 22
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Deuteronomy/21">5 Moseboken - Kapitel 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Deuteronomy/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Deuteronomy/23">5 Moseboken - Kapitel 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Om du ser din broders oxe eller får gå vilse, skall du icke undandraga dig att taga vara på djuret; du skall föra det tillbaka till din broder. </p>
<p id="v2"><sup><small>2</small></sup>  Och om din broder icke bor i din närhet, eller om du icke vet vem det är, så skall du taga djuret in i ditt hus, och det skall vara hos dig, till dess din broder frågar efter det; då skall du lämna det tillbaka åt honom. </p>
<p id="v3"><sup><small>3</small></sup>  På samma sätt skall du göra med hans åsna, på samma sätt med hans kläder, och på samma sätt skall du göra med allt annat som din broder kan hava förlorat, och som du hittar; du får icke draga dig undan. </p>
<p id="v4"><sup><small>4</small></sup>  Om du ser din broders åsna eller oxe falla på vägen, skall du icke undandraga dig att bistå djuret; du skall hjälpa honom att resa upp det. </p>
<p id="v5"><sup><small>5</small></sup>  En kvinna skall icke bära vad till en man hör, ej heller skall en man sätta på sig kvinnokläder; ty var och en som så gör är en styggelse för HERREN, din Gud. </p>
<p id="v6"><sup><small>6</small></sup>  Om du på din väg träffar på ett fågelbo, i något träd eller på marken, med ungar eller ägg i, och modern ligger på ungarna eller på äggen, så skall du icke taga både modern och ungarna. </p>
<p id="v7"><sup><small>7</small></sup>  Du skall låta modern flyga och taga allenast ungarna; så skall du göra, för att det må gå dig väl och du må länge leva. </p>
<p id="v8"><sup><small>8</small></sup>  När du bygger ett nytt hus, skall du förse taket med bröstvärn, för att du icke må draga blodskuld över ditt hus, om någon faller ned därifrån. </p>
<p id="v9"><sup><small>9</small></sup>  Du skall icke, för att få två slags skörd i din vingård, så säd däri, på det att icke alltsammans, både vad du har sått och vad själva vingården avkastar, må hemfalla till helgedomen. </p>
<p id="v10"><sup><small>10</small></sup>  Du skall icke plöja med oxe och åsna tillsammans. </p>
<p id="v11"><sup><small>11</small></sup>  Du skall icke kläda dig i tyg av olika garn, av ull och lin tillsammans. </p>
<p id="v12"><sup><small>12</small></sup>  Du skall göra dig tofsar i de fyra hörnen på överklädnaden som du höljer dig i. </p>
<p id="v13"><sup><small>13</small></sup>  Om en man har tagit sig en hustru och gått in till henne, men sedan får motvilja mot henne, </p>
<p id="v14"><sup><small>14</small></sup>  och då påbördar henne skamliga ting och sprider ut ont rykte om henne och säger: "Denna kvinna tog jag till hustru; men när jag låg hos henne, fann jag icke tecknen till att hon var jungfru", </p>
<p id="v15"><sup><small>15</small></sup>  så skola flickans fader och moder taga tecknen till att flickan var jungfru och bära dem ut till de äldste i staden, där de sitta i porten. </p>
<p id="v16"><sup><small>16</small></sup>  Och flickans fader skall säga till de äldste: "Jag gav min dotter till hustru åt denne man, men han har fått motvilja mot henne. </p>
<p id="v17"><sup><small>17</small></sup>  Och nu påbördar han henne skamliga ting och säger: 'Jag har icke funnit tecknen till att din dotter var jungfru'; men här äro tecknen till att min dotter var jungfru." Och de skola breda ut klädet inför de äldste i staden. </p>
<p id="v18"><sup><small>18</small></sup>  Då skola de äldste i staden taga mannen och tukta honom. </p>
<p id="v19"><sup><small>19</small></sup>  Och de skola ålägga honom att böta hundra siklar silver, vilka han skall giva åt flickans fader, därför att han har spritt ut ont rykte om en jungfru i Israel. Och hon skall vara hans hustru, och han får icke skilja sig från henne, så länge han lever. </p>
<p id="v20"><sup><small>20</small></sup>  Men om det var sanning, om tecknen till att flickan var jungfru icke funnos, </p>
<p id="v21"><sup><small>21</small></sup>  då skall man föra ut flickan utanför dörren till hennes faders hus, och männen i staden skola stena henne till döds därför att hon har gjort vad som var en galenskap i Israel, då hon bedrev otukt i sin faders hus: du skall skaffa bort ifrån dig vad ont är. </p>
<p id="v22"><sup><small>22</small></sup>  Om en man ertappas med att ligga hos en kvinna som är en annan mans äkta hustru, så skola båda dö, både mannen som låg hos kvinnan, och jämväl kvinnan: du skall skaffa bort ifrån Israel vad ont är. </p>
<p id="v23"><sup><small>23</small></sup>  Om en jungfru är trolovad med en man, och en annan man träffar henne i staden och lägrar henne, </p>
<p id="v24"><sup><small>24</small></sup>  så skolen I föra dem båda ut till stadens port och stena dem till döds, flickan, därför att hon icke ropade på hjälp i staden, och mannen, därför att han kränkte en annans trolovade: du skall skaffa bort ifrån dig vad ont är. </p>
<p id="v25"><sup><small>25</small></sup>  Men om det var ute på marken som mannen träffade den trolovade flickan, och han där tog henne med våld och lägrade henne, så skall mannen som lägrade henne ensam dö. </p>
<p id="v26"><sup><small>26</small></sup>  Men flickan skall du icke göra något, flickan har icke begått någon synd som förtjänar döden; utan det är med denna sak, såsom när en man överfaller en annan och dräper honom. </p>
<p id="v27"><sup><small>27</small></sup>  Ty då det var ute på marken som han träffade den trolovade flickan, kan hon hava ropat, utan att någon fanns där, som kunde frälsa henne. </p>
<p id="v28"><sup><small>28</small></sup>  Om däremot en man träffar en jungfru som icke är trolovad, och han tager fatt henne och lägrar henne, och de ertappas, </p>
<p id="v29"><sup><small>29</small></sup>  så skall mannen som lägrade flickan giva åt flickans fader femtio siklar silver och taga henne själv till sin hustru, därför att han har kränkt henne; han får icke skilja sig från henne, så länge han lever. </p>
<p id="v30"><sup><small>30</small></sup>  Ingen skall taga sin faders hustru och lyfta på sin faders täcke. </p>
