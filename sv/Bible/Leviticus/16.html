<!--
title: 3 Moseboken - Kapitel 16
description: 
published: true
date: 2022-10-8T9:59:7Z
tags: bible, bible—leviticus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Leviticus/15">3 Moseboken - Kapitel 15</a></td>
        <td><a href="/sv/Bible/Leviticus/Index">Index</a></td>
        <td><a href="/sv/Bible/Leviticus/17">3 Moseboken - Kapitel 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERREN talade till Mose, sedan Arons två söner voro döda, de båda som träffats av döden, när de trädde fram inför HERRENS ansikte. </p>
<p id="v2"><sup><small>2</small></sup>  Och HERREN sade till Mose: Säg till din broder Aron att han icke på vilken tid som helst får gå in i helgedomen innanför förlåten, framför nådastolen som är ovanpå arken, på det att han icke må dö; ty i molnskyn vill jag uppenbara mig över nådastolen. </p>
<p id="v3"><sup><small>3</small></sup>  Så skall förfaras, när Aron skall gå in i helgedomen: Han skall taga en ungtjur till syndoffer och en vädur till brännoffer; </p>
<p id="v4"><sup><small>4</small></sup>  han skall ikläda sig en helig livklädnad av linne och hava benkläder av linne över sitt kött, och han skall omgjorda sig med ett bälte av linne och vira en huvudbindel av linne om sitt huvud; detta är de heliga kläderna, och innan han ikläder sig dem, skall han bada sin kropp i vatten. </p>
<p id="v5"><sup><small>5</small></sup>  Och av Israels barns menighet skall han mottaga två bockar till syndoffer och en vädur till brännoffer. </p>
<p id="v6"><sup><small>6</small></sup>  Och Aron skall föra fram sin egen syndofferstjur och bringa försoning för sig och sitt hus. </p>
<p id="v7"><sup><small>7</small></sup>  Sedan skall han taga de två bockarna och ställa dem inför HERRENS ansikte, vid ingången till uppenbarelsetältet. </p>
<p id="v8"><sup><small>8</small></sup>  Och Aron skall draga lott om de två bockarna: en lott för HERREN och en lott för Asasel. </p>
<p id="v9"><sup><small>9</small></sup>  Och den bock som lotten bestämmer åt HERREN skall Aron föra fram och offra till syndoffer. </p>
<p id="v10"><sup><small>10</small></sup>  Men den bock som lotten bestämmer åt Asasel skall ställas levande inför HERRENS ansikte, för att försoning må bringas för honom, på det att han må släppas fri ut till Asasel i öknen. </p>
<p id="v11"><sup><small>11</small></sup>  Aron skall alltså föra fram sin syndofferstjur och bringa försoning för sig och sitt hus, han skall slakta sin syndofferstjur. </p>
<p id="v12"><sup><small>12</small></sup>  Sedan skall han taga ett fyrfat fullt med glöd från altaret som står inför HERRENS ansikte, och fylla sina händer med stött välluktande rökelse; och han skall bära in detta innanför förlåten. </p>
<p id="v13"><sup><small>13</small></sup>  Och rökelsen skall han lägga på elden inför HERRENS ansikte, så att ett moln av rökelse skyler nådastolen, ovanpå vittnesbördet, på det att han icke må dö. </p>
<p id="v14"><sup><small>14</small></sup>  Och han skall taga av tjurens blod och stänka med sitt finger framtill på nådastolen; och framför nådastolen skall han stänka blodet sju gånger med sitt finger. </p>
<p id="v15"><sup><small>15</small></sup>  Sedan skall han slakta folkets syndoffersbock och bära in hans blod innanför förlåten; och han skall göra med hans blod såsom han gjorde med tjurens blod: han skall tänka därmed på nådastolen och framför nådastolen. </p>
<p id="v16"><sup><small>16</small></sup>  Så skall han bringa försoning för helgedomen och rena den från Israels barns orenheter och överträdelser, vad de än må hava syndat. Och på samma sätt skall han göra ned uppenbarelsetältet, som har sin plats hos dem mitt ibland deras orenheter. </p>
<p id="v17"><sup><small>17</small></sup>  Och ingen människa får vara i uppenbarelsetältet, från den stund på han går in för att bringa försoning i helgedomen, ända till dess han har gått ut. Så skall han bringa försoning för sig och sitt hus och för Israels hela församling. </p>
<p id="v18"><sup><small>18</small></sup>  Sedan skall han gå ut till altaret som står inför HERRENS ansikte och bringa försoning för det; han skall taga av tjurens blod och av bockens blod och stryka på altarets horn runt omkring, </p>
<p id="v19"><sup><small>19</small></sup>  och han skall stänka blodet därpå med sitt finger sju gånger, och rena och helga det från Israels barns orenheter. </p>
<p id="v20"><sup><small>20</small></sup>  När han så har fullbordat försoningen för helgedomen, uppenbarelsetältet och altaret, skall han föra fram den levande bocken. </p>
<p id="v21"><sup><small>21</small></sup>  Och Aron skall lägga båda sina händer på den levande bockens huvud, och bekänna över honom Israels barns alla missgärningar och alla deras överträdelser, vad de än må hava syndat; han skall lägga dem på bockens huvud och genom en man som hålles redo därtill släppa honom ut i öknen. </p>
<p id="v22"><sup><small>22</small></sup>  Så skall bocken bära alla deras missgärningar på sig ut i vildmarken; man skall släppa bocken ute i öknen. </p>
<p id="v23"><sup><small>23</small></sup>  Därefter skall Aron gå in i uppenbarelsetältet och taga av sig linnekläderna, som han hade iklätt sig när han gick in i helgedomen; och han skall lämna dem där. </p>
<p id="v24"><sup><small>24</small></sup>  Och han skall bada sin kropp i vatten på en helig plats och ikläda sig sina vanliga kläder; sedan skall han gå ut och offra sitt eget brännoffer och folkets brännoffer och bringa försoning för sig och för folket. </p>
<p id="v25"><sup><small>25</small></sup>  Och fettet av syndoffersdjuret skall han förbränna på altaret. </p>
<p id="v26"><sup><small>26</small></sup>  Men den som släppte bocken ut till Asasel skall två sina kläder och bada sin kropp i vatten; därefter får han gå in i lägret. </p>
<p id="v27"><sup><small>27</small></sup>  Och syndofferstjuren och syndoffersbocken, vilkas blod blev inburet för att bringa försoning i helgedomen, skola föras bort utanför lägret, och man skall bränna upp dem i eld med deras hud och kött och orenlighet. </p>
<p id="v28"><sup><small>28</small></sup>  Och den som bränner upp detta skall två sina kläder och bada sin kropp i vatten; därefter får han gå in i lägret. </p>
<p id="v29"><sup><small>29</small></sup>  Och detta skall vara för eder en evärdlig stadga: I sjunde månaden, på tionde dagen i månaden, skolen I späka eder och icke göra något arbete, varken infödingen eller främlingen som bor ibland eder. </p>
<p id="v30"><sup><small>30</small></sup>  Ty på den dagen skall försoning bringas för eder, till att rena eder; från alla edra synder skolen I renas inför HERRENS ansikte. </p>
<p id="v31"><sup><small>31</small></sup>  En vilosabbat skall den vara för eder, och I skolen då späka eder. Detta skall vara en evärdlig stadga. </p>
<p id="v32"><sup><small>32</small></sup>  Och den präst, som har blivit smord och mottagit handfyllning till att vara präst i sin faders ställe skall bringa denna försoning; han skall ikläda sig linnekläderna, de heliga kläderna, </p>
<p id="v33"><sup><small>33</small></sup>  och han skall bringa försoning för det allraheligaste och försoning för uppenbarelsetältet och altaret, och han skall bringa försoning för prästerna och allt folket i församlingen. </p>
<p id="v34"><sup><small>34</small></sup>  Detta skall vara för eder en evärdlig stadga, att försoning skall bringas för Israels barn, till rening från alla deras synder, en gång om året. Och han gjorde såsom HERREN hade bjudit Mose. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Leviticus/15">3 Moseboken - Kapitel 15</a></td>
        <td><a href="/sv/Bible/Leviticus/Index">Index</a></td>
        <td><a href="/sv/Bible/Leviticus/17">3 Moseboken - Kapitel 17</a></td>
      </tr>
    </tbody>
  </table>
</figure>
