<!--
title: 3 Moseboken - Kapitel 22
description: 
published: true
date: 2022-10-8T9:59:7Z
tags: bible, bible—leviticus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Leviticus/21">3 Moseboken - Kapitel 21</a></td>
        <td><a href="/sv/Bible/Leviticus/Index">Index</a></td>
        <td><a href="/sv/Bible/Leviticus/23">3 Moseboken - Kapitel 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERREN talade till Mose och sade: </p>
<p id="v2"><sup><small>2</small></sup>  Tala till Aron och hans söner och säg att de skola hålla sig ifrån de heliga gåvor som Israels barn bära fram åt mig, på det att de icke må ohelga mitt heliga namn. Jag är HERREN. </p>
<p id="v3"><sup><small>3</small></sup>  Säg till dem: Om i kommande släkten någon av edra avkomlingar, medan orenhet låder vid honom, kommer vid de heliga gåvor som Israels barn bära fram åt HERREN, så skall han utrotas ur min åsyn Jag är HERREN. </p>
<p id="v4"><sup><small>4</small></sup>  Om någon av Arons avkomlingar är spetälsk eller har flytning, skall han icke äta av de heliga gåvorna, förrän han har blivit ren; ej heller den som kommer vid någon som har blivit oren genom en död, eller den som har haft sädesutgjutning; </p>
<p id="v5"><sup><small>5</small></sup>  ej heller den som kommer vid något slags smådjur genom vilket man bliver oren, eller vid en människa genom vilken man bliver oren, på vad sätt denna än må hava blivit oren. </p>
<p id="v6"><sup><small>6</small></sup>  Den som kommer vid något sådant, han skall vara oren ända till aftonen, och skall icke äta av de heliga gåvorna, förrän han har badat sin kropp i vatten. </p>
<p id="v7"><sup><small>7</small></sup>  Men när solen har gått ned, är han ren, och sedan må han äta av de heliga gåvorna, ty det är hans spis. </p>
<p id="v8"><sup><small>8</small></sup>  Ett självdött eller ihjälrivet djur skall han icke äta, så att han därigenom bliver oren. Jag är HERREN. </p>
<p id="v9"><sup><small>9</small></sup>  De skola iakttaga vad jag har bjudit dem iakttaga, på det att de icke för det heligas skull må komma att bära på synd och träffas av döden därför att de ohelga det. Jag är HERREN, som helgar dem. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Ingen främmande får äta av det heliga; en inhysesman hos prästen eller en hans legodräng skall icke äta av det heliga. </p>
<p id="v11"><sup><small>11</small></sup>  Men när en präst har köpt en träl för sina penningar, må denne äta därav, så ock den träl som är född i hans hus; dessa må äta av hans spis. </p>
<p id="v12"><sup><small>12</small></sup>  När en prästs dotter har blivit en främmande mans hustru, skall hon icke äta av det heliga som gives till offergärd. </p>
<p id="v13"><sup><small>13</small></sup>  Men om en prästs dotter har blivit änka eller blivit förskjuten, och hon är utan livsfrukt, och hon så kommer åter till sin faders hus och är där såsom i sin ungdom, då må hon äta av sin faders spis; men ingen främmande får äta därav. </p>
<p id="v14"><sup><small>14</small></sup>  Och om någon ouppsåtligen äter av det heliga, skall han lägga femtedelen därtill och giva prästen ersättning för det heliga. </p>
<p id="v15"><sup><small>15</small></sup>  Prästerna skola icke ohelga de heliga gåvorna, det som Israels barn göra såsom gärd åt HERREN, </p>
<p id="v16"><sup><small>16</small></sup>  och därigenom draga över dem missgärning och skuld, när de äta av deras heliga gåvor; ty jag är HERREN, som helgar dem. </p>
<p id="v17"><sup><small>17</small></sup>  Och HERREN talade till Mose och sade: </p>
<p id="v18"><sup><small>18</small></sup>  Tala till Aron och hans söner och alla Israels barn och säg till dem: Om någon av Israels hus eller av främlingarna i Israel vill offra något offer, vare sig det är ett löftesoffer eller ett frivilligt offer som de vilja offra åt HERREN såsom brännoffer, så skolen I göra det på sådant sätt att I bliven välbehagliga; <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  offret skall vara ett felfritt handjur, av fäkreaturen eller av fåren eller av getterna; </p>
<p id="v20"><sup><small>20</small></sup>  I skolen icke därtill taga ett djur som har något lyte, ty genom ett sådant bliven I icke välbehagliga. </p>
<p id="v21"><sup><small>21</small></sup>  Och när någon vill offra ett tackoffer åt HERREN av fäkreaturen eller av småboskapen, vare sig det gäller att fullgöra ett löfte, eller det gäller ett frivilligt offer, då skall det vara felfritt far att bliva välbehagligt; intet lyte får finnas därpå. </p>
<p id="v22"><sup><small>22</small></sup>  Det som är blint eller brutet eller stympat eller sårigt, eller det som har skabb eller annat utslag sådant skolen I icke offra åt HERREN; eldsoffer av sådant skolen I icke lägga på altaret åt HERREN. </p>
<p id="v23"><sup><small>23</small></sup>  Ett djur av fäkreaturen eller av småboskapen, som har någon lem för stor eller för liten, må du väl offra såsom frivilligt offer, men såsom löftesoffer bliver det icke välbehagligt. </p>
<p id="v24"><sup><small>24</small></sup>  Och I skolen icke offra åt HERREN något som har blivit snöpt genom klämning eller krossning eller avslitning eller utskärning; sådant skolen I icke göra i edert land. </p>
<p id="v25"><sup><small>25</small></sup>  Icke heller av en utlännings hand skolen I mottaga och offra sådana djur till eder Guds spis, ty de äro skadade, de hava ett lyte; genom sådana bliven I icke välbehagliga. </p>
<p id="v26"><sup><small>26</small></sup>  Och HERREN talade till Mose och sade: </p>
<p id="v27"><sup><small>27</small></sup>  När en kalv eller ett får eller en get har blivit född, skall djuret dia sin moder i sju dagar. Men allt ifrån den åttonde dagen är det välbehagligt såsom eldsoffersgåva åt HERREN. </p>
<p id="v28"><sup><small>28</small></sup>  I skolen icke slakta något djur, vare sig av fäkreaturen eller av småboskapen, på samma dag som dess avföda. </p>
<p id="v29"><sup><small>29</small></sup>  När I viljen offra ett lovoffer åt HERREN, skolen I offra det på sådant sätt att I bliven välbehagliga. </p>
<p id="v30"><sup><small>30</small></sup>  Det skall ätas samma dag; I skolen icke lämna något därav kvar till följande morgon. Jag är HERREN. </p>
<p id="v31"><sup><small>31</small></sup>  I skolen hålla mina bud och göra efter dem. Jag är HERREN. </p>
<p id="v32"><sup><small>32</small></sup>  I skolen icke ohelga mitt heliga namn, ty jag vill bliva helgad bland Israels barn. Jag är HERREN, som helgar eder, </p>
<p id="v33"><sup><small>33</small></sup>  han som har fört eder ut ur Egyptens land, för att jag skall vara eder Gud. Jag är HERREN. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Leviticus/21">3 Moseboken - Kapitel 21</a></td>
        <td><a href="/sv/Bible/Leviticus/Index">Index</a></td>
        <td><a href="/sv/Bible/Leviticus/23">3 Moseboken - Kapitel 23</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 22:9,16 <i>Helliga av Herren</i>: <a href="/sv/The_Urantia_Book/90#p5_3">Ub 90:5.3</a>. </li>
  <li id="fn2"><a href="#cite2">↑</a> 22:18-25 <i>Offra djur "utan fläck"</i>: <a href="/sv/The_Urantia_Book/173#p1_1">Ub 173:1.1</a>. </li>
</ol>
</div>
