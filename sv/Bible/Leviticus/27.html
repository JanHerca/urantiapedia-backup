<!--
title: 3 Moseboken - Kapitel 27
description: 
published: true
date: 2022-10-8T9:59:7Z
tags: bible, bible—leviticus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Leviticus/26">3 Moseboken - Kapitel 26</a></td>
        <td><a href="/sv/Bible/Leviticus/Index">Index</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERREN talade till Mose och sade: <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Tala till Israels barn och säg till dem: Om någon skall fullgöra ett löfte, ett sådant varvid du har att bestämma värdet på personer som lovas åt HERREN, så gäller följande: </p>
<p id="v3"><sup><small>3</small></sup>  Om värdet skall bestämmas för en man som är mellan tjugu och sextio år gammal, så skall du bestämma detta till femtio siklar silver, efter helgedomssikelns vikt. </p>
<p id="v4"><sup><small>4</small></sup>  Om frågan gäller en kvinna, så skall du bestämma värdet till trettio siklar. </p>
<p id="v5"><sup><small>5</small></sup>  Om frågan gäller någon som är mellan fem år och tjugu år gammal, så skall det värde du bestämmer vara för mankön tjugu siklar och för kvinnkön tio siklar. </p>
<p id="v6"><sup><small>6</small></sup>  Om frågan gäller någon som är mellan en månad och fem år gammal, så skall det värde du bestämmer vara för mankön fem siklar silver och för kvinnkön tre siklar silver. </p>
<p id="v7"><sup><small>7</small></sup>  Om frågan gäller någon som är sextio år gammal eller därutöver, så skall det värde du bestämmer vara, om det är en man, femton siklar, men för en kvinna skall det vara tio siklar. </p>
<p id="v8"><sup><small>8</small></sup>  Är någon i sådant armod att han icke kan betala det värde du bestämmer, så skall han ställas fram inför prästen, och prästen skall då bestämma ett värde för honom; efter vad den som har gjort löftet kan anskaffa skall prästen bestämma värdet för honom. </p>
<p id="v9"><sup><small>9</small></sup>  Om frågan gäller boskap, av de lag man får bära fram såsom offer åt HERREN, så skall allt sådant, när man har givit det åt HERREN, vara heligt; </p>
<p id="v10"><sup><small>10</small></sup>  man skall icke utväxla eller utbyta det, vare sig ett bättre mot ett sämre eller ett sämre mot ett bättre. Om någon likväl utbyter ett djur mot ett annat, så skall både det förra och det som har blivit lämnat i utbyte vara heligt. </p>
<p id="v11"><sup><small>11</small></sup>  Men om frågan gäller något slags orent djur, ett sådant som man icke får bära fram såsom offer åt HERREN, så skall djuret ställas fram inför prästen; </p>
<p id="v12"><sup><small>12</small></sup>  och prästen skall bestämma dess värde, alltefter som det är bättre eller sämre. Såsom du - prästen - bestämmer det, så skall det vara. </p>
<p id="v13"><sup><small>13</small></sup>  Och om ägaren vill lösa djuret, så skall han till det värde du har bestämt lägga femtedelen av värdet. </p>
<p id="v14"><sup><small>14</small></sup>  Om någon helgar sitt hus, för att det skall vara helgat åt HERREN, så skall prästen bestämma dess värde, alltefter som det är bättre eller sämre. Såsom prästen bestämmer dess värde, så skall det förbliva. </p>
<p id="v15"><sup><small>15</small></sup>  Och om den som har helgat sitt hus vill lösa det, så skall han till det värde i penningar du har bestämt lägga femtedelen därav; då bliver det hans. </p>
<p id="v16"><sup><small>16</small></sup>  Om någon helgar åt HERREN ett stycke åker av sin arvsbesittning så skall du bestämma dess värde efter utsädet därpå: mot var homer utsädeskorn skola svara femtio siklar silver. </p>
<p id="v17"><sup><small>17</small></sup>  Om han helgar sin åker ända från jubelåret, så skall det förbliva vid det värde du bestämmer. </p>
<p id="v18"><sup><small>18</small></sup>  Men om han helgar sin åker efter jubelåret, då skall prästen åt honom beräkna penningvärdet efter antalet av de år som återstå till nästa jubelår; och ett motsvarande avdrag skall göras på det värde du förut har bestämt. </p>
<p id="v19"><sup><small>19</small></sup>  Och om den som har helgat åkern vill lösa den, så skall han till det värde i penningar du har bestämt lägga femtedelen därav; då förbliver den hans. </p>
<p id="v20"><sup><small>20</small></sup>  Om han icke löser åkern, men säljer den åt någon annan, så får åkern sedan icke lösas, </p>
<p id="v21"><sup><small>21</small></sup>  utan när åkern frånträdes på jubelåret, skall den vara helgad åt HERREN, likasom en tillspillogiven åker; hans arvsbesittning tillfaller då prästen. </p>
<p id="v22"><sup><small>22</small></sup>  Om någon helgar åt HERREN en åker som han har köpt, en som icke hör till hans arvsbesittning, </p>
<p id="v23"><sup><small>23</small></sup>  så skall prästen åt honom räkna ut beloppet av det bestämda värdet intill jubelåret; och han skall samma dag erlägga detta värde, som du har bestämt; det skall vara helgat åt HERREN. </p>
<p id="v24"><sup><small>24</small></sup>  Men på jubelåret skall åkern återgå till den av vilken den har blivit köpt, och vilkens arvejord den är. </p>
<p id="v25"><sup><small>25</small></sup>  Och när du bestämmer något värde, skall det alltid bestämmas i helgedomssiklar, sikeln räknad till tjugu gera. </p>
<p id="v26"><sup><small>26</small></sup>  Men det som är förstfött ibland boskap, och som tillhör HERREN redan såsom förstfött, det skall ingen helga; vare sig det är ett djur av fäkreaturen eller ett djur av småboskapen, tillhör det redan HERREN </p>
<p id="v27"><sup><small>27</small></sup>  Men om frågan gäller något orent djur, så skall man lösa det efter det värde du bestämmer och lägga femtedelen av värdet därtill. Om det icke löses, så skall det säljas efter det värde du bestämmer. </p>
<p id="v28"><sup><small>28</small></sup>  Och om frågan gäller något tillspillogivet, vad någon har givit till spillo åt HERREN av sin egendom, det må vara en människa eller ett boskapsdjur eller den åker som är hans arvsbesittning, så får sådant varken säljas eller lösas; allt tillspillogivet är högheligt och tillhör HERREN. </p>
<p id="v29"><sup><small>29</small></sup>  En människa som har blivit tillspillogiven får aldrig lösas; en sådan måste dödas. </p>
<p id="v30"><sup><small>30</small></sup>  Och all tionde av jorden, vare sig av säden på jorden eller av trädens frukt, tillhör HERREN; den är helgad åt HERREN. <sup id="cite1"><a href="#fn1">[1]</a></sup></p>
<p id="v31"><sup><small>31</small></sup>  Om någon vill lösa något av sin tionde, så skall han lägga femtedelen av värdet därtill. </p>
<p id="v32"><sup><small>32</small></sup>  Och vad beträffar tionde av fäkreatur eller av småboskap, allt som går under herdestaven, så skall av allt detta vart tionde djur vara helgat åt HERREN; </p>
<p id="v33"><sup><small>33</small></sup>  man skall icke efterforska om det är bättre eller sämre, och man får icke utbyta det. Om någon likväl utbyter djuret, så skall både detta och det som har blivit lämnat i utbyte vara heligt; det får icke lösas. </p>
<p id="v34"><sup><small>34</small></sup>  Dessa äro de bud som HERREN på Sinai berg gav Israels barn genom Mose. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Leviticus/26">3 Moseboken - Kapitel 26</a></td>
        <td><a href="/sv/Bible/Leviticus/Index">Index</a></td>
        <td> </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 27:30-32 <i>Tiendesystem</i>: <a href="/sv/The_Urantia_Book/93#p3_1">Ub 93:3.1</a>. </li>
  <li id="fn2"><a href="#cite2">↑</a> 27:1-34 <i>Offersystem</i>: <a href="/sv/The_Urantia_Book/89#p7_1">Ub 89:7.1</a>. </li>
</ol>
</div>
