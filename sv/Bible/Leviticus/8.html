<!--
title: 3 Moseboken - Kapitel 8
description: 
published: true
date: 2022-10-8T9:59:7Z
tags: bible, bible—leviticus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Leviticus/7">3 Moseboken - Kapitel 7</a></td>
        <td><a href="/sv/Bible/Leviticus/Index">Index</a></td>
        <td><a href="/sv/Bible/Leviticus/9">3 Moseboken - Kapitel 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERREN talade till Mose och sade: </p>
<p id="v2"><sup><small>2</small></sup>  "Tag Aron och hans söner jämte honom samt deras kläder och smörjelseoljan, så ock syndofferstjuren och de två vädurarna och korgen med de osyrade bröden. </p>
<p id="v3"><sup><small>3</small></sup>  Församla sedan hela menigheten vid ingången till uppenbarelsetältet." </p>
<p id="v4"><sup><small>4</small></sup>  Och Mose gjorde såsom HERREN hade bjudit honom, och menigheten församlade sig vid ingången till uppenbarelsetältet. </p>
<p id="v5"><sup><small>5</small></sup>  Och Mose sade till menigheten: "Detta är vad HERREN har bjudit mig att göra." </p>
<p id="v6"><sup><small>6</small></sup>  Och Mose förde fram Aron och hans söner och tvådde dem med vatten. </p>
<p id="v7"><sup><small>7</small></sup>  Och han satte livklädnaden på honom och omgjordade honom med bältet och klädde på honom kåpan och satte på honom efoden och omgjordade honom med efodens skärp och fäste därmed ihop alltsammans på honom. </p>
<p id="v8"><sup><small>8</small></sup>  Och han satte på honom bröstskölden och lade urim och tummim in i skölden. </p>
<p id="v9"><sup><small>9</small></sup>  Och han satte huvudbindeln på hans huvud och satte på huvudbindeln framtill den gyllene plåten, det heliga diademet, såsom HERREN hade bjudit Mose. </p>
<p id="v10"><sup><small>10</small></sup>  Och Mose tog smörjelseoljan och smorde tabernaklet och allt vad däri var och helgade allt; </p>
<p id="v11"><sup><small>11</small></sup>  och han stänkte därmed sju gånger på altaret och smorde altaret och alla dess tillbehör och bäckenet jämte dess fotställning, för att helga dem. </p>
<p id="v12"><sup><small>12</small></sup>  Och han göt smörjelseolja på Arons huvud och smorde honom för att helga honom. </p>
<p id="v13"><sup><small>13</small></sup>  Och Mose förde fram Arons söner och satte livklädnader på dem och omgjordade dem med bälten och band huvor på dem, såsom HERREN hade bjudit Mose. </p>
<p id="v14"><sup><small>14</small></sup>  Och han förde fram syndofferstjuren, och Aron och hans söner lade sina händer på syndofferstjurens huvud. </p>
<p id="v15"><sup><small>15</small></sup>  Sedan slaktades den, och Mose tog blodet och strök med sitt finger på altarets horn runt omkring och renade altaret; men det övriga blodet göt han ut vid foten av altaret och helgade detta och bragte försoning för det. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Och han tog allt det fett som satt på inälvorna, så ock leverfettet och båda njurarna med fettet på dem; och Mose förbrände det på altaret. </p>
<p id="v17"><sup><small>17</small></sup>  Men det övriga av tjuren, hans hud och kött och orenlighet, brände han upp i eld utanför lägret såsom HERREN hade bjudit Mose. </p>
<p id="v18"><sup><small>18</small></sup>  Och han förde fram brännoffersväduren, och Aron och hans söner lade sina händer på vädurens huvud. </p>
<p id="v19"><sup><small>19</small></sup>  Sedan slaktades den, och Mose stänkte blodet på altaret runt omkring; </p>
<p id="v20"><sup><small>20</small></sup>  men själva väduren delade han i dess stycken. Och Mose förbrände huvudet och styckena och istret; </p>
<p id="v21"><sup><small>21</small></sup>  inälvorna och fötterna tvådde han i vatten. Sedan förbrände Mose hela väduren på altaret. Det var ett brännoffer till en välbehaglig lukt, det var ett eldsoffer åt HERREN, Såsom HERREN hade bjudit Mose. </p>
<p id="v22"><sup><small>22</small></sup>  Därefter förde han fram den andra väduren, handfyllningsväduren, och Aron och hans söner lade sina händer på vädurens huvud. </p>
<p id="v23"><sup><small>23</small></sup>  Sedan slaktades den, och Mose tog av dess blod och beströk Arons högra örsnibb och tummen på hans högra hand och stortån på hans högra fot. </p>
<p id="v24"><sup><small>24</small></sup>  Därefter förde han fram Arons söner. Och Mose beströk med blodet deras högra örsnibb och tummen på deras högra hand och stortån på deras högra fot; men det övriga blodet stänkte Mose på altaret runt omkring. </p>
<p id="v25"><sup><small>25</small></sup>  Och han tog fettet, svansen och allt det fett som satt på inälvorna, så ock leverfettet och båda njurarna med fettet på dem, därtill det högra lårstycket. </p>
<p id="v26"><sup><small>26</small></sup>  Och ur korgen med de osyrade bröden, som stod inför HERRENS ansikte, tog han en osyrad kaka, en oljebrödskaka och en tunnkaka och lade detta på fettstyckena och det högra lårstycket. </p>
<p id="v27"><sup><small>27</small></sup>  Och alltsammans lade han på Arons och hans söners händer och viftade det såsom ett viftoffer inför HERRENS ansikte. </p>
<p id="v28"><sup><small>28</small></sup>  Sedan tog Mose det ur deras händer och förbrände det på altaret, ovanpå brännoffret. Det var ett handfyllningsoffer till en välbehaglig lukt, det var ett eldsoffer åt HERREN. </p>
<p id="v29"><sup><small>29</small></sup>  Och Mose tog bringan och viftade den såsom ett viftoffer inför HERRENS ansikte; av handfyllningsoffrets vädur fick Mose detta till sin del, såsom HERREN hade bjudit Mose. </p>
<p id="v30"><sup><small>30</small></sup>  Och Mose tog av smörjelseoljan och av blodet på altaret och stänkte på Aron - på hans kläder - och likaledes på hans söner och hans söners kläder; han helgade så Aron - hans kläder - och likaledes hans söner och hans söners kläder. </p>
<p id="v31"><sup><small>31</small></sup>  Och Mose sade till Aron och till hans söner: "Koken köttet vid ingången till uppenbarelsetältet, och äten det där jämte brödet som är i handfyllningskorgen, såsom jag har bjudit och sagt: Aron och hans söner skola äta det. </p>
<p id="v32"><sup><small>32</small></sup>  Men vad som bliver över av köttet; eller av brödet, det skolen I bränna upp i eld. </p>
<p id="v33"><sup><small>33</small></sup>  Och under sju dagar skolen I icke gå bort ifrån uppenbarelsetältets ingång, icke förrän edra handfyllningsdagar äro ute, ty sju dagar skall eder handfyllning vara. </p>
<p id="v34"><sup><small>34</small></sup>  Och HERREN har bjudit, att såsom det i dag har tillgått, så skall det ock sedan tillgå, på det att försoning må bringas för eder. </p>
<p id="v35"><sup><small>35</small></sup>  Vid ingången till uppenbarelsetältet skolen I stanna kvar i sju dygn, dag och natt, och I skolen iakttaga vad HERREN har bjudit eder iakttaga, på det att I icke mån dö; ty så är mig bjudet." </p>
<p id="v36"><sup><small>36</small></sup>  Och Aron och hans söner gjorde allt vad HERREN hade bjudit genom Mose. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Leviticus/7">3 Moseboken - Kapitel 7</a></td>
        <td><a href="/sv/Bible/Leviticus/Index">Index</a></td>
        <td><a href="/sv/Bible/Leviticus/9">3 Moseboken - Kapitel 9</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 8:15 <i>Rena altare</i>: <a href="/sv/The_Urantia_Book/90#p5_3">Ub 90:5.3</a>. </li>
</ol>
</div>
