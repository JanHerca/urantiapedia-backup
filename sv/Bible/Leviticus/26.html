<!--
title: 3 Moseboken - Kapitel 26
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Leviticus/25">3 Moseboken - Kapitel 25</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Leviticus/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Leviticus/27">3 Moseboken - Kapitel 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  I skolen icke göra eder några av gudar, ej heller uppresa åt eder något beläte eller någon stod, eller uppsätta i edert land stenar med inhuggna bilder, för att tillbedja vid dem; ty jag är HERREN, eder Gud. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Mina sabbater skolen I hålla, och för min helgedom skolen I hava fruktan. Jag är HERREN. </p>
<p id="v3"><sup><small>3</small></sup>  Om I vandren efter mina stadgar och hållen mina bud och gören efter dem, </p>
<p id="v4"><sup><small>4</small></sup>  så skall jag giva eder regn i rätt tid, så att jorden giver sin gröda och träden på marken bära sin frukt. </p>
<p id="v5"><sup><small>5</small></sup>  Och trösktiden skall hos eder räcka intill vinbärgningen, och vinbärgningen skall räcka intill såningstiden, och I skolen hava bröd nog att äta och skolen bo trygga i edert land. </p>
<p id="v6"><sup><small>6</small></sup>  Och jag skall skaffa frid i landet, och I skolen få ro, och ingen skall förskräcka eder. Jag skall göra slut på vilddjuren i landet, och intet svärd skall gå fram genom edert land. </p>
<p id="v7"><sup><small>7</small></sup>  I skolen jaga edra fiender framför eder, och de skola falla för edra svärd. </p>
<p id="v8"><sup><small>8</small></sup>  Fem av eder skola jaga hundra framför sig, och hundra av eder skola jaga tiotusen, och edra fiender skola falla för edra svärd. </p>
<p id="v9"><sup><small>9</small></sup>  Och jag skall vända mig till eder och göra eder fruktsamma och för öka eder, och jag skall upprätthålla mitt förbund med eder. </p>
<p id="v10"><sup><small>10</small></sup>  Och gammal gröda, som länge har legat inne, skolen I hava att äta; I skolen nödgas skaffa den gamla undan för den nya. </p>
<p id="v11"><sup><small>11</small></sup>  Och jag skall uppresa min boning mitt ibland eder, och min själ skall icke försmå eder. </p>
<p id="v12"><sup><small>12</small></sup>  Jag skall vandra mitt ibland eder och vara eder Gud, och I skolen vara mitt folk. </p>
<p id="v13"><sup><small>13</small></sup>  Jag är HERREN, eder Gud, som förde eder ut ur Egyptens land, för att I icke skullen vara trälar där; och jag har brutit sönder edert ok och låtit eder gå med upprätt huvud. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Men om I icke hören mig och icke gören efter alla dessa bud, <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  om I förkasten mina stadgar, och om edra själar försmå mina rätter, så att I icke gören efter alla mina bud, utan bryten mitt förbund, </p>
<p id="v16"><sup><small>16</small></sup>  då skall ock jag handla på samma sätt mot eder: jag skall hemsöka eder med förskräckliga olyckor, med tärande sjukdom och feber, så att edra ögon försmäkta och eder själ förtvinar; och I skolen förgäves så eder säd, ty edra fiender skola äta den. </p>
<p id="v17"><sup><small>17</small></sup>  Jag skall vända mitt ansikte mot eder, och I skolen bliva slagna av edra fiender; och de som hata eder skola råda över eder, och I skolen fly, om ock ingen förföljer eder. </p>
<p id="v18"><sup><small>18</small></sup>  Om I, detta oaktat, icke hören mig, så skall jag tukta eder sjufalt värre för edra synders skull. </p>
<p id="v19"><sup><small>19</small></sup>  Jag skall krossa eder stolta makt. Jag skall låta eder himmel bliva såsom järn och eder jord såsom koppar. </p>
<p id="v20"><sup><small>20</small></sup>  Och eder möda skall vara förspilld, ty eder jord skall icke giva sin gröda, och träden i landet skola icke bära sin frukt. </p>
<p id="v21"><sup><small>21</small></sup>  Om I ändå vandren mig emot och icke viljen höra mig, så skall jag slå eder sjufalt värre, såsom edra synder förtjäna. </p>
<p id="v22"><sup><small>22</small></sup>  Jag skall sända över eder vilddjur, som skola döda edra barn och fördärva eder boskap och minska edert eget antal, så att edra vägar bliva öde. </p>
<p id="v23"><sup><small>23</small></sup>  Om I, detta oaktat, icke låten varna eder av mig, utan vandren mig emot, </p>
<p id="v24"><sup><small>24</small></sup>  så skall också jag vandra eder emot och slå eder sjufalt för edra synders skull. </p>
<p id="v25"><sup><small>25</small></sup>  Jag skall låta eder drabbas av ett hämndesvärd, som skall hämnas mitt förbund, och I skolen nödgas församla eder i städerna; men där skall jag sända pest bland eder, och I skolen bliva givna i fiendehand. </p>
<p id="v26"><sup><small>26</small></sup>  Jag skall så fördärva edert livsuppehälle, att edert bröd skall kunna bakas i en enda ugn av tio kvinnor, och edert bröd skall lämnas ut efter vikt, och när I äten, skolen I icke bliva mätta. </p>
<p id="v27"><sup><small>27</small></sup>  Om I, detta oaktat, icke hören mig, utan vandren mig emot, </p>
<p id="v28"><sup><small>28</small></sup>  så skall också jag i vrede vandra eder emot och tukta eder sjufalt för edra synders skull. </p>
<p id="v29"><sup><small>29</small></sup>  I skolen nödgas äta edra söners kött och äta edra döttrars kött. </p>
<p id="v30"><sup><small>30</small></sup>  Jag skall ödelägga edra offerhöjder och utrota edra solstoder; jag skall kasta edra döda kroppar på edra eländiga avgudars döda kroppar, ty min själ skall försmå eder. <sup id="cite3"><a href="#fn3">[3]</a></sup></p>
<p id="v31"><sup><small>31</small></sup>  Och jag skall göra edra städer till ruiner och föröda edra helgedomar, och jag skall icke mer med välbehag känna lukten av edra offer. </p>
<p id="v32"><sup><small>32</small></sup>  Jag skall själv ödelägga landet, så att edra fiender, som bo däri, skola häpna däröver. </p>
<p id="v33"><sup><small>33</small></sup>  Men eder skall jag förströ bland hedningarna, och jag skall förfölja eder med draget svärd; så skall edert land bliva en ödemark, och edra städer skola bliva ruiner. </p>
<p id="v34"><sup><small>34</small></sup>  Då skall landet få gottgörelse för sina sabbater, då, under hela den tid det ligger öde och I ären i edra fienders land. Ja, då skall landet hålla sabbat och giva gottgörelse för sina sabbater. </p>
<p id="v35"><sup><small>35</small></sup>  Hela den tid det ligger öde skall det hålla sabbat och få den vila det icke fick på edra sabbater, då I bodden däri. </p>
<p id="v36"><sup><small>36</small></sup>  Och åt dem som bliva kvar av eder skall jag giva försagda hjärtan i deras fienders länder, så att de jagas på flykten av ett prasslande löv som röres av vinden, och fly, såsom flydde de för svärd, och falla, om ock ingen förföljer dem. </p>
<p id="v37"><sup><small>37</small></sup>  Och de skola stupa på varandra, likasom för svärd, om ock ingen förföljer dem. Ja, I skolen icke kunna hålla stånd mot edra fiender. </p>
<p id="v38"><sup><small>38</small></sup>  I skolen förgås bland hedningarna, och edra fienders land skall förtära eder. </p>
<p id="v39"><sup><small>39</small></sup>  Och de som bliva kvar av eder skola försmäkta i edra fienders land, genom sin egen missgärning, och försmäkta tillika genom sina fäders missgärning, likasom dessa hava gjort. </p>
<p id="v40"><sup><small>40</small></sup>  Och de skola nödgas bekänna den missgärning de själva hava begått, och den deras fäder hava begått, genom att handla trolöst mot mig, och huru de hava vandrat mig emot </p>
<p id="v41"><sup><small>41</small></sup>  - varför också jag måste vandra dem emot och föra dem bort i deras fienders land - ja, då skola deras oomskurna hjärtan nödgas ödmjuka sig, då skola de få umgälla sin missgärning. </p>
<p id="v42"><sup><small>42</small></sup>  Och då skall jag tänka på mitt förbund med Jakob, då skall jag ock tänka på mitt förbund med Isak och på mitt förbund med Abraham, och på landet skall jag tänka. </p>
<p id="v43"><sup><small>43</small></sup>  Ty landet måste bliva övergivet av dem och så få gottgörelse för sina sabbater genom att bliva öde när folket är borta, och själva skola de få umgälla sin missgärning, därför, ja, därför att de förkastade mina rätter, och därför att deras själar försmådde mina stadgar. </p>
<p id="v44"><sup><small>44</small></sup>  Men detta oaktat skall jag, medan de äro i sina fienders land, icke så förkasta eller försmå dem, att jag förgör dem och bryter mitt förbund med dem; ty jag är HERREN, deras Gud. </p>
<p id="v45"><sup><small>45</small></sup>  Nej, till fromma för dem skall jag tänka på förbundet med förfäderna, som jag förde ut ur Egyptens land, inför hedningarnas ögon, på det att jag skulle vara deras Gud. Jag är HERREN. </p>
<p id="v46"><sup><small>46</small></sup>  Dessa äro de stadgar och rätter och lagar som HERREN fastställde mellan sig och Israels barn, på Sinai berg genom Mose. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 26:1 <i>Ingen graverad bild av någonting</i>: <a href="/sv/The_Urantia_Book/88#p2_5">Ub 88:2.5</a>. </li>
  <li id="fn2"><a href="#cite2">↑</a> 26:14-39 <i>Gemenskapens olycka</i>: <a href="/sv/The_Urantia_Book/89#p2_4">Ub 89:2.4</a>. </li>
  <li id="fn3"><a href="#cite3">↑</a> 26:30 <i>Höga platser</i>: <a href="/sv/The_Urantia_Book/85#p1_5">Ub 85:1.5</a>. </li>
  <li id="fn4"><a href="#cite4">↑</a> 26:13-39 <i>"Stern Justice"</i>: <a href="/sv/The_Urantia_Book/20#p6_7">Ub 20:6.7</a>. </li>
</ol>
</div>
