<!--
title: 3 Moseboken - Kapitel 18
description: 
published: true
date: 2023-11-8T22:1:37Z
tags: bible, bible—leviticus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Leviticus/17">
          <span class="mdi mdi-arrow-left-drop-circle"></span><span class="pl-2">3 Moseboken - Kapitel 17</span>
        </a>
        </td>
        <td>
        <a href="/sv/Bible/Leviticus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Leviticus/19">
          <span class="pr-2">3 Moseboken - Kapitel 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERREN talade till Mose och sade: </p>
<p id="v2"><sup><small>2</small></sup>  Tala till Israels barn och säg till dem: Jag är HERREN, eder Gud. </p>
<p id="v3"><sup><small>3</small></sup>  I skolen icke göra såsom man gör i Egyptens land, där I haven bott. Ej heller skolen I göra såsom man gör i Kanaans land, dit jag vill föra eder; I skolen icke vandra efter deras stadgar. </p>
<p id="v4"><sup><small>4</small></sup>  Efter mina rätter skolen I göra och mina stadgar skolen I hålla, och skolen vandra efter dem. Jag är HERREN, eder Gud. </p>
<p id="v5"><sup><small>5</small></sup>  Ja, I skolen hålla mina stadgar och rätter, ty den människa som gör efter dem skall leva genom dem. Jag är HERREN. </p>
<p id="v6"><sup><small>6</small></sup>  Ingen bland eder skall komma vid någon kvinna som år hans nära blodsförvant och blotta hennes blygd. Jag är HERREN. </p>
<p id="v7"><sup><small>7</small></sup>  Du skall icke blotta din faders blygd genom att blotta din moders blygd; hon är din moder, du skall icke blotta hennes blygd. </p>
<p id="v8"><sup><small>8</small></sup>  Du skall icke blotta någon annan kvinnas blygd, som är din faders hustru, ty det är din faders blygd. </p>
<p id="v9"><sup><small>9</small></sup>  Du skall icke blotta din systers blygd, evad hon är din faders dotter eller din moders dotter, evad hon är född hemma eller född ute. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Du skall icke blotta din sondotters eller din dotterdotters blygd, ty det är din egen blygd. </p>
<p id="v11"><sup><small>11</small></sup>  Du skall icke blotta din faders hustrus dotters blygd, ty hon är av din faders släkt, hon är din syster. </p>
<p id="v12"><sup><small>12</small></sup>  Du skall icke blotta din faders systers blygd; hon är din faders nära blodsförvant. </p>
<p id="v13"><sup><small>13</small></sup>  Du skall icke blotta din moders systers blygd, ty hon är din moders nära blodsförvant. </p>
<p id="v14"><sup><small>14</small></sup>  Du skall icke blotta din faders broders blygd: vid hans hustru skall du icke komma; hon är din faders syster. </p>
<p id="v15"><sup><small>15</small></sup>  Du skall icke blotta din svärdotters blygd; hon är din sons hustru, hennes blygd skall du icke blotta. </p>
<p id="v16"><sup><small>16</small></sup>  Du skall icke blotta din broders hustrus blygd, ty det är din broders blygd. </p>
<p id="v17"><sup><small>17</small></sup>  Du skall icke blotta en kvinnas blygd och tillika hennes dotters; du skall icke heller taga till hustru hennes sondotter eller dotterdotter och blotta dennas blygd, de äro ju nära blodsförvanter; sådant vore en skändlighet. </p>
<p id="v18"><sup><small>18</small></sup>  Och du skall icke till hustru taga en kvinna jämte hennes syster, så att du uppväcker fiendskap mellan dem, i det att du blottar den enas blygd och tillika den andras, medan den förra lever. </p>
<p id="v19"><sup><small>19</small></sup>  Du skall icke komma vid en kvinna och blotta hennes blygd, när hon är oren under sin månadsrening. </p>
<p id="v20"><sup><small>20</small></sup>  Med din nästas hustru skall du icke beblanda dig, så att du genom henne bliver oren. </p>
<p id="v21"><sup><small>21</small></sup>  Du skall icke giva någon av dina avkomlingar till offer åt Molok; du skall icke ohelga din Guds namn. Jag är HERREN. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  Du skall icke ligga hos en man såsom man ligger hos en kvinna; det är en styggelse. </p>
<p id="v23"><sup><small>23</small></sup>  Du skall icke beblanda där med något djur, så att du genom detta bliver oren. Och ingen kvinna skall hava att skaffa med något djur, så att hon beblandar sig därmed; det är en vederstygglighet. </p>
<p id="v24"><sup><small>24</small></sup>  I skolen icke orena eder med något av allt detta, ty med allt sådant hava de hedningar orenat sig, som jag fördriver för eder. </p>
<p id="v25"><sup><small>25</small></sup>  Därigenom har landet blivit orenat, och jag har på det hemsökt dess missgärning, så att landet har utspytt sina inbyggare. </p>
<p id="v26"><sup><small>26</small></sup>  Så hållen då I mina stadgar och rätter, och ingen av eder, evad han är inföding eller en främling som bor ibland eder, må göra någon av alla dessa styggelser. </p>
<p id="v27"><sup><small>27</small></sup>  Ty alla dessa styggelser hava landets inbyggare, som hava varit där före eder, bedrivit, så att landet har blivit orenat. </p>
<p id="v28"><sup><small>28</small></sup>  Gören intet sådant, på det att landet icke må utspy eder, om I så orenen det, likasom det utspyr det folk som har bott där före eder. </p>
<p id="v29"><sup><small>29</small></sup>  Ty var och en som gör någon av alla dessa styggelser skall utrotas ur sitt folk, ja, var och en som gör sådant. </p>
<p id="v30"><sup><small>30</small></sup>  Iakttagen därför vad jag har bjudit eder iakttaga, så att I icke gören efter någon av de styggeliga stadgar som man har följt före eder, och så orenen eder genom dem. Jag är HERREN, eder Gud. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Leviticus/17">
          <span class="mdi mdi-arrow-left-drop-circle"></span><span class="pl-2">3 Moseboken - Kapitel 17</span>
        </a>
        </td>
        <td>
        <a href="/sv/Bible/Leviticus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Leviticus/19">
          <span class="pr-2">3 Moseboken - Kapitel 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 18:21 <i>Konkurrerande "gudar" Molech</i>: <a href="/sv/The_Urantia_Book/95#p1_3">Ub 95:1.3</a>.  <i>Eldvördnad</i>: <a href="/sv/The_Urantia_Book/85#p4_4">Ub 85:4.4</a>. </li>
  <li id="fn2"><a href="#cite2">↑</a> 18:9 <i>Förbjudna fackföreningar</i>: <a href="/sv/The_Urantia_Book/82#p5_4">Ub 82:5.4</a>. </li>
</ol>
</div>
