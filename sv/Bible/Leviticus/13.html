<!--
title: 3 Moseboken - Kapitel 13
description: 
published: true
date: 2022-10-8T9:59:7Z
tags: bible, bible—leviticus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Leviticus/12">3 Moseboken - Kapitel 12</a></td>
        <td><a href="/sv/Bible/Leviticus/Index">Index</a></td>
        <td><a href="/sv/Bible/Leviticus/14">3 Moseboken - Kapitel 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERREN talade till Mose och Aron och sade: </p>
<p id="v2"><sup><small>2</small></sup>  När någon på sin kropps hud får en upphöjning eller ett utslag eller en ljus fläck, och därav uppstår ett spetälskeartat ont på hans kropps hud, så skall han föras till prästen Aron eller till en av hans söner, prästerna. </p>
<p id="v3"><sup><small>3</small></sup>  Om då prästen, när han beser det angripna stället på hans kropps hud, finner att håret på det angripna stället har vitnat, och att det angripna stället visar sig djupare än den övriga huden på kroppen, så är han angripen av spetälska; och sedan prästen har besett honom skall han förklara honom oren. </p>
<p id="v4"><sup><small>4</small></sup>  Och om det är en vit fläck som synes på hans kropps hud, men den icke visar sig djupare än den övriga huden, och håret därpå icke har vitnat, så skall prästen hålla den angripne innestängd i sju dagar. </p>
<p id="v5"><sup><small>5</small></sup>  Om då prästen, när han på sjunde dagen beser honom, finner att det angripna stället visar sig oförändrat, och att det onda icke har utbrett sig på huden, så skall prästen för andra gången hålla honom innestängd i sju dagar. </p>
<p id="v6"><sup><small>6</small></sup>  Om då prästen, när han på sjunde dagen beser honom för andra gången, finner att det angripna stället har bleknat, och att det onda icke har utbrett sig på huden, så skall prästen förklara honom ren, ty då är det ett vanligt utslag, och sedan han har tvått sina kläder, är han ren. </p>
<p id="v7"><sup><small>7</small></sup>  Men om utslaget utbreder sig på huden, sedan han har låtit bese sig av prästen för att förklaras ren, och han nu för andra gången låter bese sig av prästen </p>
<p id="v8"><sup><small>8</small></sup>  och prästen då, när han beser honom, finner att utslaget har utbrett sig på huden, så skall prästen förklara honom oren, ty då är det spetälska. </p>
<p id="v9"><sup><small>9</small></sup>  När någon bliver angripen av spetälska, skall han föras till prästen. </p>
<p id="v10"><sup><small>10</small></sup>  Om då prästen, när han beser honom, finner en vit upphöjning på huden, och ser att håret där har vitnat, och att svallkött bildar sig i upphöjningen, </p>
<p id="v11"><sup><small>11</small></sup>  så är det gammal spetälska på hans kropps hud, och prästen skall förklara honom oren; han skall då icke stänga honom inne, ty han är oren. </p>
<p id="v12"><sup><small>12</small></sup>  Men om spetälskan så har brutit ut på huden, att på den angripne hela huden, från huvud till fötter, överallt där prästen ser, är betäckt av spetälska </p>
<p id="v13"><sup><small>13</small></sup>  och prästen alltså, när han beser honom, finner att spetälska betäcker hela hans kropp, så skall han förklara den angripne ren. Hela hans kropp har blivit vit; han är ren. </p>
<p id="v14"><sup><small>14</small></sup>  Men så snart svallkött visar sig på honom, är han oren. </p>
<p id="v15"><sup><small>15</small></sup>  När prästen ser svallköttet, skall han förklara honom oren; svallköttet är orent, det är spetälska. </p>
<p id="v16"><sup><small>16</small></sup>  Men om svallköttet förändrar sig och stället bliver vitt, så skall han komma till prästen. </p>
<p id="v17"><sup><small>17</small></sup>  Om då prästen, när han beser honom, finner att det angripna stället har blivit vitt, så skall prästen förklara den angripne ren, han är då ren. </p>
<p id="v18"><sup><small>18</small></sup>  När någon på sin kropps hud har haft en bulnad som har blivit läkt, </p>
<p id="v19"><sup><small>19</small></sup>  men sedan, på det ställe där bulnaden var, en vit upphöjning eller en rödvit fläck visar sig, så skall han låta bese sig av prästen. </p>
<p id="v20"><sup><small>20</small></sup>  Om då prästen, när han beser honom, finner att stället visar sig lägre än den övriga huden, och att håret därpå har vitnat, så skall prästen förklara honom oren; ty då är han angripen av spetälska, som har brutit ut där bulnaden var. </p>
<p id="v21"><sup><small>21</small></sup>  Men om prästen, när han beser stället, finner att vitt hår saknas där, och att stället icke är lägre än den övriga huden, och att det är blekt, så skall prästen hålla honom innestängd i sju dagar. </p>
<p id="v22"><sup><small>22</small></sup>  Om då det onda utbreder sig på huden, så skall prästen förklara honom oren, ty då är han angripen. </p>
<p id="v23"><sup><small>23</small></sup>  Men om den ljusa fläcken bliver oförändrad där den är och icke utbreder sig, då är det ett märke efter bulnaden, och prästen skall förklara honom ren. </p>
<p id="v24"><sup><small>24</small></sup>  Men om någon på sin kropps hud får ett brännsår, och om av ärrbildningen i brännsåret sedan bliver en rödvit eller vit fläck </p>
<p id="v25"><sup><small>25</small></sup>  och prästen, när han beser stället, finner att håret på fläcken har vitnat, och att den visar sig djupare än den övriga huden, så är mannen angripen av spetälska, som har brutit ut där brännsåret var; och prästen skall förklara honom oren, ty då är han angripen av spetälska. </p>
<p id="v26"><sup><small>26</small></sup>  Men om prästen, när han beser stället, finner att vitt hår saknas på den ljusa fläcken, och att stället icke är lägre än den övriga huden, och att det är blekt, så skall prästen hålla honom innestängd i sju dagar. </p>
<p id="v27"><sup><small>27</small></sup>  Om då prästen, när han på sjunde dagen beser honom, finner att det onda har utbrett sig på huden, så skall prästen förklara honom oren ty då är han angripen av spetälska. </p>
<p id="v28"><sup><small>28</small></sup>  Men om den ljusa fläcken bliver oförändrad där den är och icke utbreder sig på huden och förbliver blek, då är det en upphöjning efter brännsåret, och prästen skall förklara honom ren, ty det är ett märke efter brännsåret. </p>
<p id="v29"><sup><small>29</small></sup>  När på en man eller en kvinna något ställe på huvudet eller på hakan bliver angripet </p>
<p id="v30"><sup><small>30</small></sup>  och prästen, då han beser det angripna stället, finner att det visar sig djupare än den övriga huden och att gulaktigt tunt hår finnes där, så skall prästen förklara den angripne oren, ty då är det spetälskeskorv, huvud- eller hakspetälska. </p>
<p id="v31"><sup><small>31</small></sup>  Men om prästen, när han beser det angripna stället med skorven, finner, att om det än icke visar sig djupare än den övriga huden, svart hår likväl saknas där, så skall prästen hålla den av skorven angripne innestängd i sju dagar. </p>
<p id="v32"><sup><small>32</small></sup>  Om då prästen, när han på sjunde dagen beser det angripna stället, finner att skorven icke har utbrett sig, och att där icke finnes något gulaktigt hår, och att skorven icke visar sig djupare än den övriga huden, </p>
<p id="v33"><sup><small>33</small></sup>  så skall den sjuke raka sig, utan att dock raka det skorviga stället, och prästen skall för andra gången hålla den skorvsjuke innestängd i sju dagar. </p>
<p id="v34"><sup><small>34</small></sup>  Om då prästen, när han på sjunde dagen beser den skorvsjuke, finner att skorven icke har utbrett sig på huden, och att den icke visar sig djupare än den övriga huden, så skall prästen förklara honom ren, och sedan han har tvått sina kläder, är han ren. </p>
<p id="v35"><sup><small>35</small></sup>  Men om skorven utbreder sig på huden, sedan han har blivit förklarad ren, </p>
<p id="v36"><sup><small>36</small></sup>  och prästen, när han beser honom, finner att skorven har utbrett sig på huden, så behöver prästen icke efterforska om där finnes något gulaktigt hår, ty han är oren. </p>
<p id="v37"><sup><small>37</small></sup>  Men om skorven visar sig oförändrad, och svart hår har vuxit upp på stället, då är skorven läkt, och han är ren, och prästen skall förklara honom ren. </p>
<p id="v38"><sup><small>38</small></sup>  När någon, man eller kvinna, på sin kropps hud får fläckar, vita fläckar, </p>
<p id="v39"><sup><small>39</small></sup>  och prästen, när han beser den angripne, finner att fläckarna på hans kropps hud äro blekvita, då är det ett ofarligt utslag som har kommit fram på huden; han är ren. </p>
<p id="v40"><sup><small>40</small></sup>  När på en mans huvud håret utan vidare faller av, är det vanlig bakskallighet; han är ren. </p>
<p id="v41"><sup><small>41</small></sup>  Och om håret utan vidare faller av på främre delen av huvudet, så är det vanlig framskallighet; han är ren. </p>
<p id="v42"><sup><small>42</small></sup>  Men när på det skalliga stället, baktill eller framtill, en rödvit fläck uppstår, då är det spetälska som har brutit ut på det skalliga stället baktill eller framtill. </p>
<p id="v43"><sup><small>43</small></sup>  Om alltså prästen, när han beser honom, finner att den upphöjda fläcken på det skalliga stället, baktill eller framtill, är rödvit, och att den visar sig lik spetälska på den övriga kroppens hud, </p>
<p id="v44"><sup><small>44</small></sup>  så är mannen spetälsk, han är oren; prästen skall strax förklara honom oren, ty han är angripen på sitt huvud. </p>
<p id="v45"><sup><small>45</small></sup>  Den som är angripen av spetälska skall gå med sönderrivna kläder, han skall hava sitt hår oordnat och skyla sitt skägg, och han skall ropa: "Oren! Oren!" <sup id="cite1"><a href="#fn1">[1]</a></sup></p>
<p id="v46"><sup><small>46</small></sup>  Så länge han är angripen av spetälska, skall han vara oren; oren är han. Han skall bo avskild; utanför lägret skall han hava sin bostad. </p>
<p id="v47"><sup><small>47</small></sup>  När en klädnad bliver angripen av spetälska, vare sig klädnaden är av ylle eller av linne, </p>
<p id="v48"><sup><small>48</small></sup>  eller när så sker med något vävt eller virkat tyg, vare sig av linne eller av ylle, eller med skinn eller med något, vad det vara må, som är förfärdigat av skinn, </p>
<p id="v49"><sup><small>49</small></sup>  och det angripna stället visar sig grönaktigt eller rödaktigt, på klädnaden eller skinnet, eller på det vävda eller virkade tyget, eller på skinnsaken, vad det vara må, då är stället angripet av spetälska och skall visas för prästen. </p>
<p id="v50"><sup><small>50</small></sup>  Och när prästen har besett det angripna stället, skall han hava den angripna saken inlåst i sju dagar. </p>
<p id="v51"><sup><small>51</small></sup>  Om han då, när han på sjunde dagen beser det angripna stället, finner att skadan har utbrett sig på klädnaden, eller på det vävda eller virkade tyget, eller på skinnet, vadhelst det vara må, som är förfärdigat av skinnet, så är stället angripet av elakartad spetälska; sådant är orent. </p>
<p id="v52"><sup><small>52</small></sup>  Och man skall bränna upp klädnaden, eller det vävda eller virkade tyget, vare sig det år av ylle eller av linne, eller skinnsaken som är angripen, vad det vara må; ty det är en elakartad spetälska; allt sådant skall brännas upp i eld. </p>
<p id="v53"><sup><small>53</small></sup>  Men om prästen, när han beser stället, finner att fläcken icke har utbrett sig på klädnaden, eller på det vävda eller virkade tyget, eller på skinnsaken, vad det vara må, </p>
<p id="v54"><sup><small>54</small></sup>  så skall prästen bjuda att man tvår den sak på vilken det angripna stället finnes, och han skall för andra gången hava den inlåst i sju dagar. </p>
<p id="v55"><sup><small>55</small></sup>  Om då prästen, när han efter tvagningen beser det angripna stället, finner att det angripna stället icke har förändrat sitt utseende, så är en sådan sak oren, om ock fläcken icke vidare har utbrett sig; du skall bränna upp den i eld; det är en frätfläck, vare sig den sitter på avigsidan eller på rätsidan. </p>
<p id="v56"><sup><small>56</small></sup>  Men om prästen, när han beser det angripna stället, finner att det efter tvagningen har bleknat, så skall han riva bort det från klädnaden eller skinnet, eller från det vävda eller virkade tyget. </p>
<p id="v57"><sup><small>57</small></sup>  Om likväl sedan en fläck åter visar sig på klädnaden, eller på det vävda eller virkade tyget, eller på skinnsaken, vad det vara må, så är det spetälska som har brutit ut; den sak på vilken det angripna stället finnes skall du bränna upp i eld. </p>
<p id="v58"><sup><small>58</small></sup>  Men om genom tvagningen fläcken har gått bort på klädnaden, eller på det vävda eller virkade tyget, eller på skinnsaken, vad det vara må, så skall det för andra gången tvås, och så bliver det rent. </p>
<p id="v59"><sup><small>59</small></sup>  Detta är lagen om det som bliver angripet av spetälska, antingen det är en klädnad av ylle eller linne, eller det är vävt eller virkat tyg, eller någon skinnsak, vad det vara må - den lag efter vilken det skall förklaras rent eller orent. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Leviticus/12">3 Moseboken - Kapitel 12</a></td>
        <td><a href="/sv/Bible/Leviticus/Index">Index</a></td>
        <td><a href="/sv/Bible/Leviticus/14">3 Moseboken - Kapitel 14</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 13:45 <i>Rituell bekännelse: oren</i>: <a href="/sv/The_Urantia_Book/89#p2_5">Ub 89:2.5</a>. </li>
</ol>
</div>
