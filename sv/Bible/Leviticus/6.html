<!--
title: 3 Moseboken - Kapitel 6
description: 
published: true
date: 2022-10-8T9:59:7Z
tags: bible, bible—leviticus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Leviticus/5">3 Moseboken - Kapitel 5</a></td>
        <td><a href="/sv/Bible/Leviticus/Index">Index</a></td>
        <td><a href="/sv/Bible/Leviticus/7">3 Moseboken - Kapitel 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERREN talade till Mose och sade: <sup id="cite4"><a href="#fn4">[4]</a></sup></p>
<p id="v2"><sup><small>2</small></sup>  Om någon syndar och begår en orättrådighet mot HERREN, i det att han inför sin nästa nekar angående något som denne har ombetrott honom eller överlämnat i hans hand, eller angående något som han med våld har tagit; eller i det att han med orätt avhänder sin nästa något; </p>
<p id="v3"><sup><small>3</small></sup>  eller i det att han, när han har hittat något borttappat, nekar därtill och svär falskt i någon sak, vad det nu må vara, vari en människa kan försynda sig: </p>
<p id="v4"><sup><small>4</small></sup>  så skall den som så har syndat Och därmed ådragit sig skuld återställa vad han med våld har tagit eller med orätt tillägnat sig, eller det som har varit honom ombetrott, eller det borttappade som han har hittat, </p>
<p id="v5"><sup><small>5</small></sup>  eller vad det må vara, varom han har svurit falskt; han skall ersätta det till dess fulla belopp och lägga femtedelen av värdet därtill. Han skall giva det åt ägaren samma dag han bär fram sitt skuldoffer. </p>
<p id="v6"><sup><small>6</small></sup>  Ty sitt skuldoffer skall han föra fram inför HERREN; en felfri vädur av småboskapen, efter det värde du bestämmer, skall han såsom sitt skuldoffer föra fram till prästen. </p>
<p id="v7"><sup><small>7</small></sup>  När så prästen bringar försoning för honom inför HERRENS ansikte, då bliver honom förlåtet, vad han än må hava gjort, som har dragit skuld över honom. </p>
<p id="v8"><sup><small>8</small></sup>  Och Herren talade till Mose och sade: <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Bjud Aron och hans söner och säg: Detta är lagen om brännoffret: Brännoffret skall ligga på altarets härd hela natten intill morgonen, och elden på altaret skall därigenom hållas brinnande. </p>
<p id="v10"><sup><small>10</small></sup>  Och prästen skall ikläda sig sin livrock av linne och ikläda sig benkläder av linne, för att de må skyla hans kött; därefter skall han taga bort askan vartill elden har förbränt brännoffret på altaret, och lägga den vid sidan av altaret. </p>
<p id="v11"><sup><small>11</small></sup>  Sedan skall han taga av sig sina kläder och ikläda sig andra kläder och föra askan bort utanför lägret till en ren plats. </p>
<p id="v12"><sup><small>12</small></sup>  Men elden på altaret skall hållas brinnande och får icke slockna; prästen skall var morgon antända ny ved därpå. Och han skall lägga brännoffret därpå och förbränna fettstyckena av tackoffret därpå. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Elden skall beständigt hållas brinnande på altaret; den får icke slockna. </p>
<p id="v14"><sup><small>14</small></sup>  Och detta är lagen om spisoffret: Arons söner skola bära fram det inför HERRENS ansikte, till altaret. </p>
<p id="v15"><sup><small>15</small></sup>  Och prästen skall taga en handfull därav, nämligen av det fina mjölet som hör till spisoffret, och av oljan, därtill all rökelsen som ligger på spisoffret, och detta, som utgör själva altaroffret, skall han förbränna på altaret, till en välbehaglig lukt för HERREN. </p>
<p id="v16"><sup><small>16</small></sup>  Och det som är över därav skola Aron och hans söner äta. Osyrat skall det ätas på en helig plats; i förgården till uppenbarelsetältet skola de äta det. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Det skall icke bakas med surdeg. Detta är deras del, det som jag har givit dem av mina eldsoffer. Det är högheligt likasom syndoffret och skuldoffret. </p>
<p id="v18"><sup><small>18</small></sup>  Allt mankön bland Arons barn må äta det. Det skall vara deras evärdliga rätt av HERRENS eldsoffer, från släkte till släkte. Var och en som kommer därvid bliver helig. </p>
<p id="v19"><sup><small>19</small></sup>  Och HERREN talade till Mose och sade: </p>
<p id="v20"><sup><small>20</small></sup>  Detta är det offer som Aron och hans söner skola offra åt HERREN på den dag då någon av dem undfår smörjelsen: en tiondedels efa fint mjöl såsom det dagliga spisoffret, hälften om morgonen och hälften om aftonen. </p>
<p id="v21"><sup><small>21</small></sup>  På plåt skall det tillredas med olja, och du skall bära fram det hopknådat; och du skall offra det sönderdelat, såsom när man offrar ett spisoffer i stycken, till en välbehaglig lukt för HERREN. </p>
<p id="v22"><sup><small>22</small></sup>  Och den präst bland hans söner, som bliver smord i hans ställe, skall göra så. Detta skall vara en evärdlig stadga. Såsom ett heloffer skall det förbrännas åt HERREN. </p>
<p id="v23"><sup><small>23</small></sup>  En prästs spisoffer skall alltid vara ett heloffer; det får icke ätas. </p>
<p id="v24"><sup><small>24</small></sup>  Och HERREN talade till Mose och sade: </p>
<p id="v25"><sup><small>25</small></sup>  Tala till Aron och hans söner och säg: Detta är lagen om syndoffret: På samma plats där brännoffersdjuret slaktas skall ock syndoffersdjuret slaktas, inför HERRENS ansikte. Det är högheligt. </p>
<p id="v26"><sup><small>26</small></sup>  Den präst som offrar syndoffret skall äta det; på en helig plats skall det ätas, i förgården till uppenbarelsetältet. </p>
<p id="v27"><sup><small>27</small></sup>  Var och en som kommer vid köttet bliver helig. Och om något av blodet stänkes på någons kläder, så skall man avtvå det bestänkta stället på en helig plats. </p>
<p id="v28"><sup><small>28</small></sup>  Ett lerkärl vari kokningen har skett skall sönderslås; men har kokningen skett i ett kopparkärl, så skall detta skuras och sköljas med vatten. </p>
<p id="v29"><sup><small>29</small></sup>  Allt mankön bland prästerna må äta det. Det är högheligt. </p>
<p id="v30"><sup><small>30</small></sup>  Men intet syndoffer av vars blod något bäres in i uppenbarelsetältet till att bringa försoning i helgedomen får ätas; det skall brännas upp i eld. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Leviticus/5">3 Moseboken - Kapitel 5</a></td>
        <td><a href="/sv/Bible/Leviticus/Index">Index</a></td>
        <td><a href="/sv/Bible/Leviticus/7">3 Moseboken - Kapitel 7</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 6:8-18 <i>Rensa intrång</i>: <a href="/sv/The_Urantia_Book/90#p5_3">Ub 90:5.3</a>. </li>
  <li id="fn2"><a href="#cite2">↑</a> 6:16-18,29 <i>Äta av offer</i>: <a href="/sv/The_Urantia_Book/89#p4_10">Ub 89:4.10</a>. </li>
  <li id="fn3"><a href="#cite3">↑</a> 6:12-13 <i>Helig eld</i>: <a href="/sv/The_Urantia_Book/69#p6_5">Ub 69:6.5</a>. </li>
  <li id="fn4"><a href="#cite4">↑</a> 6:1-30 <i>"Gud sa"</i>: <a href="/sv/The_Urantia_Book/156#p5_4">Ub 156:5.4</a>. </li>
</ol>
</div>
