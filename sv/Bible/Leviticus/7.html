<!--
title: 3 Moseboken - Kapitel 7
description: 
published: true
date: 2022-10-8T9:59:7Z
tags: bible, bible—leviticus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Leviticus/6">3 Moseboken - Kapitel 6</a></td>
        <td><a href="/sv/Bible/Leviticus/Index">Index</a></td>
        <td><a href="/sv/Bible/Leviticus/8">3 Moseboken - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och detta är lagen om skuldoffret: Det är högheligt. </p>
<p id="v2"><sup><small>2</small></sup>  På samma plats där man slaktar brännoffersdjuret skall man slakta skuldoffersdjuret. Och man skall stänka dess blod på altaret runt omkring. </p>
<p id="v3"><sup><small>3</small></sup>  Och allt dess fett skall man offra, svansen och det fett som omsluter inälvorna, </p>
<p id="v4"><sup><small>4</small></sup>  och båda njurarna med det fett som sitter på dem invid länderna, så ock leverfettet, vilket man skall frånskilja invid njurarna. </p>
<p id="v5"><sup><small>5</small></sup>  Och prästen skall förbränna det på altaret till ett eldsoffer åt HERREN. Det är ett skuldoffer. </p>
<p id="v6"><sup><small>6</small></sup>  Allt mankön bland prästerna må äta det; på en helig plats skall det ätas; det är högheligt. </p>
<p id="v7"><sup><small>7</small></sup>  Vad som gäller om syndoffret skall ock gälla om skuldoffret; samma lag skall gälla för dem båda. Den präst som bringar försoning därmed, honom skall det tillhöra. </p>
<p id="v8"><sup><small>8</small></sup>  Och när en präst bär fram brännoffer for någon, skall huden av det framburna brännoffersdjuret tillhöra den prästen. </p>
<p id="v9"><sup><small>9</small></sup>  Och ett spisoffer som är bakat i ugn, eller som är tillrett i panna eller på plåt, skall alltid tillfalla den präst som bär fram det. </p>
<p id="v10"><sup><small>10</small></sup>  Men ett spisoffer som är begjutet med olja, eller som frambäres torrt, skall alltid tillfalla Arons söner gemensamt, den ene likaväl som den andre. </p>
<p id="v11"><sup><small>11</small></sup>  Och detta är lagen om tackoffret, när ett sådant bäres fram åt HERREN: </p>
<p id="v12"><sup><small>12</small></sup>  Om någon vill bära fram ett sådant till lovoffer, så skall han, förutom det till lovoffret hörande slaktdjuret, bära fram osyrade kakor, begjutna med olja, och osyrade tunnkakor, smorda med olja, och fint mjöl, hopknådat, i form av kakor, begjutna med olja. </p>
<p id="v13"><sup><small>13</small></sup>  Jämte kakor av syrat bröd skall han bära fram detta sitt offer, förutom det slaktdjur som hör till det tackoffer han bär fram såsom lov offer. </p>
<p id="v14"><sup><small>14</small></sup>  Av detta offer skall han bära fram en kaka av vart slag, såsom en gärd åt HERREN; den präst som stänker tackoffrets blod på altaret, honom skall den tillhöra. </p>
<p id="v15"><sup><small>15</small></sup>  Och köttet av det slaktdjur, som hör till det tackoffer som bäres fram såsom lovoffer, skall ätas samma dag det har offrats; intet därav må lämnas kvar till följande morgon. </p>
<p id="v16"><sup><small>16</small></sup>  Om däremot det slaktoffer som någon vill bära fram år ett löftesoffer eller ett frivilligt offer, så skall offerdjuret likaledes ätas samma dag det har offrats; dock må det som har blivit över därav ätas den följande dagen. </p>
<p id="v17"><sup><small>17</small></sup>  Bliver ändå något över av offerköttet, skall detta på tredje dagen brännas upp i eld. </p>
<p id="v18"><sup><small>18</small></sup>  Om någon på tredje dagen äter av tackoffersköttet, så bliver offret icke välbehagligt; honom som har burit fram det skall det då icke räknas till godo, det skall anses såsom en vederstygglighet. Den som äter därav kommer att bära på missgärning. </p>
<p id="v19"><sup><small>19</small></sup>  Ej heller må det kött ätas, som har kommit vid något orent, utan det skall brännas upp i eld. För övrigt må köttet ätas av var och en som är ren. </p>
<p id="v20"><sup><small>20</small></sup>  Men den som äter kött av HERRENS tackoffer, medan orenhet låder vid honom, han skall utrotas ur sin släkt. </p>
<p id="v21"><sup><small>21</small></sup>  Och om någon har kommit vid något orent - vare sig en människas orenhet, eller ett orent djur, eller vilken oren styggelse det vara må - och han likväl äter kött av HERRENS tackoffer, så skall han utrotas ur sin släkt. </p>
<p id="v22"><sup><small>22</small></sup>  Och HERREN talade till Mose och sade: <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Tala till Israels barn och säg: Intet fett av fäkreatur, får eller getter skolen I äta. </p>
<p id="v24"><sup><small>24</small></sup>  Fettet av ett självdött eller ihjälrivet djur må eljest användas till alla slags behov, men äta det skolen I icke. </p>
<p id="v25"><sup><small>25</small></sup>  Ty var och en som äter fettet av något djur varav man bär fram eldsoffer åt HERREN, vem det vara må som äter därav, han skall utrotas ur sin släkt. </p>
<p id="v26"><sup><small>26</small></sup>  Och intet blod skolen I förtära varken av fåglar eller av boskap, var I än ären bosatta. </p>
<p id="v27"><sup><small>27</small></sup>  Var och en som förtär något blod, han skall utrotas ur sin släkt. </p>
<p id="v28"><sup><small>28</small></sup>  Och HERREN talade till Mose och sade: </p>
<p id="v29"><sup><small>29</small></sup>  Tala till Israels barn och säg: Den som vill offra ett tackoffer åt HERREN, han skall av detta sitt tackoffer bära fram åt HERREN den vederbörliga offergåvan. </p>
<p id="v30"><sup><small>30</small></sup>  Med egna händer skall han bära fram HERRENS eldsoffer; fettet jämte bringan skall han bära fram, bringan till att viftas såsom ett viftoffer inför HERRENS ansikte. </p>
<p id="v31"><sup><small>31</small></sup>  Och prästen skall förbränna fettet på altaret, men bringan skall tillhöra Aron och hans söner. </p>
<p id="v32"><sup><small>32</small></sup>  Också det högra lårstycket skolen I giva åt prästen, såsom en gärd av edra tackoffer. </p>
<p id="v33"><sup><small>33</small></sup>  Den bland Arons söner, som offrar tackoffrets blod och fettet, han skall hava det högra lårstycket till sin del. </p>
<p id="v34"><sup><small>34</small></sup>  Ty av Israels barns tackoffer tager jag viftoffersbringan och offergärdslåret och giver dem åt prästen Aron och åt hans söner till en evärdlig rätt av Israels barn. </p>
<p id="v35"><sup><small>35</small></sup>  Detta är Arons och hans söners ämbetslott av HERRENS eldsoffer, den lott som gavs dem den dag de fördes fram till att bliva HERRENS präster </p>
<p id="v36"><sup><small>36</small></sup>  vilken lott, efter HERRENS befallning på den dag då han smorde dem, skulle givas dem av Israels barn, till en evärdlig rätt, släkte efter släkte. </p>
<p id="v37"><sup><small>37</small></sup>  Detta är lagen om brännoffret, spisoffret, syndoffret, skuldoffret, handfyllningsoffret och tackoffret, </p>
<p id="v38"><sup><small>38</small></sup>  vilken HERREN på Sinai berg gav Mose, på den dag då han bjöd Israels barn att de skulle offra sina offer åt HERREN, i Sinais öken. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Leviticus/6">3 Moseboken - Kapitel 6</a></td>
        <td><a href="/sv/Bible/Leviticus/Index">Index</a></td>
        <td><a href="/sv/Bible/Leviticus/8">3 Moseboken - Kapitel 8</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 7:22-25 <i>Djurfetttabu</i>: <a href="/sv/The_Urantia_Book/86#p5_11">Ub 86:5.11</a>. </li>
</ol>
</div>
