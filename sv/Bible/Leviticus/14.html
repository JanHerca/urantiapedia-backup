<!--
title: 3 Moseboken - Kapitel 14
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Leviticus/13">3 Moseboken - Kapitel 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Leviticus/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Leviticus/15">3 Moseboken - Kapitel 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERREN talade till Mose och sade: </p>
<p id="v2"><sup><small>2</small></sup>  Detta vare lagen om huru man skall förfara, när den som har haft spetälska skall renas: Han skall föras till prästen; <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  och prästen skall gå ut utanför lägret. Om då prästen, när han beser den spetälske, finner att han är botad från den spetälska varav han var angripen, </p>
<p id="v4"><sup><small>4</small></sup>  så skall prästen bjuda att man för dens räkning, som skall renas, tager två levande rena fåglar, cederträ, rosenrött garn och isop. </p>
<p id="v5"><sup><small>5</small></sup>  Och prästen skall bjuda att man slaktar den ena fågeln över ett lerkärl med friskt vatten i. </p>
<p id="v6"><sup><small>6</small></sup>  Sedan skall han taga den levande fågeln, så ock cederträet, det rosenröda garnet och isopen, och detta alltsammans, jämväl den levande fågeln, skall han doppa i den fågelns blod, som har blivit slaktad över det friska vattnet. </p>
<p id="v7"><sup><small>7</small></sup>  Och han skall stänka sju gånger på den som skall renas från spetälskan; och sedan han så har renat honom, skall han slappa den levande fågeln fri ute på marken. </p>
<p id="v8"><sup><small>8</small></sup>  Och den som skall renas skall två sina kläder och raka av allt sitt hår och bada sig i vatten, så bliver han ren och får sedan gå in i lägret. Dock skall han stanna utanför sitt tält i sju dagar. </p>
<p id="v9"><sup><small>9</small></sup>  Och på sjunde dagen skall han raka av allt sitt hår, både huvudhåret och skägget och ögonbrynen: allt sitt hår skall han raka av. Och han skall två sina kläder och bada sin kropp i vatten, så bliver han ren. </p>
<p id="v10"><sup><small>10</small></sup>  Och på åttonde dagen skall han taga två felfria lamm av hankön och ett årsgammalt felfritt lamm av honkön, så ock tre tiondedels efa fint mjöl, begjutet med olja, till spisoffer, och därtill en log olja. </p>
<p id="v11"><sup><small>11</small></sup>  Och prästen som förrättar reningen skall ställa den som skall renas och allt det andra fram inför HERRENS ansikte, vid ingången till uppenbarelsetältet. </p>
<p id="v12"><sup><small>12</small></sup>  Och prästen skall taga det ena lammet och offra det till ett skuldoffer, jämte tillhörande log olja, och vifta detta såsom ett viftoffer inför HERRENS ansikte. </p>
<p id="v13"><sup><small>13</small></sup>  Och man skall slakta lammet på samma plats där man slaktar synd- och brännoffersdjuren, på en helig plats; ty skuldoffret tillhör prästen, likasom syndoffret; det är högheligt. </p>
<p id="v14"><sup><small>14</small></sup>  Och prästen skall taga något av skuldoffrets blod, och därmed skall prästen bestryka högra örsnibben på den som skall renas, så ock tummen på hans högra hand och stortån på hans högra fot. </p>
<p id="v15"><sup><small>15</small></sup>  Sedan skall prästen taga av tillhörande log olja och gjuta i sin vänstra hand, </p>
<p id="v16"><sup><small>16</small></sup>  och prästen skall doppa sitt högra pekfinger i oljan som han har i sin vänstra hand och stänka något av oljan med sitt finger sju gånger inför HERRENS ansikte. </p>
<p id="v17"><sup><small>17</small></sup>  Och med det som bliver över av oljan i hans hand skall prästen bestryka högra örsnibben på den som skall renas, så ock tummen på hans högra hand och stortån på hans högra fot, ovanpå skuldoffersblodet. </p>
<p id="v18"><sup><small>18</small></sup>  Och det som sedan är över av oljan i prästens hand skall han gjuta på dens huvud, som skall renas; så skall prästen bringa försoning för honom inför HERRENS ansikte. </p>
<p id="v19"><sup><small>19</small></sup>  Därefter skall prästen offra syndoffret och bringa försoning för den som skall renas, så att han bliver fri ifrån sin orenhet; sedan skall han slakta brännoffersdjuret. </p>
<p id="v20"><sup><small>20</small></sup>  Och prästen skall offra brännoffret på altaret och tillika spisoffret. När så prästen bringar försoning för honom, då bliver han ren. </p>
<p id="v21"><sup><small>21</small></sup>  Men om han är fattig och icke kan anskaffa så mycket, så skall han taga allenast ett lamm till skuldoffer, och vifta det för att bringa försoning för sig, och allenast en tiondedels efa fint mjöl, begjutet med olja, till spisoffer, och därtill en log olja, </p>
<p id="v22"><sup><small>22</small></sup>  så ock två turturduvor eller två unga duvor, efter som han kan anskaffa; den ena skall vara till syndoffer, den andra till brännoffer. </p>
<p id="v23"><sup><small>23</small></sup>  Och han skall, för att förklaras ren, bära allt detta till prästen på åttonde dagen, till uppenbarelsetältets ingång, inför HERRENS ansikte. </p>
<p id="v24"><sup><small>24</small></sup>  Och prästen skall taga skuldofferslammet och tillhörande log olja, och detta skall prästen vifta såsom ett viftoffer inför HERRENS ansikte. </p>
<p id="v25"><sup><small>25</small></sup>  Och man skall slakta skuldofferslammet, och prästen skall taga av skuldoffrets blod och bestryka högra örsnibben på den som skall renas, så ock tummen på hans högra hand och stortån på hans högra fot. </p>
<p id="v26"><sup><small>26</small></sup>  Sedan skall prästen gjuta något av oljan i sin vänstra hand, </p>
<p id="v27"><sup><small>27</small></sup>  och prästen skall stänka med sitt högra pekfinger något av oljan som han har i sin vänstra hand sju gånger inför HERRENS ansikte. </p>
<p id="v28"><sup><small>28</small></sup>  Och prästen skall med oljan som han har i sin hand bestryka högra örsnibben på den som skall renas, så ock tummen på hans högra hand och stortån på hans högra fot, ovanpå skuldoffersblodet. </p>
<p id="v29"><sup><small>29</small></sup>  Och det som är över av oljan i prästens hand skall han gjuta på dens huvud, som skall renas, till att bringa försoning för honom inför HERRENS ansikte. </p>
<p id="v30"><sup><small>30</small></sup>  Därefter skall han offra den ena av turturduvorna eller av de unga duvorna, vad han nu har kunnat anskaffa; </p>
<p id="v31"><sup><small>31</small></sup>  efter som han har kunnat anskaffa: skall han offra den ena till syndoffer och den andra till brännoffer, tillika med spisoffret. Så skall prästen bringa försoning inför HERRENS ansikte för den som skall renas. </p>
<p id="v32"><sup><small>32</small></sup>  Detta är lagen om den som har varit angripen av spetälska, men icke kan anskaffa vad som rätteligen hör till hans rening. </p>
<p id="v33"><sup><small>33</small></sup>  Och HERREN talade till Mose och Aron och sade: </p>
<p id="v34"><sup><small>34</small></sup>  När I kommen in i Kanaans land, som jag vill giva eder till besittning, och jag låter något hus i det land I fån till besittning bliva angripet av spetälska, </p>
<p id="v35"><sup><small>35</small></sup>  så skall husets ägare gå och anmäla det för prästen och säga: "Det synes som om mitt hus vore angripet av spetälska." </p>
<p id="v36"><sup><small>36</small></sup>  Då skall prästen bjuda att man, innan prästen går in för att bese det angripna stället, utrymmer huset, för att icke allt som är i huset skall bliva orent. Och därefter skall prästen gå in för att bese huset. </p>
<p id="v37"><sup><small>37</small></sup>  Om han då, när han beser det angripna stället, finner att det angripna stället på husets vägg bildar grönaktiga eller rödaktiga fördjupningar, som visa sig lägre än den övriga väggen, </p>
<p id="v38"><sup><small>38</small></sup>  så skall prästen gå ut ur huset, till dörren på huset, och stänga huset för sju dagar. </p>
<p id="v39"><sup><small>39</small></sup>  Om då prästen, när han på sjunde dagen kommer igen och beser det, finner att fläcken har utbrett sig på husets vägg, </p>
<p id="v40"><sup><small>40</small></sup>  så skall prästen bjuda att man bryter ut de stenar som äro angripna, och kastar dem utanför staden på någon oren plats. </p>
<p id="v41"><sup><small>41</small></sup>  Men huset skall man skrapa överallt innantill och kasta det avskrapade murbruket utanför staden på någon oren plats. </p>
<p id="v42"><sup><small>42</small></sup>  Och man skall taga andra stenar och sätta in dem i de förras ställe och taga annat murbruk och rappa huset därmed. </p>
<p id="v43"><sup><small>43</small></sup>  Om likväl en fläck åter kommer fram på huset, sedan man har brutit ut stenarna, och sedan man har skrapat huset, och sedan det har blivit rappat, </p>
<p id="v44"><sup><small>44</small></sup>  så skall prästen gå in och bese det, och om han då finner att fläcken har utbrett sig på huset, så är detta en elakartad spetälska på huset, det är orent. </p>
<p id="v45"><sup><small>45</small></sup>  Och man skall riva ned huset, med dess stenar och trävirke och allt murbruk på huset, och föra bort alltsammans utanför staden till någon oren plats. </p>
<p id="v46"><sup><small>46</small></sup>  Och om någon har gått in i huset under den tid det skulle vara stängt, så skall han vara oren ända till aftonen. </p>
<p id="v47"><sup><small>47</small></sup>  Och om någon har legat i huset, skall han två sina kläder, och om någon har ätit i huset, skall också han två sina kläder. </p>
<p id="v48"><sup><small>48</small></sup>  Men om prästen, när han går in och beser huset, finner att fläcken icke har utbrett sig på huset, sedan det har blivit rappat, så skall han förklara huset rent, ty då är det onda hävt. </p>
<p id="v49"><sup><small>49</small></sup>  Och han skall till husets rening taga två fåglar, cederträ, rosenrött garn och isop. </p>
<p id="v50"><sup><small>50</small></sup>  Och han skall slakta den ena fågeln över ett lerkärl med friskt vatten i. </p>
<p id="v51"><sup><small>51</small></sup>  Sedan skall han taga cederträet, isopen, det rosenröda garnet och den levande fågeln, och doppa alltsammans i den slaktade fågelns blod och det friska vattnet, och stänka på huset sju gånger. </p>
<p id="v52"><sup><small>52</small></sup>  Så skall han rena huset med fågelns blod och det friska vattnet och med den levande fågeln, cederträet, isopen och det rosenröda garnet. </p>
<p id="v53"><sup><small>53</small></sup>  Och han skall släppa den levande fågeln fri ute på marken utanför staden. När han så bringar försoning för huset, då bliver det rent. </p>
<p id="v54"><sup><small>54</small></sup>  Detta är lagen om allt slags spetälskesjukdom och spetälskeskorv, </p>
<p id="v55"><sup><small>55</small></sup>  om spetälska på kläder och på hus, </p>
<p id="v56"><sup><small>56</small></sup>  om upphöjningar på huden, utslag och ljusa fläckar, </p>
<p id="v57"><sup><small>57</small></sup>  till undervisning om när något är orent eller rent. Detta är lagen om spetälska. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 14:2-11 <i>Rensa spetälska</i>: <a href="/sv/The_Urantia_Book/90#p5_3">Ub 90:5.3</a>. </li>
</ol>
</div>
