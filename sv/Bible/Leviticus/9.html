<!--
title: 3 Moseboken - Kapitel 9
description: 
published: true
date: 2022-10-8T9:59:7Z
tags: bible, bible—leviticus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Leviticus/8">3 Moseboken - Kapitel 8</a></td>
        <td><a href="/sv/Bible/Leviticus/Index">Index</a></td>
        <td><a href="/sv/Bible/Leviticus/10">3 Moseboken - Kapitel 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och på åttonde dagen kallade Mose till sig Aron och hans söner och de äldste i Israel. </p>
<p id="v2"><sup><small>2</small></sup>  Och han sade till Aron: "Tag dig en tjurkalv till syndoffer och en vädur till brännoffer, båda felfria, och för dem fram inför HERRENS ansikte. </p>
<p id="v3"><sup><small>3</small></sup>  Och tala till Israels barn och säg: Tagen en bock till syndoffer och en kalv och ett lamm, båda årsgamla och felfria, till brännoffer, </p>
<p id="v4"><sup><small>4</small></sup>  så ock en tjur och en vädur till tackoffer, att offra inför HERRENS ansikte, därtill ett spisoffer, begjutet med olja; ty i dag uppenbarar sig HERREN för eder." </p>
<p id="v5"><sup><small>5</small></sup>  Och de togo det som Mose hade givit dem befallning om och förde det fram inför uppenbarelsetältet; och hela menigheten trädde fram och ställde sig inför HERRENS ansikte. </p>
<p id="v6"><sup><small>6</small></sup>  Då sade Mose: "Detta är vad HERREN har bjudit eder göra; så skall HERRENS härlighet visa sig för eder." </p>
<p id="v7"><sup><small>7</small></sup>  Och Mose sade till Aron: "Träd fram till altaret och offra ditt syndoffer och ditt brännoffer, och bringa försoning för dig själv och folket; offra sedan folkets offer och bringa försoning för dem, såsom HERREN har bjudit." </p>
<p id="v8"><sup><small>8</small></sup>  Då trädde Aron fram till altaret och slaktade sin syndofferskalv. </p>
<p id="v9"><sup><small>9</small></sup>  Och Arons söner buro fram blodet till honom, och han doppade sitt finger i blodet och strök på altarets horn, men det övriga blodet göt han ut vid foten av altaret. </p>
<p id="v10"><sup><small>10</small></sup>  Och syndoffersdjurets fett, njurar och leverfett förbrände han på altaret, såsom HERREN hade bjudit Mose. </p>
<p id="v11"><sup><small>11</small></sup>  Men köttet och huden brände han upp i eld utanför lägret. </p>
<p id="v12"><sup><small>12</small></sup>  Sedan slaktade han brännoffersdjuret. Och Arons söner räckte honom blodet, och han stänkte det på altaret runt omkring. </p>
<p id="v13"><sup><small>13</small></sup>  Och de räckte honom brännoffersdjuret, delat i sina stycken, och dess huvud, och han förbrände det på altaret. </p>
<p id="v14"><sup><small>14</small></sup>  Och han tvådde inälvorna och fötterna och förbrände dem ovanpå brännoffret, på altaret. </p>
<p id="v15"><sup><small>15</small></sup>  Därefter förde han fram folkets offer. Han tog folkets syndoffersbock och slaktade honom och offrade honom till syndoffer, på samma sätt som det förra syndoffersdjuret. </p>
<p id="v16"><sup><small>16</small></sup>  Och han förde fram brännoffersdjuren och offrade dem på föreskrivet sätt. </p>
<p id="v17"><sup><small>17</small></sup>  Och han bar fram spisoffret och tog en handfull därav och förbrände detta på altaret, förutom morgonens brännoffer. </p>
<p id="v18"><sup><small>18</small></sup>  Sedan slaktade han tjuren och väduren, som voro folkets tackoffer. Och Arons söner räckte honom blodet, och han stänkte det på altaret runt omkring. </p>
<p id="v19"><sup><small>19</small></sup>  Och fettstyckena av tjuren, samt av väduren svansen och vad som omsluter inälvorna, så ock njurarna och leverfettet, </p>
<p id="v20"><sup><small>20</small></sup>  dessa fettstycken lade de på bringorna; och han förbrände fettstyckena på altaret. </p>
<p id="v21"><sup><small>21</small></sup>  Men bringorna och det högra lårstycket viftade Aron till ett viftoffer inför HERRENS ansikte, såsom Mose hade bjudit. </p>
<p id="v22"><sup><small>22</small></sup>  Och Aron lyfte upp sina händer över folket och välsignade det. Därefter steg han ned, sedan han hade offrat syndoffret, brännoffret och tackoffret. </p>
<p id="v23"><sup><small>23</small></sup>  Och Mose och Aron gingo in i uppenbarelsetältet; sedan gingo de åter ut och välsignade folket. Då visade sig HERRENS härlighet för allt folket. </p>
<p id="v24"><sup><small>24</small></sup>  Och eld gick ut från HERREN och förtärde brännoffret och fettstyckena på altaret. Och allt folket såg detta; då jublade de och föllo ned på sina ansikten. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Leviticus/8">3 Moseboken - Kapitel 8</a></td>
        <td><a href="/sv/Bible/Leviticus/Index">Index</a></td>
        <td><a href="/sv/Bible/Leviticus/10">3 Moseboken - Kapitel 10</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 9:24 <i>Eldfetisch</i>: <a href="/sv/The_Urantia_Book/69#p6_6">Ub 69:6.6</a>. </li>
</ol>
</div>
