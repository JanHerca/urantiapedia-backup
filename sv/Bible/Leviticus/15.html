<!--
title: 3 Moseboken - Kapitel 15
description: 
published: true
date: 2022-10-8T9:59:7Z
tags: bible, bible—leviticus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Leviticus/14">3 Moseboken - Kapitel 14</a></td>
        <td><a href="/sv/Bible/Leviticus/Index">Index</a></td>
        <td><a href="/sv/Bible/Leviticus/16">3 Moseboken - Kapitel 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERREN talade till Mose och Aron och sade: </p>
<p id="v2"><sup><small>2</small></sup>  Talen till Israels barn och sägen till dem: </p>
<p id="v3"><sup><small>3</small></sup>  Om någon får flytning ur sitt kött, så är sådan flytning oren. Och angående hans orenhet, medan flytningen varar, gäller följande: Evad hans kött avsöndrar flytningen, eller det tillsluter sig för flytningen, så är han oren. </p>
<p id="v4"><sup><small>4</small></sup>  Allt varpå den sjuke ligger bliver orent, och allt varpå han sitter bliver orent. </p>
<p id="v5"><sup><small>5</small></sup>  Och den som kommer vid det varpå han har legat skall två sina kläder och bada sig i vatten och vara oren ända till aftonen. </p>
<p id="v6"><sup><small>6</small></sup>  Och den som sätter sig på något varpå den sjuke har suttit skall två sina kläder och bada sig i vatten och vara oren ända till aftonen. </p>
<p id="v7"><sup><small>7</small></sup>  Och den som kommer vid den sjukes kropp skall två sina kläder och bada sig i vatten och vara oren ända till aftonen. </p>
<p id="v8"><sup><small>8</small></sup>  Och om den sjuke spottar på någon som är ren, skall denne två sina kläder och bada sig i vatten och vara oren ända till aftonen. </p>
<p id="v9"><sup><small>9</small></sup>  Och allt varpå den sjuke sitter när han färdas någonstädes, bliver orent. </p>
<p id="v10"><sup><small>10</small></sup>  Och var och en som kommer vid något, vad det vara må, som har legat under honom skall vara oren ända till aftonen; och den som bär bort något sådant skall två sina kläder och bada sig i vatten och vara oren ända till aftonen. </p>
<p id="v11"><sup><small>11</small></sup>  Och var och en som den sjuke kommer vid, utan att hava sköljt sina händer i vatten, skall två sina kläder och bada sig i vatten och vara oren ända till aftonen. </p>
<p id="v12"><sup><small>12</small></sup>  Och ett lerkärl som den sjuke kommer vid skall sönderslås; men är det ett träkärl, skall det sköljas med vatten. </p>
<p id="v13"><sup><small>13</small></sup>  När den som har flytning bliver ren från sin flytning, skall han, för att förklaras ren, räkna sju dagar och därefter två sina kläder, och sedan skall han bada sin kropp i rinnande vatten, så bliver han ren. </p>
<p id="v14"><sup><small>14</small></sup>  Och på åttonde dagen skall han taga sig två turturduvor eller två unga duvor och komma inför HERRENS ansikte, till uppenbarelsetältets ingång, och giva dem åt prästen. </p>
<p id="v15"><sup><small>15</small></sup>  Och prästen skall offra dem, den ena till syndoffer och den andra till brännoffer; så skall prästen bringa försoning för honom inför HERRENS ansikte, till rening från hans flytning. </p>
<p id="v16"><sup><small>16</small></sup>  Och om en man har haft sädesutgjutning, så skall han bada hela sin kropp i vatten och vara oren ända till aftonen. </p>
<p id="v17"><sup><small>17</small></sup>  Och allt slags klädnad och allt av skinn, varpå sådan sädesutgjutning har skett, skall tvås i vatten och vara orent ända till aftonen. </p>
<p id="v18"><sup><small>18</small></sup>  Och när en man har legat hos en kvinna och sädesutgjutning har skett, så skola de båda bada sig i vatten och vara orena ända till aftonen. </p>
<p id="v19"><sup><small>19</small></sup>  Och när en kvinna har sin flytning, i det att blod avgår ur hennes kött, skall hon vara oren i sju dagar, och var och en som kommer vid henne skall vara oren ända till aftonen. <sup id="cite1"><a href="#fn1">[1]</a></sup> <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Och allt varpå hon ligger under sin månadsrening bliver orent, och allt varpå hon sitter bliver orent. </p>
<p id="v21"><sup><small>21</small></sup>  Och var och en som kommer vid det varpå hon har legat skall två sina kläder och bada sig i vatten och vara oren ända till aftonen. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Och var och en som kommer vid något varpå hon har suttit skall två sina kläder och bada sig i vatten och vara oren ända till aftonen. </p>
<p id="v23"><sup><small>23</small></sup>  Och om någon sak lägges på det varpå hon har legat eller suttit, och någon då kommer vid denna sak, så skall han vara oren ända till aftonen. </p>
<p id="v24"><sup><small>24</small></sup>  Och om en man ligger hos henne, och något av hennes månadsflöde kommer på honom, skall han vara oren i sju dagar, och allt varpå han ligger bliver orent. </p>
<p id="v25"><sup><small>25</small></sup>  Och om en kvinna har blodflöde under en längre tid, utan att det är hennes månadsrening, eller om hon har flöde utöver tiden för sin månadsrening, så skall om henne, så länge hennes orena flöde varar, gälla detsamma som under hennes månadsreningstid; hon är oren. </p>
<p id="v26"><sup><small>26</small></sup>  Om allt varpå hon ligger, så länge hennes flöde varar, skall gälla detsamma som om det varpå hon ligger under sin månadsrening; och allt varpå hon sitter bliver orent, likasom under hennes månadsrening. </p>
<p id="v27"><sup><small>27</small></sup>  Och var och en som kommer vid något av detta bliver oren; han skall två sina kläder och bada sig i vatten och vara oren ända till aftonen. </p>
<p id="v28"><sup><small>28</small></sup>  Men om hon bliver ren från sitt flöde, skall hon räkna sju dagar och sedan vara ren. </p>
<p id="v29"><sup><small>29</small></sup>  Och på åttonde dagen skall hon taga sig två turturduvor eller två unga duvor och bära dem till prästen, till uppenbarelsetältets ingång. </p>
<p id="v30"><sup><small>30</small></sup>  Och prästen skall offra den ena till syndoffer och den andra till brännoffer; så skall prästen bringa försoning för henne inför HERRENS ansikte, till rening från hennes orena flöde. </p>
<p id="v31"><sup><small>31</small></sup>  Så skolen I bevara Israels barn från orenhet, på det att de icke må dö i sin orenhet, om de orena mitt tabernakel, som står mitt ibland dem. </p>
<p id="v32"><sup><small>32</small></sup>  Detta är lagen om den som har flytning och om den som har sädesutgjutning, så att han därigenom bliver oren, </p>
<p id="v33"><sup><small>33</small></sup>  och om den kvinna som har sin månadsrening, och om den som har någon flytning, evad det är man eller kvinna, så ock om en man som ligger hos en oren kvinna. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Leviticus/14">3 Moseboken - Kapitel 14</a></td>
        <td><a href="/sv/Bible/Leviticus/Index">Index</a></td>
        <td><a href="/sv/Bible/Leviticus/16">3 Moseboken - Kapitel 16</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 15:19-20 <i>Karantän</i>: <a href="/sv/The_Urantia_Book/84#p4_8">Ub 84:4.8</a>. </li>
  <li id="fn2"><a href="#cite2">↑</a> 15:21-22 <i>Smutsad genom beröring</i>: <a href="/sv/The_Urantia_Book/84#p4_8">Ub 84:4.8</a>. </li>
  <li id="fn3"><a href="#cite3">↑</a> 15:19 <i>Det eviga förbundets blod</i>: <a href="/sv/The_Urantia_Book/84#p2_1">Ub 84:2.1</a>. </li>
</ol>
</div>
