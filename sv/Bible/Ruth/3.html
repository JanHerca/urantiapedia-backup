<!--
title: Rut - Kapitel 3
description: 
published: true
date: 2022-10-8T9:59:7Z
tags: bible, bible—ruth
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ruth/2">Rut - Kapitel 2</a></td>
        <td><a href="/sv/Bible/Ruth/Index">Index</a></td>
        <td><a href="/sv/Bible/Ruth/4">Rut - Kapitel 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och hennes svärmoder Noomi sade till henne: "Min dotter, jag vill söka skaffa dig ro, för att det må gå dig väl. </p>
<p id="v2"><sup><small>2</small></sup>  Så hör då: Boas, med vilkens tjänarinnor du har varit tillsammans, är ju vår frände. Och just i natt kastar han korn på sin tröskplats. </p>
<p id="v3"><sup><small>3</small></sup>  Så två dig nu och smörj dig och kläd dig, och gå ned till tröskplatsen. Men laga så, att mannen icke får se dig, förrän han har ätit och druckit. </p>
<p id="v4"><sup><small>4</small></sup>  När han då lägger sig, så se efter, var han lägger sig, och gå dit och lyft upp täcket vid hans fötter och lägg dig där; han skall då själv säga dig vad du bör göra." </p>
<p id="v5"><sup><small>5</small></sup>  Hon svarade: "Allt vad du säger vill jag göra." </p>
<p id="v6"><sup><small>6</small></sup>  Och hon gick ned till tröskplatsen och gjorde alldeles såsom hennes svärmoder hade bjudit henne. </p>
<p id="v7"><sup><small>7</small></sup>  Ty när Boas hade ätit och druckit, så att hans hjärta blev glatt, och sedan han hade gått åstad och lagt sig invid sädeshögen, kom hon oförmärkt och lyfte upp täcket vid hans fötter och lade sig där. </p>
<p id="v8"><sup><small>8</small></sup>  Vid midnattstiden blev mannen uppskrämd och böjde sig framåt och fick då se en kvinna ligga vid hans fötter. </p>
<p id="v9"><sup><small>9</small></sup>  Och han sade: "Vem är du?" Hon svarade: "Jag är Rut, din tjänarinna. Bred ut din mantelflik över din tjänarinna, ty du är min bördeman." </p>
<p id="v10"><sup><small>10</small></sup>  Då sade han: "Välsignad vare du av HERREN, min dotter! Du har nu givit ett större bevis på din kärlek än förut, därigenom att du icke har lupit efter unga män, vare sig fattiga eller rika. </p>
<p id="v11"><sup><small>11</small></sup>  Så frukta nu icke, min dotter; allt vad du säger vill jag göra dig. Ty allt folket i min stad vet att du är en rättskaffens kvinna. </p>
<p id="v12"><sup><small>12</small></sup>  Nu är det visserligen sant att jag är din bördeman; men en annan bördeman finnes, som är närmare än jag. </p>
<p id="v13"><sup><small>13</small></sup>  Stanna nu kvar i natt; om han i morgon vill taga dig efter bördesrätt, gott, må han då göra det, så sant HERREN lever. Ligg nu kvar ända till morgonen." </p>
<p id="v14"><sup><small>14</small></sup>  Så låg hon vid hans fötter ända till morgonen, men hon fick stå upp, innan ännu någon kunde känna igen den andre; ty han tänkte: "Det får icke bliva känt att kvinnan har kommit hit till tröskplatsen." </p>
<p id="v15"><sup><small>15</small></sup>  Och han sade: "Räck hit manteln som du har på dig, och håll fram den." Och hon höll fram den. Då mätte han upp sex mått korn och gav henne att bära; därefter gick hon in i staden. </p>
<p id="v16"><sup><small>16</small></sup>  Och när hon kom till sin svärmoder, sade denna: "Huru har det gått för dig, min dotter?" Då berättade hon för henne allt vad mannen hade gjort mot henne; </p>
<p id="v17"><sup><small>17</small></sup>  och hon sade: "Dessa sex mått korn gav han mig, i det han sade: 'Du skall icke komma tomhänt hem till din svärmoder.'" </p>
<p id="v18"><sup><small>18</small></sup>  Då svarade hon: "Bida, min dotter, till dess du får se huru saken avlöper; ty mannen skall icke giva sig till ro, med mindre han i dag för saken till sitt slut." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ruth/2">Rut - Kapitel 2</a></td>
        <td><a href="/sv/Bible/Ruth/Index">Index</a></td>
        <td><a href="/sv/Bible/Ruth/4">Rut - Kapitel 4</a></td>
      </tr>
    </tbody>
  </table>
</figure>
