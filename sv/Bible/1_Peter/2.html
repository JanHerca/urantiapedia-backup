<!--
title: 1 Petrusbrevet - Kapitel 2
description: 
published: true
date: 2023-11-8T22:1:38Z
tags: bible, bible—1 peter
editor: ckeditor
dateCreated: 2022-8-28T15:43:40Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/1_Peter/1">
          <span class="mdi mdi-arrow-left-drop-circle"></span><span class="pl-2">1 Petrusbrevet - Kapitel 1</span>
        </a>
        </td>
        <td>
        <a href="/sv/Bible/1_Peter/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/1_Peter/3">
          <span class="pr-2">1 Petrusbrevet - Kapitel 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Så läggen då bort all ondska och allt svek så ock skrymteri och avund och allt förtal. </p>
<p id="v2"><sup><small>2</small></sup>  Och då I nu ären nyfödda barn, så längten efter att få den andliga oförfalskade mjölken, på det att I genom den mån växa upp till frälsning, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  om I annars haven "smakat att Herren är god". </p>
<p id="v4"><sup><small>4</small></sup>  Och kommen till honom, den levande stenen, som väl av människor är förkastad, men inför Gud är "utvald och dyrbar"; </p>
<p id="v5"><sup><small>5</small></sup>  och låten eder själva såsom levande stenar uppbyggas till ett andligt hus, så att I bliven ett "heligt prästerskap", som skall frambära andliga offer, vilka genom Jesus Kristus äro välbehagliga för Gud. </p>
<p id="v6"><sup><small>6</small></sup>  Det heter nämligen på ett ställe i skriften: "Se, jag lägger i Sion en utvald, dyrbar hörnsten, och den som tror på den skall icke komma på skam." </p>
<p id="v7"><sup><small>7</small></sup>  För eder, I som tron, är stenen alltså dyrbar, men för sådana som icke tro "har den sten som byggningsmännen förkastade blivit en hörnsten", </p>
<p id="v8"><sup><small>8</small></sup>  som är "en stötesten och en klippa till fall". Eftersom de icke hörsamma ordet, stöta de sig; så var det ock bestämt om dem. </p>
<p id="v9"><sup><small>9</small></sup>  I åter ären "ett utvalt släkte, ett konungsligt prästerskap, ett heligt folk, ett egendomsfolk", för att I skolen förkunna hans härliga gärningar, hans som har kallat eder från mörkret till sitt underbara ljus. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  I som förut "icke voren ett folk", men nu ären "ett Guds folk", I som "icke haden fått någon barmhärtighet", men nu "haven fått barmhärtighet". </p>
<p id="v11"><sup><small>11</small></sup>  Mina älskade, jag förmanar eder såsom "gäster och främlingar" att taga eder till vara för de köttsliga begärelserna, vilka föra krig mot själen. </p>
<p id="v12"><sup><small>12</small></sup>  Och fören en god vandel bland hedningarna, på det att dessa, om de i någon sak förtala eder såsom illgärningsmän, nu i stället, när de skåda edra goda gärningar, må för dessas skull prisa Gud på den dag då han söker dem. </p>
<p id="v13"><sup><small>13</small></sup>  Varen underdåniga all mänsklig ordning för Herrens skull, vare sig det är konungen, såsom den överste härskaren, <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  eller det är landshövdingarna, som ju äro sända av honom för att straffa dem som göra vad ont är och för att prisa dem som göra vad gott är. </p>
<p id="v15"><sup><small>15</small></sup>  Ty så är Guds vilja, att I med goda gärningar skolen stoppa munnen till på oförståndiga och fåkunniga människor. <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  I ären ju fria, dock icke som om I haden friheten för att därmed överskyla ondskan, utan såsom Guds tjänare. </p>
<p id="v17"><sup><small>17</small></sup>  Bevisen var man ära, älsken bröderna, "frukten Gud, ären konungen". <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  I tjänare, underordnen eder edra herrar med all fruktan, icke allenast de goda och milda, utan också de obilliga. </p>
<p id="v19"><sup><small>19</small></sup>  Ty det är välbehagligt för Gud, om någon, med honom för ögonen, tåligt uthärdar sina vedervärdigheter, när han får lida oförskylt. </p>
<p id="v20"><sup><small>20</small></sup>  Ty vad berömligt är däri att I bevisen tålamod, när I för edra synders skull fån uppbära hugg och slag? Men om I bevisen tålamod, när I fån lida för goda gärningars skull, då är detta välbehaglig för Gud. </p>
<p id="v21"><sup><small>21</small></sup>  Ty därtill ären I kallade, då ju Kristus själv led för eder och efterlämnade åt eder en förebild, på det att I skullen följa honom och vandra i hans fotspår. <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  "Han hade ingen synd gjort, och intet svek fanns i hans mun. </p>
<p id="v23"><sup><small>23</small></sup>  När han blev smädad, smädade han icke igen, och när han led, hotade han icke, utan överlämnade sin sak åt honom som dömer rättvist. <sup id="cite7"><a href="#fn7">[7]</a></sup></p>
<p id="v24"><sup><small>24</small></sup>  Och "våra synder bar han" i sin kropp upp på korsets trä, för att vi skulle dö bort ifrån synderna och leva för rättfärdigheten; och "genom hans sår haven I blivit helade". </p>
<p id="v25"><sup><small>25</small></sup>  Ty I "gingen vilse såsom får", men nu haven I vänt om till edra själars herde och vårdare. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/1_Peter/1">
          <span class="mdi mdi-arrow-left-drop-circle"></span><span class="pl-2">1 Petrusbrevet - Kapitel 1</span>
        </a>
        </td>
        <td>
        <a href="/sv/Bible/1_Peter/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/1_Peter/3">
          <span class="pr-2">1 Petrusbrevet - Kapitel 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 2:2 <i>Militant sekularism</i>: <a href="/sv/The_Urantia_Book/133#p4_2">Ub 133:4.2</a>.  <i>Förläng inte barndomen</i>: <a href="/sv/The_Urantia_Book/156#p2_6">Ub 156:2.6</a>.  <i>Men växa upp i anden</i>: <a href="/sv/The_Urantia_Book/193#p2_2">Ub 193:2.2</a>. </li>
  <li id="fn2"><a href="#cite2">↑</a> 2:9 <i>En utvald generation</i>: <a href="/sv/The_Urantia_Book/52#p7_13">Ub 52:7.13</a>. </li>
  <li id="fn3"><a href="#cite3">↑</a> 2:13 <i>Gud den Högste</i>: <a href="/sv/The_Urantia_Book/0#p2_12">Ub 0:2.12</a>. </li>
  <li id="fn4"><a href="#cite4">↑</a> 2:15-16 <i>Oroliga vatten</i>: <a href="/sv/The_Urantia_Book/54#p1_1">Ub 54:1.1</a>. </li>
  <li id="fn5"><a href="#cite5">↑</a> 2:17 <i>Människans brödraskap</i>: <a href="/sv/The_Urantia_Book/170#p2_20">Ub 170:2.20</a>. </li>
  <li id="fn6"><a href="#cite6">↑</a> 2:21-23 <i>Peter vände om själv</i>: <a href="/sv/The_Urantia_Book/196#p2_1">Ub 196:2.1</a>. </li>
  <li id="fn7"><a href="#cite7">↑</a> 2:23-24 <i>Själv känd som den vet</i>: <a href="/sv/The_Urantia_Book/143#p2_1">Ub 143:2.1</a>. </li>
</ol>
</div>
