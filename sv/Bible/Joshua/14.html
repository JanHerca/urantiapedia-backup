<!--
title: Josua - Kapitel 14
description: 
published: true
date: 2022-10-8T9:59:7Z
tags: bible, bible—joshua
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Joshua/13">Josua - Kapitel 13</a></td>
        <td><a href="/sv/Bible/Joshua/Index">Index</a></td>
        <td><a href="/sv/Bible/Joshua/15">Josua - Kapitel 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och dessa äro de arvslotter som Israels barn fingo i Kanaans land, de som prästen Eleasar och Josua, Nuns son, och huvudmännen för familjerna inom Israels barns stammar utskiftade åt dem, </p>
<p id="v2"><sup><small>2</small></sup>  nämligen genom lottkastning om vars och ens arvedel, såsom HERREN hade bjudit genom Mose angående de nio stammarna och den ena halva stammen. </p>
<p id="v3"><sup><small>3</small></sup>  Ty de två övriga stammarna och den andra halva stammen hade av Mose fått sin arvedel på andra sidan Jordan, men leviterna hade han icke givit någon arvedel bland dem. </p>
<p id="v4"><sup><small>4</small></sup>  Ty Josefs barn utgjorde två stammar, Manasse och Efraim; och åt leviterna gav man icke någon särskild del av landet, utan allenast några städer att bo i, med tillhörande utmarker för deras boskap och deras övriga egendom. </p>
<p id="v5"><sup><small>5</small></sup>  Såsom HERREN hade bjudit Mose, så gjorde Israels barn, när de utskiftade landet </p>
<p id="v6"><sup><small>6</small></sup>  Men Juda barn trädde fram inför Josua i Gilgal, och kenaséen Kaleb, Jefunnes son, sade till honom: "Du vet själv vad HERREN sade till gudsmannen Mose angående mig och dig i Kades-Barnea. </p>
<p id="v7"><sup><small>7</small></sup>  Jag var fyrtio år gammal, när HERRENS tjänare Mose sände mig åstad från Kades-Barnea för att bespeja landet, och jag avgav sedan min berättelse därom inför honom efter bästa förstånd. </p>
<p id="v8"><sup><small>8</small></sup>  Mina bröder, som hade varit däruppe med mig, gjorde folkets hjärtan försagda, men jag efterföljde i allt HERREN, min Gud. </p>
<p id="v9"><sup><small>9</small></sup>  Då betygade Mose på den dagen med ed och sade: 'Sannerligen, det land som din fot har beträtt skall vara din och dina barns arvedel för evärdlig tid, därför att du i allt har efterföljt HERREN, min Gud.' </p>
<p id="v10"><sup><small>10</small></sup>  Och se, nu har HERREN låtit mig leva, såsom han lovade, i ytterligare fyrtiofem år, sedan HERREN talade så till Mose - de år Israel vandrade i öknen; se, jag är nu åttiofem år gammal. </p>
<p id="v11"><sup><small>11</small></sup>  Ännu i dag är jag lika stark som jag var den dag då Mose sände mig åstad, ja, sådan min kraft då var, sådan är den ännu, vare sig det gäller att strida eller att vara ledare och anförare. </p>
<p id="v12"><sup><small>12</small></sup>  Så giv mig nu denna bergsbygd om vilken HERREN talade på den dagen. Du hörde ju själv då att anakiterna bo där, och att där finnas stora befästa städer; måhända är HERREN med mig, så att jag kan fördriva dem, såsom HERREN har lovat." </p>
<p id="v13"><sup><small>13</small></sup>  Då välsignade Josua Kaleb, Jefunnes son, och gav honom Hebron till arvedel. </p>
<p id="v14"><sup><small>14</small></sup>  Alltså fick då kenaséen Kaleb, Jefunnes son, Hebron till arvedel, såsom det är ännu i dag, därför att han i allt hade efterföljt HERREN, Israels Gud. </p>
<p id="v15"><sup><small>15</small></sup>  Men Hebron hette fordom Kirjat-Arba efter den störste mannen bland anakiterna. Och landet hade nu ro från krig. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Joshua/13">Josua - Kapitel 13</a></td>
        <td><a href="/sv/Bible/Joshua/Index">Index</a></td>
        <td><a href="/sv/Bible/Joshua/15">Josua - Kapitel 15</a></td>
      </tr>
    </tbody>
  </table>
</figure>
