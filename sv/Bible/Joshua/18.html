<!--
title: Josua - Kapitel 18
description: 
published: true
date: 2022-10-8T9:59:7Z
tags: bible, bible—joshua
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Joshua/17">Josua - Kapitel 17</a></td>
        <td><a href="/sv/Bible/Joshua/Index">Index</a></td>
        <td><a href="/sv/Bible/Joshua/19">Josua - Kapitel 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Israels barns hela menighet församlade sig i Silo och uppsatte där uppenbarelsetältet, då nu landet var dem underdånigt. </p>
<p id="v2"><sup><small>2</small></sup>  Men ännu återstodo av Israels barn sju stammar som icke hade fått sin arvedel sig tillskiftad. </p>
<p id="v3"><sup><small>3</small></sup>  Därför sade Josua till Israels barn: "Huru länge viljen I försumma att gå åstad och taga i besittning det land som HERREN, edra fäders Gud, har givit eder? </p>
<p id="v4"><sup><small>4</small></sup>  Utsen åt eder tre män för var stam, så skall jag sända dem åstad, för att de må stå upp och draga omkring i landet och sätta upp en beskrivning däröver, efter som vars och ens arvedel skall bliva, och så komma tillbaka till mig. </p>
<p id="v5"><sup><small>5</small></sup>  De skola nämligen uppdela det åt sig i sju delar, varvid Juda skall förbliva vid sitt område i söder och Josefs hus förbliva vid sitt område i norr. </p>
<p id="v6"><sup><small>6</small></sup>  Och sedan skolen I sätta upp beskrivningen över landet, efter dessa sju delar, och bära den hit till mig, så vill jag kasta lott för eder här inför HERREN, vår Gud. </p>
<p id="v7"><sup><small>7</small></sup>  Ty leviterna få ingen särskild del bland eder, utan HERRENS prästadöme är deras arvedel; och Gad och Ruben och ena hälften av Manasse stam hava redan fått sin arvedel på andra sidan Jordan, på östra sidan, den arvedel som HERRENS tjänare Mose gav dem." </p>
<p id="v8"><sup><small>8</small></sup>  Och männen stodo upp och gingo åstad; och när de gingo åstad bjöd Josua dem att de skulle sätta upp en beskrivning över landet, i det han sade: "Gån åstad och dragen omkring i landet och sätten upp en beskrivning däröver, och vänden sedan tillbaka till mig, så vill jag kasta lott för eder här inför HERREN i Silo." </p>
<p id="v9"><sup><small>9</small></sup>  Så gingo då männen åstad och drogo genom landet och satte upp en beskrivning över det, efter dess sju delar, med dess städer, och kommo så tillbaka till Josua i lägret vid Silo. </p>
<p id="v10"><sup><small>10</small></sup>  Sedan kastade Josua lott för dem i Silo inför HERREN, och Josua utskiftade där landet åt Israels barn, efter deras avdelningar. </p>
<p id="v11"><sup><small>11</small></sup>  Då nu lotten drogs för Benjamins barns stam, efter deras släkter, föll den ut så, att det område som lotten gav dem låg mellan Juda barns och Josefs barns områden. </p>
<p id="v12"><sup><small>12</small></sup>  Deras gräns på norra sidan begynte vid Jordan, och gränsen drog sig så upp mot Jerikos höjd i norr och uppåt bergsbygden västerut och gick så ut i öknen vid Bet-Aven. </p>
<p id="v13"><sup><small>13</small></sup>  Därifrån gick gränsen fram till Lus, till höjden söder om Lus, det är Betel; sedan gick gränsen ned till Atrot-Addar över berget söder om Nedre Bet-Horon. </p>
<p id="v14"><sup><small>14</small></sup>  Och gränsen drog sig vidare framåt och böjde sig på västra sidan söderut från berget som ligger gent emot Bet-Horon, söder därom, och gick så ut till Kirjat-Baal, det är staden Kirjat-Jearim inom Juda barns område. Detta var västra sidan. </p>
<p id="v15"><sup><small>15</small></sup>  Och södra sidan begynte vid ändan av Kirjat-Jearims område, och gränsen gick så åt väster fram till Neftoavattnets källa. </p>
<p id="v16"><sup><small>16</small></sup>  Sedan gick gränsen ned till ändan av det berg som ligger gent emot Hinnoms sons dal, norrut i Refaimsdalen, och därefter ned i Hinnomsdalen, på södra sidan om Jebus' höjd, och gick så ned till Rogelskällan. </p>
<p id="v17"><sup><small>17</small></sup>  Därefter drog den sig norrut och gick fram till Semeskällan och vidare till Gelilot, som ligger mitt emot Adummimshöjden, och gick så ned till Bohans, Rubens sons, sten. </p>
<p id="v18"><sup><small>18</small></sup>  Vidare gick den fram till den höjd som ligger framför Hedmarken, norrut, och så ned till Hedmarken. </p>
<p id="v19"><sup><small>19</small></sup>  Sedan gick gränsen fram till Bet-Hoglas höjd, norrut, och så gick gränsen ut till Salthavets norra vik, vid Jordans södra ända. Detta var södra gränsen. </p>
<p id="v20"><sup><small>20</small></sup>  Men på östra sidan var Jordan gränsen. Detta var Benjamins barns arvedel med dess gränser runt omkring, efter deras släkter. </p>
<p id="v21"><sup><small>21</small></sup>  Och de städer som tillföllo Benjamins barns stam, efter deras släkter, voro: Jeriko, Bet-Hogla, Emek-Kesis, </p>
<p id="v22"><sup><small>22</small></sup>  Bet-Haaraba, Semaraim, Betel, </p>
<p id="v23"><sup><small>23</small></sup>  Avim, Para, Ofra, </p>
<p id="v24"><sup><small>24</small></sup>  Kefar-Haammoni, Ofni och Geba - tolv städer med sina byar; </p>
<p id="v25"><sup><small>25</small></sup>  Gibeon, Rama, Beerot, </p>
<p id="v26"><sup><small>26</small></sup>  Mispe, Kefira, Mosa, </p>
<p id="v27"><sup><small>27</small></sup>  Rekem, Jirpeel, Tarala, </p>
<p id="v28"><sup><small>28</small></sup>  Sela, Elef, Jebus, det är Jerusalem, Gibeat och Kirjat - fjorton städer med sina byar. Detta var nu Benjamins barns arvedel, efter deras släkter. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Joshua/17">Josua - Kapitel 17</a></td>
        <td><a href="/sv/Bible/Joshua/Index">Index</a></td>
        <td><a href="/sv/Bible/Joshua/19">Josua - Kapitel 19</a></td>
      </tr>
    </tbody>
  </table>
</figure>
