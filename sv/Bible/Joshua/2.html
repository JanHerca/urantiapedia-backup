<!--
title: Josua - Kapitel 2
description: 
published: true
date: 2022-10-8T9:59:7Z
tags: bible, bible—joshua
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Joshua/1">Josua - Kapitel 1</a></td>
        <td><a href="/sv/Bible/Joshua/Index">Index</a></td>
        <td><a href="/sv/Bible/Joshua/3">Josua - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Josua, Nuns son, sände hemligen ut två spejare från Sittim och sade: "Gån och besen landet och Jeriko." De gingo åstad och kommo in i ett hus där en sköka bodde, vid namn Rahab, och där lade de sig till vila. </p>
<p id="v2"><sup><small>2</small></sup>  Men för konungen i Jeriko blev inberättat: "I natt hava några män kommit hit från Israels barn för att utforska landet." </p>
<p id="v3"><sup><small>3</small></sup>  Då sände konungen i Jeriko till Rahab och lät säga: "Lämna ut de män som hava kommit till dig och tagit in i ditt hus, ty de hava kommit hit för att utforska hela landet." </p>
<p id="v4"><sup><small>4</small></sup>  Men kvinnan tog de båda männen och dolde dem; sedan svarade hon: "Ja, männen kommo till mig, men jag visste icke varifrån de voro; </p>
<p id="v5"><sup><small>5</small></sup>  och när porten skulle stängas, sedan det hade blivit mörkt, gingo männen ut, och jag vet icke vart de togo vägen; skynden eder att sätta efter dem, så fån I nog fatt i dem." </p>
<p id="v6"><sup><small>6</small></sup>  Men hon hade fört dem upp på taket och gömt dem under linstjälkar, som hon hade där, utbredda på taket. </p>
<p id="v7"><sup><small>7</small></sup>  Så satte nu männen efter dem åt Jordan till, bort emot vadställena; och man stängde stadsporten så snart förföljarna hade begivit sig åstad. </p>
<p id="v8"><sup><small>8</small></sup>  Men innan de främmande männen hade lagt sig, steg hon upp till dem på taket </p>
<p id="v9"><sup><small>9</small></sup>  och sade till dem: "Jag vet att HERREN har givit eder detta land, och att förskräckelse för eder har fallit över oss, ja, att alla landets inbyggare äro i ångest för eder. </p>
<p id="v10"><sup><small>10</small></sup>  Ty vi hava hört huru HERREN lät vattnet i Röda havet torka ut framför eder, när I drogen ut ur Egypten, och vad I haven gjort med amoréernas konungar, de två på andra sidan Jordan, Sihon och Og, huru I gåven dem till spillo. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Då vi hörde detta, blevo våra hjärtan förfärade, och numera har ingen mod att stå eder emot; ty HERREN, eder Gud, är Gud, uppe i himmelen och nere på jorden. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Så loven mig nu med ed vid HERREN, att eftersom jag har gjort barmhärtighet med min faders hus och giva mig ett säkert tecken därpå, </p>
<p id="v13"><sup><small>13</small></sup>  och låta min fader och min moder, mina bröder och mina systrar leva, så ock alla som tillhöra dem, och rädda oss från döden." </p>
<p id="v14"><sup><small>14</small></sup>  Männen sade till henne: "Med vårt eget liv svara vi för edert, såframt I icke förråden vårt förehavande; när HERREN giver oss landet, skola vi bevisa dig barmhärtighet och trofasthet." </p>
<p id="v15"><sup><small>15</small></sup>  Då släppte hon ned dem genom fönstret med ett tåg; ty hennes hus låg invid stadsmuren, så att hon bodde invid själva muren. </p>
<p id="v16"><sup><small>16</small></sup>  Och hon sade till dem: "Gån upp i bergsbygden, så att edra förföljare icke träffa på eder; och hållen eder gömda där i tre dagar, till dess edra förföljare hava kommit tillbaka, så kunnen I sedan fortsätta eder färd." </p>
<p id="v17"><sup><small>17</small></sup>  Och männen sade till henne: "Vi vilja likväl vara fria ifrån den ed som du nu har tagit av oss, </p>
<p id="v18"><sup><small>18</small></sup>  om du, när vi komma in i landet, underlåter att binda detta röda snöre i det fönster genom vilket du har släppt ned oss, och likaledes om du icke har din fader och din moder och dina bröder, alla av din faders hus, samlade hemma hos dig. </p>
<p id="v19"><sup><small>19</small></sup>  Dock, om någon går åstad, utom dörrarna till ditt hus, så komme hans blod över hans huvud, och vi äro utan skuld; om däremot någons hand kommer vid en av dem som äro inne i ditt hus, så må dennes blod komma över vårt huvud. </p>
<p id="v20"><sup><small>20</small></sup>  Och om du förråder vårt förehavande, så äro vi likaledes fria ifrån den ed som du har tagit av oss." </p>
<p id="v21"><sup><small>21</small></sup>  Hon svarade: "Vare det såsom I haven sagt." Och så lät hon dem gå, och de drogo åstad. Men hon band det röda snöret i fönstret. </p>
<p id="v22"><sup><small>22</small></sup>  Så drogo de nu åstad och kommo upp i bergsbygden och stannade där i tre dagar, till dess att deras förföljare hade vänt tillbaka; ty dessa hade sökt efter dem överallt på vägarna, men hade icke funnit dem. </p>
<p id="v23"><sup><small>23</small></sup>  Sedan vände de båda männen tillbaka och kommo ned från bergsbygden och gingo över floden och kommo så till Josua, Nuns son; och de förtäljde för honom allt vad som hade vederfarits dem. </p>
<p id="v24"><sup><small>24</small></sup>  Och de sade till Josua: "HERREN har givit hela landet i vår hand; alla landets inbyggare äro i ångest för oss." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Joshua/1">Josua - Kapitel 1</a></td>
        <td><a href="/sv/Bible/Joshua/Index">Index</a></td>
        <td><a href="/sv/Bible/Joshua/3">Josua - Kapitel 3</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 2:10 <i>Hebréerna "förstör fullständigt"</i>: <a href="/sv/The_Urantia_Book/69#p8_3">Ub 69:8.3</a>. </li>
  <li id="fn2"><a href="#cite2">↑</a> 2:11 <i>I himlen ovan, jorden under</i>: <a href="/sv/The_Urantia_Book/3#p1_1">Ub 3:1.1</a>.  <i>En Gud i himlen</i>: <a href="/sv/The_Urantia_Book/79#p1_9">Ub 79:1.9</a>. </li>
</ol>
</div>
