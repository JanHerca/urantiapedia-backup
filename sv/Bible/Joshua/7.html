<!--
title: Josua - Kapitel 7
description: 
published: true
date: 2023-11-8T22:1:37Z
tags: bible, bible—joshua
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Joshua/6">
          <span class="mdi mdi-arrow-left-drop-circle"></span><span class="pl-2">Josua - Kapitel 6</span>
        </a>
        </td>
        <td>
        <a href="/sv/Bible/Joshua/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Joshua/8">
          <span class="pr-2">Josua - Kapitel 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Men Israels barn förgrepo sig trolöst på det tillspillogivna; ty Akan, son till Karmi, son till Sabdi, son till Sera, av Juda stam, tog något av det tillspillogivna. Då upptändes HERRENS vrede mot Israels barn. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Och Josua sände från Jeriko några män åstad till Ai, som ligger vid Bet-Aven, öster om Betel, och sade till dem: "Dragen ditupp och bespejen landet." Så drogo då männen upp och bespejade Ai. </p>
<p id="v3"><sup><small>3</small></sup>  Och när de kommo tillbaka till Josua, sade de till honom: "Allt folket behöver icke draga ditupp; om vid pass två eller tre tusen man draga upp, skola de nog intaga Ai. Du behöver icke låta allt folket göra sig mödan att tåga dit, ty dess invånare äro få." </p>
<p id="v4"><sup><small>4</small></sup>  Alltså fingo vid pass tre tusen man av folket draga ditupp; men dessa måste fly för ajiterna. </p>
<p id="v5"><sup><small>5</small></sup>  Och sedan ajiterna hade slagit vid pass trettiosex man av dem, förföljde de de övriga utanför stadsporten ända till Sebarim och slogo dem på sluttningen där. Då blev folkets hjärta förfärat, det blev såsom vatten. </p>
<p id="v6"><sup><small>6</small></sup>  Och Josua med de äldste i Israel rev sönder sina kläder, och föll ned på sitt ansikte till jorden framför HERRENS ark och låg där ända till aftonen, och de strödde stoft på sina huvuden. </p>
<p id="v7"><sup><small>7</small></sup>  Och Josua sade: "Ack, Herre, HERRE, varför har du då fört detta folk över Jordan, om du vill giva i amoréernas hand och så förgöra oss? O att vi hade beslutit oss för att stanna på andra sidan Jordan! </p>
<p id="v8"><sup><small>8</small></sup>  Ack Herre, vad skall jag nu säga, sedan Israel har tagit till flykten för sina fiender? </p>
<p id="v9"><sup><small>9</small></sup>  När kananéerna och landets alla övriga inbyggare få höra detta, skola de omringa oss och utrota till och med vårt namn från jorden. Vad vill du då göra för ditt stora namns ära?" </p>
<p id="v10"><sup><small>10</small></sup>  Men HERREN svarade Josua: "Stå upp. Varför ligger du så på ditt ansikte? </p>
<p id="v11"><sup><small>11</small></sup>  Israel har syndat, de hava överträtt det förbund som jag stadgade för dem; de hava tagit av det tillspillogivna, de hava stulit, de hava ljugit, de hava gömt det bland sitt eget gods. </p>
<p id="v12"><sup><small>12</small></sup>  Därför kunna Israels barn icke stå emot sina fiender, utan de måste taga till flykten för sina fiender, ty de äro nu själva hemfallna åt tillspillogivning. Jag vill icke mer vara med eder, om I icke alldeles skaffen bort ifrån eder det tillspillogivna. </p>
<p id="v13"><sup><small>13</small></sup>  Stå nu upp och helga folket och säg: Helgen eder till i morgon. Ty så säger HERREN, Israels Gud: Något tillspillogivet finnes hos dig, Israel; du skall icke kunna stå emot dina fiender, förrän I skiljen det tillspillogivna från eder. </p>
<p id="v14"><sup><small>14</small></sup>  I morgon skolen I träda fram, den ena stammen efter den andra; i den stam som HERREN då låter träffas av lotten skall den ena släkten efter den andra träda fram; och i den släkt som HERREN låter träffas av lotten skall den ena familjen efter den andra träda fram; och i den familj som HERREN låter träffas av lotten skall den ena mannen efter den andra träda fram. </p>
<p id="v15"><sup><small>15</small></sup>  Och den som då träffas av lotten såsom skyldig till förgripelse på det tillspillogivna, han skall brännas upp i eld med allt vad han har, därför att han överträdde HERRENS förbund och gjorde vad som var en galenskap i Israel." </p>
<p id="v16"><sup><small>16</small></sup>  Så lät nu Josua bittida följande morgon Israel träda fram, den ena stammen efter den andra; då träffades Juda stam av lotten. </p>
<p id="v17"><sup><small>17</small></sup>  När han då lät Juda släkter träda fram, träffade lotten seraiternas släkt; och när han lät seraiternas släkt träda fram, den ena mannen efter den andra, träffades Sabdi av lotten. </p>
<p id="v18"><sup><small>18</small></sup>  När han då lät hans familj träda fram, den ena mannen efter den andra, träffade lotten Akan, son till Karmi, son till Sabdi, son till Sera av Juda stam. </p>
<p id="v19"><sup><small>19</small></sup>  Då sade Josua till Akan: "Min son, giv ära åt HERREN, Israels Gud, och bekänn, honom till pris: säg mig vad du gjort och dölj intet för mig." </p>
<p id="v20"><sup><small>20</small></sup>  Akan svarade Josua och sade: "Det är sant, jag har syndat mot HERREN, Israels Gud, ty så har jag gjort: </p>
<p id="v21"><sup><small>21</small></sup>  jag såg ibland bytet en dyrbar mantel från Sinear och två hundra siklar silver och en guldplatta, femtio siklar i vikt, och till detta fick begärelse och tog det; se, det är gömt i jorden, i mitten av mitt tält, och silvret underst." </p>
<p id="v22"><sup><small>22</small></sup>  Då sände Josua några män dit för att se efter, och de skyndade till tältet; och de funno det gömt där i hans tält, och silvret underst. </p>
<p id="v23"><sup><small>23</small></sup>  Och de togo det ur tältet och buro det till Josua och Israels barns menighet och lade det ned inför HERREN. </p>
<p id="v24"><sup><small>24</small></sup>  Då tog Josua och Israels menighet med honom Akan, Seras son, och silvret och manteln och guldplattan, och hans söner och döttrar, hans oxar, åsnor och får, och hans tält, och allt övrigt som han hade, och förde alltsammans upp till Akors dal. </p>
<p id="v25"><sup><small>25</small></sup>  Och Josua sade: "Varför drog du olycka över oss? Nu skall ock HERREN i dag låta olycka komma över dig." Och Israels menighet stenade honom; de brände upp dem i eld och kastade stenar på dem. </p>
<p id="v26"><sup><small>26</small></sup>  Och de uppkastade över honom ett stort stenröse, som finnes kvar ännu i dag; och så vände sig HERREN ifrån sin vredes glöd. Därav fick det stället namnet Akors dal, såsom det heter ännu i dag. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Joshua/6">
          <span class="mdi mdi-arrow-left-drop-circle"></span><span class="pl-2">Josua - Kapitel 6</span>
        </a>
        </td>
        <td>
        <a href="/sv/Bible/Joshua/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Joshua/8">
          <span class="pr-2">Josua - Kapitel 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 7:1 <i>Gud sade att vara arg</i>: <a href="/sv/The_Urantia_Book/4#p3_2">Ub 4:3.2</a>. </li>
</ol>
</div>
