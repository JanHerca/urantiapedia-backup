<!--
title: 4 Moseboken - Kapitel 3
description: 
published: true
date: 2023-11-8T22:1:37Z
tags: bible, bible—numbers
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Numbers/2">
          <span class="mdi mdi-arrow-left-drop-circle"></span><span class="pl-2">4 Moseboken - Kapitel 2</span>
        </a>
        </td>
        <td>
        <a href="/sv/Bible/Numbers/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Numbers/4">
          <span class="pr-2">4 Moseboken - Kapitel 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Detta är berättelsen om Arons och Moses släkt, vid den tid då HERREN talade med Mose på Sinai berg. </p>
<p id="v2"><sup><small>2</small></sup>  Dessa äro namnen på Arons söner: Nadab, den förstfödde, och Abihu, Eleasar och Itamar. </p>
<p id="v3"><sup><small>3</small></sup>  Dessa voro namnen på Arons söner, de smorda prästerna, som hade mottagit handfyllning till att vara präster. </p>
<p id="v4"><sup><small>4</small></sup>  Men Nadab och Abihu föllo döda ned inför HERRENS ansikte, när de framburo främmande eld inför HERRENS ansikte i Sinais öken; och de hade inga söner. Sedan voro Eleasar och Itamar präster under sin fader Aron. </p>
<p id="v5"><sup><small>5</small></sup>  Och HERREN talade till Mose och sade: </p>
<p id="v6"><sup><small>6</small></sup>  Levi stam skall du låta få tillträde hit; du skall låta dem stå inför prästen Aron för att betjäna honom. </p>
<p id="v7"><sup><small>7</small></sup>  De skola iakttaga vad han har att iakttaga, och vad hela menigheten har att iakttaga, inför uppenbarelsetältet, i det att de förrätta tjänsten vid tabernaklet. </p>
<p id="v8"><sup><small>8</small></sup>  Och de skola hava vården om alla uppenbarelsetältets tillbehör, och iakttaga vad Israels barn hava att iakttaga, i det att de förrätta tjänsten vid tabernaklet. </p>
<p id="v9"><sup><small>9</small></sup>  Alltså skall du giva leviterna åt Aron och hans söner; de skola vara honom givna såsom gåva av Israels barn. </p>
<p id="v10"><sup><small>10</small></sup>  Men Aron och hans söner skall du anbefalla att iakttaga vad som hör till deras prästämbete. Om någon främmande kommer därvid, skall han dödas. </p>
<p id="v11"><sup><small>11</small></sup>  Och HERREN talade till Mose och sade: </p>
<p id="v12"><sup><small>12</small></sup>  Se, jag har själv bland Israels barn uttagit leviterna i stället för allt förstfött bland Israels barn, allt som öppnar moderlivet, så att leviterna skola tillhöra mig. </p>
<p id="v13"><sup><small>13</small></sup>  Ty mig tillhör allt förstfött; på den dag då jag slog allt förstfött i Egyptens land helgade jag åt mig allt förstfött i Israel, såväl människor som boskap. Mig skola de tillhöra. Jag är HERREN. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Och HERREN talade till Mose i Sinais öken och sade: </p>
<p id="v15"><sup><small>15</small></sup>  Mönstra Levi barn, efter deras familjer och efter deras släkter; alla av mankön som äro en månad gamla eller därutöver skall du inmönstra. </p>
<p id="v16"><sup><small>16</small></sup>  och Mose inmönstrade dem efter HERRENS befallning, såsom honom hade blivit bjudet. </p>
<p id="v17"><sup><small>17</small></sup>  Och dessa voro Levis söner, efter deras namn: Gerson, Kehat och Merari. </p>
<p id="v18"><sup><small>18</small></sup>  Och dessa voro namnen på Gersons söner, efter deras släkter: Libni och Simei. </p>
<p id="v19"><sup><small>19</small></sup>  Och Kehats söner efter sina släkter voro Amram och Jishar, Hebron och Ussiel. </p>
<p id="v20"><sup><small>20</small></sup>  Och Meraris söner efter sina släkter voro Maheli och Musi. Dessa voro leviternas släkter, efter deras familjer. </p>
<p id="v21"><sup><small>21</small></sup>  Från Gerson härstammade libniternas släkt och simeiternas släkt; dessa voro gersoniternas släkter. </p>
<p id="v22"><sup><small>22</small></sup>  De av dem som inmönstrades, i det att man räknade alla dem av mankön som voro en månad gamla eller därutöver dessa inmönstrade utgjorde sju tusen fem hundra. </p>
<p id="v23"><sup><small>23</small></sup>  Gersoniternas släkter hade sitt läger bakom tabernaklet, västerut. </p>
<p id="v24"><sup><small>24</small></sup>  Och hövding för gersoniternas stamfamilj var Eljasaf, Laels son. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Och Gersons barn skulle vid uppenbarelsetältet hava vården om själva tabernaklet och dess täckelse, om dess överdrag och om förhänget för ingången till uppenbarelsetältet, </p>
<p id="v26"><sup><small>26</small></sup>  vidare om förgårdens omhängen och om förhänget för ingången till förgården, som omgav tabernaklet och altaret, så ock om dess streck - vad arbete nu kunde förekomma därvid. </p>
<p id="v27"><sup><small>27</small></sup>  Från Kehat härstammade amramiternas släkt, jishariternas släkt hebroniternas släkt och ussieliternas släkt; dessa voro kehatiternas släkter. </p>
<p id="v28"><sup><small>28</small></sup>  När man räknade alla dem av mankön som voro en månad gamla eller därutöver, utgjorde de åtta tusen sex hundra; dessa voro de som skulle hava vården om de heliga föremålen. </p>
<p id="v29"><sup><small>29</small></sup>  Kehats barns släkter hade sitt läger vid sidan av tabernaklet, söderut. </p>
<p id="v30"><sup><small>30</small></sup>  Och hövding för de kehatitiska släkternas stamfamilj; var Elisafan, Ussiels son. </p>
<p id="v31"><sup><small>31</small></sup>  De skulle hava vården om arken, bordet, ljusstaken, altarna och de tillbehör till de heliga föremålen, som begagnades vid gudstjänsten, så ock om förhänget och om allt arbete därvid. </p>
<p id="v32"><sup><small>32</small></sup>  Men överhövding över alla leviterna var Eleasar, prästen Arons son; han var förman för dem som skulle hava vården om de heliga föremålen. </p>
<p id="v33"><sup><small>33</small></sup>  Från Merari härstammade maheliternas släkt och musiternas släkt; dessa voro merariternas släkter. </p>
<p id="v34"><sup><small>34</small></sup>  Och de av dem som inmönstrades, i det att man räknade alla dem av mankön som voro en månad gamla eller därutöver, utgjorde sex tusen två hundra. </p>
<p id="v35"><sup><small>35</small></sup>  Och hövding för de meraritiska släkternas stamfamilj var Suriel, Abihails son. De hade sitt läger vid sidan av tabernaklet, norrut. </p>
<p id="v36"><sup><small>36</small></sup>  Och Meraris barn fingo till åliggande att hava vården om bräderna till tabernaklet, om dess tvärstänger, stolpar och fotstycken och om alla dess tillbehör och om allt arbete därvid, </p>
<p id="v37"><sup><small>37</small></sup>  så ock om stolparna till förgården runt omkring med deras fotstycken, deras pluggar och streck. </p>
<p id="v38"><sup><small>38</small></sup>  Men mitt för tabernaklet, på framsidan, mitt för uppenbarelsetältet, österut, hade Mose och Aron och hans söner sitt läger; dessa skulle iakttaga vad som var att iakttaga vid helgedomen, vad Israels barn hade att iakttaga; men om någon främmande kom därvid, skulle han dödas. </p>
<p id="v39"><sup><small>39</small></sup>  De inmönstrade av leviterna som Mose och Aron inmönstrade efter deras släkter, enligt HERRENS befallning, alla av mankön som voro en månad gamla eller därutöver, utgjorde tillsammans tjugutvå tusen. </p>
<p id="v40"><sup><small>40</small></sup>  Och HERREN sade till Mose: Mönstra allt förstfött av mankön bland Israels barn, alla som äro en månad gamla eller därutöver, och räkna antalet av deras namn. </p>
<p id="v41"><sup><small>41</small></sup>  Och tag ut åt mig - ty jag är HERREN - leviterna i stället för allt förstfött bland Israels barn, så ock leviternas boskap i stället för allt förstfött bland Israels barns boskap. </p>
<p id="v42"><sup><small>42</small></sup>  Och Mose mönstrade allt förstfött bland Israels barn, såsom HERREN hade bjudit honom. </p>
<p id="v43"><sup><small>43</small></sup>  Och de förstfödde av mankön, vart namn räknat särskilt, de som voro en månad gamla eller därutöver, utgjorde, så många som inmönstrades, tillsammans tjugutvå tusen två hundra sjuttiotre. </p>
<p id="v44"><sup><small>44</small></sup>  Och HERREN talade till Mose och sade: </p>
<p id="v45"><sup><small>45</small></sup>  Du skall uttaga leviterna i stället för allt förstfött bland Israels barn, så ock leviternas boskap i stället för dessas boskap; så att leviterna skola tillhöra mig. Jag är HERREN. </p>
<p id="v46"><sup><small>46</small></sup>  Men till lösen för de två hundra sjuttiotre personer med vilka antalet av Israels barns förstfödde överstiger leviternas antal, </p>
<p id="v47"><sup><small>47</small></sup>  skall du taga fem siklar för var person; du skall taga upp dessa efter helgedomssikelns vikt, sikeln räknad till tjugu gera. </p>
<p id="v48"><sup><small>48</small></sup>  Och du skall giva penningarna åt Aron och hans söner såsom lösen för de övertaliga bland folket. </p>
<p id="v49"><sup><small>49</small></sup>  Och Mose tog lösesumman av dem som voro övertaliga, när man räknade dem som voro lösta genom leviterna. </p>
<p id="v50"><sup><small>50</small></sup>  Av Israels barns förstfödde tog han penningarna, ett tusen tre hundra sextiofem siklar, efter helgedomssikelns vikt. </p>
<p id="v51"><sup><small>51</small></sup>  Och Mose gav lösesumman åt Aron och hans söner, efter HERRENS befallning, såsom HERREN hade bjudit Mose. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Numbers/2">
          <span class="mdi mdi-arrow-left-drop-circle"></span><span class="pl-2">4 Moseboken - Kapitel 2</span>
        </a>
        </td>
        <td>
        <a href="/sv/Bible/Numbers/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Numbers/4">
          <span class="pr-2">4 Moseboken - Kapitel 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 3:13 <i>Förstfödd till Gud</i>: <a href="/sv/The_Urantia_Book/122#p9_1">Ub 122:9.1</a>. </li>
  <li id="fn2"><a href="#cite2">↑</a> 3:24 <i>Fader till sitt folk</i>: <a href="/sv/The_Urantia_Book/70#p6_2">Ub 70:6.2</a>. </li>
</ol>
</div>
