<!--
title: 4 Moseboken - Kapitel 32
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Numbers/31">4 Moseboken - Kapitel 31</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Numbers/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Numbers/33">4 Moseboken - Kapitel 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Rubens barn och Gads barn hade stora och mycket talrika boskapshjordar; och när de sågo Jaesers land och Gileads land, funno de att detta var en trakt för boskap. </p>
<p id="v2"><sup><small>2</small></sup>  Då kommo Gads barn och Rubens barn och sade till Mose och prästen Eleasar och menighetens hövdingar: </p>
<p id="v3"><sup><small>3</small></sup>  "Atarot, Dibon, Jaeser, Nimra, Hesbon, Eleale, Sebam, Nebo och Beon, </p>
<p id="v4"><sup><small>4</small></sup>  det land som HERREN har låtit Israels menighet intaga, är ett land för boskap, och dina tjänare hava boskap." </p>
<p id="v5"><sup><small>5</small></sup>  Och de sade ytterligare: "Om vi hava funnit nåd inför dina ögon så må detta land givas åt dina tjänare till besittning. Låt oss slippa att gå över Jordan." </p>
<p id="v6"><sup><small>6</small></sup>  Men Mose sade till Gads barn och Rubens barn: "Skolen då I stanna här, under det att edra bröder draga ut i krig? </p>
<p id="v7"><sup><small>7</small></sup>  Varför viljen I avvända Israels barns hjärtan från att gå över floden, in i det land som HERREN har givit åt dem? </p>
<p id="v8"><sup><small>8</small></sup>  Så gjorde ock edra fäder, när jag sände dem från Kades-Barnea för att bese landet: </p>
<p id="v9"><sup><small>9</small></sup>  sedan de hade dragit upp till Druvdalen och besett landet, avvände de Israels barns hjärtan från att gå in i det land som HERREN hade givit åt dem. </p>
<p id="v10"><sup><small>10</small></sup>  Och på den dagen upptändes HERRENS vrede, och han svor och sade: </p>
<p id="v11"><sup><small>11</small></sup>  'Av de män som hava dragit upp ur Egypten skall ingen som är tjugu år gammal eller därutöver få se det land som jag med ed har lovat åt Abraham, Isak och Jakob - eftersom de icke i allt hava efterföljt mig </p>
<p id="v12"><sup><small>12</small></sup>  ingen förutom Kaleb, Jefunnes son, kenaséen, och Josua, Nuns son; ty de hava i allt efterföljt HERREN.' </p>
<p id="v13"><sup><small>13</small></sup>  Så upptändes HERRENS vrede mot Israel, och han lät dem driva omkring i öknen i fyrtio år, till dess att hela det släkte hade dött bort som hade gjort vad ont var i HERRENS ögon. </p>
<p id="v14"><sup><small>14</small></sup>  Och se, nu haven I trätt i edra fäders fotspår, I, syndiga mäns avföda, och öken så ännu mer HERRENS vredes glöd mot Israel. </p>
<p id="v15"><sup><small>15</small></sup>  Då I nu vänden eder bort ifrån honom, skall han låta Israel ännu längre bliva kvar i öknen, och I dragen så fördärv över allt detta folk." </p>
<p id="v16"><sup><small>16</small></sup>  Då trädde de fram till honom och sade: "Låt oss här bygga gårdar åt var boskap och städer åt våra kvinnor och barn. </p>
<p id="v17"><sup><small>17</small></sup>  Själva vilja vi sedan skyndsamt väpna oss och gå åstad i spetsen för Israels barn, till dess vi hava fört dem dit de skola. Under tiden kunna våra kvinnor och barn bo i de befästa städerna och så vara skyddade mot landets inbyggare. </p>
<p id="v18"><sup><small>18</small></sup>  Vi skola icke vända tillbaka hem, förrän Israels barn hava fått var och en sin arvedel. </p>
<p id="v19"><sup><small>19</small></sup>  Ty vi vilja icke taga vår arvedel jämte dem, på andra sidan Jordan och längre bort, utan vår arvedel har tillfallit oss här på andra sidan Jordan, på östra sidan." </p>
<p id="v20"><sup><small>20</small></sup>  Mose svarade dem: "Om I gören såsom I nu haven sagt, om I väpnen eder inför HERREN till kriget, </p>
<p id="v21"><sup><small>21</small></sup>  så att alla edra väpnade män gå över Jordan inför HERREN och stanna där, till dess han har fördrivit sina fiender för sig, </p>
<p id="v22"><sup><small>22</small></sup>  om I alltså vänden tillbaka först då landet har blivit HERREN underdånigt, så skolen I vara utan skuld mot HERREN och Israel, och detta land skall då bliva eder besittning inför HERREN. </p>
<p id="v23"><sup><small>23</small></sup>  Men om I icke så gören, se, då synden I mot HERREN, och I skolen då komma att förnimma eder synd, ty den skall drabba eder. </p>
<p id="v24"><sup><small>24</small></sup>  Byggen eder nu städer åt edra kvinnor och barn, och gårdar åt eder boskap, och gören vad eder mun har talat." </p>
<p id="v25"><sup><small>25</small></sup>  Och Gads barn och Rubens barn talade till Mose och sade: "Dina tjänare skola göra såsom min herre bjuder. </p>
<p id="v26"><sup><small>26</small></sup>  Våra barn våra hustrur, vår boskap och alla våra dragare skola bliva kvar här i Gileads städer. </p>
<p id="v27"><sup><small>27</small></sup>  Men dina tjänare, vi så många som äro väpnade till strid, skola draga ditöver och kämpa inför HERREN, såsom min herre har sagt." </p>
<p id="v28"><sup><small>28</small></sup>  Och Mose gav befallning om dem åt prästen Eleasar och åt Josua, Nuns son, och åt huvudmännen för familjerna inom Israels barns stammar. </p>
<p id="v29"><sup><small>29</small></sup>  Mose sade till dem: "Om Gads barn och Rubens barn gå över Jordan med eder, så många som äro väpnade till att kämpa inför HERREN, och landet så bliver eder underdånigt, då skolen I åt dem giva landet Gilead till besittning. </p>
<p id="v30"><sup><small>30</small></sup>  Men om de icke draga väpnade ditöver med eder, så skola de få sin besittning ibland eder i Kanaans land." </p>
<p id="v31"><sup><small>31</small></sup>  Och Gads barn och Rubens barn svarade och sade: "Vad HERREN har sagt till dina tjänare, det vilja vi göra. </p>
<p id="v32"><sup><small>32</small></sup>  Vi vilja draga väpnade över till Kanaans land inför HERREN, och så få vår arvsbesittning har på andra sidan Jordan." </p>
<p id="v33"><sup><small>33</small></sup>  Så gav då Mose åt dem, åt Gads barn, Rubens barn och ena hälften av Manasses, Josefs sons, stam, Sihons, amoréernas konungs, rike och Ogs rike, konungens i Basan: själva landet med dess städer och dessas områden, landets städer runt omkring. </p>
<p id="v34"><sup><small>34</small></sup>  Och Gads barn byggde upp Dibon, Atarot, Aroer, </p>
<p id="v35"><sup><small>35</small></sup>  Atrot-Sofan, Jaeser, Jogbeha, </p>
<p id="v36"><sup><small>36</small></sup>  Bet-Nimra och Bet-Haran, befästa städer och boskapsgårdar. </p>
<p id="v37"><sup><small>37</small></sup>  Och Rubens barn byggde upp Hesbon, Eleale, Kirjataim, </p>
<p id="v38"><sup><small>38</small></sup>  Nebo och Baal-Meon - vilkas namn hava ändrats - och Sibma. Och de gåvo namn åt städerna som de byggde upp. </p>
<p id="v39"><sup><small>39</small></sup>  Och Makirs, Manasses sons, barn gingo åstad till Gilead och intogo det och fördrevo amoréerna som bodde där. </p>
<p id="v40"><sup><small>40</small></sup>  Och Mose gav Gilead åt Makir, Manasses son, och han bosatte sig där. </p>
<p id="v41"><sup><small>41</small></sup>  Och Jair, Manasses son, gick åstad och intog deras byar och kallade dem Jairs byar. </p>
<p id="v42"><sup><small>42</small></sup>  Och Noba gick åstad och intog Kenat, med underlydande orter, och kallade det Noba, efter sitt eget namn. </p>
