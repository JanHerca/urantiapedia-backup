<!--
title: 4 Moseboken - Kapitel 5
description: 
published: true
date: 2023-11-8T22:1:37Z
tags: bible, bible—numbers
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Numbers/4">
          <span class="mdi mdi-arrow-left-drop-circle"></span><span class="pl-2">4 Moseboken - Kapitel 4</span>
        </a>
        </td>
        <td>
        <a href="/sv/Bible/Numbers/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Numbers/6">
          <span class="pr-2">4 Moseboken - Kapitel 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERREN talade till Mose och sade: </p>
<p id="v2"><sup><small>2</small></sup>  Bjud Israels barn att de skaffa bort ur lägret var och en som är spetälsk eller har flytning och var och en som har blivit oren genom någon död. </p>
<p id="v3"><sup><small>3</small></sup>  En sådan, vare sig man eller kvinna, skolen I skaffa bort; till något ställe utanför lägret skolen I skicka honom, för att han icke må orena deras läger; jag har ju min boning mitt ibland dem. </p>
<p id="v4"><sup><small>4</small></sup>  Och Israels barn gjorde så; de skickade dem till ett ställe utanför lägret; såsom HERREN hade tillsagt Mose, så gjorde Israels barn. </p>
<p id="v5"><sup><small>5</small></sup>  Och HERREN talade till Mose och sade: </p>
<p id="v6"><sup><small>6</small></sup>  Tala till Israels barn: Om någon, vare sig man eller kvinna, begår någon synd - vad det nu må vara, vari en människa kan försynda sig - i det han gör sig skyldig till en orättrådighet mot HERREN, och denna person alltså ådrager sig skuld, </p>
<p id="v7"><sup><small>7</small></sup>  så skall han bekänna den synd han har begått, och ersätta det han har förbrutit sig på till dess fulla belopp och lägga femtedelen av värdet därtill; och detta skall han giva åt den som han har förbrutit sig emot. </p>
<p id="v8"><sup><small>8</small></sup>  Men om denne icke har efterlämnat någon bördeman, åt vilken ersättning kan givas för det han har förbrutit sig på, då skall ersättningen för detta givas åt HERREN och tillhöra prästen, utom försoningsväduren, med vilken försoning bringas för den skyldige. </p>
<p id="v9"><sup><small>9</small></sup>  Och alla heliga gåvor som Israels barn giva såsom en gärd, vilken de bära fram till prästen, skola tillhöra denne; </p>
<p id="v10"><sup><small>10</small></sup>  honom skola allas heliga gåvor tillhöra; vad någon giver åt prästen skall tillhöra denne. </p>
<p id="v11"><sup><small>11</small></sup>  Och HERREN talade till Mose och sade: </p>
<p id="v12"><sup><small>12</small></sup>  Tala till Israels barn och säg till dem: Om en hustru har svikit sin man och varit honom otrogen, <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  i det att någon annan har legat hos henne och beblandat sig med henne, utan att hennes man har fått veta därav, och utan att hon har blivit röjd, fastän hon verkligen har låtit skända sig; om alltså intet vittne finnes mot henne och hon icke har blivit gripen på bar gärning, </p>
<p id="v14"><sup><small>14</small></sup>  men misstankens ande likväl kommer över honom, så att han får misstanke mot sin hustru, och det verkligen är så, att hon har låtit skända sig; eller om misstankens ande kommer över honom, så att han får misstanke mot sin hustru, och detta fastän hon icke har låtit skända sig: </p>
<p id="v15"><sup><small>15</small></sup>  så skall mannen föra sin hustru till prästen och såsom offer för henne bära fram en tiondedels efa kornmjöl, men ingen olja skall han gjuta därpå och ingen rökelse lägga därpå, ty det är ett misstankeoffer, ett åminnelseoffer, som bringar en missgärning i åminnelse. </p>
<p id="v16"><sup><small>16</small></sup>  Och prästen skall föra henne fram och ställa henne inför HERRENS ansikte. </p>
<p id="v17"><sup><small>17</small></sup>  Och prästen skall taga heligt vatten i ett lerkärl, och sedan skall prästen taga något av stoftet på tabernaklets golv och lägga i vattnet. </p>
<p id="v18"><sup><small>18</small></sup>  Och prästen skall ställa kvinnan fram inför HERRENS ansikte och lösa upp kvinnans hår och lägga på hennes händer åminnelseoffret, det är misstankeoffret; men prästen själv skall hålla i sin hand det förbannelsebringande olycksvattnet. </p>
<p id="v19"><sup><small>19</small></sup>  Därefter skall prästen besvärja kvinnan och säga till henne: "Om ingen har lägrat dig och du icke har svikit din man genom att låta skända dig, så må detta förbannelsebringande olycksvatten icke skada dig. </p>
<p id="v20"><sup><small>20</small></sup>  Men om du har svikit din man och låtit skända dig, i det att någon annan än din man har beblandat sig med dig" </p>
<p id="v21"><sup><small>21</small></sup>  (prästen besvärjer nu kvinnan med förbannelsens ed, i det han säger till kvinnan:) "Då må HERREN göra dig till ett exempel som man nämner, när man förbannar och svär bland ditt folk; HERREN må då låta din länd förvissna och din buk svälla upp; </p>
<p id="v22"><sup><small>22</small></sup>  ja, när du har fått detta förbannelsebringande vatten in i ditt liv, då må det komma din buk att svälla upp och din länd att förvissna." Och kvinnan skall säga: "Amen, amen." <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Sedan skall prästen skriva upp dessa förbannelser på ett blad och därefter avtvå dem i olycksvattnet </p>
<p id="v24"><sup><small>24</small></sup>  och giva kvinnan det förbannelsebringande olycksvattnet att dricka, för att detta förbannelsebringande vatten må bliva henne till olycka, när hon har fått det i sig. </p>
<p id="v25"><sup><small>25</small></sup>  Och prästen skall taga misstankeoffret ur kvinnans hand och vifta detta offer inför HERRENS ansikte och bära det fram till altaret. </p>
<p id="v26"><sup><small>26</small></sup>  Och prästen skall av offret taga en handfull, det som utgör själva altaroffret, och förbränna det på altaret; därefter skall han giva kvinnan vattnet att dricka. </p>
<p id="v27"><sup><small>27</small></sup>  Och när han så har givit henne vattnet att dricka, då skall detta ske: om hon har låtit skända sig och varit sin man otrogen, så skall det förbannelsebringande vattnet, när hon har fått det i sig, bliva henne till olycka, i det att hennes buk sväller upp och hennes länd förvissnar; och kvinnan skall bliva ett exempel som man nämner, när man förbannar bland hennes folk. </p>
<p id="v28"><sup><small>28</small></sup>  Men om kvinnan icke har låtit skända sig, utan är ren, då skall hon förbliva oskadd och kunna undfå livsfrukt. </p>
<p id="v29"><sup><small>29</small></sup>  Detta är misstankelagen, om huru förfaras skall, när en kvinna har svikit sin man och låtit skända sig, </p>
<p id="v30"><sup><small>30</small></sup>  eller när eljest misstankens ande kommer över en man, så att han misstänker sin hustru; han skall då ställa hustrun fram inför HERRENS ansikte, och prästen skall med henne göra allt vad denna lag stadgar. </p>
<p id="v31"><sup><small>31</small></sup>  Så skall mannen vara fri ifrån missgärning, men hustrun kommer att bära på missgärning. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Numbers/4">
          <span class="mdi mdi-arrow-left-drop-circle"></span><span class="pl-2">4 Moseboken - Kapitel 4</span>
        </a>
        </td>
        <td>
        <a href="/sv/Bible/Numbers/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Numbers/6">
          <span class="pr-2">4 Moseboken - Kapitel 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 5:12-31 <i>Trohetstest</i>: <a href="/sv/The_Urantia_Book/70#p10_6">Ub 70:10.6</a>. </li>
  <li id="fn2"><a href="#cite2">↑</a> 5:22 <i>"Amen" som ritual</i>: <a href="/sv/The_Urantia_Book/90#p5_3">Ub 90:5.3</a>. </li>
</ol>
</div>
