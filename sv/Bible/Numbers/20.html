<!--
title: 4 Moseboken - Kapitel 20
description: 
published: true
date: 2022-10-8T9:59:7Z
tags: bible, bible—numbers
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Numbers/19">4 Moseboken - Kapitel 19</a></td>
        <td><a href="/sv/Bible/Numbers/Index">Index</a></td>
        <td><a href="/sv/Bible/Numbers/21">4 Moseboken - Kapitel 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Israels barn, hela menigheten, kommo in i öknen Sin i den första månaden, och folket stannade i Kades; där dog Mirjam och blev där också begraven. </p>
<p id="v2"><sup><small>2</small></sup>  Och menigheten hade intet vatten; då församlade de sig emot Mose och Aron. </p>
<p id="v3"><sup><small>3</small></sup>  Och folket begynte tvista med Mose och sade: "O att också vi hade fått förgås, när våra broder förgingos inför HERRENS ansikte! </p>
<p id="v4"><sup><small>4</small></sup>  Varför haven I fört HERRENS församling in i denna öken, så att vi och vår boskap måste dö här? </p>
<p id="v5"><sup><small>5</small></sup>  Och varför haven I fört oss upp ur Egypten och låtit oss komma till denna svåra plats, där varken säd eller fikonträd eller vinträd eller granatträd växa, och där intet vatten finnes att dricka?" </p>
<p id="v6"><sup><small>6</small></sup>  Men Mose och Aron gingo bort ifrån församlingen till uppenbarelsetältets ingång och föllo ned på sina ansikten. Då visade sig HERRENS härlighet för dem. </p>
<p id="v7"><sup><small>7</small></sup>  Och HERREN talade till Mose och sade: </p>
<p id="v8"><sup><small>8</small></sup>  "Tag staven, och församla menigheten, du med din broder Aron, och talen till klippan inför deras ögon, så skall den giva vatten ifrån sig; så skaffar du fram vatten åt dem ur klippan och giver menigheten och dess boskap att dricka. </p>
<p id="v9"><sup><small>9</small></sup>  Då tog Mose stav en från dess plats inför HERRENS ansikte, såsom han hade bjudit honom. </p>
<p id="v10"><sup><small>10</small></sup>  Och Mose och Aron sammankallade församlingen framför klippan; där sade han till dem: "Hören nu, I gensträvige; kunna vi väl ur denna klippa skaffa fram vatten åt eder?" </p>
<p id="v11"><sup><small>11</small></sup>  Och Mose lyfte upp sin hand och slog på klippan med sin stav två gånger; då kom mycket vatten ut, så att menigheten och dess boskap fick dricka. </p>
<p id="v12"><sup><small>12</small></sup>  Men HERREN sade till Mose och Aron: "Eftersom I icke trodden på mig och icke höllen mig helig inför Israels barns ögon, därför skolen I icke få föra denna församling in i det land som jag har givit dem." </p>
<p id="v13"><sup><small>13</small></sup>  Detta var Meribas vatten, där Israels barn tvistade med HERREN, och där han bevisade sig helig på dem. </p>
<p id="v14"><sup><small>14</small></sup>  Och Mose skickade sändebud från Kades till konungen i Edom och lät säga: "Så säger din broder Israel: Du känner alla de vedermödor som vi hava haft att utstå, </p>
<p id="v15"><sup><small>15</small></sup>  huru våra fäder drogo ned till Egypten, och huru vi bodde i Egypten i lång tid, och huru vi och våra fäder blevo illa behandlade av egyptierna. </p>
<p id="v16"><sup><small>16</small></sup>  Men vi ropade till HERREN, och han hörde vår röst och sände en ängel som förde oss ut ur Egypten; och se, vi äro nu i Kades, staden som ligger vid gränsen till ditt område. </p>
<p id="v17"><sup><small>17</small></sup>  Låt oss tåga genom ditt land. Vi skola icke taga vägen över åkrar och vingårdar, och icke dricka vatten ur brunnarna; stora vägen skola vi gå, utan att vika av vare sig till höger eller till vänster, till dess vi hava kommit igenom ditt område." </p>
<p id="v18"><sup><small>18</small></sup>  Men Edom svarade honom: "Du får icke tåga genom mitt land. Om du det gör, skall jag draga ut emot dig med svärd." </p>
<p id="v19"><sup><small>19</small></sup>  Men Israels barn sade till honom: "På den allmänna farvägen skola vi draga fram, och om jag eller min boskap dricker av ditt vatten, skall jag betala det. Jag begär ju ingenting: allenast att få tåga vägen fram härigenom." </p>
<p id="v20"><sup><small>20</small></sup>  Han svarade: "Nej, du får icke tåga härigenom." Och Edom drog ut mot honom med mycket folk och ned stor makt. </p>
<p id="v21"><sup><small>21</small></sup>  Då alltså Edom icke tillstadde Israel att tåga genom sitt område, vek Israel av och gick undan för honom. </p>
<p id="v22"><sup><small>22</small></sup>  Och de bröto upp från Kades. Och Israels barn, hela menigheten, kommo till berget Hor. </p>
<p id="v23"><sup><small>23</small></sup>  Och HERREN talade till Aron på berget Hor, vid gränsen till Edoms land, och sade: </p>
<p id="v24"><sup><small>24</small></sup>  "Aron skall samlas till sina fäder: han skall icke komma in i det land som jag har givit åt Israels barn; ty I voren gensträviga mot min befallning vid Meribas vatten. </p>
<p id="v25"><sup><small>25</small></sup>  Tag nu Aron och hans son Eleasar med dig, och för dem upp på berget Hor, </p>
<p id="v26"><sup><small>26</small></sup>  och tag av Aron hans kläder och sätt dem på hans son Eleasar. Så skall Aron samlas till sina fäder och I dö där." </p>
<p id="v27"><sup><small>27</small></sup>  Och Mose gjorde såsom HERREN hade bjudit; och de stego upp på berget Hor inför hela menighetens ögon. </p>
<p id="v28"><sup><small>28</small></sup>  Och Mose tog av Aron hans kläder och satte dem på hans son Eleasar. Och Aron dog där uppe på bergets topp; men Mose och Eleasar stego ned från berget. </p>
<p id="v29"><sup><small>29</small></sup>  Och när hela menigheten förnam att Aron hade givit upp andan, begräto de honom i trettio dagar, hela Israels hus. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Numbers/19">4 Moseboken - Kapitel 19</a></td>
        <td><a href="/sv/Bible/Numbers/Index">Index</a></td>
        <td><a href="/sv/Bible/Numbers/21">4 Moseboken - Kapitel 21</a></td>
      </tr>
    </tbody>
  </table>
</figure>
