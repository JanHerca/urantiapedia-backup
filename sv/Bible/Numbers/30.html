<!--
title: 4 Moseboken - Kapitel 30
description: 
published: true
date: 2022-10-8T9:59:7Z
tags: bible, bible—numbers
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Numbers/29">4 Moseboken - Kapitel 29</a></td>
        <td><a href="/sv/Bible/Numbers/Index">Index</a></td>
        <td><a href="/sv/Bible/Numbers/31">4 Moseboken - Kapitel 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Mose sade detta till Israels barn, alldeles såsom HERREN hade bjudit honom. </p>
<p id="v2"><sup><small>2</small></sup>  Och Mose talade till Israels barns stamhövdingar och sade: Detta är vad HERREN har bjudit: <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  om någon gör ett löfte åt HERREN, eller svär en ed genom vilken han förbinder sig till återhållsamhet i något stycke, så skall han icke sedan bryta sitt ord; han skall i alla stycken göra vad hans mun har talat. </p>
<p id="v4"><sup><small>4</small></sup>  Och om en kvinna, medan hon vistas i sin faders hus och ännu är ung, gör ett löfte åt HERREN och förbinder sig till återhållsamhet i något stycke, </p>
<p id="v5"><sup><small>5</small></sup>  och hennes fader hör hennes löfte och huru hon förbinder sig till återhållsamhet, och hennes fader icke säger något till henne därom, så skola alla hennes löften hava gällande kraft, och alla hennes förbindelser till återhållsamhet skola hava gällande kraft. </p>
<p id="v6"><sup><small>6</small></sup>  Men om hennes fader samma dag han hör det säger nej därtill, då skola hennes löften och hennes förbindelser till återhållsamhet alla vara utan gällande kraft; och HERREN skall förlåta henne, eftersom hennes fader sade nej till henne. </p>
<p id="v7"><sup><small>7</small></sup>  Och om hon bliver gift, och löften då vila på henne, eller något obetänksamt ord från hennes läppar, varmed hon har bundit sig, </p>
<p id="v8"><sup><small>8</small></sup>  och hennes man får höra därom, men icke säger något till henne därom samma dag han hör det, så skola hennes löften hava gällande kraft, och hennes förbindelser till återhållsamhet skola hava gällande kraft. </p>
<p id="v9"><sup><small>9</small></sup>  Men om hennes man samma dag han får höra det säger nej därtill, då upphäver han därmed hennes givna löfte och det obetänksamma ord från hennes läppar, varmed hon har bundit sig; och HERREN skall förlåta henne det. </p>
<p id="v10"><sup><small>10</small></sup>  Men en änkas eller en förskjuten hustrus löfte skall hava gällande kraft för henne, vartill hon än må hava förbundit sig. </p>
<p id="v11"><sup><small>11</small></sup>  Och om en kvinna i sin mans hus gör ett löfte, eller med ed förbinder sig till återhållsamhet i något stycke, </p>
<p id="v12"><sup><small>12</small></sup>  och hennes man hör det, men icke säger något till henne därom - icke säger nej till henne - så skola alla hennes löften hava gällande kraft, och alla hennes förbindelser till återhållsamhet skola hava gällande kraft. </p>
<p id="v13"><sup><small>13</small></sup>  Men om hennes man upphäver dem samma dag han hör dem, då skall allt som hennes läppar hava talat vara utan gällande kraft, det må nu vara löften eller någon förbindelse till återhållsamhet; hennes man har upphävt dem, därför skall HERREN förlåta henne. </p>
<p id="v14"><sup><small>14</small></sup>  Åt alla hennes löften och åt alla hennes edliga förbindelser till att späka sig kan hennes man giva gällande kraft, och hennes man kan ock upphäva dem. </p>
<p id="v15"><sup><small>15</small></sup>  Men om hennes man icke före påföljande dags ingång säger någonting till henne därom, så giver han gällande kraft åt alla hennes löften och åt alla de förbindelser till återhållsamhet, som vila på henne; han giver dem gällande kraft därigenom att han icke säger något till henne därom samma dag han hör dem. </p>
<p id="v16"><sup><small>16</small></sup>  Men om han upphäver dem först någon tid efter det han har hört dem, då kommer han att bära på hennes missgärning. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Numbers/29">4 Moseboken - Kapitel 29</a></td>
        <td><a href="/sv/Bible/Numbers/Index">Index</a></td>
        <td><a href="/sv/Bible/Numbers/31">4 Moseboken - Kapitel 31</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 30:2-16 <i>Heliga löften och eder</i>: <a href="/sv/The_Urantia_Book/87#p6_9">Ub 87:6.9</a>. </li>
</ol>
</div>
