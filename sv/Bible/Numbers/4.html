<!--
title: 4 Moseboken - Kapitel 4
description: 
published: true
date: 2022-10-8T9:59:7Z
tags: bible, bible—numbers
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Numbers/3">4 Moseboken - Kapitel 3</a></td>
        <td><a href="/sv/Bible/Numbers/Index">Index</a></td>
        <td><a href="/sv/Bible/Numbers/5">4 Moseboken - Kapitel 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERREN talade till Mose och Aron och sade: </p>
<p id="v2"><sup><small>2</small></sup>  Räknen bland Levi barn antalet av Kehats barn, efter deras släkter och efter deras familjer, </p>
<p id="v3"><sup><small>3</small></sup>  dem som äro trettio år gamla eller därutöver, ända till femtio år, alla tjänstbara män som kunna förrätta sysslor vid uppenbarelsetältet. </p>
<p id="v4"><sup><small>4</small></sup>  Och detta skall vara Kehats barns tjänstgöring vid uppenbarelsetältet: de skola hava hand om de högheliga föremålen. </p>
<p id="v5"><sup><small>5</small></sup>  När lägret skall bryta upp, skola Aron och hans söner gå in och taga ned den förlåt som hänger framför arken och med den övertäcka vittnesbördets ark; </p>
<p id="v6"><sup><small>6</small></sup>  däröver skola de lägga ett överdrag av tahasskinn och över detta ytterligare breda ett kläde, helt och hållet mörkblått; sedan skola de sätta in stängerna. </p>
<p id="v7"><sup><small>7</small></sup>  Och över skådebrödsbordet skola de breda ett mörkblått kläde och ställa därpå faten, skålarna och bägarna, ävensom kannorna till drickoffren; "det beständiga brödet" skall ock läggas därpå. </p>
<p id="v8"><sup><small>8</small></sup>  Häröver skola de breda ett rosenrött kläde och betäcka detta med ett överdrag av tahasskinn; sedan skola de sätta in stängerna. </p>
<p id="v9"><sup><small>9</small></sup>  Och de skola taga ett mörkblått kläde och därmed övertäcka ljusstaken och dess lampor, lamptänger och brickor, så ock alla tillhörande oljekärl som begagnas under tjänstgöringen därvid; </p>
<p id="v10"><sup><small>10</small></sup>  och de skola lägga den med alla dess tillbehör i ett överdrag av tahasskinn och sedan lägga alltsammans på en bår. </p>
<p id="v11"><sup><small>11</small></sup>  Över det gyllene altaret skola de likaledes breda ett mörkblått kläde och betäcka detta med ett överdrag av tahasskinn, sedan skola de sätta in stängerna. </p>
<p id="v12"><sup><small>12</small></sup>  Och de skola taga alla gudstjänstredskap, som begagnas vid tjänstgöringen i helgedomen, och lägga dem i ett mörkblått kläde och betäcka dem med ett överdrag av tahasskinn, och sedan lägga dem på en bår. </p>
<p id="v13"><sup><small>13</small></sup>  Och de skola taga bort askan från altaret och breda över det ett purpurrött kläde </p>
<p id="v14"><sup><small>14</small></sup>  och lägga därpå alla tillbehör som begagnas under tjänstgöringen därvid, fyrfaten, gafflarna, skovlarna och skålarna, korteligen, altarets alla tillbehör; och däröver skola de breda ett överdrag av tahasskinn och så sätta in stängerna. </p>
<p id="v15"><sup><small>15</small></sup>  Sedan nu Aron och hans söner, när lägret skall bryta upp, så hava övertäckt de heliga föremålen och alla tillbehör till dessa heliga föremål, skola därefter Kehats barn komma för att bära; men de må icke röra vid de heliga föremålen, ty då skola de dö. Detta är vad Kehats barn hava att bära av det som hör till uppenbarelsetältet. </p>
<p id="v16"><sup><small>16</small></sup>  Och Eleasars, prästen Arons sons åliggande skall vara att hava vården om oljan till ljusstaken, om den välluktande rökelsen, om det dagliga spisoffret och om smörjelseoljan; hans åliggande skall vara att hava vården om hela tabernaklet och om allt vad däri är, de heliga föremålen och deras tillbehör. </p>
<p id="v17"><sup><small>17</small></sup>  Och HERREN talade till Mose och Aron och sade: </p>
<p id="v18"><sup><small>18</small></sup>  Låten icke kehatiternas släktgren utrotas ur leviternas stam. </p>
<p id="v19"><sup><small>19</small></sup>  Utan gören på följande sätt med dem, för att de må leva och icke dö, när de nalkas de högheliga föremålen: Aron och hans söner skola gå in och anvisa var och en av dem vad han har att göra eller bära </p>
<p id="v20"><sup><small>20</small></sup>  men själva må de icke gå in och se de heliga föremålen, icke ens ett ögonblick, ty då skola de dö. </p>
<p id="v21"><sup><small>21</small></sup>  Och HERREN talade till Mose och sade: </p>
<p id="v22"><sup><small>22</small></sup>  Räkna ock antalet av Gersons barn, efter deras familjer och efter deras släkter. </p>
<p id="v23"><sup><small>23</small></sup>  Dem som äro trettio år gamla eller därutöver, ända till femtio år, skall du inmönstra, alla tjänstbara män som kunna förrätta arbete vid uppenbarelsetältet. </p>
<p id="v24"><sup><small>24</small></sup>  Detta skall vara gersoniternas släkters tjänstgöring, vad de hava att göra och vad de hava att bära: </p>
<p id="v25"><sup><small>25</small></sup>  de skola bära de tygvåder av vilka tabernaklet bildas, uppenbarelsetältets täckelse, dess överdrag och det överdrag av tahasskinn som ligger ovanpå detta, förhänget för ingången till uppenbarelsetältet, </p>
<p id="v26"><sup><small>26</small></sup>  vidare omhängena till förgården, förhänget för porten till förgården, som omgiver tabernaklet och altaret, så ock tillhörande streck och alla redskap till arbetet därvid; och allt som härvid är att göra skola de förrätta. </p>
<p id="v27"><sup><small>27</small></sup>  På det sätt Aron och hans söner bestämma skall Gersons barns hela tjänstgöring försiggå, i fråga om allt vad de hava att bära och göra; och I skolen överlämna i deras vård allt vad de hava att bära. </p>
<p id="v28"><sup><small>28</small></sup>  Detta är den tjänstgöring som Gersons barns släkter skola hava vid uppenbarelsetältet; och vad de hava att iakttaga skola de utföra under ledning av Itamar, prästen Arons son </p>
<p id="v29"><sup><small>29</small></sup>  Meraris barn skall du inmönstra, efter deras släkter och efter deras familjer. </p>
<p id="v30"><sup><small>30</small></sup>  Dem som äro trettio år gamla eller därutöver, ända till femtio år, skall du inmönstra, alla tjänstbara män som kunna förrätta arbete vid uppenbarelsetältet. </p>
<p id="v31"><sup><small>31</small></sup>  Och detta är vad som skall åligga dem att bära, allt vad som hör till deras tjänstgöring vid uppenbarelsetältet: bräderna till tabernaklet, dess tvärstänger, stolpar och fotstycken, </p>
<p id="v32"><sup><small>32</small></sup>  så ock stolparna till förgården runt omkring med deras fotstycken, pluggar och streck, korteligen, alla deras tillbehör och allt som hör till arbetet därvid; och I skolen lämna dem uppgift på de särskilda föremål som det åligger dem att bära. </p>
<p id="v33"><sup><small>33</small></sup>  Detta skall vara de meraritiska släkternas tjänstgöring, allt vad som hör till deras tjänstgöring vid uppenbarelsetältet; och det skall utföras under ledning av Itamar, prästen Arons son. </p>
<p id="v34"><sup><small>34</small></sup>  Och Mose och Aron och menighetens hövdingar inmönstrade Kehats barn, efter deras släkter och efter deras familjer, </p>
<p id="v35"><sup><small>35</small></sup>  dem som voro trettio år gamla eller därutöver, ända till femtio år alla tjänstbara män som kunde göra arbete vid uppenbarelsetältet. </p>
<p id="v36"><sup><small>36</small></sup>  Och de av dem som inmönstrades, efter deras släkter, utgjorde två tusen sju hundra femtio. </p>
<p id="v37"><sup><small>37</small></sup>  Så många voro de av kehatiternas släkter som inmönstrades, summan av dem som skulle göra tjänst vid uppenbarelsetältet, de som Mose och Aron inmönstrade, efter HERRENS befallning genom Mose. </p>
<p id="v38"><sup><small>38</small></sup>  Och de av Gersons barn som inmönstrades, efter deras släkter och efter deras familjer, </p>
<p id="v39"><sup><small>39</small></sup>  de som voro trettio år gamla eller därutöver, ända till femtio år, alla tjänstbara män som kunde göra arbete vid uppenbarelsetältet, </p>
<p id="v40"><sup><small>40</small></sup>  dessa som inmönstrades efter sina släkter och efter sina familjer utgjorde två tusen sex hundra trettio. </p>
<p id="v41"><sup><small>41</small></sup>  Så många voro de av Gersons barns släkter som inmönstrades, summan av dem som skulle göra tjänst vid uppenbarelsetältet, de som Mose och Aron inmönstrade, efter HERRENS befallning. </p>
<p id="v42"><sup><small>42</small></sup>  Och de av Meraris barns släkter som inmönstrades, efter deras släkter och efter deras familjer, </p>
<p id="v43"><sup><small>43</small></sup>  de som voro trettio år gamla eller därutöver, ända till femtio år, alla tjänstbara män som kunde göra arbete vid uppenbarelsetältet, </p>
<p id="v44"><sup><small>44</small></sup>  dessa som inmönstrades efter sina släkter utgjorde tre tusen två hundra. </p>
<p id="v45"><sup><small>45</small></sup>  Så många voro de av Meraris barns släkter som inmönstrades, de som Mose och Aron inmönstrade efter HERRENS befallning genom Mose. </p>
<p id="v46"><sup><small>46</small></sup>  De av leviterna som Mose och Aron och Israels hövdingar inmönstrade, efter deras släkter och efter deras familjer, </p>
<p id="v47"><sup><small>47</small></sup>  de som voro trettio år gamla eller därutöver, ända till femtio år, alla som kunde förrätta något tjänstgöringsarbete eller något bärarearbete vid uppenbarelsetältet, </p>
<p id="v48"><sup><small>48</small></sup>  dessa som inmönstrades utgjorde tillsammans åtta tusen fem hundra åttio. </p>
<p id="v49"><sup><small>49</small></sup>  Efter HERRENS befallning blevo de inmönstrade genom Mose, var och en till det som han hade att göra eller bära, och var och en fick det åliggande som HERREN hade bjudit Mose. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Numbers/3">4 Moseboken - Kapitel 3</a></td>
        <td><a href="/sv/Bible/Numbers/Index">Index</a></td>
        <td><a href="/sv/Bible/Numbers/5">4 Moseboken - Kapitel 5</a></td>
      </tr>
    </tbody>
  </table>
</figure>
