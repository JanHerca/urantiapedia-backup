<!--
title: 4 Moseboken - Kapitel 10
description: 
published: true
date: 2022-10-8T9:59:7Z
tags: bible, bible—numbers
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Numbers/9">4 Moseboken - Kapitel 9</a></td>
        <td><a href="/sv/Bible/Numbers/Index">Index</a></td>
        <td><a href="/sv/Bible/Numbers/11">4 Moseboken - Kapitel 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERREN talade till Mose och sade: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Gör dig två trumpeter av silver; i drivet arbete skall du göra dem. Dessa skall du bruka, när menigheten skall sammankallas, och när lägren skola bryta upp. </p>
<p id="v3"><sup><small>3</small></sup>  När man stöter i dem båda, skall hela menigheten församla sig till dig, vid ingången till uppenbarelsetältet. </p>
<p id="v4"><sup><small>4</small></sup>  Men när man stöter allenast i den ena, skola hövdingarna, huvudmännen för Israels ätter, församla sig till dig. </p>
<p id="v5"><sup><small>5</small></sup>  Och när I blåsen en larmsignal, skola de läger bryta upp, som ligga österut. </p>
<p id="v6"><sup><small>6</small></sup>  Men när I blåsen larmsignal för andra gången, skola de läger bryta upp, som ligga söderut. När lägren skola bryta upp, skall man blåsa larmsignal, </p>
<p id="v7"><sup><small>7</small></sup>  men när församlingen skall sammankallas, skolen I icke blåsa larmsignal, utan stöta i trumpeterna. </p>
<p id="v8"><sup><small>8</small></sup>  Och Arons söner, prästerna, äro de som skola blåsa i trumpeterna. Detta skall vara en evärdlig stadga för eder från släkte till släkte. </p>
<p id="v9"><sup><small>9</small></sup>  Och om I, i edert land, dragen ut till strid mot någon eder ovän som angriper eder, så skolen I blåsa larmsignal med trumpeterna; härigenom skolen I då bringas i åminnelse inför HERRENS, eder Guds, ansikte, och I skolen så bliva frälsta ifrån edra fiender. </p>
<p id="v10"><sup><small>10</small></sup>  Och när I haven en glädjedag och haven edra högtider och nymånader, skolen I stöta i trumpeterna, då I offren edra brännoffer och tackoffer; så skola de bringa eder i åminnelse inför eder Guds ansikte. Jag är HERREN, eder Gud." </p>
<p id="v11"><sup><small>11</small></sup>  I andra året, i andra månaden, på tjugonde dagen i månaden höjde sig molnskyn från vittnesbördets tabernakel. </p>
<p id="v12"><sup><small>12</small></sup>  Då bröto Israels barn upp från Sinais öken och tågade från lägerplats till lägerplats; och molnskyn stannade i öknen Paran. </p>
<p id="v13"><sup><small>13</small></sup>  Och när de nu första gången bröto upp, efter HERRENS befallning genom Mose, </p>
<p id="v14"><sup><small>14</small></sup>  var Juda barns läger under sitt baner det första som bröt upp, häravdelning efter häravdelning; och anförare för denna här var Naheson, Amminadabs son. </p>
<p id="v15"><sup><small>15</small></sup>  Och anförare för den här som utgjordes av Isaskars barns stam var Netanel, Suars son. </p>
<p id="v16"><sup><small>16</small></sup>  Och anförare för den här som utgjordes av Sebulons barns stam var Eliab, Helons son. </p>
<p id="v17"><sup><small>17</small></sup>  Därefter, sedan tabernaklet hade blivit nedtaget, bröto Gersons barn och Meraris barn upp och buro tabernaklet. </p>
<p id="v18"><sup><small>18</small></sup>  Därefter bröt Rubens läger upp under sitt baner, häravdelning efter häravdelning; och anförare för denna här var Elisur, Sedeurs son. </p>
<p id="v19"><sup><small>19</small></sup>  Och anförare för den här som utgjordes av Simeons barns stam var Selumiel, Surisaddais son. </p>
<p id="v20"><sup><small>20</small></sup>  Och anförare för den här som utgjordes av Gads barns stam var Eljasaf, Deguels son. </p>
<p id="v21"><sup><small>21</small></sup>  Därefter bröto kehatiterna upp och buro de heliga tingen, och de andra satte upp tabernaklet, innan dessa hunno fram. </p>
<p id="v22"><sup><small>22</small></sup>  Därefter bröt Efraims barns läger upp under sitt baner, häravdelning efter häravdelning; och anförare för denna här var Elisama, Ammihuds son. </p>
<p id="v23"><sup><small>23</small></sup>  Och anförare för den här som utgjordes av Manasse barns stam var Gamliel, Pedasurs son. </p>
<p id="v24"><sup><small>24</small></sup>  Och anförare for den här som utgjordes av Benjamins barns stam var Abidan, Gideonis son. </p>
<p id="v25"><sup><small>25</small></sup>  Därefter bröt Dans barns läger upp under sitt baner, såsom eftertrupp i hela lägertåget, häravdelning efter häravdelning; och anförare för denna här var Ahieser, Ammisaddais son. </p>
<p id="v26"><sup><small>26</small></sup>  Och anförare för den här som utgjordes av Asers barns stam var Pagiel, Okrans son. </p>
<p id="v27"><sup><small>27</small></sup>  Och anförare för den här som utgjordes av Naftali barns stam var Ahira, Enans son. </p>
<p id="v28"><sup><small>28</small></sup>  I denna ordning bröto Israels barn upp, häravdelning efter häravdelning. Och de bröto nu upp. </p>
<p id="v29"><sup><small>29</small></sup>  Och Mose sade till Hobab, som var son till midjaniten Reguel, Moses svärfader: "Vi bryta nu upp och tåga till det land om vilket HERREN har sagt: 'Det vill jag giva eder.' Följ du med oss, så vilja vi göra dig gott, ty HERREN har lovat Israel vad gott är. </p>
<p id="v30"><sup><small>30</small></sup>  Men han svarade honom: "Jag vill icke följa med, utan jag vill gå hem till mitt land och till min släkt." </p>
<p id="v31"><sup><small>31</small></sup>  Då sade han: "Ack nej, övergiv oss icke. Du vet ju bäst var vi kunna lägra oss i öknen; bliv du därför nu vårt öga. </p>
<p id="v32"><sup><small>32</small></sup>  Om du följer med oss, skola vi låta också dig få gott av det goda som HERREN gör mot oss. </p>
<p id="v33"><sup><small>33</small></sup>  Så bröto de upp och tågade från HERRENS berg tre dagsresor. Och HERRENS förbundsark gick framför dem tre dagsresor, för att utse viloplats åt dem. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Och HERRENS molnsky svävade över dem om dagen, när de bröto upp från sitt lägerställe. </p>
<p id="v35"><sup><small>35</small></sup>  Och så ofta arken bröt upp, sade Mose: "Stå upp, HERRE; må dina fiender varda förskingrade, och må de som hata dig fly för ditt ansikte." </p>
<p id="v36"><sup><small>36</small></sup>  Och när den sattes ned, sade han: "Kom tillbaka, HERRE, till Israels ätters mångtusenden." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Numbers/9">4 Moseboken - Kapitel 9</a></td>
        <td><a href="/sv/Bible/Numbers/Index">Index</a></td>
        <td><a href="/sv/Bible/Numbers/11">4 Moseboken - Kapitel 11</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 10:1-7 <i>Silverfärgade trumpetstötar</i>: <a href="/sv/The_Urantia_Book/162#p4_2">Ub 162:4.2</a>. </li>
  <li id="fn2"><a href="#cite2">↑</a> 10:33 <i>Heliga berg</i>: <a href="/sv/The_Urantia_Book/85#p1_5">Ub 85:1.5</a>. </li>
</ol>
</div>
