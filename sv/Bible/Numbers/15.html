<!--
title: 4 Moseboken - Kapitel 15
description: 
published: true
date: 2022-10-8T9:59:7Z
tags: bible, bible—numbers
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Numbers/14">4 Moseboken - Kapitel 14</a></td>
        <td><a href="/sv/Bible/Numbers/Index">Index</a></td>
        <td><a href="/sv/Bible/Numbers/16">4 Moseboken - Kapitel 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERREN talade till Mose och sade: </p>
<p id="v2"><sup><small>2</small></sup>  Tala till Israels barn och säg till dem: Om I, när I kommen in i det land som jag vill giva eder, och där I skolen bo, </p>
<p id="v3"><sup><small>3</small></sup>  viljen offra ett eldsoffer åt HERREN, ett brännoffer eller ett slaktoffer - vare sig det gäller att fullgöra ett löfte, eller det gäller ett frivilligt offer, eller det gäller edra högtidsoffer - för att bereda HERREN en välbehaglig lukt, genom fäkreatur eller småboskap, <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  så skall den som vill offra åt HERREN ett sådant offer bära fram såsom spisoffer en tiondedels efa fint mjöl, begjutet med en fjärdedels hin olja; </p>
<p id="v5"><sup><small>5</small></sup>  och såsom drickoffer skall du offra en fjärdedels hin vin till vart lamm, vare sig det är ett brännoffer som offras, eller det är ett slaktoffer. </p>
<p id="v6"><sup><small>6</small></sup>  Men till en vädur skall du såsom spisoffer offra två tiondedels efa fint mjöl, begjutet med en tredjedels hin olja, </p>
<p id="v7"><sup><small>7</small></sup>  och såsom drickoffer skall du bära fram en tredjedels hin vin, till er välbehaglig lukt för HERREN. </p>
<p id="v8"><sup><small>8</small></sup>  Och när du offrar en ungtjur till brännoffer eller till slaktoffer, vare sig det gäller att fullgöra ett löfte eller det gäller tackoffer åt HERREN. </p>
<p id="v9"><sup><small>9</small></sup>  Så skall, jämte ungtjuren, såsom spisoffer frambäras tre tiondedels efa fint mjöl, begjutet med en halv in olja, </p>
<p id="v10"><sup><small>10</small></sup>  och såsom drickoffer skall du bära fram en halv hin vin: ett eldsoffer till en välbehaglig lukt för HERREN. </p>
<p id="v11"><sup><small>11</small></sup>  Vad här är sagt skall offras till var tjur, var vädur, vart djur av småboskapen, vare sig får eller get. </p>
<p id="v12"><sup><small>12</small></sup>  Efter antalet av de djur I offren skolen I offra till vart och ett vad här är sagt, efter deras antal. </p>
<p id="v13"><sup><small>13</small></sup>  Var inföding skall offra detta, såsom här är sagt, när han vill offra ett eldsoffer till en välbehaglig lukt för HERREN. </p>
<p id="v14"><sup><small>14</small></sup>  Och när en främling som vistas hos eder, eller som i kommande släkten bor ibland eder, vill offra ett eldsoffer till en välbehaglig lukt för HERREN, så skall han offra på samma sätt som I offren. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Inom församlingen skall en och samma stadga gälla för eder och för främlingen som bor ibland eder. Detta skall vara en evärdlig stadga för eder från släkte till släkte: I själva och främlingen skolen förfara på samma sätt inför HERRENS ansikte. </p>
<p id="v16"><sup><small>16</small></sup>  Samma lag och samma rätt skall gälla för eder och för främlingen som bor hos eder. </p>
<p id="v17"><sup><small>17</small></sup>  Och HERREN talade till Mose och sade: </p>
<p id="v18"><sup><small>18</small></sup>  Tala till Israels barn och säg till dem: När I kommen in i det land dit jag vill föra eder, </p>
<p id="v19"><sup><small>19</small></sup>  skolen I, då I äten av landets bröd, giva åt HERREN en offergärd därav. </p>
<p id="v20"><sup><small>20</small></sup>  Såsom förstling av edert mjöl skolen I giva en kaka till offergärd; I skolen giva den, likasom I given en offergärd från eder loge. </p>
<p id="v21"><sup><small>21</small></sup>  Av förstlingen av edert mjöl skolen I giva åt HERREN en offergärd, släkte efter släkte. </p>
<p id="v22"><sup><small>22</small></sup>  Och om I begån synd ouppsåtligen, i det att I underlåten att göra efter något av dessa bud som HERREN har kungjort för Mose, </p>
<p id="v23"><sup><small>23</small></sup>  efter något av det som HERRENS har bjudit eder genom Mose, från den dag då HERREN gav sina bud och allt framgent, släkte efter släkte, </p>
<p id="v24"><sup><small>24</small></sup>  så skall, om synden har blivit begången ouppsåtligen, utan att menigheten visste det, hela menigheten offra en ungtjur såsom brännoffer, till en välbehaglig lukt för HERREN, med det spisoffer och det drickoffer som på föreskrivet sätt skall offras därtill, och tillika en bock såsom syndoffer. </p>
<p id="v25"><sup><small>25</small></sup>  Och prästen skall bringa försoning för Israels barns hela menighet, och så bliver dem förlåtet; ty det var en ouppsåtlig synd, och de hava burit fram sitt offer, ett eldsoffer åt HERREN, och sitt syndoffer inför HERRENS ansikte för sin ouppsåtliga synd. </p>
<p id="v26"><sup><small>26</small></sup>  Ja, så bliver dem förlåtet, Israels barns hela menighet och främlingen som bor ibland dem; ty hela folket var delaktigt i den ouppsåtliga synden. </p>
<p id="v27"><sup><small>27</small></sup>  Och om någon enskild syndar ouppsåtligen, skall han såsom syndoffer föra fram en årsgammal get. </p>
<p id="v28"><sup><small>28</small></sup>  Och prästen skall bringa försoning för denne som har försyndat sig genom ouppsåtlig synd, inför HERRENS ansikte; på det att honom må bliva förlåtet, när försoning bringas för honom. </p>
<p id="v29"><sup><small>29</small></sup>  För infödingen bland Israels barn och för främlingen som bor ibland dem, för eder alla skall gälla en och samma lag, när någon begår synd ouppsåtligen. </p>
<p id="v30"><sup><small>30</small></sup>  Men den som begår något med upplyft hand, evad han är inföding eller främling, han hånar HERREN, och han skall utrotas ur sitt folk. </p>
<p id="v31"><sup><small>31</small></sup>  Ty HERRENS ord har han föraktat, och mot hans bud har han brutit; utan förskoning skall han utrotas; missgärning vilar på honom. </p>
<p id="v32"><sup><small>32</small></sup>  Medan nu Israels barn voro i öknen, ertappades en man med att samla ihop ved på sabbatsdagen. </p>
<p id="v33"><sup><small>33</small></sup>  Och de som ertappade honom med att samla ihop ved förde honom fram inför Mose och Aron och hela menigheten. </p>
<p id="v34"><sup><small>34</small></sup>  Och då det icke var bestämt vad som borde göras med honom, satte de honom i förvar. </p>
<p id="v35"><sup><small>35</small></sup>  Och HERREN sade till Mose: "Mannen skall straffas med döden; hela menigheten skall stena honom utanför lägret." </p>
<p id="v36"><sup><small>36</small></sup>  Då förde hela menigheten ut honom utanför lägret och stenade honom till döds, såsom HERREN hade bjudit Mose. </p>
<p id="v37"><sup><small>37</small></sup>  Och HERREN talade till Mose och sade: </p>
<p id="v38"><sup><small>38</small></sup>  Tala till Israels barn och säg till dem att de och deras efterkommande skola göra sig tofsar i hörnen på sina kläder och sätta ett mörkblått snöre på var hörntofs. </p>
<p id="v39"><sup><small>39</small></sup>  Och detta skolen I hava till tofsprydnad, för att I, när I sen därpå, mån tänka på alla HERRENS bud och göra efter dem, och icke sväva omkring efter edra hjärtans och ögons lustar, som I nu löpen efter i trolös avfällighet. </p>
<p id="v40"><sup><small>40</small></sup>  Ty jag vill att I skolen tänka på och göra efter alla mina bud och vara helgade åt eder Gud. </p>
<p id="v41"><sup><small>41</small></sup>  Jag är HERREN, eder Gud, som har fört eder ut ur Egyptens land, för att jag skall vara eder Gud Jag är HERREN, eder Gud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Numbers/14">4 Moseboken - Kapitel 14</a></td>
        <td><a href="/sv/Bible/Numbers/Index">Index</a></td>
        <td><a href="/sv/Bible/Numbers/16">4 Moseboken - Kapitel 16</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 15:3,7,10,13 <i>Söt doft i Guds näsborrar</i>: <a href="/sv/The_Urantia_Book/89#p4_3">Ub 89:4.3</a>. </li>
  <li id="fn2"><a href="#cite2">↑</a> 15:14,24 <i>Söt doft i Guds näsborrar</i>: <a href="/sv/The_Urantia_Book/89#p4_3">Ub 89:4.3</a>. </li>
</ol>
</div>
