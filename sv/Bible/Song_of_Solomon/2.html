<!--
title: Höga Visan - Kapitel 2
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Song_of_Solomon/1">Höga Visan - Kapitel 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Song_of_Solomon/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Song_of_Solomon/3">Höga Visan - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Jag är ett ringa blomster i Saron, en lilja i dalen." </p>
<p id="v2"><sup><small>2</small></sup>  "Ja, såsom en lilja bland törnen, så är min älskade bland jungfrur." </p>
<p id="v3"><sup><small>3</small></sup>  "Såsom ett äppelträd bland vildmarkens träd, så är min vän bland ynglingar; ljuvligt är mig att sitta i dess skugga, och söt är dess frukt för min mun. </p>
<p id="v4"><sup><small>4</small></sup>  I vinsalen har han fört mig in, och kärleken är hans baner över mig. </p>
<p id="v5"><sup><small>5</small></sup>  Vederkvicken mig med druvkakor, styrken mig med äpplen; ty jag är sjuk av kärlek." </p>
<p id="v6"><sup><small>6</small></sup>  Hans vänstra arm vilar under mitt huvud, och hans högra omfamnar mig. </p>
<p id="v7"><sup><small>7</small></sup>  Jag besvär eder, I Jerusalems döttrar, vid gaseller och hindar på marken: Oroen icke kärleken, stören den icke, förrän den själv så vill. </p>
<p id="v8"><sup><small>8</small></sup>  Hör, där är min vän! Ja, där kommer han, springande över bergen, hoppande fram på höjderna. </p>
<p id="v9"><sup><small>9</small></sup>  Lik en gasell är min vän eller lik en ung hjort. Se, nu står han där bakom vår vägg, han blickar in genom fönstret, han skådar genom gallret. </p>
<p id="v10"><sup><small>10</small></sup>  Min vän begynner tala, han säger till mig: "Stå upp, min älskade, du min sköna, och kom hitut. </p>
<p id="v11"><sup><small>11</small></sup>  Ty se, vintern är förbi, regntiden är förliden och har gått sin kos. </p>
<p id="v12"><sup><small>12</small></sup>  Blommorna visa sig på marken, tiden har kommit, då vinträden skäras, och turturduvan låter höra sin röst i vårt land. </p>
<p id="v13"><sup><small>13</small></sup>  Fikonträdets frukter begynna att mogna, vinträden stå redan i blom, de sprida sin doft. Stå upp, min älskade, min sköna, och kom hitut. </p>
<p id="v14"><sup><small>14</small></sup>  Du min duva i bergsklyftan, i klippväggens gömsle, låt mig se ditt ansikte, låt mig höra din röst; ty din röst är så ljuv, och ditt ansikte är så täckt." </p>
<p id="v15"><sup><small>15</small></sup>  Fången rävarna åt oss, de små rävarna, vingårdarnas fördärvare, nu då våra vingårdar stå i blom. </p>
<p id="v16"><sup><small>16</small></sup>  Min vän är min, och jag är hans, där han för sin hjord i bet ibland liljor. </p>
<p id="v17"><sup><small>17</small></sup>  Till dess morgonvinden blåser och skuggorna fly, må du ströva omkring, lik en gasell, min vän, eller lik en ung hjort, på de kassiadoftande bergen. </p>
