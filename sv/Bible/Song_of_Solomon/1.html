<!--
title: Höga Visan - Kapitel 1
description: 
published: true
date: 2023-11-8T22:1:38Z
tags: bible, bible—song of solomon
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/sv/Bible/Song_of_Solomon/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Song_of_Solomon/2">
          <span class="pr-2">Höga Visan - Kapitel 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sångernas sång av Salomo. </p>
<p id="v2"><sup><small>2</small></sup>  Kyssar give han mig, kyssar av sin mun! Ty din kärlek är mer ljuv än vin. </p>
<p id="v3"><sup><small>3</small></sup>  Ljuv är doften av dina salvor, ja, en utgjuten salva är ditt namn; fördenskull hava tärnorna dig kär. </p>
<p id="v4"><sup><small>4</small></sup>  Drag mig med dig! Med hast vilja vi följa dig. Ja, konungen har fört mig in i sina gemak; Vi vilja fröjdas och vara glada över dig, vi vilja prisa din kärlek högre än vin; med rätta har man dig kär. </p>
<p id="v5"><sup><small>5</small></sup>  Svart är jag, dock är jag täck, I Jerusalems döttrar, lik Kedars hyddor, lik Salomos tält. </p>
<p id="v6"><sup><small>6</small></sup>  Sen icke därpå att jag är så svart, att solen har bränt mig så. Min moders söner blevo vreda på mig och satte mig till vingårdsvakterska; min egen vingård kunde jag icke vakta. </p>
<p id="v7"><sup><small>7</small></sup>  "Säg mig, du som min själ har kär: Var för du din hjord i bet? Var låter du den vila om middagen? Må jag slippa att gå lik en vilsekommen kvinna vid dina vänners hjordar." </p>
<p id="v8"><sup><small>8</small></sup>  "Om du icke vet det, du skönaste bland kvinnor, så gå blott åstad i hjordens spår, och för dina killingar i bet vid herdarnas tält." </p>
<p id="v9"><sup><small>9</small></sup>  "Vid ett sto i Faraos spann förliknar jag dig, min älskade. </p>
<p id="v10"><sup><small>10</small></sup>  Dina kinder äro så täcka med sina kedjehängen, din hals med sina pärlerader. </p>
<p id="v11"><sup><small>11</small></sup>  Kedjehängen av guld vilja vi skaffa åt dig med silverkulor på." </p>
<p id="v12"><sup><small>12</small></sup>  "Medan konungen håller sin fest, sprider min nardus sin doft. </p>
<p id="v13"><sup><small>13</small></sup>  Min vän är för mig ett myrragömme, som jag bär i min barm. </p>
<p id="v14"><sup><small>14</small></sup>  Min vän är för mig en klase cyperblommor från En-Gedis vingårdar." </p>
<p id="v15"><sup><small>15</small></sup>  "Vad du är skön, min älskade! Vad du är skön! Dina ögon äro duvor." </p>
<p id="v16"><sup><small>16</small></sup>  "Vad du är skön, min vän! Ja, ljuvlig är du, och grönskande är vårt viloläger. </p>
<p id="v17"><sup><small>17</small></sup>  Bjälkarna i vår boning äro cedrar, och cypresser vår väggpanel." </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/sv/Bible/Song_of_Solomon/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Song_of_Solomon/2">
          <span class="pr-2">Höga Visan - Kapitel 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
