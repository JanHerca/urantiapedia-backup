<!--
title: Höga Visan - Kapitel 5
description: 
published: true
date: 2022-10-8T9:59:7Z
tags: bible, bible—song of solomon
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Song_of_Solomon/4">Höga Visan - Kapitel 4</a></td>
        <td><a href="/sv/Bible/Song_of_Solomon/Index">Index</a></td>
        <td><a href="/sv/Bible/Song_of_Solomon/6">Höga Visan - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Ja, jag kommer till min lustgård, du min syster, min brud; jag hämtar min myrra och mina välluktande kryddor, jag äter min honungskaka och min honung, jag dricker mitt vin och min mjölk." Äten, I kära, och dricken, ja, berusen eder av kärlek. </p>
<p id="v2"><sup><small>2</small></sup>  Jag låg och sov, dock vakade mitt hjärta. Hör, då klappar min vän på dörren: "Öppna för mig, du min syster, min älskade, min duva, min fromma; ty mitt huvud är fullt av dagg, mina lockar av nattens droppar." </p>
<p id="v3"><sup><small>3</small></sup>  "Jag har lagt av mina kläder; skulle jag nu åter taga dem på mig? Jag har tvagit mina fötter; skulle jag nu orena dem?" </p>
<p id="v4"><sup><small>4</small></sup>  Min vän räckte in sin hand genom luckan; då rördes mitt hjärta över honom. </p>
<p id="v5"><sup><small>5</small></sup>  Jag stod upp för att öppna för min vän, och mina händer dröpo av myrra, mina fingrar av flytande myrra, som fuktade rigelns handtag. </p>
<p id="v6"><sup><small>6</small></sup>  Så öppnade jag för min vän, men min vän var borta och försvunnen. Min själ blev utom sig vid tanken på hans ord. Jag sökte honom, men fann honom icke; jag ropade på honom, men han svarade mig icke. </p>
<p id="v7"><sup><small>7</small></sup>  Väktarna mötte mig, där de gingo omkring i staden, de slogo mig, de sårade mig; de ryckte av mig min mantel, väktarna på murarna. </p>
<p id="v8"><sup><small>8</small></sup>  "Jag besvär eder, I Jerusalems döttrar, om I finnen min vän, så sägen - ja, vad skolen I säga honom? Att jag är sjuk av kärlek!" </p>
<p id="v9"><sup><small>9</small></sup>  "Vad är då din vän förmer än andra vänner, du skönaste bland kvinnor? Vad är din vän förmer än andra vänner, eftersom du så besvär oss?" </p>
<p id="v10"><sup><small>10</small></sup>  "Min vän är strålande vit och röd, härlig framför tio tusen. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Hans huvud är finaste guld, hans lockar palmträdsvippor, och svarta såsom korpen. </p>
<p id="v12"><sup><small>12</small></sup>  Hans ögon likna duvor invid vattenbäckar, duvor som bada sig i mjölk och sitta invid bräddfull rand. </p>
<p id="v13"><sup><small>13</small></sup>  Hans kinder liknar välluktrika blomstersängar, skrin med doftande kryddor. Hans läppar äro röda liljor; de drypa av flytande myrra. </p>
<p id="v14"><sup><small>14</small></sup>  Hans händer äro tenar av guld, besatta med krysoliter. Hans midja är formad av elfenben, övertäckt med safirer. </p>
<p id="v15"><sup><small>15</small></sup>  Hans ben äro pelare av vitaste marmor, som vila på fotstycken av finaste guld. Att se honom är såsom att se Libanon; ståtlig är han såsom en ceder. </p>
<p id="v16"><sup><small>16</small></sup>  Hans mun är idel sötma, hela hans väsende är ljuvlighet. Sådan är min vän, ja, sådan är min älskade, I Jerusalems döttrar." <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  "Vart har han då gått, din vän, du skönaste bland kvinnor? Vart har din vän tagit vägen? Låt oss hjälpa dig att söka honom." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Song_of_Solomon/4">Höga Visan - Kapitel 4</a></td>
        <td><a href="/sv/Bible/Song_of_Solomon/Index">Index</a></td>
        <td><a href="/sv/Bible/Song_of_Solomon/6">Höga Visan - Kapitel 6</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 5:10 <i>Del 2: Den högsta av 10 000</i>: <a href="/sv/The_Urantia_Book/139#p12_4">Ub 139:12.4</a>.  <i>Del 2: Störst bland 10K</i>: <a href="/sv/The_Urantia_Book/127#p5_6">Ub 127:5.6</a>. </li>
  <li id="fn2"><a href="#cite2">↑</a> 5:16 <i>Del 1: En helt underbar</i>: <a href="/sv/The_Urantia_Book/139#p12_4">Ub 139:12.4</a>.  <i>Del 1: En helt underbar</i>: <a href="/sv/The_Urantia_Book/127#p5_6">Ub 127:5.6</a>. </li>
</ol>
</div>
