<!--
title: Höga Visan - Kapitel 6
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Song_of_Solomon/5">Höga Visan - Kapitel 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Song_of_Solomon/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Song_of_Solomon/7">Höga Visan - Kapitel 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Min vän har gått ned till sin lustgård, till sina välluktrika blomstersängar, för att låta sin hjord beta i lustgårdarna och för att plocka liljor. </p>
<p id="v2"><sup><small>2</small></sup>  Jag är min väns, och min vän är min, där han för sin hjord i bet ibland liljor. </p>
<p id="v3"><sup><small>3</small></sup>  Du är skön såsom Tirsa, min älskade, ljuvlig såsom Jerusalem, överväldigande såsom en härskara. </p>
<p id="v4"><sup><small>4</small></sup>  Vänd bort ifrån mig dina ögon, ty de hava underkuvat mig. Ditt hår är likt en hjord av getter som strömma nedför Gilead. </p>
<p id="v5"><sup><small>5</small></sup>  Dina tänder likna en hjord av tackor, nyss uppkomna ur badet, allasammans med tvillingar, ofruktsam är ingen ibland dem. </p>
<p id="v6"><sup><small>6</small></sup>  Lik ett brustet granatäpple är din kind, där den skymtar genom din slöja. </p>
<p id="v7"><sup><small>7</small></sup>  Sextio äro drottningarna, och åttio bihustrurna, och tärnorna en otalig skara. </p>
<p id="v8"><sup><small>8</small></sup>  Men en enda är hon, min duva, min fromma, hon, sin moders endaste, hon, sin fostrarinnas utkorade. När jungfrur se henne, prisa de henne säll, drottningar och bihustrur höja hennes lov. </p>
<p id="v9"><sup><small>9</small></sup>  Vem är hon som där blickar fram lik en morgonrodnad, skön såsom månen, strålande såsom solen, överväldigande såsom en härskara? </p>
<p id="v10"><sup><small>10</small></sup>  Till valnötslunden gick jag ned, för att glädja mig åt grönskan i dalen, för att se om vinträden hade slagit ut, om granatträden hade fått blommor. </p>
<p id="v11"><sup><small>11</small></sup>  Oförtänkt satte mig då min kärlek upp på mitt furstefolks vagnar. </p>
<p id="v12"><sup><small>12</small></sup>  "Vänd om, vänd om, du brud från Sulem, vänd om, vänd om, så att vi få se på dig." "Vad finnen I att se hos bruden från Sulem, där hon rör sig såsom i vapendans?" </p>
