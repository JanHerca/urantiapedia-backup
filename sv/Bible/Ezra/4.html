<!--
title: Esra - Kapitel 4
description: 
published: true
date: 2022-10-8T9:59:7Z
tags: bible, bible—ezra
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ezra/3">Esra - Kapitel 3</a></td>
        <td><a href="/sv/Bible/Ezra/Index">Index</a></td>
        <td><a href="/sv/Bible/Ezra/5">Esra - Kapitel 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men när ovännerna till Juda och Benjamin fingo höra att de som hade återkommit ifrån fångenskapen höllo på att bygga ett tempel åt HERREN, Israels Gud, </p>
<p id="v2"><sup><small>2</small></sup>  gingo de till Serubbabel och till huvudmännen för familjerna och sade till dem: "Vi vilja bygga tillsammans med eder, ty vi söka eder Gud, likasom I, och åt honom offra vi alltsedan den tid då den assyriske konungen Esarhaddon lät föra oss hit." </p>
<p id="v3"><sup><small>3</small></sup>  Men Serubbabel och Jesua och de övriga huvudmännen för Israels familjer sade till dem: "Det är icke tillbörligt att I tillsammans med oss byggen ett hus åt vår Gud, utan vi vilja för oss själva med varandra bygga huset åt HERREN, Israels Gud, såsom konung Kores, konungen i Persien, har bjudit oss." </p>
<p id="v4"><sup><small>4</small></sup>  Men folket i landet bedrev det så, att judafolkets mod föll och de avskräcktes från att bygga vidare. </p>
<p id="v5"><sup><small>5</small></sup>  Och de lejde mot dem män som genom sina råd gjorde deras rådslag om intet, så länge Kores, konungen i Persien, levde, och sedan ända till dess att Darejaves, konungen i Persien, kom till regeringen. </p>
<p id="v6"><sup><small>6</small></sup>  (Sedermera, under Ahasveros' regering, redan i begynnelsen av hans regering, skrev man en anklagelseskrift mot dem som bodde i Juda och Jerusalem. </p>
<p id="v7"><sup><small>7</small></sup>  Och i Artasastas tid skrevo Bislam, Mitredat och Tabeel samt dennes övriga medbröder till Artasasta, konungen i Persien. Och det som stod i skrivelsen var skrivet med arameiska bokstäver och avfattat på arameiska. </p>
<p id="v8"><sup><small>8</small></sup>  Likaledes skrevo rådsherren Rehum och sekreteraren Simsai ett brev om Jerusalem till konung Artasasta av följande innehåll. </p>
<p id="v9"><sup><small>9</small></sup>  De skrevo då, rådsherren Rehum och sekreteraren Simsai och de andra, deras medbröder: diniterna och afaresatkiterna, tarpeliterna, afaresiterna, arkeviterna, babylonierna, susaniterna, dehaviterna, elamiterna </p>
<p id="v10"><sup><small>10</small></sup>  och de andra folk som den store och mäktige Asenappar hade fört bort och låtit bosätta sig i staden Samaria och annorstädes i landet på andra sidan floden o. s. v. </p>
<p id="v11"><sup><small>11</small></sup>  Och detta är vad som stod skrivet i det brev som de sände till konung Artasasta: "Dina tjänare, männen på andra sidan floden o. s. v. </p>
<p id="v12"><sup><small>12</small></sup>  Det vare veterligt för konungen att de judar som drogo upp från dig hava kommit hit till oss i Jerusalem, och de hålla nu på att bygga upp den upproriska och onda staden, att sätta murarna i stånd och att förbättra grundvalarna. </p>
<p id="v13"><sup><small>13</small></sup>  Så må nu konungen veta, att om denna stad bliver uppbyggd och murarna bliva satta i stånd, skola de varken giva skatt eller tull eller vägpenningar, och sådant skall bliva till men för konungarnas inkomster. </p>
<p id="v14"><sup><small>14</small></sup>  Alldenstund vi nu äta palatsets salt, och det icke är tillbörligt att vi åse huru skada tillskyndas konungen, därför sända vi nu och låta konungen veta detta, </p>
<p id="v15"><sup><small>15</small></sup>  för att man må göra efterforskningar i dina fäders krönikor; ty av dessa krönikor skall du finna och erfara att denna stad har varit en upprorisk stad, till förfång för konungar och länder, och att man i den har anstiftat oroligheter ända ifrån äldsta tider, varför ock denna stad har blivit förstörd. </p>
<p id="v16"><sup><small>16</small></sup>  Så låta vi nu konungen veta, att om denna stad bliver uppbyggd och dess murar bliva satta i stånd, så skall du i följd härav icke mer hava någon del i landet på andra sidan floden." </p>
<p id="v17"><sup><small>17</small></sup>  Då sände konungen följande svar till rådsherren Rehum och sekreteraren Simsai och de andra, deras medbröder, som bodde i Samaria och i det övriga landet på andra sidan floden: "Frid o. s. v. </p>
<p id="v18"><sup><small>18</small></sup>  Den skrivelse som I haven sänt till oss har noggrant blivit uppläst för mig. </p>
<p id="v19"><sup><small>19</small></sup>  Och sedan jag hade givit befallning att man skulle göra efterforskningar, fann man att denna stad ända ifrån äldsta tider har plägat sätta sig upp mot konungar, och att uppror och oroligheter där hava anstiftats. </p>
<p id="v20"><sup><small>20</small></sup>  I Jerusalem hava ock funnits mäktiga konungar, som hava varit herrar över allt land som ligger på andra sidan floden, och skatt, tull och vägpenningar hava blivit dem givna. </p>
<p id="v21"><sup><small>21</small></sup>  Så utfärden nu en befallning att man förhindrar dessa män att bygga upp denna stad, till dess jag giver befallning därom. </p>
<p id="v22"><sup><small>22</small></sup>  Och sen till, att I icke handlen försumligt i denna sak, så att skadan icke växer, konungarna till förfång." </p>
<p id="v23"><sup><small>23</small></sup>  Så snart nu vad som stod i konung Artasastas skrivelse hade blivit läst för Rehum och sekreteraren Simsai och deras medbröder, gingo de med hast till judarna i Jerusalem och hindrade dem med våld och makt.) </p>
<p id="v24"><sup><small>24</small></sup>  Så förhindrades nu arbetet på Guds hus i Jerusalem. Och det blev förhindrat ända till den persiske konungen Darejaves' andra regeringsår. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ezra/3">Esra - Kapitel 3</a></td>
        <td><a href="/sv/Bible/Ezra/Index">Index</a></td>
        <td><a href="/sv/Bible/Ezra/5">Esra - Kapitel 5</a></td>
      </tr>
    </tbody>
  </table>
</figure>
