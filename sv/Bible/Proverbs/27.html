<!--
title: Ordspråksboken - Kapitel 27
description: 
published: true
date: 2022-10-8T9:59:7Z
tags: bible, bible—proverbs
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Proverbs/26">Ordspråksboken - Kapitel 26</a></td>
        <td><a href="/sv/Bible/Proverbs/Index">Index</a></td>
        <td><a href="/sv/Bible/Proverbs/28">Ordspråksboken - Kapitel 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Beröm dig icke av morgondagen, ty du vet icke vad en dag kan bära i sitt sköte. </p>
<p id="v2"><sup><small>2</small></sup>  Må en annan berömma dig, och icke din egen mun, främmande, och icke dina egna läppar. </p>
<p id="v3"><sup><small>3</small></sup>  Sten är tung, och sand är svår att bära, men tyngre än båda är förargelse genom en oförnuftig man. </p>
<p id="v4"><sup><small>4</small></sup>  Vrede är en grym sak och harm en störtflod, men vem kan bestå mot svartsjuka? <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Bättre är öppen tillrättavisning än kärlek som hålles fördold. </p>
<p id="v6"><sup><small>6</small></sup>  Vännens slag givas i trofasthet, men ovännens kyssar till överflöd. </p>
<p id="v7"><sup><small>7</small></sup>  Den mätte trampar honung under fötterna, men den hungrige finner allt vad bittert är sött. </p>
<p id="v8"><sup><small>8</small></sup>  Lik en fågel som har måst fly ifrån sitt bo är en man som har måst fly ifrån sitt hem. </p>
<p id="v9"><sup><small>9</small></sup>  Salvor och rökelse göra hjärtat glatt, ömhet hos en vän som giver välbetänkta råd. </p>
<p id="v10"><sup><small>10</small></sup>  Din vän och din faders vän må du icke låta fara, gå icke till din broders hus, när ofärd drabbar dig; bättre är en granne som står dig nära än broder som står dig fjärran. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Bliv vis, min son, så gläder du mitt hjärta; jag kan då giva den svar, som smädar mig. </p>
<p id="v12"><sup><small>12</small></sup>  Den kloke ser faran och söker skydd; de fåkunniga löpa åstad och få plikta därför. </p>
<p id="v13"><sup><small>13</small></sup>  Tag kläderna av honom, ty han har gått i borgen för en annan, och panta ut vad han har, för den främmande kvinnans skull. </p>
<p id="v14"><sup><small>14</small></sup>  Den som välsignar sin nästa med hög röst bittida om morgonen, honom kan det tillräknas såsom en förbannelse. </p>
<p id="v15"><sup><small>15</small></sup>  Ett oavlåtligt takdropp på en regnig dag och en trätgirig kvinna, det kan aktas lika. </p>
<p id="v16"><sup><small>16</small></sup>  Den som vill lägga band på en sådan vill lägga band på vinden, och hala oljan möter hans högra hand. </p>
<p id="v17"><sup><small>17</small></sup>  Järn giver skärpa åt järn; så skärper den ena människan den andra. </p>
<p id="v18"><sup><small>18</small></sup>  Den som vårdar sitt fikonträd, han får äta dess frukt; och den som vårdar sig om sin herre, han kommer till ära. </p>
<p id="v19"><sup><small>19</small></sup>  Såsom spegelbilden i vattnet liknar ansiktet, så avspeglar den ena människans hjärta den andras. </p>
<p id="v20"><sup><small>20</small></sup>  Dödsriket och avgrunden kunna icke mättas; så bliva ej heller människans ögon mätta. </p>
<p id="v21"><sup><small>21</small></sup>  Silvret prövas genom degeln och guldet genom smältugnen, så ock en man genom sitt rykte. </p>
<p id="v22"><sup><small>22</small></sup>  Om du stötte den oförnuftige mortel med en stöt, bland grynen, så skulle hans oförnuft ändå gå ur honom. </p>
<p id="v23"><sup><small>23</small></sup>  Se väl till dina får, och hav akt på dina hjordar. </p>
<p id="v24"><sup><small>24</small></sup>  Ty rikedom varar icke evinnerligen; består ens en krona från släkte till släkte? </p>
<p id="v25"><sup><small>25</small></sup>  När ny brodd skjuter upp efter gräset som försvann, och när foder samlas in på bergen, </p>
<p id="v26"><sup><small>26</small></sup>  då äger du lamm till att bereda dig kläder och bockar till att köpa dig åker; </p>
<p id="v27"><sup><small>27</small></sup>  då giva dig getterna mjölk nog, till föda åt dig själv och ditt hus och till underhåll åt dina tjänarinnor. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Proverbs/26">Ordspråksboken - Kapitel 26</a></td>
        <td><a href="/sv/Bible/Proverbs/Index">Index</a></td>
        <td><a href="/sv/Bible/Proverbs/28">Ordspråksboken - Kapitel 28</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 27:4 <i>Vreden är grym, upprörande</i>: <a href="/sv/The_Urantia_Book/149#p4_2">Ub 149:4.2</a>. </li>
  <li id="fn2"><a href="#cite2">↑</a> 27:10 <i>Gamla och nya vänner</i>: <a href="/sv/The_Urantia_Book/147#p7_3">Ub 147:7.3</a>. </li>
</ol>
</div>
