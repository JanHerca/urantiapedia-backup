<!--
title: Ordspråksboken - Kapitel 25
description: 
published: true
date: 2023-11-8T22:1:38Z
tags: bible, bible—proverbs
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Proverbs/24">
          <span class="mdi mdi-arrow-left-drop-circle"></span><span class="pl-2">Ordspråksboken - Kapitel 24</span>
        </a>
        </td>
        <td>
        <a href="/sv/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Proverbs/26">
          <span class="pr-2">Ordspråksboken - Kapitel 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dessa ordspråk äro ock av Salomo; och Hiskias, Juda konungs, män hava gjort detta utdrag. </p>
<p id="v2"><sup><small>2</small></sup>  Det är Guds ära att fördölja en sak, men konungars ära att utforska en sak. </p>
<p id="v3"><sup><small>3</small></sup>  Himmelens höjd och jordens djup och konungars hjärtan kan ingen utrannsaka. </p>
<p id="v4"><sup><small>4</small></sup>  Skaffa slagget bort ifrån silvret, så får guldsmeden fram en klenod därav. </p>
<p id="v5"><sup><small>5</small></sup>  Skaffa de ogudaktiga bort ur konungens tjänst, så varder hans tron befäst genom rättfärdighet. </p>
<p id="v6"><sup><small>6</small></sup>  Förhäv dig icke inför konungen, och träd icke fram på de stores plats. </p>
<p id="v7"><sup><small>7</small></sup>  Ty det är bättre att man säger till dig: "Stig hitupp", än att man flyttar ned dig för någon förnämligare man, någon som dina ögon redan hava sett. </p>
<p id="v8"><sup><small>8</small></sup>  Var icke för hastig att begynna en tvist; vad vill du eljest göra längre fram, om din vederpart kommer dig på skam? </p>
<p id="v9"><sup><small>9</small></sup>  Utför din egen sak mot din vederpart, men uppenbara icke en annans hemlighet, </p>
<p id="v10"><sup><small>10</small></sup>  på det att icke envar som hör det må lasta dig och ditt rykte bliva ont för beständigt. </p>
<p id="v11"><sup><small>11</small></sup>  Gyllene äpplen i silverskålar äro ord som talas i rättan tid. </p>
<p id="v12"><sup><small>12</small></sup>  Såsom en gyllene örring passar till ett bröstspänne av fint guld, så passar en vis bestraffare till ett hörsamt öra. </p>
<p id="v13"><sup><small>13</small></sup>  Såsom snöns svalka på en skördedag, så är en pålitlig budbärare för avsändaren; sin herres själ vederkvicker han. </p>
<p id="v14"><sup><small>14</small></sup>  Såsom regnskyar och blåst, och likväl intet regn, så är en man som skryter med givmildhet, men icke håller ord. </p>
<p id="v15"><sup><small>15</small></sup>  Genom tålamod varder en furste bevekt, och en mjuk tunga krossar ben. </p>
<p id="v16"><sup><small>16</small></sup>  Om du finner honung, så ät icke mer än du tål, så att du ej bliver övermätt därav och får utspy den. </p>
<p id="v17"><sup><small>17</small></sup>  Låt din fot icke för ofta komma i din väns hus, Så att han ej bliver mätt på dig och får motvilja mot dig. </p>
<p id="v18"><sup><small>18</small></sup>  En stridshammare och ett svärd och en skarp pil är den som bär falskt vittnesbörd mot sin nästa. </p>
<p id="v19"><sup><small>19</small></sup>  Såsom en gnagande tand och såsom ett skadedjurs fot är den trolöses tillförsikt på nödens dag. </p>
<p id="v20"><sup><small>20</small></sup>  Såsom att taga av dig manteln på en vinterdag, och såsom syra på lutsalt, så är det att sjunga visor för ett sorgset hjärta. </p>
<p id="v21"><sup><small>21</small></sup>  Om din ovän är hungrig, så giv honom att äta, och om han är törstig, så giv honom att dricka; <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  så samlar du glödande kol på hans huvud, och HERREN skall vedergälla dig. </p>
<p id="v23"><sup><small>23</small></sup>  Nordanvind föder regn och en tasslande tunga mulna ansikten. </p>
<p id="v24"><sup><small>24</small></sup>  Bättre är att bo i en vrå på taket än att hava hela huset gemensamt med en trätgirig kvinna. </p>
<p id="v25"><sup><small>25</small></sup>  Såsom friskt vatten för den försmäktande, så är ett gott budskap ifrån fjärran land. </p>
<p id="v26"><sup><small>26</small></sup>  Såsom en grumlad källa och en fördärvad brunn, så är en rättfärdig som vacklar inför den ogudaktige. </p>
<p id="v27"><sup><small>27</small></sup>  Att äta för mycket honung är icke gott, och den som vinner ära får sin ära nagelfaren. </p>
<p id="v28"><sup><small>28</small></sup>  Såsom en stad vars murar äro nedbrutna och borta, så är en man som icke kan styra sitt sinne. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Proverbs/24">
          <span class="mdi mdi-arrow-left-drop-circle"></span><span class="pl-2">Ordspråksboken - Kapitel 24</span>
        </a>
        </td>
        <td>
        <a href="/sv/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Proverbs/26">
          <span class="pr-2">Ordspråksboken - Kapitel 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 25:21 <i>Älska dina fiender</i>: <a href="/sv/The_Urantia_Book/131#p10_8">Ub 131:10.8</a>. </li>
  <li id="fn2"><a href="#cite2">↑</a> 25:28 <i>Ingen kontroll över sig själv</i>: <a href="/sv/The_Urantia_Book/149#p4_2">Ub 149:4.2</a>. </li>
</ol>
</div>
