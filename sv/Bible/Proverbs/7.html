<!--
title: Ordspråksboken - Kapitel 7
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Proverbs/6">Ordspråksboken - Kapitel 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Proverbs/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Proverbs/8">Ordspråksboken - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Min son, tag vara på mina ord, och göm mina bud inom dig. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Håll mina bud, så får du leva, och bevara min undervisning såsom din ögonsten. </p>
<p id="v3"><sup><small>3</small></sup>  Bind dem vid dina fingrar, skriv dem på ditt hjärtas tavla. </p>
<p id="v4"><sup><small>4</small></sup>  Säg till visheten: "Du är min syster", och kalla förståndet din förtrogna, </p>
<p id="v5"><sup><small>5</small></sup>  så att de bevara dig för främmande kvinnor, för din nästas hustru, som talar hala ord. </p>
<p id="v6"><sup><small>6</small></sup>  Ty ut genom fönstret i mitt hus, fram genom gallret där blickade jag; </p>
<p id="v7"><sup><small>7</small></sup>  då såg jag bland de fåkunniga, jag blev varse bland de unga en yngling utan förstånd. </p>
<p id="v8"><sup><small>8</small></sup>  Han gick fram på gatan invid hörnet där hon bodde, på vägen till hennes hus skred han fram, </p>
<p id="v9"><sup><small>9</small></sup>  skymningen, på aftonen av dagen, nattens dunkel, när mörker rådde </p>
<p id="v10"><sup><small>10</small></sup>  Se, då kom där en kvinna honom till mötes; hennes dräkt var en skökas, och hennes hjärta illfundigt. </p>
<p id="v11"><sup><small>11</small></sup>  Yster och lättsinnig var hon, hennes fötter hade ingen ro i hennes hus. </p>
<p id="v12"><sup><small>12</small></sup>  Än var hon på gatan, än var hon på torgen vid vart gathörn stod hon på lur. </p>
<p id="v13"><sup><small>13</small></sup>  Hon tog nu honom fatt och kysste honom och sade till honom med fräckhet i sin uppsyn: </p>
<p id="v14"><sup><small>14</small></sup>  "Tackoffer har jag haft att frambära; i dag har jag fått infria mina löften. </p>
<p id="v15"><sup><small>15</small></sup>  Därför gick jag ut till att möta dig jag ville söka upp dig, och nu ha jag funnit dig. </p>
<p id="v16"><sup><small>16</small></sup>  Jag har bäddat min säng med sköna täcken, med brokigt linne från Egypten. </p>
<p id="v17"><sup><small>17</small></sup>  Jag har bestänkt min bädd med myrra, med aloe och med kanel. </p>
<p id="v18"><sup><small>18</small></sup>  Kom, låt oss förnöja oss med kärlek intill morgonen, och förlusta oss med varandra i älskog. </p>
<p id="v19"><sup><small>19</small></sup>  Ty min man är nu icke hemma han har rest en lång väg bort. </p>
<p id="v20"><sup><small>20</small></sup>  Sin penningpung tog han med sig; först vid fullmånstiden kommer han hem." </p>
<p id="v21"><sup><small>21</small></sup>  Så förleder hon honom med allahanda fagert tal; genom sina läppars halhet förför hon honom. </p>
<p id="v22"><sup><small>22</small></sup>  Han följer efter henne med hast, lik oxen som går för att slaktas, och lik fången som föres bort till straffet för sin dårskap; </p>
<p id="v23"><sup><small>23</small></sup>  ja, han följer, till dess pilen genomborrar hans lever, lik fågeln som skyndar till snaran, utan att förstå att det gäller dess liv. </p>
<p id="v24"><sup><small>24</small></sup>  Så hören mig nu, I barn, och given akt på min muns tal. </p>
<p id="v25"><sup><small>25</small></sup>  Låt icke ditt hjärta vika av till hennes vägar, och förvilla dig ej in på hennes stigar. </p>
<p id="v26"><sup><small>26</small></sup>  Ty många som ligga slagna äro fällda av henne, och stor är hopen av dem hon har dräpt. </p>
<p id="v27"><sup><small>27</small></sup>  Genom hennes hus gå dödsrikets vägar, de som föra nedåt till dödens kamrar. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 7:1-3 <i>Undervisning i templet</i>: <a href="/sv/The_Urantia_Book/95#p4_2">Ub 95:4.2</a>. </li>
</ol>
</div>
