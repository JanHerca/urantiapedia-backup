<!--
title: Ordspråksboken - Kapitel 4
description: 
published: true
date: 2022-10-8T9:59:7Z
tags: bible, bible—proverbs
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Proverbs/3">Ordspråksboken - Kapitel 3</a></td>
        <td><a href="/sv/Bible/Proverbs/Index">Index</a></td>
        <td><a href="/sv/Bible/Proverbs/5">Ordspråksboken - Kapitel 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hören, I barn, en faders tuktan, och akten därpå, så att I lären förstånd. </p>
<p id="v2"><sup><small>2</small></sup>  Ty god lärdom giver jag eder; min undervisning mån I icke låta fara. </p>
<p id="v3"><sup><small>3</small></sup>  Ty själv har jag varit barn och haft en fader, varit späd och för min moder ende sonen. </p>
<p id="v4"><sup><small>4</small></sup>  Då undervisade han mig och sade till mig: Låt ditt hjärta hålla fast vid mina ord; bevara mina bud, så får du leva. </p>
<p id="v5"><sup><small>5</small></sup>  Sök förvärva vishet, sök förvärva förstånd, förgät icke min muns tal och vik icke därifrån. </p>
<p id="v6"><sup><small>6</small></sup>  Övergiv henne icke, så skall hon bevara dig; älska henne, så skall hon beskydda dig. </p>
<p id="v7"><sup><small>7</small></sup>  Vishetens begynnelse är: "Sök förvärva vishet"; ja, för allt ditt förvärv sök förvärva förstånd. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Akta henne högt, så skall hon upphöja dig; hon skall göra dig ärad, om du sluter henne i din famn. </p>
<p id="v9"><sup><small>9</small></sup>  Hon skall sätta på ditt huvud en skön krans; en ärekrona skall hon räcka åt dig. </p>
<p id="v10"><sup><small>10</small></sup>  Hör, min son, och tag emot mina ord, så skola dina levnadsår bliva många. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Om vishetens väg undervisar jag dig, jag leder dig på det rättas stigar. </p>
<p id="v12"><sup><small>12</small></sup>  När du går, skall sedan intet vara till hinder för dina steg, och när du löper, skall du icke falla; </p>
<p id="v13"><sup><small>13</small></sup>  håll blott oavlåtligt fast vid min tuktan; bevara henne, ty hon är ditt liv. </p>
<p id="v14"><sup><small>14</small></sup>  Träd icke in på de ogudaktigas stig, och skrid icke fram på de ondas väg. </p>
<p id="v15"><sup><small>15</small></sup>  Undfly den, gå ej in på den, vik av ifrån den och gå undan. </p>
<p id="v16"><sup><small>16</small></sup>  Ty de kunna icke sova, om de ej få göra vad ont är, sömnen förtages dem, om de ej få vålla någons fall. </p>
<p id="v17"><sup><small>17</small></sup>  Ja, ogudaktighet är det bröd som de äta, och våld är det vin som de dricka. </p>
<p id="v18"><sup><small>18</small></sup>  De rättfärdigas stig är lik gryningens ljus, som växer i klarhet, till dess dagen når sin höjd; <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  men de ogudaktigas väg är såsom tjocka mörkret: de märka icke det som skall vålla deras fall. </p>
<p id="v20"><sup><small>20</small></sup>  Min son, akta på mitt tal, böj ditt öra till mina ord. </p>
<p id="v21"><sup><small>21</small></sup>  Låt dem icke vika ifrån dina ögon, bevara dem i ditt hjärtas djup. </p>
<p id="v22"><sup><small>22</small></sup>  Ty de äro liv för envar som finner dem, och en läkedom för hela hans kropp. </p>
<p id="v23"><sup><small>23</small></sup>  Framför allt som skall bevaras må du bevara ditt hjärta, ty därifrån utgår livet. </p>
<p id="v24"><sup><small>24</small></sup>  Skaffa bort ifrån dig munnens vrånghet, och låt läpparnas falskhet vara fjärran ifrån dig. </p>
<p id="v25"><sup><small>25</small></sup>  Låt dina ögon skåda rätt framåt och dina blickar vara riktade rakt ut. </p>
<p id="v26"><sup><small>26</small></sup>  Akta på den stig där din fot går fram, och låt alla dina vägar vara rätta. </p>
<p id="v27"><sup><small>27</small></sup>  Vik ej av, vare sig till höger eller till vänster, vänd din fot bort ifrån vad ont är. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Proverbs/3">Ordspråksboken - Kapitel 3</a></td>
        <td><a href="/sv/Bible/Proverbs/Index">Index</a></td>
        <td><a href="/sv/Bible/Proverbs/5">Ordspråksboken - Kapitel 5</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 4:7-8 <i>Visdom är det viktigaste</i>: <a href="/sv/The_Urantia_Book/133#p9_3">Ub 133:9.3</a>. </li>
  <li id="fn2"><a href="#cite2">↑</a> 4:10-20 <i>Undervisning i templet</i>: <a href="/sv/The_Urantia_Book/95#p4_2">Ub 95:4.2</a>. </li>
  <li id="fn3"><a href="#cite3">↑</a> 4:18 <i>Baras väg är ett lysande ljus</i>: <a href="/sv/The_Urantia_Book/131#p2_11">Ub 131:2.11</a>. </li>
</ol>
</div>
