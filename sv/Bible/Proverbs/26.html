<!--
title: Ordspråksboken - Kapitel 26
description: 
published: true
date: 2022-10-8T9:59:7Z
tags: bible, bible—proverbs
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Proverbs/25">Ordspråksboken - Kapitel 25</a></td>
        <td><a href="/sv/Bible/Proverbs/Index">Index</a></td>
        <td><a href="/sv/Bible/Proverbs/27">Ordspråksboken - Kapitel 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Såsom snö icke hör till sommaren och regn icke till skördetiden, så höves det ej heller att dåren får ära. </p>
<p id="v2"><sup><small>2</small></sup>  Såsom sparven far sin kos, och såsom svalan flyger bort, så far en oförtjänt förbannelse förbi. </p>
<p id="v3"><sup><small>3</small></sup>  Piskan för hästen, betslet för åsnan och riset för dårarnas rygg! </p>
<p id="v4"><sup><small>4</small></sup>  Svara icke dåren efter hans oförnuft, så att du icke själv bliver honom lik. </p>
<p id="v5"><sup><small>5</small></sup>  Svara dåren efter hans oförnuft, för att han icke må tycka sig vara vis. </p>
<p id="v6"><sup><small>6</small></sup>  Den som sänder bud med en dåre, han hugger själv av sig fötterna, och får olycka till dryck. </p>
<p id="v7"><sup><small>7</small></sup>  Lika den lames ben, som hänga kraftlösa ned, äro ordspråk i dårars mun. </p>
<p id="v8"><sup><small>8</small></sup>  Såsom att binda slungstenen fast vid slungan, så är det att giva ära åt en dåre. </p>
<p id="v9"><sup><small>9</small></sup>  Såsom när en törntagg kommer i en drucken mans hand, så är det med ordspråk i dårars mun. </p>
<p id="v10"><sup><small>10</small></sup>  En mästare gör själv allt, men dåren lejer, och lejer vem som kommer. </p>
<p id="v11"><sup><small>11</small></sup>  Lik en hund som vänder åter till i sina spyor dåre som på nytt begynner sitt oförnuft. </p>
<p id="v12"><sup><small>12</small></sup>  Ser du en man som tycker sig själv vara vis, det är mer hopp om en dåre än om honom. </p>
<p id="v13"><sup><small>13</small></sup>  Den late säger: "Ett vilddjur är på vägen, ja, ett lejon är på gatorna. </p>
<p id="v14"><sup><small>14</small></sup>  Dörren vänder sig på sitt gångjärn, och den late vänder sig i sin säng. </p>
<p id="v15"><sup><small>15</small></sup>  Den late sticker sin hand i fatet, men finner det mödosamt att föra den åter till munnen. </p>
<p id="v16"><sup><small>16</small></sup>  Den late tycker sig vara vis, mer än sju som giva förståndiga svar. </p>
<p id="v17"><sup><small>17</small></sup>  Lik en som griper en hund i öronen är den som förivrar sig vid andras kiv, där han går fram. </p>
<p id="v18"><sup><small>18</small></sup>  Lik en rasande, som slungar ut brandpilar och skjuter och dödar, </p>
<p id="v19"><sup><small>19</small></sup>  är en man som bedrager sin nästa och sedan säger: "Jag gjorde det ju på skämt." </p>
<p id="v20"><sup><small>20</small></sup>  När veden tager slut, slocknar elden. och när örontasslaren är borta, stillas trätan. </p>
<p id="v21"><sup><small>21</small></sup>  Såsom glöd kommer av kol, och eld av ved, så upptändes kiv av en trätgirig man. </p>
<p id="v22"><sup><small>22</small></sup>  Örontasslarens ord äro såsom läckerbitar och tränga ned till hjärtats innandömen. </p>
<p id="v23"><sup><small>23</small></sup>  Såsom silverglasering på ett söndrigt lerkärl äro kärleksglödande läppar, där hjärtat är ondskefullt. </p>
<p id="v24"><sup><small>24</small></sup>  En fiende förställer sig i sitt tal, men i sitt hjärta bär han på svek. </p>
<p id="v25"><sup><small>25</small></sup>  Om han gör sin röst ljuvlig, så tro honom dock icke, ty sjufaldig styggelse är i hans hjärta. </p>
<p id="v26"><sup><small>26</small></sup>  Hatet brukar list att fördölja sig med, men den hatfulles ondska varder dock uppenbar i församlingen. </p>
<p id="v27"><sup><small>27</small></sup>  Den som gräver en grop, han faller själv däri, och den som vältrar upp en sten, på honom rullar den tillbaka. </p>
<p id="v28"><sup><small>28</small></sup>  En lögnaktig tunga hatar dem hon har krossat, och en hal mun kommer fall åstad. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Proverbs/25">Ordspråksboken - Kapitel 25</a></td>
        <td><a href="/sv/Bible/Proverbs/Index">Index</a></td>
        <td><a href="/sv/Bible/Proverbs/27">Ordspråksboken - Kapitel 27</a></td>
      </tr>
    </tbody>
  </table>
</figure>
