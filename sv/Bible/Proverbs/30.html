<!--
title: Ordspråksboken - Kapitel 30
description: 
published: true
date: 2023-11-8T22:1:38Z
tags: bible, bible—proverbs
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Proverbs/29">
          <span class="mdi mdi-arrow-left-drop-circle"></span><span class="pl-2">Ordspråksboken - Kapitel 29</span>
        </a>
        </td>
        <td>
        <a href="/sv/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Proverbs/31">
          <span class="pr-2">Ordspråksboken - Kapitel 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Detta är Agurs, Jakes sons, ord och utsaga. Så talade den mannen till Itiel - till Itiel och Ukal. </p>
<p id="v2"><sup><small>2</small></sup>  Ja, jag är för oförnuftig för att kunna räknas såsom människa, jag har icke mänskligt förstånd; </p>
<p id="v3"><sup><small>3</small></sup>  vishet har jag icke fått lära, så att jag äger kunskap om den Helige. </p>
<p id="v4"><sup><small>4</small></sup>  Vem har stigit upp till himmelen och åter farit ned? Vem har samlat vinden i sina händer? Vem har knutit in vattnet i ett kläde? Vem har fastställt jordens alla gränser? Vad heter han, och vad heter hans son - du vet ju det? </p>
<p id="v5"><sup><small>5</small></sup>  Allt Guds tal är luttrat; han är en sköld för dem som taga sin tillflykt till honom. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Lägg icke något till hans ord, på det att han icke må beslå dig med lögn. </p>
<p id="v7"><sup><small>7</small></sup>  Om två ting beder jag dig, vägra mig dem icke, intill min död: </p>
<p id="v8"><sup><small>8</small></sup>  Låt fåfänglighet och lögn vara fjärran ifrån mig; och giv mig icke fattigdom, ej heller rikedom, men låt mig få det bröd mig tillkommer. </p>
<p id="v9"><sup><small>9</small></sup>  Jag kunde eljest, om jag bleve alltför matt, förneka dig, att jag sporde: "Vem är HERREN?" eller om jag bleve alltför fattig, kunde jag bliva en tjuv, ja, förgripa mig på min Guds namn. </p>
<p id="v10"><sup><small>10</small></sup>  Förtala icke en tjänare inför hans herre; han kunde eljest förbanna dig, så att du stode där med skam. </p>
<p id="v11"><sup><small>11</small></sup>  Ett släkte där man förbannar sin fader, och där man icke välsignar sin moder; </p>
<p id="v12"><sup><small>12</small></sup>  ett släkte som tycker sig vara rent, fastän det icke har avtvått sin orenlighet; </p>
<p id="v13"><sup><small>13</small></sup>  ett släkte - huru stolta äro icke dess ögon, och huru fulla av högmod äro icke dess blickar! </p>
<p id="v14"><sup><small>14</small></sup>  ett släkte vars tänder äro svärd, och vars kindtänder äro knivar, så att de äta ut de betryckta ur landet och de fattiga ur människornas krets! </p>
<p id="v15"><sup><small>15</small></sup>  Blodigeln har två döttrar: "Giv hit, giv hit." Tre finnas, som icke kunna mättas, ja, fyra, som aldrig säga: "Det är nog": </p>
<p id="v16"><sup><small>16</small></sup>  dödsriket och den ofruktsammas kved, jorden, som icke kan mättas med vatten, och elden, som aldrig säger: "Det är nog." </p>
<p id="v17"><sup><small>17</small></sup>  Den som bespottar sin fader och försmår att lyda sin moder hans öga skola korparna vid bäcken hacka ut, och örnens ungar skola äta upp det. </p>
<p id="v18"><sup><small>18</small></sup>  Tre ting äro mig för underbara, ja, fyra finnas, som jag icke kan spåra: </p>
<p id="v19"><sup><small>19</small></sup>  örnens väg under himmelen, ormens väg över klippan, skeppets väg mitt i havet och en mans väg hos en ung kvinna. </p>
<p id="v20"><sup><small>20</small></sup>  Sådant är äktenskapsbryterskans sätt: hon njuter sig mätt och stryker sig så om munnen och säger: "Jag har intet orätt gjort." </p>
<p id="v21"><sup><small>21</small></sup>  Tre finnas, under vilka jorden darrar, ja, fyra, under vilka den ej kan uthärda: </p>
<p id="v22"><sup><small>22</small></sup>  under en träl, när han bliver konung, och en dåre, när han får äta sig mätt, </p>
<p id="v23"><sup><small>23</small></sup>  under en försmådd kvinna, när hon får man och en tjänstekvinna, när hon tränger undan sin fru. </p>
<p id="v24"><sup><small>24</small></sup>  Fyra finnas, som äro små på jorden, och likväl är stor vishet dem beskärd: </p>
<p id="v25"><sup><small>25</small></sup>  myrorna äro ett svagt folk, men de bereda om sommaren sin föda; </p>
<p id="v26"><sup><small>26</small></sup>  klippdassarna äro ett folk med ringa kraft, men i klippan bygga de sig hus; </p>
<p id="v27"><sup><small>27</small></sup>  gräshopporna hava ingen konung, men i härordning draga de alla ut; </p>
<p id="v28"><sup><small>28</small></sup>  gecko-ödlan kan gripas med händerna, dock bor hon i konungapalatser. </p>
<p id="v29"><sup><small>29</small></sup>  Tre finnas, som skrida ståtligt fram, ja, fyra, som hava en ståtlig gång: </p>
<p id="v30"><sup><small>30</small></sup>  lejonet, hjälten bland djuren, som ej viker tillbaka för någon, </p>
<p id="v31"><sup><small>31</small></sup>  en stridsrustad häst och en bock och en konung i spetsen för sin här. </p>
<p id="v32"><sup><small>32</small></sup>  Om du har förhävt dig, evad det var dårskap eller det var medveten synd, så lägg handen på munnen. </p>
<p id="v33"><sup><small>33</small></sup>  Ty såsom ost pressas ut ur mjölk, och såsom blod pressas ut ur näsan, så utpressas kiv ur vrede. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Proverbs/29">
          <span class="mdi mdi-arrow-left-drop-circle"></span><span class="pl-2">Ordspråksboken - Kapitel 29</span>
        </a>
        </td>
        <td>
        <a href="/sv/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Proverbs/31">
          <span class="pr-2">Ordspråksboken - Kapitel 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 30:5-6 <i>Skriften inte ofelbar (Contra)</i>: <a href="/sv/The_Urantia_Book/159#p4_6">Ub 159:4.6</a>. </li>
</ol>
</div>
