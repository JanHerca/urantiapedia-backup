<!--
title: Ordspråksboken - Kapitel 20
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Proverbs/19">Ordspråksboken - Kapitel 19</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Proverbs/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Proverbs/21">Ordspråksboken - Kapitel 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En bespottare är vinet, en larmare är rusdrycken, och ovis är envar som raglar därav. <sup id="cite4"><a href="#fn4">[4]</a></sup></p>
<p id="v2"><sup><small>2</small></sup>  Såsom ett ungt lejons rytande är den skräck en konung ingiver; den som ådrager sig hans vrede har förverkat sitt liv. </p>
<p id="v3"><sup><small>3</small></sup>  Det är en ära för en man att hålla sig ifrån kiv, den oförnuftige söker alltid strid. </p>
<p id="v4"><sup><small>4</small></sup>  När hösten kommer, vill den late icke plöja; därför söker han vid skördetiden förgäves efter frukt. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Planerna i en mans hjärta äro såsom ett djupt vatten, men en man med förstånd hämtar ändå upp dem. </p>
<p id="v6"><sup><small>6</small></sup>  Många finnas, som ropa ut var och en sin barmhärtighet; men vem kan finna en man som är att lita på? </p>
<p id="v7"><sup><small>7</small></sup>  Den som vandrar i ostrafflighet såsom en rättfärdig man, hans barn går det val efter honom. </p>
<p id="v8"><sup><small>8</small></sup>  En konung, som sitter på domarstolen, rensar med sina ögons kastskovel bort allt vad ont är. </p>
<p id="v9"><sup><small>9</small></sup>  Vem kan säga: "Jag har bevarat mitt hjärta rent, jag är fri ifrån synd"? </p>
<p id="v10"><sup><small>10</small></sup>  Två slags vikt och två slags mått, det ena som det andra är en styggelse för HERREN. </p>
<p id="v11"><sup><small>11</small></sup>  Redan barnet röjer sig i sina gärningar, om dess vandel är rättskaffens och redlig. </p>
<p id="v12"><sup><small>12</small></sup>  Örat, som hör, och ögat, som ser, det ena som det andra har HERREN gjort. </p>
<p id="v13"><sup><small>13</small></sup>  Älska icke sömn, på det att du icke må bliva fattig; håll dina ögon öppna, så får du bröd till fyllest. </p>
<p id="v14"><sup><small>14</small></sup>  "Uselt, uselt", säger köparen; men när han går sin väg, rosar han sitt köp. </p>
<p id="v15"><sup><small>15</small></sup>  Man må hava guld, så ock pärlor i myckenhet, den dyrbaraste klenoden äro dock läppar som tala förstånd. </p>
<p id="v16"><sup><small>16</small></sup>  Tag kläderna av honom, ty han har gått i borgen för en annan, och panta ut vad han har, för de främmandes skull. </p>
<p id="v17"><sup><small>17</small></sup>  Orättfånget bröd smakar mannen ljuvligt, men efteråt bliver hans mun full av stenar. </p>
<p id="v18"><sup><small>18</small></sup>  Planer hava framgång, när de äro väl överlagda, och med rådklokhet må man föra krig. </p>
<p id="v19"><sup><small>19</small></sup>  Den som går med förtal, han förråder hemligheter; med den som är lösmunt må du ej giva dig i lag. </p>
<p id="v20"><sup><small>20</small></sup>  Den som uttalar förbannelser över fader eller moder, hans lampa skall slockna ut mitt i mörkret. </p>
<p id="v21"><sup><small>21</small></sup>  Det förvärv man i förstone ävlas efter, det varder på sistone icke välsignat. </p>
<p id="v22"><sup><small>22</small></sup>  Säg icke: "Jag vill vedergälla ont med ont"; förbida HERREN, han skall hjälpa dig. <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Tvåfaldig vikt är en styggelse för HERREN, och falsk våg är icke något gott. </p>
<p id="v24"><sup><small>24</small></sup>  Av HERREN bero en mans steg; ja, en människa förstår icke själv sin väg. </p>
<p id="v25"><sup><small>25</small></sup>  Det är farligt för en människa att obetänksamt helga något och att överväga sina löften, först när de äro gjorda. </p>
<p id="v26"><sup><small>26</small></sup>  En vis konung rensar bort de ogudaktiga såsom med en kastskovel och låter tröskhjulet gå över dem. </p>
<p id="v27"><sup><small>27</small></sup>  Anden i människan är en HERRENS lykta; den utrannsakar alla hjärtats innandömen. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Mildhet och trofasthet äro en konungs vakt; genom mildhet stöder han sin tron. </p>
<p id="v29"><sup><small>29</small></sup>  De ungas ära är deras kraft, och de gamlas prydnad äro deras grå hår. </p>
<p id="v30"><sup><small>30</small></sup>  Sår som svida rena från ondska, ja, tuktan renar hjärtats innandömen. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 20:4 <i>Om inte arbete, inte äta</i>: <a href="/sv/The_Urantia_Book/69#p2_5">Ub 69:2.5</a>. </li>
  <li id="fn2"><a href="#cite2">↑</a> 20:22 <i>Varnar för repressalier</i>: <a href="/sv/The_Urantia_Book/140#p8_5">Ub 140:8.5</a>. </li>
  <li id="fn3"><a href="#cite3">↑</a> 20:27 <i>Människans ande är Herrens ljus</i>: <a href="/sv/The_Urantia_Book/149#p5_2">Ub 149:5.2</a>. </li>
  <li id="fn4"><a href="#cite4">↑</a> 20 <i>Fullheten av Honom som fyller allt</i>: <a href="/sv/The_Urantia_Book/95#p4_5">Ub 95:4.5</a>. </li>
</ol>
</div>
