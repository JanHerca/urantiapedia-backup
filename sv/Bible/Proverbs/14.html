<!--
title: Ordspråksboken - Kapitel 14
description: 
published: true
date: 2023-11-8T22:1:38Z
tags: bible, bible—proverbs
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Proverbs/13">
          <span class="mdi mdi-arrow-left-drop-circle"></span><span class="pl-2">Ordspråksboken - Kapitel 13</span>
        </a>
        </td>
        <td>
        <a href="/sv/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Proverbs/15">
          <span class="pr-2">Ordspråksboken - Kapitel 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Genom visa kvinnor varder huset uppbyggt, men oförnuft river ned det med egna händer. </p>
<p id="v2"><sup><small>2</small></sup>  Den som fruktar HERREN, han vandrar i redlighet, men den som föraktar honom, han går krokiga vägar. </p>
<p id="v3"><sup><small>3</small></sup>  I den oförnuftiges mun är ett gissel för hans högmod, men de visa bevaras genom sina läppar. </p>
<p id="v4"><sup><small>4</small></sup>  Där inga dragare finnas, där förbliver krubban tom, men riklig vinning får man genom oxars kraft. </p>
<p id="v5"><sup><small>5</small></sup>  Ett sannfärdigt vittne ljuger icke, men ett falskt vittne främjar lögn. </p>
<p id="v6"><sup><small>6</small></sup>  Bespottaren söker vishet och finner ingen, men för den förståndige är kunskap lätt. </p>
<p id="v7"><sup><small>7</small></sup>  Gå bort ifrån den man som är dåraktig; aldrig fann du på hans läppar något förstånd. </p>
<p id="v8"><sup><small>8</small></sup>  Det är den klokes vishet, att han aktar på sin väg, men det är dårars oförnuft, att de öva svek. </p>
<p id="v9"><sup><small>9</small></sup>  De oförnuftiga bespottas av sitt eget skuldoffer, men bland de redliga råder gott behag. </p>
<p id="v10"><sup><small>10</small></sup>  Hjärtat känner självt bäst sin egen sorg, ej heller kan en främmande intränga i dess glädje. </p>
<p id="v11"><sup><small>11</small></sup>  De ogudaktigas hus förödes, men de rättsinnigas hydda blomstrar. </p>
<p id="v12"><sup><small>12</small></sup>  Mången håller sin väg för den i rätta, men på sistone leder den dock till döden. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Mitt under löjet kan hjärtat sörja, och slutet på glädjen bliver bedrövelse. </p>
<p id="v14"><sup><small>14</small></sup>  Av sina gärningars frukt varder den avfällige mättad, och den gode bliver upphöjd över honom. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Den fåkunnige tror vart ord, men den kloke aktar på sina steg. </p>
<p id="v16"><sup><small>16</small></sup>  Den vise tager sig till vara och flyr det onda, men dåren är övermodig och sorglös. </p>
<p id="v17"><sup><small>17</small></sup>  Den som är snar till vrede gör vad oförnuftigt är, och en ränkfull man bliver hatad. </p>
<p id="v18"><sup><small>18</small></sup>  De fåkunniga hava fått oförnuft till sin arvedel, men de kloka bliva krönta med kunskap. </p>
<p id="v19"><sup><small>19</small></sup>  De onda måste falla ned inför de goda, och de ogudaktiga vid den rättfärdiges portar. </p>
<p id="v20"><sup><small>20</small></sup>  Jämväl av sina närmaste är den fattige hatad, men den rike har många vänner. </p>
<p id="v21"><sup><small>21</small></sup>  Den som visar förakt för sin nästa, han begår synd, men säll är den som förbarmar sig över de betryckta. </p>
<p id="v22"><sup><small>22</small></sup>  De som bringa ont å bane skola förvisso fara vilse, men barmhärtighet och trofasthet röna de som bringa gott å bane. </p>
<p id="v23"><sup><small>23</small></sup>  Av all möda kommer någon vinning, men tomt tal är ren förlust. </p>
<p id="v24"><sup><small>24</small></sup>  De visas rikedom är för dem en krona men dårarnas oförnuft förbliver oförnuft. </p>
<p id="v25"><sup><small>25</small></sup>  Ett sannfärdigt vittne räddar liv, men den som främjar lögn, han är full av svek. </p>
<p id="v26"><sup><small>26</small></sup>  Den som fruktar HERREN har ett tryggt fäste, och hans barn få där en tillflykt. </p>
<p id="v27"><sup><small>27</small></sup>  I HERRENS fruktan är en livets källa genom dem undviker man dödens snaror </p>
<p id="v28"><sup><small>28</small></sup>  Att hava många undersåtar är en konungs härlighet, men brist på folk är en furstes olycka. </p>
<p id="v29"><sup><small>29</small></sup>  Den som är tålmodig visar gott förstånd, men den som är snar till vrede går långt i oförnuft. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  Ett saktmodigt hjärta är kroppens liv, men bittert sinne är röta i benen. </p>
<p id="v31"><sup><small>31</small></sup>  Den som förtrycker den arme smädar hans skapare, men den som förbarmar sig över de fattiga, han ärar honom. </p>
<p id="v32"><sup><small>32</small></sup>  Genom sin ondska kommer de ogudaktige på fall, men den rättfärdige är frimodig in i döden. </p>
<p id="v33"><sup><small>33</small></sup>  I den förståndiges hjärta bor visheten, och i dårarnas krets gör hon sig kunnig. </p>
<p id="v34"><sup><small>34</small></sup>  Rättfärdighet upphöjer ett folk men synd är folkens vanära. </p>
<p id="v35"><sup><small>35</small></sup>  En förståndig tjänare behaga konungen väl, men över en vanartig skall han vrede komma. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Proverbs/13">
          <span class="mdi mdi-arrow-left-drop-circle"></span><span class="pl-2">Ordspråksboken - Kapitel 13</span>
        </a>
        </td>
        <td>
        <a href="/sv/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Proverbs/15">
          <span class="pr-2">Ordspråksboken - Kapitel 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 14:12 <i>Ett sätt som verkar rätt</i>: <a href="/sv/The_Urantia_Book/139#p12_5">Ub 139:12.5</a>.  <i>Slutar inte motiverar betyder</i>: <a href="/sv/The_Urantia_Book/75#p4_6">Ub 75:4.6</a>. </li>
  <li id="fn2"><a href="#cite2">↑</a> 14:14 <i>God man nöjd med sig själv</i>: <a href="/sv/The_Urantia_Book/149#p5_2">Ub 149:5.2</a>. </li>
  <li id="fn3"><a href="#cite3">↑</a> 14:29a <i>Sakta av vrede, förstår</i>: <a href="/sv/The_Urantia_Book/149#p4_2">Ub 149:4.2</a>. </li>
  <li id="fn4"><a href="#cite4">↑</a> 14:29b <i>Hastigt humör / dårskap</i>: <a href="/sv/The_Urantia_Book/149#p4_2">Ub 149:4.2</a>. </li>
</ol>
</div>
