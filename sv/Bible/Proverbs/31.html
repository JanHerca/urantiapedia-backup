<!--
title: Ordspråksboken - Kapitel 31
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Proverbs/30">Ordspråksboken - Kapitel 30</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Proverbs/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Detta är konung Lemuels ord, vad hans moder sade, när hon förmanade honom: </p>
<p id="v2"><sup><small>2</small></sup>  Hör, min son, ja, hör, du mitt livs son, hör, du mina löftens son. </p>
<p id="v3"><sup><small>3</small></sup>  Giv icke din kraft åt kvinnor, vänd icke dina vägar till dem som äro konungars fördärv. </p>
<p id="v4"><sup><small>4</small></sup>  Ej konungar tillkommer det, Lemoel, ej konungar tillkommer det att dricka vin ej furstar att fråga efter starka drycker. </p>
<p id="v5"><sup><small>5</small></sup>  De kunde eljest under sitt drickande förgäta lagen och förvända rätten för alla eländets barn. </p>
<p id="v6"><sup><small>6</small></sup>  Nej, åt den olycklige give man starka drycker och vin åt dem som hava en bedrövad själ. </p>
<p id="v7"><sup><small>7</small></sup>  Må dessa dricka och förgäta sitt armod och höra upp att tänka på sin vedermöda. </p>
<p id="v8"><sup><small>8</small></sup>  Upplåt din mun till förmån för den stumme och till att skaffa alla hjälplösa rätt. </p>
<p id="v9"><sup><small>9</small></sup>  Ja, upplåt din mun och döm med rättvisa, och skaffa den betryckte och fattige rätt. </p>
<p id="v10"><sup><small>10</small></sup>  En idog hustru, var finner man en sådan? Långt högre än pärlor står hon i pris. </p>
<p id="v11"><sup><small>11</small></sup>  På henne förlitar sig hennes mans hjärta, och bärgning kommer icke att fattas honom. </p>
<p id="v12"><sup><small>12</small></sup>  Hon gör honom vad ljuvt är och icke vad lett är, i alla sina levnadsdagar. </p>
<p id="v13"><sup><small>13</small></sup>  Omsorg har hon om ull och lin och låter sina händer arbeta med lust. </p>
<p id="v14"><sup><small>14</small></sup>  Hon är såsom en köpmans skepp, sitt förråd hämtar hon fjärran ifrån. </p>
<p id="v15"><sup><small>15</small></sup>  Medan det ännu är natt, står hon upp och sätter fram mat åt sitt husfolk, åt tjänarinnorna deras bestämda del. </p>
<p id="v16"><sup><small>16</small></sup>  Hon har planer på en åker, och hon skaffar sig den; av sina händers förvärv planterar hon en vingård. </p>
<p id="v17"><sup><small>17</small></sup>  Hon omgjordar sina länder med kraft och lägger driftighet i sina armar. </p>
<p id="v18"><sup><small>18</small></sup>  Så förmärker hon att hennes hushållning går väl; hennes lampa släckes icke ut om natten. </p>
<p id="v19"><sup><small>19</small></sup>  Till spinnrocken griper hon med sina händer, och hennes fingrar fatta om sländan. </p>
<p id="v20"><sup><small>20</small></sup>  För den betryckte öppnar hon sin hand och räcker ut sina armar mot den fattige. </p>
<p id="v21"><sup><small>21</small></sup>  Av snötiden fruktar hon intet för sitt hus, ty hela hennes hus har kläder av scharlakan. </p>
<p id="v22"><sup><small>22</small></sup>  Sköna täcken gör hon åt sig, hon har kläder av finaste linne och purpur. </p>
<p id="v23"><sup><small>23</small></sup>  Hennes man är känd i stadens portar, där han sitter bland landets äldste. </p>
<p id="v24"><sup><small>24</small></sup>  Fina linneskjortor gör hon och säljer dem, och bälten avyttrar hon till krämaren. </p>
<p id="v25"><sup><small>25</small></sup>  Kraft och heder är hennes klädnad, och hon ler mot den dag som kommer. </p>
<p id="v26"><sup><small>26</small></sup>  Sin mun upplåter hon med vishet, och har vänlig förmaning på sin tunga. </p>
<p id="v27"><sup><small>27</small></sup>  Hon vakar över ordningen i sitt hus och äter ej i lättja sitt bröd. </p>
<p id="v28"><sup><small>28</small></sup>  Hennes söner stå upp och prisa henne säll, hennes man likaså och förkunnar hennes lov: </p>
<p id="v29"><sup><small>29</small></sup>  "Många idoga kvinnor hava funnits, men du, du övergår dem allasammans." </p>
<p id="v30"><sup><small>30</small></sup>  Skönhet är förgänglig och fägring en vindfläkt; men prisas må en hustru som fruktar HERREN. </p>
<p id="v31"><sup><small>31</small></sup>  Må hon få njuta sina gärningars frukt; hennes verk skola prisa henne i portarna. </p>
