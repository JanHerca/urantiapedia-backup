<!--
title: Ordspråksboken - Kapitel 11
description: 
published: true
date: 2022-10-8T9:59:7Z
tags: bible, bible—proverbs
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Proverbs/10">Ordspråksboken - Kapitel 10</a></td>
        <td><a href="/sv/Bible/Proverbs/Index">Index</a></td>
        <td><a href="/sv/Bible/Proverbs/12">Ordspråksboken - Kapitel 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Falsk våg är en styggelse för HERREN, men full vikt behagar honom väl. </p>
<p id="v2"><sup><small>2</small></sup>  När högfärd kommer, kommer ock smälek, men hos de ödmjuka är vishet. </p>
<p id="v3"><sup><small>3</small></sup>  De redligas ostrafflighet vägleder dem, men de trolösas vrånghet är dem till fördärv. </p>
<p id="v4"><sup><small>4</small></sup>  Gods hjälper intet på vredens dag men rättfärdighet räddar från döden. </p>
<p id="v5"><sup><small>5</small></sup>  Den ostraffliges rättfärdighet gör hans väg jämn, men genom sin ogudaktighet faller den ogudaktige. </p>
<p id="v6"><sup><small>6</small></sup>  De redligas rättfärdighet räddar dem, men de trolösa fångas genom sin egen lystnad. </p>
<p id="v7"><sup><small>7</small></sup>  När en ogudaktig dör, varder hans hopp om intet; ja, ondskans väntan bliver om intet. </p>
<p id="v8"><sup><small>8</small></sup>  Den rättfärdige räddas ur nöden, och den ogudaktige får träda i hans ställe. </p>
<p id="v9"><sup><small>9</small></sup>  Genom sin mun fördärvar den gudlöse sin nästa, men genom sitt förstånd bliva de rättfärdiga räddade. </p>
<p id="v10"><sup><small>10</small></sup>  När det går de rättfärdiga väl, fröjdar sig staden, och när de ogudaktiga förgås, råder jubel. </p>
<p id="v11"><sup><small>11</small></sup>  Genom de redligas välsignelse varder en stad upphöjd, men genom de ogudaktigas mun brytes den ned. </p>
<p id="v12"><sup><small>12</small></sup>  Den är utan vett, som visar förakt för sin nästa; en man med förstånd tiger stilla. </p>
<p id="v13"><sup><small>13</small></sup>  Den som går med förtal, han förråder din hemlighet, den som har ett trofast hjärta döljer vad han får veta. </p>
<p id="v14"><sup><small>14</small></sup>  Där ingen rådklokhet finnes kommer folket på fall, där de rådvisa äro många, där går det väl. </p>
<p id="v15"><sup><small>15</small></sup>  En som går i borgen för en annan, honom går det illa, den som skyr att giva handslag, han är trygg. </p>
<p id="v16"><sup><small>16</small></sup>  En skön kvinna vinner ära, och våldsverkare vinna rikedom. </p>
<p id="v17"><sup><small>17</small></sup>  En barmhärtig man gör väl mot sig själv men den grymme misshandlar sitt eget kött. </p>
<p id="v18"><sup><small>18</small></sup>  Den ogudaktige gör en bedräglig vinst, men den som utsår rättfärdighet får en säker lön. </p>
<p id="v19"><sup><small>19</small></sup>  Den som står fast i rättfärdighet, han vinner liv, men den som far efter ont drager över sig död. </p>
<p id="v20"><sup><small>20</small></sup>  En styggelse för HERREN äro de vrånghjärtade, men de vilkas väg är ostrafflig behaga honom väl. </p>
<p id="v21"><sup><small>21</small></sup>  De onda bliva förvisso icke ostraffade, men de rättfärdigas avkomma får gå fri. </p>
<p id="v22"><sup><small>22</small></sup>  Såsom en gyllene ring i svinets tryne, så är skönhet hos en kvinna som saknar vett. </p>
<p id="v23"><sup><small>23</small></sup>  Vad de rättfärdiga önska får i allo en god fullbordan, men vad de ogudaktiga kunna hoppas är vrede. </p>
<p id="v24"><sup><small>24</small></sup>  Den ene utströr och får dock mer, den andre spar över hövan, men bliver allenast fattigare. </p>
<p id="v25"><sup><small>25</small></sup>  Den frikostige varder rikligen mättad, och den som vederkvicker andra, han bliver själv vederkvickt. </p>
<p id="v26"><sup><small>26</small></sup>  Den som håller inne sin säd, honom förbannar folket, den som lämnar ut sin säd, över hans huvud kommer välsignelse. </p>
<p id="v27"><sup><small>27</small></sup>  Den som vinnlägger sig om vad gott är, han strävar efter nåd, men den son söker vad ont är, över honom kommer ock ont. </p>
<p id="v28"><sup><small>28</small></sup>  Den som förtröstar på sin rikedom, han kommer på fall, men de rättfärdiga skola grönska likasom löv. </p>
<p id="v29"><sup><small>29</small></sup>  Den som drager olycka över sitt hus, han får vind till arvedel, och den oförnuftige bliver träl åt den som har ett vist hjärta. </p>
<p id="v30"><sup><small>30</small></sup>  Den rättfärdiges frukt är ett livets träd, och den som är vis, han vinner hjärtan. </p>
<p id="v31"><sup><small>31</small></sup>  Se, den rättfärdige får sin lön på jorden; huru mycket mer då den ogudaktige och syndaren! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Proverbs/10">Ordspråksboken - Kapitel 10</a></td>
        <td><a href="/sv/Bible/Proverbs/Index">Index</a></td>
        <td><a href="/sv/Bible/Proverbs/12">Ordspråksboken - Kapitel 12</a></td>
      </tr>
    </tbody>
  </table>
</figure>
