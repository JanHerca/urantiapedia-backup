<!--
title: Ordspråksboken - Kapitel 12
description: 
published: true
date: 2023-11-8T22:1:38Z
tags: bible, bible—proverbs
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Proverbs/11">
          <span class="mdi mdi-arrow-left-drop-circle"></span><span class="pl-2">Ordspråksboken - Kapitel 11</span>
        </a>
        </td>
        <td>
        <a href="/sv/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Proverbs/13">
          <span class="pr-2">Ordspråksboken - Kapitel 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Den som älskar tuktan, han älskar kunskap, men oförnuftig är den som hatar tillrättavisning. </p>
<p id="v2"><sup><small>2</small></sup>  Den gode undfår nåd av HERREN, men den ränkfulle varder av honom fördömd. </p>
<p id="v3"><sup><small>3</small></sup>  Ingen människa bliver beståndande genom ogudaktighet, men de rättfärdigas rot kan icke rubbas. </p>
<p id="v4"><sup><small>4</small></sup>  En idog hustru är sin mans krona, men en vanartig är såsom röta i hans ben. </p>
<p id="v5"><sup><small>5</small></sup>  De rättfärdigas tankar gå ut på vad rätt är, men de ogudaktigas rådklokhet går ut på svek. </p>
<p id="v6"><sup><small>6</small></sup>  De ogudaktigas ord ligga på lur efter blod, men de redliga räddas genom sin mun. </p>
<p id="v7"><sup><small>7</small></sup>  De ogudaktiga varda omstörtade och äro så icke mer, men de rättfärdigas hus består. </p>
<p id="v8"><sup><small>8</small></sup>  I mån av sitt vett varder en man prisad, men den som har ett förvänt förstånd, han bliver föraktad. </p>
<p id="v9"><sup><small>9</small></sup>  Bättre är en ringa man, som likväl har en tjänare, än den som vill vara förnäm och saknar bröd. </p>
<p id="v10"><sup><small>10</small></sup>  Den rättfärdige vet huru hans boskap känner det, men de ogudaktigas hjärtelag är grymt. </p>
<p id="v11"><sup><small>11</small></sup>  Den som brukar sin åker får bröd till fyllest, men oförståndig är den som far efter fåfängliga ting. </p>
<p id="v12"><sup><small>12</small></sup>  Den ogudaktige vill in i det nät som fångar de onda, men de rättfärdigas rot skjuter skott. </p>
<p id="v13"><sup><small>13</small></sup>  Den som är ond bliver snärjd i sina läppars synd, men den rättfärdige undkommer ur nöden </p>
<p id="v14"><sup><small>14</small></sup>  Sin muns frukt får envar njuta sig fullt till godo, och vad en människas händer hava förövat, det varder henne vedergällt. </p>
<p id="v15"><sup><small>15</small></sup>  Den oförnuftige tycker sin egen väg vara den rätta, med den som är vis lyssnar till råd. </p>
<p id="v16"><sup><small>16</small></sup>  Den oförnuftiges förtörnelse bliver kunnig samma dag, men den som är klok, han döljer sin skam </p>
<p id="v17"><sup><small>17</small></sup>  Den som talar vad rätt är, han främjar sanning, men ett falskt vittne talar svek. </p>
<p id="v18"><sup><small>18</small></sup>  Mången talar i obetänksamhet ord som stinga likasom svärd, men de visas tunga är en läkedom. </p>
<p id="v19"><sup><small>19</small></sup>  Sannfärdiga läppar bestå evinnerligen, men en lögnaktig tunga allenast ett ögonblick. </p>
<p id="v20"><sup><small>20</small></sup>  De som bringa ont å bane hava falskhet i hjärtat, men de som stifta frid, de undfå glädje. </p>
<p id="v21"><sup><small>21</small></sup>  Intet ont vederfares den rättfärdige, men över de ogudaktiga kommer olycka i fullt mått. </p>
<p id="v22"><sup><small>22</small></sup>  En styggelse för HERREN äro lögnaktiga låppar, men de som handla redligt behaga honom väl. </p>
<p id="v23"><sup><small>23</small></sup>  En klok man döljer sin kunskap, men dårars hjärtan ropa ut sitt oförnuft. </p>
<p id="v24"><sup><small>24</small></sup>  De idogas hand kommer till välde, men en lat hand måste göra trältjänst. </p>
<p id="v25"><sup><small>25</small></sup>  Sorg i en mans hjärta trycker det ned, men ett vänligt ord skaffar det glädje. </p>
<p id="v26"><sup><small>26</small></sup>  Den rättfärdige visar sin vän till rätta, men de ogudaktigas väg för dem själva vilse. </p>
<p id="v27"><sup><small>27</small></sup>  Den late får icke upp något villebråd, men idoghet är för människan en dyrbar skatt. </p>
<p id="v28"><sup><small>28</small></sup>  På rättfärdighetens väg är liv, och där dess stig går fram är frihet ifrån död. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Proverbs/11">
          <span class="mdi mdi-arrow-left-drop-circle"></span><span class="pl-2">Ordspråksboken - Kapitel 11</span>
        </a>
        </td>
        <td>
        <a href="/sv/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Proverbs/13">
          <span class="pr-2">Ordspråksboken - Kapitel 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
