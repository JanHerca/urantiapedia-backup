<!--
title: Ordspråksboken - Kapitel 16
description: 
published: true
date: 2023-11-8T22:1:38Z
tags: bible, bible—proverbs
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Proverbs/15">
          <span class="mdi mdi-arrow-left-drop-circle"></span><span class="pl-2">Ordspråksboken - Kapitel 15</span>
        </a>
        </td>
        <td>
        <a href="/sv/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Proverbs/17">
          <span class="pr-2">Ordspråksboken - Kapitel 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  En människa gör upp planer i sitt hjärta, men från HERREN kommer vad tungan svarar. </p>
<p id="v2"><sup><small>2</small></sup>  Var man tycker sina vägar vara goda, men HERREN är den som prövar andarna. </p>
<p id="v3"><sup><small>3</small></sup>  Befall dina verk åt HERREN, så hava dina planer framgång. </p>
<p id="v4"><sup><small>4</small></sup>  HERREN har gjort var sak för dess särskilda mål, så ock den ogudaktige för olyckans dag. </p>
<p id="v5"><sup><small>5</small></sup>  En styggelse för HERREN är var högmodig man; en sådan bliver förvisso icke ostraffad. </p>
<p id="v6"><sup><small>6</small></sup>  Genom barmhärtighet och trofasthet försonas missgärning, och genom HERRENS fruktan undflyr man det onda. </p>
<p id="v7"><sup><small>7</small></sup>  Om en mans vägar behaga HERREN väl så gör han ock hans fiender till hans vänner. </p>
<p id="v8"><sup><small>8</small></sup>  Bättre är något litet med rättfärdighet än stor vinning med orätt. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Människans hjärta tänker ut en väg, men HERREN är den som styr hennes steg. </p>
<p id="v10"><sup><small>10</small></sup>  Gudasvar är på konungens läppar, i domen felar icke hans mun. </p>
<p id="v11"><sup><small>11</small></sup>  Våg och rätt vägning äro från HERREN, alla vikter i pungen äro hans verk. </p>
<p id="v12"><sup><small>12</small></sup>  En styggelse för konungar äro ogudaktiga gärningar, ty genom rättfärdighet bliver tronen befäst. </p>
<p id="v13"><sup><small>13</small></sup>  Rättfärdiga läppar behaga konungar väl, Och den som talar vad rätt är, han bliver älskad. </p>
<p id="v14"><sup><small>14</small></sup>  Konungens vrede är dödens förebud, men en vis man blidkar den. </p>
<p id="v15"><sup><small>15</small></sup>  När konungen låter sitt ansikte lysa, är där liv, och hans välbehag är såsom ett moln med vårregn. </p>
<p id="v16"><sup><small>16</small></sup>  Långt bättre är att förvärva vishet än guld förstånd är mer värt att förvärvas än silver. </p>
<p id="v17"><sup><small>17</small></sup>  De redligas väg är att fly det onda; den som aktar på sin väg, han bevarar sitt liv. </p>
<p id="v18"><sup><small>18</small></sup>  Stolthet går före undergång, och högmod går före fall. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Bättre är att vara ödmjuk bland de betryckta än att utskifta byte med de högmodiga. </p>
<p id="v20"><sup><small>20</small></sup>  Den som aktar på ordet, han finner lycka, och säll är den som förtröstar på HERREN. </p>
<p id="v21"><sup><small>21</small></sup>  Den som har ett vist hjärta, honom kallar man förståndig, och där sötma är på läpparna hämtas mer lärdom. </p>
<p id="v22"><sup><small>22</small></sup>  En livets källa är förståndet för den som äger det, men oförnuftet är de oförnuftigas tuktan. </p>
<p id="v23"><sup><small>23</small></sup>  Den vises hjärta gör hans mun förståndig och lägger lärdom på hans läppar, allt mer och mer. </p>
<p id="v24"><sup><small>24</small></sup>  Milda ord äro honungskakor; de äro ljuvliga för själen och en läkedom för kroppen. </p>
<p id="v25"><sup><small>25</small></sup>  Mången håller sin väg för den rätta, men på sistone leder den dock till döden. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Arbetarens hunger hjälper honom att arbeta ty hans egen mun driver på honom. </p>
<p id="v27"><sup><small>27</small></sup>  Fördärvlig är den människa som gräver gropar för att skada; det är såsom brunne en eld på hennes läppar. </p>
<p id="v28"><sup><small>28</small></sup>  En vrång människa kommer träta åstad, och en örontasslare gör vänner oense. </p>
<p id="v29"><sup><small>29</small></sup>  Den orättrådige förför sin nästa och leder honom in på en väg som icke är god. </p>
<p id="v30"><sup><small>30</small></sup>  Den som ser under lugg, han umgås med vrånga tankar; den som biter ihop läpparna, han är färdig med något ont. </p>
<p id="v31"><sup><small>31</small></sup>  En ärekrona äro grå hår; den vinnes på rättfärdighetens väg. </p>
<p id="v32"><sup><small>32</small></sup>  Bättre är en tålmodig man än en stark, och bättre den som styr sitt sinne än den som intager en stad. <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  Lotten varder kastad i skötet, men den faller alltid vart HERREN vill. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Proverbs/15">
          <span class="mdi mdi-arrow-left-drop-circle"></span><span class="pl-2">Ordspråksboken - Kapitel 15</span>
        </a>
        </td>
        <td>
        <a href="/sv/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Proverbs/17">
          <span class="pr-2">Ordspråksboken - Kapitel 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 16:8 <i>Bättre lite med rättfärdighet</i>: <a href="/sv/The_Urantia_Book/149#p5_2">Ub 149:5.2</a>. </li>
  <li id="fn2"><a href="#cite2">↑</a> 16:18 <i>Stolthet och villfarelse</i>: <a href="/sv/The_Urantia_Book/111#p6_10">Ub 111:6.10</a>.  <i>Stolthet går före ett fall</i>: <a href="/sv/The_Urantia_Book/131#p2_6">Ub 131:2.6</a>. </li>
  <li id="fn3"><a href="#cite3">↑</a> 16:25 <i>Ett sätt som verkar rätt</i>: <a href="/sv/The_Urantia_Book/139#p12_5">Ub 139:12.5</a>. </li>
  <li id="fn4"><a href="#cite4">↑</a> 16:32 <i># 1 Tar en stad</i>: <a href="/sv/The_Urantia_Book/28#p6_20">Ub 28:6.20</a>.  <i>Han som styr sin egen ande, mäktig</i>: <a href="/sv/The_Urantia_Book/131#p2_6">Ub 131:2.6</a>.  <i>Den som styr sig själv är stor</i>: <a href="/sv/The_Urantia_Book/143#p2_3">Ub 143:2.3</a>. </li>
  <li id="fn5"><a href="#cite5">↑</a> 16:33 <i>Gud som disponerare</i>: <a href="/sv/The_Urantia_Book/2#p1_2">Ub 2:1.2</a>. </li>
</ol>
</div>
