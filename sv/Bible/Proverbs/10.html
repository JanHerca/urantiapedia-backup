<!--
title: Ordspråksboken - Kapitel 10
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Proverbs/9">Ordspråksboken - Kapitel 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Proverbs/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Proverbs/11">Ordspråksboken - Kapitel 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Detta är Salomos ordspråk. En vis son gör sin fader glädje, men en dåraktig son är sin moders bedrövelse. </p>
<p id="v2"><sup><small>2</small></sup>  Ogudaktighetens skatter gagna till intet men rättfärdigheten räddar från döden. </p>
<p id="v3"><sup><small>3</small></sup>  HERREN lämnar ej den rättfärdiges hunger omättad, men de ogudaktigas lystnad avvisar han. </p>
<p id="v4"><sup><small>4</small></sup>  Fattig bliver den som arbetar med lat hand, men de idogas hand skaffar rikedom. </p>
<p id="v5"><sup><small>5</small></sup>  En förståndig son samlar om sommaren, men en vanartig son sover i skördetiden. </p>
<p id="v6"><sup><small>6</small></sup>  Välsignelser komma över den rättfärdiges huvud, men de ogudaktigas mun gömmer på orätt. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Den rättfärdiges åminnelse lever i välsignelse, men de ogudaktigas namn multnar bort. </p>
<p id="v8"><sup><small>8</small></sup>  Den som har ett vist hjärta tager emot tillsägelser, men den som har oförnuftiga läppar går till sin undergång. </p>
<p id="v9"><sup><small>9</small></sup>  Den som vandrar i ostrafflighet, han vandrar trygg, men den som går vrånga vägar, han bliver röjd. </p>
<p id="v10"><sup><small>10</small></sup>  Den som blinkar med ögonen, han kommer ont åstad, och den som har oförnuftiga läppar går till sin undergång. </p>
<p id="v11"><sup><small>11</small></sup>  Den rättfärdiges mun är en livets källa, men de ogudaktigas mun gömmer på orätt. </p>
<p id="v12"><sup><small>12</small></sup>  Hat uppväcker trätor, men kärlek skyler allt som är brutet. </p>
<p id="v13"><sup><small>13</small></sup>  På den förståndiges läppar finner man vishet, men till den oförståndiges rygg hör ris. </p>
<p id="v14"><sup><small>14</small></sup>  De visa gömma på sin kunskap, men den oförnuftiges mun är en överhängande olycka. </p>
<p id="v15"><sup><small>15</small></sup>  Den rikes skatter äro honom en fast stad, men de armas fattigdom är deras olycka. </p>
<p id="v16"><sup><small>16</small></sup>  Den rättfärdiges förvärv bliver honom till liv; den ogudaktiges vinning bliver honom till synd. </p>
<p id="v17"><sup><small>17</small></sup>  Att taga vara på tuktan är vägen till livet, men den som ej aktar på tillrättavisning, han far vilse. </p>
<p id="v18"><sup><small>18</small></sup>  Den som gömmer på hat är en lögnare med sina läppar, och den som utsprider förtal, han är en dåre. </p>
<p id="v19"><sup><small>19</small></sup>  Där många ord äro bliver överträdelse icke borta; men den som styr sina läppar, han är förståndig. </p>
<p id="v20"><sup><small>20</small></sup>  Den rättfärdiges tunga är utvalt silver, men de ogudaktigas förstånd är föga värt. </p>
<p id="v21"><sup><small>21</small></sup>  Den rättfärdiges läppar vederkvicka många, men de oförnuftiga dö genom brist på förstånd. </p>
<p id="v22"><sup><small>22</small></sup>  Det är HERRENS välsignelse som giver rikedom, och egen möda lägger intet därtill </p>
<p id="v23"><sup><small>23</small></sup>  Dårens fröjd är att öva skändlighet, men den förståndiges är att vara vis. </p>
<p id="v24"><sup><small>24</small></sup>  Vad den ogudaktige fruktar, det vederfares honom, och vad de rättfärdiga önska, del varder dem givet. </p>
<p id="v25"><sup><small>25</small></sup>  När stormen kommer, är det ute med den ogudaktige; men den rättfärdige är en grundval som evinnerligen består. </p>
<p id="v26"><sup><small>26</small></sup>  Såsom syra för tänderna och såsom rök för ögonen, så är den late för den som har sänt honom åstad. </p>
<p id="v27"><sup><small>27</small></sup>  HERRENS fruktan förlänger livet men de ogudaktigas år varda förkortade. </p>
<p id="v28"><sup><small>28</small></sup>  De rättfärdigas väntan får en glad fullbordan, men de ogudaktigas hopp varder om intet. </p>
<p id="v29"><sup><small>29</small></sup>  HERRENS vägar äro den ostraffliges värn, men till olycka för ogärningsmännen. </p>
<p id="v30"><sup><small>30</small></sup>  Den rättfärdige skall aldrig vackla men de ogudaktiga skola icke förbliva boende i landet. </p>
<p id="v31"><sup><small>31</small></sup>  Den rättfärdiges mun bär vishet såsom frukt, men en vrång tunga bliver utrotad. </p>
<p id="v32"><sup><small>32</small></sup>  Den rättfärdiges läppar förstå vad välbehagligt är, men de ogudaktigas mun är idel vrånghet. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 10:6 <i>Job: Gud välsignar trogna</i>: <a href="/sv/The_Urantia_Book/148#p6_2">Ub 148:6.2</a>. </li>
</ol>
</div>
