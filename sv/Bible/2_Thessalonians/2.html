<!--
title: 2 Tessalonikerbrevet - Kapitel 2
description: 
published: true
date: 2022-8-28T15:43:40Z
tags: 
editor: ckeditor
dateCreated: 2022-8-28T15:43:40Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/2_Thessalonians/1">2 Tessalonikerbrevet - Kapitel 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/2_Thessalonians/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/2_Thessalonians/3">2 Tessalonikerbrevet - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  I fråga om vår Herres, Jesu Kristi, tillkommelse, och huru vi skola församlas till honom, bedja vi eder, käre bröder, </p>
<p id="v2"><sup><small>2</small></sup>  att I icke - vare sig genom någon "andeingivelse" eller på grund av något ord eller något brev, som förmenas komma från oss - så hastigt låten eder bringas ur fattningen och förloren besinningen, som om Herrens dag redan stode för dörren. </p>
<p id="v3"><sup><small>3</small></sup>  Låten ingen bedraga eder om vad sätt det vara må. Ty först måste avfallet hava skett och "Laglöshetens människa", fördärvets man, hava trätt fram, </p>
<p id="v4"><sup><small>4</small></sup>  vedersakaren, som upphäver sig över allt vad gud heter, och allt som kallas heligt, så att han tager sitt säte i Guds tempel och föregiver sig vara Gud. </p>
<p id="v5"><sup><small>5</small></sup>  Kommen I icke ihåg att jag sade eder detta, medan jag ännu var hos eder? </p>
<p id="v6"><sup><small>6</small></sup>  Och I veten vad det är som nu håller honom tillbaka, så att han först när hans tid är inne kan träda fram. </p>
<p id="v7"><sup><small>7</small></sup>  Redan är ju laglöshetens hemlighet verksam; allenast måste den som ännu håller tillbaka först skaffas ur vägen. </p>
<p id="v8"><sup><small>8</small></sup>  Sedan skall "den Laglöse" träda fram, och honom skall då Herren Jesus döda med sin muns anda och tillintetgöra genom sin tillkommelses uppenbarelse - </p>
<p id="v9"><sup><small>9</small></sup>  honom som efter Satans tillskyndelse kommer med lögnens alla kraftgärningar och tecken och under </p>
<p id="v10"><sup><small>10</small></sup>  och med orättfärdighetens alla bedrägliga konster, för att bedraga dem som gå förlorade, till straff därför att de icke gåvo kärleken till sanningen rum, så att de kunde bliva frälsta. </p>
<p id="v11"><sup><small>11</small></sup>  Därför sänder ock Gud över dem villfarelsens makt, så att de sätta tro till lögnen, </p>
<p id="v12"><sup><small>12</small></sup>  för att de skola bliva dömda, alla dessa som icke hava satt tro till sanningen, utan funnit behag i orättfärdigheten. </p>
<p id="v13"><sup><small>13</small></sup>  Men vi för vår del äro pliktiga att alltid tacka Gud för eder käre bröder, I Herrens älskade, därför att Gud från begynnelsen har utvalt eder till frälsning, i helgelse i Anden och i tro på sanningen. </p>
<p id="v14"><sup><small>14</small></sup>  Härtill har han ock genom vårt evangelium kallat eder, för att I skolen bliva delaktiga av vår Herres, Jesu Kristi, härlighet. </p>
<p id="v15"><sup><small>15</small></sup>  Stån alltså fasta, käre bröder, och hållen eder vid de lärdomar som I haven mottagit av oss, vare sig muntligen eller genom brev. </p>
<p id="v16"><sup><small>16</small></sup>  Och vår Herre Jesus Kristus själv och Gud, vår Fader, som har älskat oss och i nåd berett oss en evig hugnad och givit oss ett gott hopp, </p>
<p id="v17"><sup><small>17</small></sup>  han hugne edra hjärtan, och styrke eder till allt vad gott är, både i gärning och i ord. </p>
