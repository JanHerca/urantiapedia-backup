<!--
title: 1 Johannesbrevet - Kapitel 5
description: 
published: true
date: 2022-8-28T15:43:40Z
tags: 
editor: ckeditor
dateCreated: 2022-8-28T15:43:40Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/1_John/4">1 Johannesbrevet - Kapitel 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/1_John/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Var och en som tror att Jesus är Kristus, han är född av Gud; och var och en som älskar honom som födde, han älskar ock den som är född av honom. </p>
<p id="v2"><sup><small>2</small></sup>  Därför, när vi älska Gud och hålla hans bud, då veta vi att vi älska Guds barn. </p>
<p id="v3"><sup><small>3</small></sup>  Ty däri består kärleken till Gud, att vi hålla hans bud; och hans bud äro icke tunga. </p>
<p id="v4"><sup><small>4</small></sup>  Ty allt som är fött av Gud, det övervinner världen; och detta är den seger som har övervunnit världen: vår tro. </p>
<p id="v5"><sup><small>5</small></sup>  Vilken annan kan övervinna världen, än den som tror att Jesus är Guds Son? </p>
<p id="v6"><sup><small>6</small></sup>  Han är den som kom genom vatten och blod, Jesus Kristus, icke med vattnet allenast, utan med vattnet och blodet. Och Anden är den som vittnar, eftersom Anden är sanningen. </p>
<p id="v7"><sup><small>7</small></sup>  Ty tre äro de som vittna: </p>
<p id="v8"><sup><small>8</small></sup>  Anden, vattnet och blodet; och de tre vittna ett och detsamma. </p>
<p id="v9"><sup><small>9</small></sup>  Om vi taga människors vittnesbörd för gott, så må väl Guds vittnesbörd vara förmer. Detta är ju Guds vittnesbörd, att han har vittnat om sin Son. </p>
<p id="v10"><sup><small>10</small></sup>  Den som tror på Guds Son, han har vittnesbördet inom sig själv; den som icke tror Gud, han har gjort honom till en ljugare, eftersom han icke har trott på Guds vittnesbörd om sin Son. </p>
<p id="v11"><sup><small>11</small></sup>  Och detta är vittnesbördet: att Gud har givit oss evigt liv; och det livet är i hans Son. </p>
<p id="v12"><sup><small>12</small></sup>  Den som har Sonen, han har livet; den som icke har Guds Son, han har icke livet. </p>
<p id="v13"><sup><small>13</small></sup>  Detta har jag skrivit till eder, för att I skolen veta att I haven evigt liv, I som tron på Guds Sons namn. </p>
<p id="v14"><sup><small>14</small></sup>  Och detta är den fasta tillförsikt vi hava till honom, att om vi bedja om något efter hans vilja, så hör han oss. </p>
<p id="v15"><sup><small>15</small></sup>  Och om vi veta att han hör oss, vadhelst vi bedja om, så veta vi ock att vi redan hava det som vi hava bett honom om i vår bön. </p>
<p id="v16"><sup><small>16</small></sup>  Om någon ser sin broder begå en synd som icke är en synd till döds, då må han bedja, och så skall han giva honom liv, om nämligen synden icke är till döds. Det finnes synd till döds; för sådan säger jag icke att man skall bedja. </p>
<p id="v17"><sup><small>17</small></sup>  All orättfärdighet är synd; dock finnes det synd som icke är till döds. </p>
<p id="v18"><sup><small>18</small></sup>  Vi veta om var och en som är född av Gud att han icke syndar, ty den som har blivit född av Gud, han tager sig till vara, och den onde kommer icke vid honom. </p>
<p id="v19"><sup><small>19</small></sup>  Vi veta att vi äro av Gud, och att hela världen är i den ondes våld. </p>
<p id="v20"><sup><small>20</small></sup>  Och vi veta att Guds Son har kommit och givit oss förstånd, så att vi kunna känna den Sanne; och vi äro i den Sanne, i hans Son, Jesus Kristus. Denne är den sanne Guden och evigt liv. </p>
<p id="v21"><sup><small>21</small></sup>  Kära barn, tagen eder till vara för avgudarna. </p>
