<!--
title: Psaltaren - Kapitel 104
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Psalms/103">Psaltaren - Kapitel 103</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Psalms/105">Psaltaren - Kapitel 105</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Lova HERREN, min själ. HERRE, min Gud, du är hög och stor, i majestät och härlighet är du klädd. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Du höljer dig i ljus såsom i en mantel, du spänner ut himmelen såsom ett tält; <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  du timrar på vattnen dina salar, molnen gör du till din vagn, och du far fram på vindens vingar. </p>
<p id="v4"><sup><small>4</small></sup>  Du gör vindar till dina sändebud, eldslågor till dina tjänare. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Du grundade jorden på hennes fästen, så att hon icke vacklar till evig tid. </p>
<p id="v6"><sup><small>6</small></sup>  Med djupet betäckte du henne såsom med en klädnad; uppöver bergen stodo vattnen. </p>
<p id="v7"><sup><small>7</small></sup>  Men för din näpst flydde de; för ljudet av ditt dunder hastade de undan. </p>
<p id="v8"><sup><small>8</small></sup>  Berg höjde sig, och dalar sänkte sig, på den plats som du hade bestämt för dem. </p>
<p id="v9"><sup><small>9</small></sup>  En gräns satte du, som vattnen ej fingo överskrida, så att de icke åter skulle betäcka jorden. </p>
<p id="v10"><sup><small>10</small></sup>  Du lät källor flyta fram i dalarna, mellan bergen togo de sin väg. </p>
<p id="v11"><sup><small>11</small></sup>  De vattna alla markens djur, vildåsnorna släcka i dem sin törst. </p>
<p id="v12"><sup><small>12</small></sup>  Vid dem bo himmelens fåglar, från trädens grenar höja de sin röst. </p>
<p id="v13"><sup><small>13</small></sup>  Du vattnar bergen från dina salar, jorden mättas av den frukt du skapar. </p>
<p id="v14"><sup><small>14</small></sup>  Du låter gräs skjuta upp för djuren och örter till människans tjänst. Så framalstrar du bröd ur jorden </p>
<p id="v15"><sup><small>15</small></sup>  och vin, som gläder människans hjärta; så gör du hennes ansikte glänsande av olja, och brödet styrker människans hjärta. </p>
<p id="v16"><sup><small>16</small></sup>  HERRENS träd varda ock mättade, Libanons cedrar, som han har planterat; </p>
<p id="v17"><sup><small>17</small></sup>  fåglarna bygga där sina nästen, hägern gör sitt bo i cypresserna. </p>
<p id="v18"><sup><small>18</small></sup>  Stenbockarna hava fått de höga bergen, klyftorna är klippdassarnas tillflykt. </p>
<p id="v19"><sup><small>19</small></sup>  Du gjorde månen till att bestämma tiderna; solen vet stunden då den skall gå ned. </p>
<p id="v20"><sup><small>20</small></sup>  Du sänder mörker, och det bliver natt; då komma alla skogens djur i rörelse, </p>
<p id="v21"><sup><small>21</small></sup>  de unga lejonen ryta efter rov och begära sin föda av Gud. </p>
<p id="v22"><sup><small>22</small></sup>  Solen går upp; då draga de sig tillbaka och lägga sig ned i sina kulor. </p>
<p id="v23"><sup><small>23</small></sup>  Människan går då ut till sin gärning och till sitt arbete intill aftonen. </p>
<p id="v24"><sup><small>24</small></sup>  Huru mångfaldiga äro icke dina verk, o HERRE! Med vishet har du gjort dem alla. Jorden är full av vad du har skapat. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Se ock havet, det stora ock vida: ett tallöst vimmel rör sig däri, djur både stora och små. </p>
<p id="v26"><sup><small>26</small></sup>  Där gå skeppen sin väg fram, Leviatan, som du har skapat att leka däri. </p>
<p id="v27"><sup><small>27</small></sup>  Alla vänta de efter dig, att du skall giva dem deras mat i rätt tid. </p>
<p id="v28"><sup><small>28</small></sup>  Du giver dem, då samla de in; du upplåter din hand, då varda de mättade med goda håvor. </p>
<p id="v29"><sup><small>29</small></sup>  Du fördöljer ditt ansikte, då förskräckas de; du tager bort deras ande, då förgås de och vända åter till sitt stoft igen. </p>
<p id="v30"><sup><small>30</small></sup>  Du sänder ut din ande, då varda de skapade, och du förnyar jordens anlete. <sup id="cite6"><a href="#fn6">[6]</a></sup></p>
<p id="v31"><sup><small>31</small></sup>  HERRENS ära förblive evinnerligen; må HERREN glädja sig över sina verk, </p>
<p id="v32"><sup><small>32</small></sup>  han som skådar på jorden, och hon bävar, han som rör vid bergen, och de ryka. </p>
<p id="v33"><sup><small>33</small></sup>  Jag vill sjunga till HERRENS ära, så länge jag lever; jag vill lovsjunga min Gud, så länge jag är till. </p>
<p id="v34"><sup><small>34</small></sup>  Mitt tal behage honom väl; må jag själv få glädja mig i HERREN. </p>
<p id="v35"><sup><small>35</small></sup>  Men må syndare försvinna ifrån jorden och inga ogudaktiga mer vara till. Lova HERREN, min själ Halleluja! </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 104:1-32 <i>Gud som kontrollant</i>: <a href="/sv/The_Urantia_Book/0#p2_9">Ub 0:2.9</a>. </li>
  <li id="fn2"><a href="#cite2">↑</a> 104:2 <i>Del 3: Skaparen täcker sig själv</i>: <a href="/sv/The_Urantia_Book/1#p0_1">Ub 1:0.1</a>. </li>
  <li id="fn3"><a href="#cite3">↑</a> 104:2-9 <i>Filisternas attack</i>: <a href="/sv/The_Urantia_Book/29#p0_1">Ub 29:0.1</a>. </li>
  <li id="fn4"><a href="#cite4">↑</a> 104:4 <i>Eldens änglar</i>: <a href="/sv/The_Urantia_Book/85#p4_2">Ub 85:4.2</a>. </li>
  <li id="fn5"><a href="#cite5">↑</a> 104:24 <i>I vishet skapade han allting</i>: <a href="/sv/The_Urantia_Book/131#p2_2">Ub 131:2.2</a>. </li>
  <li id="fn6"><a href="#cite6">↑</a> 104:30 <i>Skicka Elia först</i>: <a href="/sv/The_Urantia_Book/4#p1_5">Ub 4:1.5</a>.  <i>Ständigt förnyad</i>: <a href="/sv/The_Urantia_Book/4#p1_6">Ub 4:1.6</a>.  <i>Obegränsad anda</i>: <a href="/sv/The_Urantia_Book/2#p1_2">Ub 2:1.2</a>.  <i>Liv, både materiellt och andligt</i>: <a href="/sv/The_Urantia_Book/36#p6_1">Ub 36:6.1</a>.  <i>Du såg ingen liknelse dagen</i>: <a href="/sv/The_Urantia_Book/34#p2_4">Ub 34:2.4</a>. </li>
</ol>
</div>
