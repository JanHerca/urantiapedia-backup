<!--
title: Psaltaren - Kapitel 144
description: 
published: true
date: 2022-10-8T9:59:7Z
tags: bible, bible—psalms
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/143">Psaltaren - Kapitel 143</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/145">Psaltaren - Kapitel 145</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Av David. Lovad vare HERREN, min klippa, han som lärde mina armar att kriga, mina händer att strida; </p>
<p id="v2"><sup><small>2</small></sup>  min nåds Gud och min borg, mitt värn och min räddare, min sköld och min tillflykt, han som lägger mitt folk under mig. </p>
<p id="v3"><sup><small>3</small></sup>  HERRE, vad är en människa, att du vill veta av henne, en människoson, att du tänker på honom? </p>
<p id="v4"><sup><small>4</small></sup>  En människa är lik en fläkt, hennes dagar såsom en försvinnande skugga. </p>
<p id="v5"><sup><small>5</small></sup>  HERRE, sänk din himmel och far ned, rör vid bergen, så att de ryka. </p>
<p id="v6"><sup><small>6</small></sup>  Låt ljungeldar ljunga och skingra dem, skjut dina pilar och förvirra dem. </p>
<p id="v7"><sup><small>7</small></sup>  Räck ut dina händer från höjden, fräls mig och rädda mig ur de stora vattnen, ur främlingarnas hand, </p>
<p id="v8"><sup><small>8</small></sup>  vilkas mun talar lögn och vilkas högra hand är en falskhetens hand. </p>
<p id="v9"><sup><small>9</small></sup>  Gud, en ny sång vill jag sjunga till din ära, till tiosträngad psaltare vill jag lovsjunga dig, </p>
<p id="v10"><sup><small>10</small></sup>  dig som giver seger åt konungarna, dig som frälste din tjänare David från det onda svärdet. </p>
<p id="v11"><sup><small>11</small></sup>  Fräls mig och rädda mig ur främlingarnas hand, vilkas mun talar lögn, och vilkas högra hand är en falskhetens hand. </p>
<p id="v12"><sup><small>12</small></sup>  När våra söner stå i sin ungdom såsom högväxta plantor, våra döttrar lika hörnstoder, huggna såsom för palatser; </p>
<p id="v13"><sup><small>13</small></sup>  när våra visthus äro fulla och skänka förråd på förråd; när våra får öka sig tusenfalt, ja, tiotusenfalt på våra utmarker; </p>
<p id="v14"><sup><small>14</small></sup>  när våra oxar gå rikt lastade; när ingen rämna har brutits i muren och ingen nödgas draga ut såsom fånge, när intet klagorop höres på våra gator - </p>
<p id="v15"><sup><small>15</small></sup>  saligt är det folk som det så går; ja, saligt är det folk vars Gud HERREN är. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/143">Psaltaren - Kapitel 143</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/145">Psaltaren - Kapitel 145</a></td>
      </tr>
    </tbody>
  </table>
</figure>
