<!--
title: Psaltaren - Kapitel 78
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Psalms/77">Psaltaren - Kapitel 77</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Psalms/79">Psaltaren - Kapitel 79</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En sång av Asaf. Lyssna, mitt folk, till min undervisning; böjen edra öron till min muns ord. </p>
<p id="v2"><sup><small>2</small></sup>  Jag vill öppna min mun till lärorikt tal, uppenbara förborgade ting ifrån fordom. </p>
<p id="v3"><sup><small>3</small></sup>  Vad vi hava hört och känna, och vad våra fäder hava förtäljt för oss, </p>
<p id="v4"><sup><small>4</small></sup>  det vilja vi icke dölja för deras barn; för ett kommande släkte vilja vi förtälja HERRENS lov och hans makt och de under han har gjort. </p>
<p id="v5"><sup><small>5</small></sup>  Ty han upprättade ett vittnesbörd i Jakob och stiftade en lag i Israel; han påbjöd den för våra fäder, och de skulle kungöra den för sina barn. </p>
<p id="v6"><sup><small>6</small></sup>  Så skulle det bliva kunnigt för ett kommande släkte, för barn som en gång skulle födas, och dessa skulle stå upp och förtälja det för sina barn. </p>
<p id="v7"><sup><small>7</small></sup>  Då skulle de sätta sitt hopp till Gud och icke förgäta Guds verk, utan taga hans bud i akt. </p>
<p id="v8"><sup><small>8</small></sup>  Och de skulle icke bliva, såsom deras fäder, ett gensträvigt och upproriskt släkte, ett släkte som icke höll sitt hjärta ståndaktigt, och vars ande icke var trofast mot Gud. </p>
<p id="v9"><sup><small>9</small></sup>  Efraims barn, välbeväpnade bågskyttar, vände om på stridens dag. </p>
<p id="v10"><sup><small>10</small></sup>  De höllo icke Guds förbund, och efter hans lag ville de ej vandra. </p>
<p id="v11"><sup><small>11</small></sup>  De glömde hans gärningar och de under han hade låtit dem se. </p>
<p id="v12"><sup><small>12</small></sup>  Ja, inför deras fäder hade han gjort under, i Egyptens land, på Soans mark. </p>
<p id="v13"><sup><small>13</small></sup>  Han klöv havet och lät dem gå därigenom och lät vattnet stå såsom en hög. </p>
<p id="v14"><sup><small>14</small></sup>  Han ledde dem om dagen med molnskyn, och hela natten med eldens sken. </p>
<p id="v15"><sup><small>15</small></sup>  Han klöv sönder klippor i öknen och gav dem rikligen att dricka, såsom ur väldiga hav. </p>
<p id="v16"><sup><small>16</small></sup>  Rinnande bäckar lät han framgå ur klippan och vatten flyta ned såsom strömmar. </p>
<p id="v17"><sup><small>17</small></sup>  Likväl syndade de allt framgent mot honom och voro gensträviga mot den Högste, i öknen. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  De frestade Gud i sina hjärtan, i det de begärde mat för sin lystnad. </p>
<p id="v19"><sup><small>19</small></sup>  Och de talade mot Gud, de sade: "Kan väl Gud duka ett bord i öknen? </p>
<p id="v20"><sup><small>20</small></sup>  Se, visst slog han klippan, så att vatten flödade och bäckar strömmade fram, men kan han ock giva bröd eller skaffa kött åt sitt folk?" </p>
<p id="v21"><sup><small>21</small></sup>  Så förgrymmades då HERREN, när han hörde det; och eld upptändes i Jakob, jag, vrede kom över Israel, </p>
<p id="v22"><sup><small>22</small></sup>  eftersom de icke trodde på Gud och ej förtröstade på hans frälsning. </p>
<p id="v23"><sup><small>23</small></sup>  Och han gav befallning åt skyarna i höjden och öppnade himmelens dörrar; </p>
<p id="v24"><sup><small>24</small></sup>  han lät manna regna över dem till föda, och korn från himmelen gav han dem. </p>
<p id="v25"><sup><small>25</small></sup>  Änglabröd fingo människor äta; han sände dem mat till fyllest. </p>
<p id="v26"><sup><small>26</small></sup>  Han lät östanvinden fara ut på himmelen, och genom sin makt förde han sunnanvinden fram. </p>
<p id="v27"><sup><small>27</small></sup>  Och han lät kött regna över dem såsom stoft, bevingade fåglar såsom havets sand; </p>
<p id="v28"><sup><small>28</small></sup>  han lät det falla ned i sitt läger, runt omkring sin boning. </p>
<p id="v29"><sup><small>29</small></sup>  Då åto de och blevo övermätta; han lät dem få vad de hade lystnad efter. </p>
<p id="v30"><sup><small>30</small></sup>  Men ännu hade de icke stillat sin lystnad, ännu var maten i deras mun, </p>
<p id="v31"><sup><small>31</small></sup>  då kom Guds vrede över dem; han sände död bland deras ypperste och slog ned Israels unga män. </p>
<p id="v32"><sup><small>32</small></sup>  Likväl syndade de alltjämt och trodde icke på hans under. </p>
<p id="v33"><sup><small>33</small></sup>  Då lät han deras dagar försvinna i förgängelse och deras år i plötslig undergång. </p>
<p id="v34"><sup><small>34</small></sup>  När han dräpte folket, frågade de efter honom och vände om och sökte Gud. </p>
<p id="v35"><sup><small>35</small></sup>  De tänkte då på att Gud var deras klippa, och att Gud den Högste var deras förlossare; </p>
<p id="v36"><sup><small>36</small></sup>  och de talade inställsamt för honom med sin mun och skrymtade för honom med sin tunga. <sup id="cite2"><a href="#fn2">[2]</a></sup></p>
<p id="v37"><sup><small>37</small></sup>  Men deras hjärtan höllo sig icke ståndaktigt vid honom, och de voro icke trogna i hans förbund. </p>
<p id="v38"><sup><small>38</small></sup>  Dock, han är barmhärtig, han förlåter missgärning, och han vill icke fördärva. Därför avvände han ofta sin vrede och lät ej hela sin förtörnelse bryta fram. </p>
<p id="v39"><sup><small>39</small></sup>  Ty han tänkte därpå att de voro kött, en vind som far bort och icke kommer åter. </p>
<p id="v40"><sup><small>40</small></sup>  Huru ofta voro de ej gensträviga mot honom i öknen och bedrövade honom i ödemarken! </p>
<p id="v41"><sup><small>41</small></sup>  Ja, de frestade Gud allt framgent och förtörnade Israels Helige. </p>
<p id="v42"><sup><small>42</small></sup>  De betänkte icke vad hans hand hade uträttat på den tid då han förlossade dem från ovännen, </p>
<p id="v43"><sup><small>43</small></sup>  då han gjorde sina tecken i Egypten och sina under på Soans mark. </p>
<p id="v44"><sup><small>44</small></sup>  Där förvandlade han deras strömmar till blod, så att de ej kunde dricka ur sina rinnande vatten; </p>
<p id="v45"><sup><small>45</small></sup>  han sände bland dem flugsvärmar, som åto dem, och paddor, som voro dem till fördärv. </p>
<p id="v46"><sup><small>46</small></sup>  Han gav deras gröda åt gräsmaskar och deras arbetes frukt åt gräshoppor; </p>
<p id="v47"><sup><small>47</small></sup>  han slog deras vinträd med hagel och deras fikonträd med hagelstenar; </p>
<p id="v48"><sup><small>48</small></sup>  han gav deras husdjur till pris åt hagel och deras boskap åt ljungeldar. </p>
<p id="v49"><sup><small>49</small></sup>  Han sände över dem sin vredes glöd, förgrymmelse och ogunst och nöd, en skara av olycksänglar. </p>
<p id="v50"><sup><small>50</small></sup>  Han gav fritt lopp åt sin vrede; han skonade icke deras själ från döden, utan gav deras liv till pris åt pesten. </p>
<p id="v51"><sup><small>51</small></sup>  Och han slog allt förstfött i Egypten, kraftens förstling i Hams hyddor. </p>
<p id="v52"><sup><small>52</small></sup>  Och han lät sitt folk bryta upp såsom en fårhjord och förde dem såsom en boskapshjord genom öknen. </p>
<p id="v53"><sup><small>53</small></sup>  Han ledde dem säkert, så att de icke behövde frukta; men deras fiender övertäcktes av havet. </p>
<p id="v54"><sup><small>54</small></sup>  Och han lät dem komma till sitt heliga land, till det berg som hans högra hand hade förvärvat. </p>
<p id="v55"><sup><small>55</small></sup>  Han förjagade hedningarna för dem och gav dem deras land till arvslott och lät Israels stammar bo i deras hyddor. </p>
<p id="v56"><sup><small>56</small></sup>  Men i sin gensträvighet frestade de Gud den Högste och höllo icke hans vittnesbörd; </p>
<p id="v57"><sup><small>57</small></sup>  de veko trolöst tillbaka, de såsom deras fäder, de vände om, lika en båge som sviker. </p>
<p id="v58"><sup><small>58</small></sup>  De förtörnade honom med sina offerhöjder och retade honom genom sina beläten. </p>
<p id="v59"><sup><small>59</small></sup>  Gud förnam det och vart förgrymmad och förkastade Israel med harm. </p>
<p id="v60"><sup><small>60</small></sup>  Och han försköt sin boning i Silo, det tält han hade slagit upp bland människorna; </p>
<p id="v61"><sup><small>61</small></sup>  han gav sin makt i fångenskap och sin ära i fiendehand. </p>
<p id="v62"><sup><small>62</small></sup>  Ja, han gav sitt folk till pris åt svärdet, och på sin arvedel förgrymmades han. </p>
<p id="v63"><sup><small>63</small></sup>  Deras unga män förtärdes av eld, och deras jungfrur blevo utan brudsång. </p>
<p id="v64"><sup><small>64</small></sup>  Deras präster föllo för svärd, och inga änkor kunde hålla klagogråt. </p>
<p id="v65"><sup><small>65</small></sup>  Då vaknade Herren såsom ur en sömn, han reste sig, lik en hjälte som hade legat dövad av vin. </p>
<p id="v66"><sup><small>66</small></sup>  Och han slog sina ovänner tillbaka, evig smälek lät han komma över dem. </p>
<p id="v67"><sup><small>67</small></sup>  Han förkastade ock Josefs hydda och utvalde icke Efraims stam. </p>
<p id="v68"><sup><small>68</small></sup>  Men han utvalde Juda stam, Sions berg, som han älskade. </p>
<p id="v69"><sup><small>69</small></sup>  Och han byggde sin helgedom hög såsom himmelen, fast såsom jorden, som han har grundat för evigt. </p>
<p id="v70"><sup><small>70</small></sup>  Och han utvalde sin tjänare David och tog honom ifrån fårhjordens fållor. </p>
<p id="v71"><sup><small>71</small></sup>  Ja, ifrån fåren hämtade han honom och satte honom till en herde för Jakob, sitt folk, och för Israel, sin arvedel. </p>
<p id="v72"><sup><small>72</small></sup>  Och han var deras herde med redligt hjärta och ledde dem med förståndig hand. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 78:17,35,56 <i>Högsta</i>: <a href="/sv/The_Urantia_Book/93#p3_2">Ub 93:3.2</a>.  <i>Högste Gud</i>: <a href="/sv/The_Urantia_Book/93#p2_3">Ub 93:2.3</a>.  <i>Mest toppar</i>: <a href="/sv/The_Urantia_Book/43#p3_1">Ub 43:3.1</a>. </li>
  <li id="fn2"><a href="#cite2">↑</a> 78:36 <i>Plattare med läppar</i>: <a href="/sv/The_Urantia_Book/149#p6_12">Ub 149:6.12</a>. </li>
</ol>
</div>
