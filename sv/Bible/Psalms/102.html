<!--
title: Psaltaren - Kapitel 102
description: 
published: true
date: 2022-10-8T9:59:7Z
tags: bible, bible—psalms
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/101">Psaltaren - Kapitel 101</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/103">Psaltaren - Kapitel 103</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Bön av en betryckt, när han försmäktar och utgjuter sitt bekymmer inför HERREN. </p>
<p id="v2"><sup><small>2</small></sup>  HERRE, hör min bön, och låt mitt rop komma inför dig. </p>
<p id="v3"><sup><small>3</small></sup>  Dölj icke ditt ansikte för mig, när jag är i nöd. Böj ditt öra till mig; när jag ropar, så skynda att svara mig. </p>
<p id="v4"><sup><small>4</small></sup>  Ty mina dagar hava försvunnit såsom rök, benen i min kropp äro förtorkade såsom av eld. </p>
<p id="v5"><sup><small>5</small></sup>  Mitt hjärta är förbränt såsom gräs och förvissnat; ty jag förgäter att äta mitt bröd. </p>
<p id="v6"><sup><small>6</small></sup>  För min högljudda suckans skull tränga benen i min kropp ut till huden. </p>
<p id="v7"><sup><small>7</small></sup>  Jag är lik en pelikan i öknen, jag är såsom en uggla bland ruiner. </p>
<p id="v8"><sup><small>8</small></sup>  Jag får ingen sömn och har blivit lik en ensam fågel på taket. </p>
<p id="v9"><sup><small>9</small></sup>  Hela dagen smäda mig mina fiender; de som rasa mot mig förbanna med mitt namn. </p>
<p id="v10"><sup><small>10</small></sup>  Ty jag äter aska såsom bröd och blandar min dryck med gråt, </p>
<p id="v11"><sup><small>11</small></sup>  för din vredes och förtörnelses skull, därför att du har gripit mig och kastat mig bort. </p>
<p id="v12"><sup><small>12</small></sup>  Mina dagar äro såsom skuggan, när den förlänges, och jag själv förvissnar såsom gräs. </p>
<p id="v13"><sup><small>13</small></sup>  Men du, o HERRE, tronar evinnerligen, och din åminnelse varar från släkte till släkte. </p>
<p id="v14"><sup><small>14</small></sup>  Du skall stå upp och förbarma dig över Sion; se, det är tid att du bevisar det nåd; ja, stunden har kommit. </p>
<p id="v15"><sup><small>15</small></sup>  Ty dina tjänare hava dess stenar kära och ömka sig över dess grus. </p>
<p id="v16"><sup><small>16</small></sup>  Då skola hedningarna frukta HERRENS namn och alla jordens konungar din härlighet, </p>
<p id="v17"><sup><small>17</small></sup>  när en gång HERREN har byggt upp Sion och uppenbarat sig i sin härlighet; <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  när han har vänt sig till de utblottades bön och upphört att förakta deras bön. </p>
<p id="v19"><sup><small>19</small></sup>  Det skall tecknas upp för ett kommande släkte, och det folk som varder skapat skall lova HERREN, </p>
<p id="v20"><sup><small>20</small></sup>  att han har blickat ned från sin heliga höjd, att HERREN har skådat från himmelen ned till jorden, </p>
<p id="v21"><sup><small>21</small></sup>  för att höra den fångnes klagan, för att befria dödens barn, </p>
<p id="v22"><sup><small>22</small></sup>  på det att man i Sion må förkunna HERRENS namn och hans lov i Jerusalem, </p>
<p id="v23"><sup><small>23</small></sup>  när alla folk församlas, och alla riken, för att tjäna HERREN. </p>
<p id="v24"><sup><small>24</small></sup>  Han har på vägen nedböjt min kraft, han har förkortat mina dagar. </p>
<p id="v25"><sup><small>25</small></sup>  Jag säger: Min Gud, tag mig icke bort i mina halva dagar, du vilkens år vara från släkte till släkte. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  I urtiden lade du jordens grund, och himlarna äro dina händer verk: </p>
<p id="v27"><sup><small>27</small></sup>  de skola förgås, men du förbliver, de skola alla nötas ut såsom en klädnad; du skall förvanda dem såsom man byter om sin dräkt, och de fara hän. </p>
<p id="v28"><sup><small>28</small></sup>  Men du är densamme, och dina år skola icke hava någon ände. </p>
<p id="v29"><sup><small>29</small></sup>  Dina tjänares barn skola få bo i landet, och deras avkomma skall bestå inför dig. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/101">Psaltaren - Kapitel 101</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/103">Psaltaren - Kapitel 103</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 102:17 <i>Gud hör rop från behövande</i>: <a href="/sv/The_Urantia_Book/146#p2_9">Ub 146:2.9</a>. </li>
  <li id="fn2"><a href="#cite2">↑</a> 102:25 <i>Michaels skapelse</i>: <a href="/sv/The_Urantia_Book/57#p3_8">Ub 57:3.8</a>.  <i>Skaparsöner skapar</i>: <a href="/sv/The_Urantia_Book/21#p2_1">Ub 21:2.1</a>.  <i>Skaparsöner</i>: <a href="/sv/The_Urantia_Book/21#p0_1">Ub 21:0.1</a>. </li>
</ol>
</div>
