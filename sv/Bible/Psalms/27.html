<!--
title: Psaltaren - Kapitel 27
description: 
published: true
date: 2022-10-8T9:59:7Z
tags: bible, bible—psalms
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/26">Psaltaren - Kapitel 26</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/28">Psaltaren - Kapitel 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Av David. HERREN är mitt ljus och min frälsning; för vem skulle jag frukta? HERREN är mitt livs värn; för vem skulle jag rädas? </p>
<p id="v2"><sup><small>2</small></sup>  När de onda draga emot mig och vilja uppsluka mig, då stappla de själva och falla, mina motståndare och fiender. </p>
<p id="v3"><sup><small>3</small></sup>  Om ock en här lägrar sig mot mig, så fruktar ändå icke mitt hjärta; om krig uppstår mot mig, så är jag dock trygg. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Ett har jag begärt av HERREN, därefter traktar jag: att jag må få bo i HERRENS hus i alla mina livsdagar, för att skåda HERRENS ljuvlighet och betrakta hans tempel. </p>
<p id="v5"><sup><small>5</small></sup>  Ty han döljer mig i sin hydda på olyckans dag, han beskärmar mig i sitt tjäll, han för mig upp på en klippa. </p>
<p id="v6"><sup><small>6</small></sup>  Och nu skall mitt huvud resa sig över mina fiender runt omkring mig, och jag vill offra i hans hydda jublets offer, jag vill sjunga till HERRENS ära och lovsäga honom. </p>
<p id="v7"><sup><small>7</small></sup>  Hör, o HERRE! Jag höjer min röst och ropar, var mig nådig och svara mig. </p>
<p id="v8"><sup><small>8</small></sup>  Mitt hjärta förehåller dig ditt ord: "Söken mitt ansikte." Ja, ditt ansikte, HERRE, söker jag; </p>
<p id="v9"><sup><small>9</small></sup>  fördölj icke ditt ansikte för mig. Driv icke bort din tjänare i vrede, du som har varit min hjälp; förskjut mig icke, övergiv mig icke, du min frälsnings Gud. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Nej, om än min fader och min moder övergiva mig, skall HERREN upptaga mig. </p>
<p id="v11"><sup><small>11</small></sup>  Visa mig, HERRE, din väg, och led mig på en jämn stig, för mina förföljares skull. </p>
<p id="v12"><sup><small>12</small></sup>  Överlämna mig icke åt mina ovänners vilja; ty mot mig uppstå falska vittnen och män som andas våld. </p>
<p id="v13"><sup><small>13</small></sup>  Ja, jag tror förvisso att jag skall få se HERRENS goda i de levandes land. </p>
<p id="v14"><sup><small>14</small></sup>  Förbida HERREN, var frimodig och oförfärad i ditt hjärta; ja, förbida HERREN. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/26">Psaltaren - Kapitel 26</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/28">Psaltaren - Kapitel 28</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 27:3 <i>Räddad från rädsla</i>: <a href="/sv/The_Urantia_Book/95#p4_3">Ub 95:4.3</a>. </li>
  <li id="fn2"><a href="#cite2">↑</a> 27:9 <i>Frälsningens Gud</i>: <a href="/sv/The_Urantia_Book/2#p6_3">Ub 2:6.3</a>. </li>
  <li id="fn3"><a href="#cite3">↑</a> 27:14 <i>Ha tålamod, vänta på Herren</i>: <a href="/sv/The_Urantia_Book/152#p5_3">Ub 152:5.3</a>. </li>
</ol>
</div>
