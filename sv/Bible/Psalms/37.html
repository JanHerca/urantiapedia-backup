<!--
title: Psaltaren - Kapitel 37
description: 
published: true
date: 2022-10-8T9:59:7Z
tags: bible, bible—psalms
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/36">Psaltaren - Kapitel 36</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/38">Psaltaren - Kapitel 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Av David. Harmas icke över de onda, avundas icke dem som göra orätt. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ty såsom gräs varda de snart avhuggna, och såsom gröna örter vissna de. </p>
<p id="v3"><sup><small>3</small></sup>  Förtrösta på HERREN, och gör vad gott är, förbliv i landet och beflita dig om redbarhet, </p>
<p id="v4"><sup><small>4</small></sup>  och hav din lust i HERREN: då skall han giva dig vad ditt hjärta begär. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Befall din väg åt HERREN och förtrösta på honom; han skall göra det. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Han skall låta din rättfärdighet gå fram såsom ljuset och din rätt såsom middagens sken. </p>
<p id="v7"><sup><small>7</small></sup>  Var stilla för HERREN och förbida honom, harmas icke över den vilkens väg är lyckosam, över den man som umgås med ränker. </p>
<p id="v8"><sup><small>8</small></sup>  Avhåll dig från vrede och låt förbittringen fara; harmas icke; därmed gör du blott illa. </p>
<p id="v9"><sup><small>9</small></sup>  Ty de onda skola varda utrotade, men de som vänta efter HERREN, de skola besitta landet. </p>
<p id="v10"><sup><small>10</small></sup>  Ännu en liten tid, så är den ogudaktige icke mer; och när du ser efter hans plats, då är han borta. </p>
<p id="v11"><sup><small>11</small></sup>  Men de ödmjuka skola besitta landet och hugnas av stor frid. <sup id="cite4"><a href="#fn4">[4]</a></sup></p>
<p id="v12"><sup><small>12</small></sup>  Den ogudaktige stämplar mot den rättfärdige och biter sina tänder samman mot honom; </p>
<p id="v13"><sup><small>13</small></sup>  men Herren ler åt honom, ty han ser att hans dag kommer. </p>
<p id="v14"><sup><small>14</small></sup>  De ogudaktiga draga ut svärdet och spänna sin båge, för att fälla den som är betryckt och fattig, för att slakta dem som vandra i redlighet. </p>
<p id="v15"><sup><small>15</small></sup>  Men deras svärd skall gå in i deras eget hjärta, och deras bågar skola brista sönder. </p>
<p id="v16"><sup><small>16</small></sup>  Det lilla som en rättfärdig har är bättre än många ogudaktigas stora håvor. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Ty de ogudaktigas armar skola sönderbrytas; men HERREN uppehåller de rättfärdiga. <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  HERREN känner de frommas dagar, och deras arvedel skall bestå evinnerligen. </p>
<p id="v19"><sup><small>19</small></sup>  De skola icke komma på skam i den onda tiden, och i hungerns dagar skola de varda mättade. </p>
<p id="v20"><sup><small>20</small></sup>  Ty de ogudaktiga skola förgås; HERRENS fiender äro såsom ängarnas prakt: de försvinna såsom rök, ja, de försvinna. </p>
<p id="v21"><sup><small>21</small></sup>  Den ogudaktige lånar och kan icke betala, men den rättfärdige är barmhärtig och givmild. </p>
<p id="v22"><sup><small>22</small></sup>  Ty HERRENS välsignade skola besitta landet, men de som han förbannar skola varda utrotade. </p>
<p id="v23"><sup><small>23</small></sup>  Genom HERREN bliva en mans steg fasta, när han har behag till hans väg. </p>
<p id="v24"><sup><small>24</small></sup>  Om han faller, störtar han dock icke till marken, ty HERREN håller honom vid handen. </p>
<p id="v25"><sup><small>25</small></sup>  Jag har varit ung och är nu gammal, men jag har icke sett den rättfärdige övergiven eller hans barn gå efter bröd. </p>
<p id="v26"><sup><small>26</small></sup>  Han är alltid barmhärtig och villig att låna och hans barn äro till välsignelse. </p>
<p id="v27"><sup><small>27</small></sup>  Vänd dig bort ifrån det som är ont, och gör vad gott är, så skall du få bo kvar evinnerligen. </p>
<p id="v28"><sup><small>28</small></sup>  Ty HERREN älskar vad rätt är och övergiver icke sina fromma, evinnerligen bliva de bevarade; men de ogudaktigas avkomma varder utrotad. </p>
<p id="v29"><sup><small>29</small></sup>  De rättfärdiga skola besitta landet och bo däri evinnerligen. </p>
<p id="v30"><sup><small>30</small></sup>  Den rättfärdiges mun talar visdom, och hans tunga säger vad rätt är. </p>
<p id="v31"><sup><small>31</small></sup>  Hans Guds lag är i hans hjärta; hans steg vackla icke. </p>
<p id="v32"><sup><small>32</small></sup>  Den ogudaktige vaktar på den rättfärdige och står efter att döda honom, </p>
<p id="v33"><sup><small>33</small></sup>  men HERREN överlämnar honom icke i hans hand och fördömer honom icke, när han dömes. </p>
<p id="v34"><sup><small>34</small></sup>  Förbida HERREN, och håll dig på hans väg, så skall han upphöja dig till att besitta landet; du skall se med lust huru de ogudaktiga varda utrotade. </p>
<p id="v35"><sup><small>35</small></sup>  Jag såg en ogudaktig som trotsade på sin makt; han utbredde sig såsom ett grönskande träd, väl rotat. </p>
<p id="v36"><sup><small>36</small></sup>  Men när man sedan gick där fram, se, då var han borta; jag sökte efter honom, men han fanns icke mer. </p>
<p id="v37"><sup><small>37</small></sup>  Giv akt på den ostrafflige, och se på den redlige, huru fridens man har en framtid. </p>
<p id="v38"><sup><small>38</small></sup>  Men överträdarna skola allasammans förgås, de ogudaktigas framtid varder avskuren. </p>
<p id="v39"><sup><small>39</small></sup>  Till de rättfärdiga kommer frälsning ifrån HERREN; han är deras värn i nödens tid. </p>
<p id="v40"><sup><small>40</small></sup>  HERREN hjälper dem och befriar dem; han befriar dem från de ogudaktiga och frälsar dem, ty de taga sin tillflykt till honom. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/36">Psaltaren - Kapitel 36</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/38">Psaltaren - Kapitel 38</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 37:1 <i>Oroa dig inte på grund av ogärningsmän</i>: <a href="/sv/The_Urantia_Book/131#p2_8">Ub 131:2.8</a>. </li>
  <li id="fn2"><a href="#cite2">↑</a> 37:4 <i>Glädje i Gud</i>: <a href="/sv/The_Urantia_Book/146#p2_9">Ub 146:2.9</a>. </li>
  <li id="fn3"><a href="#cite3">↑</a> 37:5 <i>Lita på Herren</i>: <a href="/sv/The_Urantia_Book/131#p2_10">Ub 131:2.10</a>.  <i>Lita på Gud</i>: <a href="/sv/The_Urantia_Book/146#p2_9">Ub 146:2.9</a>. </li>
  <li id="fn4"><a href="#cite4">↑</a> 37:11 <i>Ödmjuk ärva jorden, fred</i>: <a href="/sv/The_Urantia_Book/131#p2_9">Ub 131:2.9</a>. </li>
  <li id="fn5"><a href="#cite5">↑</a> 37:16 <i>Lite av rättfärdigt / bättre</i>: <a href="/sv/The_Urantia_Book/149#p5_2">Ub 149:5.2</a>.  <i>Lite av rättfärdiga bättre</i>: <a href="/sv/The_Urantia_Book/165#p4_8">Ub 165:4.8</a>. </li>
  <li id="fn6"><a href="#cite6">↑</a> 37:17,24 <i>Gud som upprätthållare</i>: <a href="/sv/The_Urantia_Book/128#p1_10">Ub 128:1.10</a>.  <i>Gud som upprätthållare</i>: <a href="/sv/The_Urantia_Book/0#p2_9">Ub 0:2.9</a>. </li>
</ol>
</div>
