<!--
title: Psaltaren - Kapitel 119
description: 
published: true
date: 2022-10-8T9:59:7Z
tags: bible, bible—psalms
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/118">Psaltaren - Kapitel 118</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/120">Psaltaren - Kapitel 120</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Saliga äro de vilkas väg är ostrafflig, de som vandra efter HERRENS lag. </p>
<p id="v2"><sup><small>2</small></sup>  Saliga äro de som taga hans vittnesbörd i akt, de som av allt hjärta söka honom, </p>
<p id="v3"><sup><small>3</small></sup>  de som icke göra vad orätt är, utan vandra på hans vägar. </p>
<p id="v4"><sup><small>4</small></sup>  Du har givit befallningar, för att de skola hållas med all flit. </p>
<p id="v5"><sup><small>5</small></sup>  O att mina vägar vore rätta, så att jag hölle dina stadgar! </p>
<p id="v6"><sup><small>6</small></sup>  Då skulle jag icke komma på skam, när jag skådade på alla dina bud. </p>
<p id="v7"><sup><small>7</small></sup>  Jag vill tacka dig av uppriktigt hjärta, när jag får lära din rättfärdighets rätter. </p>
<p id="v8"><sup><small>8</small></sup>  Dina stadgar vill jag hålla; övergiv mig icke så helt och hållet. </p>
<p id="v9"><sup><small>9</small></sup>  Huru skall en yngling bevara sin väg obesmittad? När han håller sig efter ditt ord. </p>
<p id="v10"><sup><small>10</small></sup>  Jag söker dig av allt mitt hjärta; låt mig icke fara vilse från dina bud. </p>
<p id="v11"><sup><small>11</small></sup>  Jag gömmer ditt tal i mitt hjärta, för att jag icke skall synda mot dig. </p>
<p id="v12"><sup><small>12</small></sup>  Lovad vare du, HERRE! Lär mig dina stadgar. </p>
<p id="v13"><sup><small>13</small></sup>  Med mina läppar förtäljer jag alla din muns rätter. </p>
<p id="v14"><sup><small>14</small></sup>  Jag fröjdar mig över dina vittnesbörds väg såsom över alla skatter. </p>
<p id="v15"><sup><small>15</small></sup>  Jag vill begrunda dina befallningar och skåda på dina stigar. </p>
<p id="v16"><sup><small>16</small></sup>  Jag har min lust i dina stadgar, jag förgäter icke ditt ord. </p>
<p id="v17"><sup><small>17</small></sup>  Gör väl mot din tjänare, så att jag får leva, då vill jag hålla ditt ord. </p>
<p id="v18"><sup><small>18</small></sup>  Öppna mina ögon, så att jag kan skåda undren i din lag. </p>
<p id="v19"><sup><small>19</small></sup>  Jag är en främling på jorden; fördölj icke dina bud för mig. </p>
<p id="v20"><sup><small>20</small></sup>  Min själ är sönderkrossad av ständig trängtan efter dina rätter. </p>
<p id="v21"><sup><small>21</small></sup>  Du näpser de fräcka, de förbannade, dem som fara vilse från dina bud. </p>
<p id="v22"><sup><small>22</small></sup>  Tag bort ifrån mig smälek och förakt, ty jag tager i akt dina vittnesbörd. </p>
<p id="v23"><sup><small>23</small></sup>  Ja, furstar sitta och lägga råd mot mig, men din tjänare begrundar dina stadgar; </p>
<p id="v24"><sup><small>24</small></sup>  ja, dina vittnesbörd äro min lust, de äro mina rådgivare. </p>
<p id="v25"><sup><small>25</small></sup>  Min själ ligger nedtryckt i stoftet; behåll mig vid liv efter ditt ord. </p>
<p id="v26"><sup><small>26</small></sup>  Jag förtäljde om mina vägar, och du svarade mig; lär mig dina stadgar. </p>
<p id="v27"><sup><small>27</small></sup>  Lär mig att förstå dina befallningars väg, så vill jag begrunda dina under. </p>
<p id="v28"><sup><small>28</small></sup>  Min själ gråter av bedrövelse; upprätta mig efter ditt ord. </p>
<p id="v29"><sup><small>29</small></sup>  Låt lögnens väg vara fjärran ifrån mig, och förunna mig din undervisning. </p>
<p id="v30"><sup><small>30</small></sup>  Jag har utvalt sanningens väg, dina rätter har jag ställt framför mig. </p>
<p id="v31"><sup><small>31</small></sup>  Jag håller mig till dina vittnesbörd; HERRE, låt mig icke komma på skam. </p>
<p id="v32"><sup><small>32</small></sup>  Jag vill löpa dina buds väg, ty du tröstar mitt hjärta. </p>
<p id="v33"><sup><small>33</small></sup>  Visa mig, HERRE, dina stadgars väg, så vill jag taga den i akt intill änden. </p>
<p id="v34"><sup><small>34</small></sup>  Giv mig förstånd, så vill jag taga din lag i akt och hålla den av allt hjärta. </p>
<p id="v35"><sup><small>35</small></sup>  Led mig på dina buds stig, ty till den har jag behag. </p>
<p id="v36"><sup><small>36</small></sup>  Böj mitt hjärta till dina vittnesbörd, och låt det icke vika av till orätt vinning. </p>
<p id="v37"><sup><small>37</small></sup>  Vänd bort mina ögon, så att de icke se efter fåfänglighet; behåll mig vid liv på dina vägar. </p>
<p id="v38"><sup><small>38</small></sup>  Uppfyll på din tjänare ditt tal, ty det leder till din fruktan. </p>
<p id="v39"><sup><small>39</small></sup>  Vänd bort ifrån mig den smälek som jag fruktar; ty dina rätter äro goda. </p>
<p id="v40"><sup><small>40</small></sup>  Se, jag längtar efter dina befallningar; behåll mig vid liv genom din rättfärdighet. </p>
<p id="v41"><sup><small>41</small></sup>  Din nåd komme över mig, HERRE, din frälsning efter ditt tal; </p>
<p id="v42"><sup><small>42</small></sup>  Så kan jag giva den svar, som smädar mig; ty jag förtröstar på ditt ord. </p>
<p id="v43"><sup><small>43</small></sup>  Ryck icke sanningens ord så helt och hållet bort ifrån min mun, ty jag hoppas på dina domar. </p>
<p id="v44"><sup><small>44</small></sup>  Så vill jag hålla din lag beständigt, ja, alltid och evinnerligen. </p>
<p id="v45"><sup><small>45</small></sup>  Låt mig gå fram på rymlig plats, ty jag begrundar dina befallningar. </p>
<p id="v46"><sup><small>46</small></sup>  Jag vill tala om dina vittnesbörd inför konungar, och jag skall icke komma på skam. </p>
<p id="v47"><sup><small>47</small></sup>  Jag vill hava min lust i dina bud, ty de äro mig kära; </p>
<p id="v48"><sup><small>48</small></sup>  jag vill lyfta mina händer upp till dina bud, ty de äro mig kära, och jag vill begrunda dina stadgar. </p>
<p id="v49"><sup><small>49</small></sup>  Tänk på ordet till din tjänare, eftersom du har givit mig hopp. </p>
<p id="v50"><sup><small>50</small></sup>  Det är min tröst i mitt lidande att ditt tal behåller mig vid liv. </p>
<p id="v51"><sup><small>51</small></sup>  De fräcka bespotta mig övermåttan; likväl viker jag icke ifrån din lag. </p>
<p id="v52"><sup><small>52</small></sup>  Jag tänker på dina domar i forna tider, HERRE, och jag varder tröstar. </p>
<p id="v53"><sup><small>53</small></sup>  Glödande harm griper mig för de ogudaktigas skull, därför att de övergiva din lag. </p>
<p id="v54"><sup><small>54</small></sup>  Dina stadgar äro lovsånger för mig i det hus där jag dväljes. </p>
<p id="v55"><sup><small>55</small></sup>  Jag tänker om natten på ditt namn, HERRE, och jag håller din lag. </p>
<p id="v56"><sup><small>56</small></sup>  Detta har blivit mig beskärt: att jag får taga dina befallningar i akt. </p>
<p id="v57"><sup><small>57</small></sup>  Min del är HERREN; jag har beslutit att hålla dina ord. </p>
<p id="v58"><sup><small>58</small></sup>  Jag bönfaller inför dig av allt hjärta; var mig nådig efter ditt tal. </p>
<p id="v59"><sup><small>59</small></sup>  Jag betänker mina vägar och vänder mina fötter till dina vittnesbörd. </p>
<p id="v60"><sup><small>60</small></sup>  Jag skyndar mig och dröjer icke att hålla dina bud. </p>
<p id="v61"><sup><small>61</small></sup>  De ogudaktigas snaror omgiva mig, men jag förgäter icke din lag. </p>
<p id="v62"><sup><small>62</small></sup>  Mitt i natten står jag upp för att tacka dig för din rättfärdighets rätter. </p>
<p id="v63"><sup><small>63</small></sup>  Jag sluter mig till alla dem som frukta dig och till dem som hålla dina befallningar. </p>
<p id="v64"><sup><small>64</small></sup>  Jorden är full av din nåd, o HERRE; lär mig dina stadgar. </p>
<p id="v65"><sup><small>65</small></sup>  Du gör din tjänare gott, HERRE, efter ditt ord. </p>
<p id="v66"><sup><small>66</small></sup>  Lär mig gott förstånd och kunskap, ty jag tror på dina bud. </p>
<p id="v67"><sup><small>67</small></sup>  Förrän jag fick lida, for jag vilse, men nu håller jag mig vid ditt tal. <sup id="cite4"><a href="#fn4">[4]</a></sup></p>
<p id="v68"><sup><small>68</small></sup>  Du är god och gör vad gott är; lär mig dina stadgar. </p>
<p id="v69"><sup><small>69</small></sup>  De fräcka hopspinna lögn mot mig, men jag vill av allt hjärta taga dina befallningar i akt. </p>
<p id="v70"><sup><small>70</small></sup>  Deras hjärtan äro okänsliga såsom fett, men jag har min lust i din lag. </p>
<p id="v71"><sup><small>71</small></sup>  Det var mig gott att jag vart tuktad, så att jag fick lära mig dina stadgar. <sup id="cite5"><a href="#fn5">[5]</a></sup></p>
<p id="v72"><sup><small>72</small></sup>  Din muns lag är mig bättre än tusentals stycken guld och silver. </p>
<p id="v73"><sup><small>73</small></sup>  Dina händer hava gjort och berett mig; giv mig förstånd, så att jag kan lära dina bud. </p>
<p id="v74"><sup><small>74</small></sup>  De som frukta dig skola se mig och glädjas, ty jag hoppas på ditt ord. </p>
<p id="v75"><sup><small>75</small></sup>  HERRE, jag vet att dina domar äro rättfärdiga, och att du har tuktat mig i trofasthet. </p>
<p id="v76"><sup><small>76</small></sup>  Din nåd vare min tröst, såsom du har lovat din tjänare. </p>
<p id="v77"><sup><small>77</small></sup>  Din barmhärtighet komme över mig, så att jag får leva; ty din lag är min lust. </p>
<p id="v78"><sup><small>78</small></sup>  På skam komme de fräcka, ty de hava gjort mig orätt utan sak; men jag vill begrunda dina befallningar. </p>
<p id="v79"><sup><small>79</small></sup>  Till mig må de vända sig, som frukta dig, och de om känna dina vittnesbörd. </p>
<p id="v80"><sup><small>80</small></sup>  Mitt hjärta vare ostraffligt i dina stadgar, så att jag icke kommer på skam. </p>
<p id="v81"><sup><small>81</small></sup>  Min själ trängtar efter din frälsning, jag hoppas på ditt ord. </p>
<p id="v82"><sup><small>82</small></sup>  Mina ögon trängta efter ditt tal, och jag säger: "När vill du trösta mig?" </p>
<p id="v83"><sup><small>83</small></sup>  Ty jag är såsom en vinlägel i rök, men jag förgäter icke dina stadgar. </p>
<p id="v84"><sup><small>84</small></sup>  Huru få äro icke din tjänares dagar! När vill du hålla dom över mina förföljare? </p>
<p id="v85"><sup><small>85</small></sup>  De fräcka gräva gropar för mig, de som icke leva efter din lag. </p>
<p id="v86"><sup><small>86</small></sup>  Alla dina bud äro sanning; utan sak förföljer man mig; hjälp mig. </p>
<p id="v87"><sup><small>87</small></sup>  De hava så när fördärvat mig på jorden, fastän jag icke har övergivit dina befallningar. </p>
<p id="v88"><sup><small>88</small></sup>  Behåll mig vid liv efter din nåd, så vill jag hålla din muns vittnesbörd. </p>
<p id="v89"><sup><small>89</small></sup>  Evinnerligen, HERRE, står ditt ord fast i himmelen. <sup id="cite6"><a href="#fn6">[6]</a></sup></p>
<p id="v90"><sup><small>90</small></sup>  Från släkte till släkte varar din trofasthet; du har grundat jorden, och den består. </p>
<p id="v91"><sup><small>91</small></sup>  Till att utföra dina rätter består allt än i dag, ty allting måste tjäna dig. </p>
<p id="v92"><sup><small>92</small></sup>  Om din lag icke hade varit min lust, så hade jag förgåtts i mitt elände. </p>
<p id="v93"><sup><small>93</small></sup>  Aldrig skall jag förgäta dina befallningar, ty genom dem har du behållit mig vid liv. <sup id="cite7"><a href="#fn7">[7]</a></sup></p>
<p id="v94"><sup><small>94</small></sup>  Jag är din, fräls mig; ty jag begrundar dina befallningar. </p>
<p id="v95"><sup><small>95</small></sup>  På mig vakta de ogudaktiga för att förgöra mig; men jag aktar på dina vittnesbörd. </p>
<p id="v96"><sup><small>96</small></sup>  På all annan fullkomlighet har jag sett en ände, men ditt bud är omätligt i vidd. </p>
<p id="v97"><sup><small>97</small></sup>  Huru kär har jag icke din lag! Hela dagen begrundar jag den. </p>
<p id="v98"><sup><small>98</small></sup>  Visare än mina fiender äro, göra mig dina bud, ty de tillhöra mig för evig tid. </p>
<p id="v99"><sup><small>99</small></sup>  Jag är klokare än alla mina lärare, ty jag begrundar dina vittnesbörd. </p>
<p id="v100"><sup><small>100</small></sup>  Jag är förståndigare än de gamle, ty jag tager dina befallningar i akt. </p>
<p id="v101"><sup><small>101</small></sup>  Jag avhåller mina fötter ifrån alla onda vägar, för att jag må hålla ditt ord. </p>
<p id="v102"><sup><small>102</small></sup>  Jag viker icke ifrån dina rätter, ty du undervisar mig. </p>
<p id="v103"><sup><small>103</small></sup>  Huru ljuvt för min tunga är icke ditt tal! Det är ljuvare än honung för min mun. <sup id="cite1"><a href="#fn1">[1]</a></sup></p>
<p id="v104"><sup><small>104</small></sup>  Av dina befallningar får jag förstånd; därför hatar jag alla lögnens vägar. </p>
<p id="v105"><sup><small>105</small></sup>  Ditt ord är mina fötters lykta och ett ljus på min stig. </p>
<p id="v106"><sup><small>106</small></sup>  Jag har svurit och hållit det: att taga din rättfärdighets rätter i akt. </p>
<p id="v107"><sup><small>107</small></sup>  Jag är storligen plågad; HERRE, behåll mig vid liv efter ditt ord. </p>
<p id="v108"><sup><small>108</small></sup>  Låt min muns frivilliga offer behaga dig, HERRE, och lär mig dina rätter. </p>
<p id="v109"><sup><small>109</small></sup>  Jag bär min själ alltid i min hand, men jag förgäter icke din lag. </p>
<p id="v110"><sup><small>110</small></sup>  De ogudaktiga lägga ut snaror för mig, men jag far icke vilse från dina befallningar. </p>
<p id="v111"><sup><small>111</small></sup>  Jag har dina vittnesbörd till min eviga arvedel, ty de äro mitt hjärtas fröjd. </p>
<p id="v112"><sup><small>112</small></sup>  Jag har böjt mitt hjärta till att göra efter dina stadgar, alltid och intill änden. </p>
<p id="v113"><sup><small>113</small></sup>  Jag hatar dem som halta på båda sidor, men din lag har jag kär. </p>
<p id="v114"><sup><small>114</small></sup>  Du är mitt beskärm och min sköld; jag hoppas på ditt ord. </p>
<p id="v115"><sup><small>115</small></sup>  Viken bort ifrån mig, I onde; jag vill taga min Guds bud i akt. </p>
<p id="v116"><sup><small>116</small></sup>  Uppehåll mig efter ditt tal, så att jag får leva, och låt mig icke komma på skam med mitt hopp. </p>
<p id="v117"><sup><small>117</small></sup>  Stöd mig, så att jag varder frälst, så vill jag alltid se med lust på dina stadgar. </p>
<p id="v118"><sup><small>118</small></sup>  Du aktar för intet alla som fara vilse från dina stadgar, ty förgäves är deras svek. </p>
<p id="v119"><sup><small>119</small></sup>  Du förkastar såsom slagg alla ogudaktiga på jorden; därför har jag dina vittnesbörd kära. </p>
<p id="v120"><sup><small>120</small></sup>  Av fruktan för dig ryser mitt kött, och jag rädes för dina domar. </p>
<p id="v121"><sup><small>121</small></sup>  Jag övar rätt och rättfärdighet; du skall icke överlämna mig åt mina förtryckare. </p>
<p id="v122"><sup><small>122</small></sup>  Tag dig an din tjänares sak, och låt det gå honom väl; låt icke de fräcka förtrycka mig. </p>
<p id="v123"><sup><small>123</small></sup>  Mina ögon trängta efter din frälsning och efter din rättfärdighets tal. </p>
<p id="v124"><sup><small>124</small></sup>  Gör med din tjänare efter din nåd, och lär mig dina stadgar. </p>
<p id="v125"><sup><small>125</small></sup>  Jag är din tjänare; giv mig förstånd, så att jag kan känna dina vittnesbörd. </p>
<p id="v126"><sup><small>126</small></sup>  Det är tid för HERREN att handla, ty de hava gjort din lag om intet. </p>
<p id="v127"><sup><small>127</small></sup>  Därför har jag dina bud kära mer än guld, jag, mer än fint guld. </p>
<p id="v128"><sup><small>128</small></sup>  Därför håller jag alla dina befallningar i allo för rätta, men alla lögnens vägar hatar jag. </p>
<p id="v129"><sup><small>129</small></sup>  Underbara äro dina vittnesbörd, därför tager min själ dem i akt. </p>
<p id="v130"><sup><small>130</small></sup>  När dina ord upplåtas, giva de ljus och skänka förstånd åt de enfaldiga. </p>
<p id="v131"><sup><small>131</small></sup>  Jag spärrar upp min mun och flämtar, ty jag längtar ivrigt efter dina bud. </p>
<p id="v132"><sup><small>132</small></sup>  Vänd dig till mig och var mig nådig, såsom rätt är mot dem som hava ditt namn kärt. </p>
<p id="v133"><sup><small>133</small></sup>  Gör mina steg fasta genom ditt tal, och låt ingen orätt varda mig övermäktig. </p>
<p id="v134"><sup><small>134</small></sup>  Förlossa mig från människors förtryck, så vill jag hålla dina befallningar. </p>
<p id="v135"><sup><small>135</small></sup>  Låt ditt ansikte lysa över din tjänare, och lär mig dina stadgar. </p>
<p id="v136"><sup><small>136</small></sup>  Vattenbäckar rinna ned från mina ögon, därför att man icke håller din lag. </p>
<p id="v137"><sup><small>137</small></sup>  HERRE, du är rättfärdig, och dina domar äro rättvisa. </p>
<p id="v138"><sup><small>138</small></sup>  Du har påbjudit dina vittnesbörd i rättfärdighet och i stor trofasthet. </p>
<p id="v139"><sup><small>139</small></sup>  Jag förtäres av nitälskan, därför att mina ovänner förgäta dina ord. </p>
<p id="v140"><sup><small>140</small></sup>  Ditt tal är väl luttrat, och din tjänare har det kärt. </p>
<p id="v141"><sup><small>141</small></sup>  Jag är ringa och föraktad, men jag förgäter icke dina befallningar. </p>
<p id="v142"><sup><small>142</small></sup>  Din rättfärdighet är en evig rättfärdighet, och din lag är sanning. </p>
<p id="v143"><sup><small>143</small></sup>  Nöd och trångmål hava träffat mig, men dina bud äro min lust. </p>
<p id="v144"><sup><small>144</small></sup>  Dina vittnesbörd äro rättfärdiga evinnerligen; giv mig förstånd, så att jag får leva. </p>
<p id="v145"><sup><small>145</small></sup>  Jag ropar av allt hjärta, svara mig, HERRE; jag vill taga dina stadgar i akt. </p>
<p id="v146"><sup><small>146</small></sup>  Jag ropar till dig, fräls mig, så vill jag hålla dina vittnesbörd. </p>
<p id="v147"><sup><small>147</small></sup>  Jag kommer tidigt i morgongryningen och ropar; jag hoppas på dina ord. </p>
<p id="v148"><sup><small>148</small></sup>  Mina ögon hasta före nattens väkter till att begrunda ditt tal. </p>
<p id="v149"><sup><small>149</small></sup>  Hör min röst efter din nåd; HERRE, behåll mig vid liv efter dina rätter. </p>
<p id="v150"><sup><small>150</small></sup>  Nära äro de som jaga efter skändlighet, de som äro långt ifrån din lag. </p>
<p id="v151"><sup><small>151</small></sup>  Nära är ock du, HERRE, och alla dina bud äro sanning. </p>
<p id="v152"><sup><small>152</small></sup>  Längesedan vet jag genom dina vittnesbörd att du har stadgat dem för evig tid. </p>
<p id="v153"><sup><small>153</small></sup>  Se till mitt lidande och rädda mig, ty jag förgäter icke din lag. </p>
<p id="v154"><sup><small>154</small></sup>  Utför min sak och förlossa mig; behåll mig vid liv efter ditt tal. </p>
<p id="v155"><sup><small>155</small></sup>  Frälsning är långt borta från de ogudaktiga, ty de fråga icke efter dina stadgar. </p>
<p id="v156"><sup><small>156</small></sup>  HERRE, din barmhärtighet är stor; behåll mig vid liv efter dina rätter. </p>
<p id="v157"><sup><small>157</small></sup>  Mina förföljare och ovänner äro många, men jag viker icke ifrån dina vittnesbörd. </p>
<p id="v158"><sup><small>158</small></sup>  När jag ser de trolösa, känner jag leda vid dem, därför att de icke hålla sig vid ditt tal. </p>
<p id="v159"><sup><small>159</small></sup>  Se därtill att jag har dina befallningar kära; HERRE, behåll mig vid liv efter din nåd. </p>
<p id="v160"><sup><small>160</small></sup>  Summan av ditt ord är sanning, och alla din rättfärdighets rätter vara evinnerligen. </p>
<p id="v161"><sup><small>161</small></sup>  Furstar förfölja mig utan sak, men mitt hjärta fruktar för dina ord. </p>
<p id="v162"><sup><small>162</small></sup>  Jag fröjdar mig över ditt tal såsom den som vinner stort byte. </p>
<p id="v163"><sup><small>163</small></sup>  Jag hatar lögnen, den skall vara mig en styggelse; men din lag har jag kär. </p>
<p id="v164"><sup><small>164</small></sup>  Jag lovar dig sju gånger om dagen för din rättfärdighets rätter. </p>
<p id="v165"><sup><small>165</small></sup>  Stor frid äga de som hava din lag kär, och intet finnes, som bringar dem på fall. <sup id="cite2"><a href="#fn2">[2]</a></sup></p>
<p id="v166"><sup><small>166</small></sup>  Jag väntar efter din frälsning, HERRE, och jag gör efter dina bud. </p>
<p id="v167"><sup><small>167</small></sup>  Min själ håller dina vittnesbörd, och jag har dem storligen kära. </p>
<p id="v168"><sup><small>168</small></sup>  Jag håller dina befallningar och vittnesbörd, ty du känner alla mina vägar. </p>
<p id="v169"><sup><small>169</small></sup>  HERRE, mitt rop komme inför ditt ansikte; giv mig förstånd efter ditt ord. </p>
<p id="v170"><sup><small>170</small></sup>  Min bön komme inför ditt ansikte; rädda mig efter ditt tal. </p>
<p id="v171"><sup><small>171</small></sup>  Mina läppar må flöda över av lov, ty du lär mig dina stadgar. </p>
<p id="v172"><sup><small>172</small></sup>  Min tunga sjunge om ditt ord, ty alla dina bud äro rättfärdiga. <sup id="cite3"><a href="#fn3">[3]</a></sup></p>
<p id="v173"><sup><small>173</small></sup>  Din hand vare mig till hjälp, ty jag har utvalt dina befallningar. </p>
<p id="v174"><sup><small>174</small></sup>  Jag längtar efter din frälsning, HERRE, och din lag är min lust. </p>
<p id="v175"><sup><small>175</small></sup>  Låt min själ leva, så skall hon lova dig; och låt dina rätter hjälpa mig. </p>
<p id="v176"><sup><small>176</small></sup>  Om jag far vilse, så uppsök din tjänare såsom ett förlorat får, ty jag förgäter icke dina bud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/118">Psaltaren - Kapitel 118</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/120">Psaltaren - Kapitel 120</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 119:103 <i>Andlig smak</i>: <a href="/sv/The_Urantia_Book/2#p7_6">Ub 2:7.6</a>. </li>
  <li id="fn2"><a href="#cite2">↑</a> 119:165 <i>Stor frid till älskare av lag</i>: <a href="/sv/The_Urantia_Book/131#p2_12">Ub 131:2.12</a>.  <i>Varaktig fred</i>: <a href="/sv/The_Urantia_Book/5#p4_2">Ub 5:4.2</a>. </li>
  <li id="fn3"><a href="#cite3">↑</a> 119:172 <i># 2 Guds lagar är rättvisa</i>: <a href="/sv/The_Urantia_Book/4#p1_3">Ub 4:1.3</a>. </li>
  <li id="fn4"><a href="#cite4">↑</a> 119:67 <i>Del 1: Innan drabbad, vilse</i>: <a href="/sv/The_Urantia_Book/148#p5_5">Ub 148:5.5</a>. </li>
  <li id="fn5"><a href="#cite5">↑</a> 119:71 <i>Del 2: Besvär bra för mig</i>: <a href="/sv/The_Urantia_Book/148#p5_5">Ub 148:5.5</a>. </li>
  <li id="fn6"><a href="#cite6">↑</a> 119:89-90 <i>Ord gjort kött</i>: <a href="/sv/The_Urantia_Book/4#p1_3">Ub 4:1.3</a>. </li>
  <li id="fn7"><a href="#cite7">↑</a> 119:93 <i>Vital gnista – livets mysterium</i>: <a href="/sv/The_Urantia_Book/36#p3_4">Ub 36:3.4</a>. </li>
</ol>
</div>
