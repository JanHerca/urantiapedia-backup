<!--
title: Psaltaren - Kapitel 132
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Psalms/131">Psaltaren - Kapitel 131</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Psalms/133">Psaltaren - Kapitel 133</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En vallfartssång. Tänk, HERRE, David till godo, på allt vad han fick lida, </p>
<p id="v2"><sup><small>2</small></sup>  han som svor HERREN en ed och gjorde ett löfte åt den Starke i Jakob; </p>
<p id="v3"><sup><small>3</small></sup>  "Jag skall icke gå in i den hydda där jag bor, ej heller bestiga mitt viloläger, </p>
<p id="v4"><sup><small>4</small></sup>  jag skall icke unna mina ögon sömn eller mina ögonlock slummer, </p>
<p id="v5"><sup><small>5</small></sup>  förrän jag har funnit en plats åt HERREN, en boning åt den Starke i Jakob." </p>
<p id="v6"><sup><small>6</small></sup>  Ja, vi hörde därom i Efrata, vi förnummo det i skogsbygden. </p>
<p id="v7"><sup><small>7</small></sup>  Låtom oss gå in i hans boning, tillbedja vid hans fotapall. </p>
<p id="v8"><sup><small>8</small></sup>  Stå upp, HERRE, och kom till din vilostad, du och din makts ark. </p>
<p id="v9"><sup><small>9</small></sup>  Dina präster vare klädda i rättfärdighet, och dina fromma juble. </p>
<p id="v10"><sup><small>10</small></sup>  För din tjänare Davids skull må du icke visa tillbaka din smorde. </p>
<p id="v11"><sup><small>11</small></sup>  HERREN har svurit David en osviklig ed, som han icke skall rygga: "Av ditt livs frukt skall jag sätta konungar på din tron. </p>
<p id="v12"><sup><small>12</small></sup>  Om dina barn hålla mitt förbund och hålla mitt vittnesbörd, som jag skall lära dem, så skola ock deras barn till evig tid få sitta på din tron. </p>
<p id="v13"><sup><small>13</small></sup>  Ty HERREN har utvalt Sion, där vill han hava sin boning. </p>
<p id="v14"><sup><small>14</small></sup>  Detta är min vilostad till evig tid; här skall jag bo, ty till detta ställe har jag lust. </p>
<p id="v15"><sup><small>15</small></sup>  Dess förråd skall jag rikligen välsigna, åt dess fattiga skall jag giva bröd till fyllest. </p>
<p id="v16"><sup><small>16</small></sup>  Dess präster skall jag kläda i frälsning, och dess fromma skola jubla högt. </p>
<p id="v17"><sup><small>17</small></sup>  Där skall jag låta ett horn skjuta upp åt David; där har jag rett till en lampa åt min smorde. </p>
<p id="v18"><sup><small>18</small></sup>  Hans fiender skall jag kläda i skam, men på honom skall hans krona glänsa." </p>
