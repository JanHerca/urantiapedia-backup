<!--
title: Psaltaren - Kapitel 52
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Psalms/51">Psaltaren - Kapitel 51</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Psalms/53">Psaltaren - Kapitel 53</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  För sångmästaren; en sång av David, </p>
<p id="v2"><sup><small>2</small></sup>  när edoméen Doeg kom och berättade för Saul och sade till honom: "David har gått in i Ahimeleks hus." </p>
<p id="v3"><sup><small>3</small></sup>  Varför berömmer du dig av vad ont är, du våldsverkare? Guds nåd varar ju beständigt. </p>
<p id="v4"><sup><small>4</small></sup>  Din tunga far efter fördärv, den är lik en skarp rakkniv, du arglistige. </p>
<p id="v5"><sup><small>5</small></sup>  Du älskar ont mer än gott, lögn mer än att tala vad rätt är. Sela. </p>
<p id="v6"><sup><small>6</small></sup>  Ja, du älskar allt fördärvligt tal, du falska tunga. </p>
<p id="v7"><sup><small>7</small></sup>  Därför skall ock Gud störta dig ned för alltid, han skall gripa dig och rycka dig ut ur din hydda och utrota dig ur de levandes land. Sela. </p>
<p id="v8"><sup><small>8</small></sup>  Och de rättfärdiga skola se det och frukta, de skola le åt honom: </p>
<p id="v9"><sup><small>9</small></sup>  "Se där är den man som icke gjorde Gud till sitt värn, utan förlitade sig på sin stora rikedom, trotsig i sin lystnad!" </p>
<p id="v10"><sup><small>10</small></sup>  Men jag skall vara såsom ett grönskande olivträd i Guds hus; jag förtröstar på Guds nåd alltid och evinnerligen. </p>
<p id="v11"><sup><small>11</small></sup>  Jag skall evinnerligen tacka dig för att du har gjort det; och inför dina fromma skall jag förbida ditt namn, ty det är gott. </p>
