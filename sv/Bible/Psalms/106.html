<!--
title: Psaltaren - Kapitel 106
description: 
published: true
date: 2022-10-8T9:59:7Z
tags: bible, bible—psalms
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/105">Psaltaren - Kapitel 105</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/107">Psaltaren - Kapitel 107</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Halleluja! Tacken HERREN, ty han är god, ty hans nåd varar evinnerligen. </p>
<p id="v2"><sup><small>2</small></sup>  Vem kan uttala HERRENS väldiga gärningar och förkunna allt hans lov? </p>
<p id="v3"><sup><small>3</small></sup>  Saliga äro de som akta på vad rätt är, de som alltid öva rättfärdighet. </p>
<p id="v4"><sup><small>4</small></sup>  Tänk på mig, HERRE, efter din nåd mot ditt folk, besök mig med din frälsning, </p>
<p id="v5"><sup><small>5</small></sup>  så att jag med lust får se dina utvaldas lycka, glädja mig med ditt folks glädje, berömma mig med din arvedel. </p>
<p id="v6"><sup><small>6</small></sup>  Vi hava syndat likasom våra fäder, vi hava gjort illa, vi hava varit ogudaktiga. </p>
<p id="v7"><sup><small>7</small></sup>  Våra fäder i Egypten aktade icke på dina under; de tänkte icke på dina många nådegärningar, utan voro gensträviga vid havet, invid Röda havet. </p>
<p id="v8"><sup><small>8</small></sup>  Men han frälste dem för sitt namns skull, för att göra sin makt kunnig. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Han näpste Röda havet, så att det blev torrt, och förde dem genom djupen såsom genom en öken. </p>
<p id="v10"><sup><small>10</small></sup>  Han frälste dem från deras motståndares hand och förlossade dem ifrån fiendens hand. </p>
<p id="v11"><sup><small>11</small></sup>  Vattnet övertäckte deras ovänner; icke en enda av dem blev kvar. </p>
<p id="v12"><sup><small>12</small></sup>  Då trodde de på hans ord, då sjöngo de hans lov. </p>
<p id="v13"><sup><small>13</small></sup>  Men snart glömde de hans gärningar, de förbidade icke hans råd. </p>
<p id="v14"><sup><small>14</small></sup>  De grepos av lystnad i öknen och frestade Gud i ödemarken. </p>
<p id="v15"><sup><small>15</small></sup>  Då gav han dem vad de begärde, men sände tärande sjukdom över dem. </p>
<p id="v16"><sup><small>16</small></sup>  Och de upptändes av avund mot Mose i lägret, mot Aron, HERRENS helige. </p>
<p id="v17"><sup><small>17</small></sup>  Men jorden öppnade sig och uppslukade Datan och övertäckte Abirams hop. </p>
<p id="v18"><sup><small>18</small></sup>  Och eld begynte brinna i deras hop, en låga brände upp de ogudaktiga. </p>
<p id="v19"><sup><small>19</small></sup>  De gjorde en kalv vid Horeb och tillbådo ett gjutet beläte; </p>
<p id="v20"><sup><small>20</small></sup>  sin ära bytte de bort mot bilden av en oxe, som äter gräs. </p>
<p id="v21"><sup><small>21</small></sup>  De glömde Gud, sin frälsare, som hade gjort så stora ting i Egypten, </p>
<p id="v22"><sup><small>22</small></sup>  så underbara verk i Hams land, så fruktansvärda gärningar vid Röda havet. </p>
<p id="v23"><sup><small>23</small></sup>  Då hotade han att förgöra dem; men Mose, den man som han hade utvalt, trädde fram såsom medlare inför honom till att avvända hans vrede, så att den icke skulle fördärva. </p>
<p id="v24"><sup><small>24</small></sup>  De föraktade det ljuvliga landet och trodde icke på hans ord. </p>
<p id="v25"><sup><small>25</small></sup>  De knorrade i sina tält och lyssnade icke till HERRENS röst. </p>
<p id="v26"><sup><small>26</small></sup>  Då lyfte han upp sin hand mot dem och svor att slå ned dem i öknen, </p>
<p id="v27"><sup><small>27</small></sup>  att slå ned deras barn ibland hedningarna och förströ dem i länderna. </p>
<p id="v28"><sup><small>28</small></sup>  Och de slöto sig till Baal-Peor och åto det som var offrat åt döda. </p>
<p id="v29"><sup><small>29</small></sup>  De förtörnade Gud med sina gärningar, och en hemsökelse bröt in över dem. </p>
<p id="v30"><sup><small>30</small></sup>  Men Pinehas trädde fram och skipade rätt, och så upphörde hemsökelsen; </p>
<p id="v31"><sup><small>31</small></sup>  det vart honom räknat till rättfärdighet från släkte till släkte, för evig tid. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  De förtörnade honom ock vid Meribas vatten, och det gick Mose illa för deras skull. </p>
<p id="v33"><sup><small>33</small></sup>  Ty de voro gensträviga mot hans Ande, och han talade obetänksamt med sina läppar. </p>
<p id="v34"><sup><small>34</small></sup>  De förgjorde icke de folk om vilka HERREN hade givit dem befallning, </p>
<p id="v35"><sup><small>35</small></sup>  utan beblandade sig med hedningarna och lärde sig deras gärningar. </p>
<p id="v36"><sup><small>36</small></sup>  De tjänade deras avgudar, och dessa blevo dem till en snara. </p>
<p id="v37"><sup><small>37</small></sup>  Och de offrade sina söner och döttrar till offer åt onda andar. </p>
<p id="v38"><sup><small>38</small></sup>  Ja, de utgöto oskyldigt blod, sina söners och döttrars blod och offrade dessa åt Kanaans avgudar; och landet vart ohelgat genom blodskulder. </p>
<p id="v39"><sup><small>39</small></sup>  Så blevo de orena genom sina gärningar och betedde sig trolöst i sina verk. </p>
<p id="v40"><sup><small>40</small></sup>  Då upptändes HERRENS vrede mot hans folk, och hans arvedel blev honom en styggelse. </p>
<p id="v41"><sup><small>41</small></sup>  Och han gav dem i hedningars hand, så att de som hatade dem fingo råda över dem. </p>
<p id="v42"><sup><small>42</small></sup>  Deras fiender trängde dem, och de blevo kuvade under deras hand. </p>
<p id="v43"><sup><small>43</small></sup>  Många gånger räddade han dem, men de voro gensträviga i sin egenvilja och förgingos så genom sin missgärning. </p>
<p id="v44"><sup><small>44</small></sup>  Men han såg till dem i deras nöd, när han hörde deras rop. </p>
<p id="v45"><sup><small>45</small></sup>  Och han tänkte, dem till fromma, på sitt förbund och ömkade sig efter sin stora nåd. <sup id="cite3"><a href="#fn3">[3]</a></sup></p>
<p id="v46"><sup><small>46</small></sup>  Och han lät dem finna barmhärtighet inför alla dem som hade fört dem i fångenskap. </p>
<p id="v47"><sup><small>47</small></sup>  Fräls oss, HERRE, vår Gud, och församla oss från hedningarna, så att vi få prisa ditt heliga namn och berömma oss av ditt lov. </p>
<p id="v48"><sup><small>48</small></sup>  Lovad vare HERREN, Israels Gud, från evighet till evighet! Och allt folket säge: "Amen, Halleluja!" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/105">Psaltaren - Kapitel 105</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/107">Psaltaren - Kapitel 107</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 106:8 <i>Makten</i>: <a href="/sv/The_Urantia_Book/131#p10_6">Ub 131:10.6</a>.  <i>Gud är all mäktig</i>: <a href="/sv/The_Urantia_Book/131#p10_3">Ub 131:10.3</a>.  <i>Guds kraft</i>: <a href="/sv/The_Urantia_Book/1#p1_4">Ub 1:1.4</a>.  <i>Allmäktiga</i>: <a href="/sv/The_Urantia_Book/142#p3_7">Ub 142:3.7</a>. </li>
  <li id="fn2"><a href="#cite2">↑</a> 106:31 <i>Räknad för rättfärdighet</i>: <a href="/sv/The_Urantia_Book/93#p4_5">Ub 93:4.5</a>. </li>
  <li id="fn3"><a href="#cite3">↑</a> 106:45 <i>Gud sägs omvända sig</i>: <a href="/sv/The_Urantia_Book/2#p2_2">Ub 2:2.2</a>.  <i>Gud sägs omvända sig</i>: <a href="/sv/The_Urantia_Book/4#p3_4">Ub 4:3.4</a>. </li>
</ol>
</div>
