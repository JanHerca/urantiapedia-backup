<!--
title: Psaltaren - Kapitel 18
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Psalms/17">Psaltaren - Kapitel 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Psalms/19">Psaltaren - Kapitel 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  För sångmästaren; av HERRENS tjänare David, som talade till HERREN denna sångs ord, när HERREN hade räddat honom från alla hans fienders hand och ur Sauls våld. </p>
<p id="v2"><sup><small>2</small></sup>  Han sade: Hjärtligen kär har jag dig, HERRE, min starkhet, <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  HERRE, mitt bergfäste, min borg och min räddare, min Gud, min klippa, till vilken jag tager min tillflykt, min sköld och min frälsnings horn, mitt värn. </p>
<p id="v4"><sup><small>4</small></sup>  HERREN, den högtlovade, åkallar jag, och från mina fiender bliver jag frälst. </p>
<p id="v5"><sup><small>5</small></sup>  Dödens band omvärvde mig, och fördärvets strömmar förskräckte mig. </p>
<p id="v6"><sup><small>6</small></sup>  Dödsrikets band omslöto mig, dödens snaror föllo över mig. </p>
<p id="v7"><sup><small>7</small></sup>  Men jag åkallade HERREN i min nöd och ropade till min Gud. Han hörde från sin himmelska boning min röst, och mitt rop inför honom kom till hans öron. </p>
<p id="v8"><sup><small>8</small></sup>  Då skalv jorden och bävade, och bergens grundvalar darrade; de skakades, ty hans vrede var upptänd. </p>
<p id="v9"><sup><small>9</small></sup>  Rök steg upp från hans näsa och förtärande eld från hans mun; eldsglöd ljungade från honom. </p>
<p id="v10"><sup><small>10</small></sup>  Och han sänkte himmelen och for ned, och töcken var under hans fötter. </p>
<p id="v11"><sup><small>11</small></sup>  Han for på keruben och flög, han svävade på vindens vingar. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Han gjorde mörker till sitt täckelse, till en hydda som omslöt honom; mörka vatten, tjocka moln. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Av glansen framför honom veko molnen undan; hagel föll, och eldsglöd for ned. </p>
<p id="v14"><sup><small>14</small></sup>  Och HERREN dundrade i himmelen, den Högste lät höra sin röst; hagel föll, och eldsglöd for ned. </p>
<p id="v15"><sup><small>15</small></sup>  Han sköt sina pilar och förskingrade dem, ljungeldar i mängd och förvirrade dem. </p>
<p id="v16"><sup><small>16</small></sup>  Vattnens bäddar kommo i dagen, och jordens grundvalar blottades, för din näpst, o HERRE, för din vredes stormvind. </p>
<p id="v17"><sup><small>17</small></sup>  Han räckte ut sin hand från höjden och fattade mig, han drog mig upp ur de stora vattnen. </p>
<p id="v18"><sup><small>18</small></sup>  Han räddade mig från min starke fiende och från mina ovänner, ty de voro mig övermäktiga. </p>
<p id="v19"><sup><small>19</small></sup>  De överföllo mig på min olyckas dag, men HERREN blev mitt stöd. </p>
<p id="v20"><sup><small>20</small></sup>  Han förde mig ut på rymlig plats; han räddade mig, ty han hade behag till mig. </p>
<p id="v21"><sup><small>21</small></sup>  HERREN lönar mig efter min rättfärdighet; efter mina händers renhet vedergäller han mig. </p>
<p id="v22"><sup><small>22</small></sup>  Ty jag höll mig på HERRENS vägar och avföll icke från min Gud i ogudaktighet; </p>
<p id="v23"><sup><small>23</small></sup>  nej, alla hans rätter hade jag för ögonen, och hans stadgar lät jag icke vika ifrån mig. </p>
<p id="v24"><sup><small>24</small></sup>  Så var jag ostrafflig inför honom och tog mig till vara för missgärning. </p>
<p id="v25"><sup><small>25</small></sup>  Därför vedergällde mig HERREN efter min rättfärdighet, efter mina händers renhet inför hans ögon. </p>
<p id="v26"><sup><small>26</small></sup>  Mot den fromme bevisar du dig from, mot en ostrafflig man bevisar du dig ostrafflig. </p>
<p id="v27"><sup><small>27</small></sup>  Mot den rene bevisar du dig ren, men mot den vrånge bevisar du dig avog. </p>
<p id="v28"><sup><small>28</small></sup>  Ty du frälsar ett betryckt folk, men stolta ögon ödmjukar du. </p>
<p id="v29"><sup><small>29</small></sup>  Ja, du låter min lampa brinna klart; HERREN, min Gud, gör mitt mörker ljuset. </p>
<p id="v30"><sup><small>30</small></sup>  Ja, med dig kan jag nedslå härskaror, och med min Gud stormar jag murar. </p>
<p id="v31"><sup><small>31</small></sup>  Guds väg är ostrafflig; HERRENS tal är luttrat. En sköld är han för alla som taga sin tillflykt till honom. </p>
<p id="v32"><sup><small>32</small></sup>  Ty vem är Gud förutom HERREN, och vem är en klippa utom vår Gud? </p>
<p id="v33"><sup><small>33</small></sup>  Gud, du som omgjordade mig med kraft och lät min väg vara lyckosam, </p>
<p id="v34"><sup><small>34</small></sup>  du som gjorde mina fötter såsom hindens och ställde mig på mina höjder, </p>
<p id="v35"><sup><small>35</small></sup>  du som lärde mina händer att strida och mina armar att spänna kopparbågen! </p>
<p id="v36"><sup><small>36</small></sup>  Du gav mig din frälsnings sköld, och din högra hand stödde mig, och ditt saktmod gjorde mig stor; </p>
<p id="v37"><sup><small>37</small></sup>  du skaffade rum för mina steg, där jag gick, och mina fötter vacklade icke. </p>
<p id="v38"><sup><small>38</small></sup>  Jag förföljde mina fiender och hann upp dem; jag vände icke tillbaka, förrän jag hade gjort ände på dem. </p>
<p id="v39"><sup><small>39</small></sup>  Jag slog dem, så att de icke mer kunde resa sig; de föllo under mina fötter. </p>
<p id="v40"><sup><small>40</small></sup>  Du omgjordade mig med kraft till striden, du böjde mina motståndare under mig. </p>
<p id="v41"><sup><small>41</small></sup>  Mina fiender drev du på flykten för mig, och dem som hatade mig förgjorde jag. </p>
<p id="v42"><sup><small>42</small></sup>  De ropade, men det fanns ingen som frälste; till HERREN, men han svarade dem icke. </p>
<p id="v43"><sup><small>43</small></sup>  Och jag stötte dem sönder till stoft för vinden, jag kastade ut dem såsom orenlighet på gatan. </p>
<p id="v44"><sup><small>44</small></sup>  Du räddade mig ur folkets strider, du satte mig till ett huvud över hedningar; folkslag som jag ej kände blevo mina tjänare. </p>
<p id="v45"><sup><small>45</small></sup>  Vid blotta ryktet hörsammade de mig; främlingar visade mig underdånighet. </p>
<p id="v46"><sup><small>46</small></sup>  Ja, främlingarnas mod vissnade bort; med bävan övergåvo de sina borgar. </p>
<p id="v47"><sup><small>47</small></sup>  HERREN lever! Lovad vare min klippa, och upphöjd vare min frälsnings Gud! </p>
<p id="v48"><sup><small>48</small></sup>  Gud, som har givit mig hämnd och tvingat folken under mig; </p>
<p id="v49"><sup><small>49</small></sup>  du som har befriat mig från mina fiender och upphöjt mig över mina motståndare, räddat mig från våldets man! </p>
<p id="v50"><sup><small>50</small></sup>  Fördenskull vill jag tacka dig bland hedningarna, HERRE, och lovsjunga ditt namn. </p>
<p id="v51"><sup><small>51</small></sup>  Ty du giver din konung stor seger och gör nåd mot din smorde, mot David och hans säd till evig tid. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 18:2 <i>Världarnas leverantör</i>: <a href="/sv/The_Urantia_Book/128#p1_10">Ub 128:1.10</a>. </li>
  <li id="fn2"><a href="#cite2">↑</a> 18:2,46 <i>Frälsningens Gud</i>: <a href="/sv/The_Urantia_Book/2#p6_3">Ub 2:6.3</a>. </li>
  <li id="fn3"><a href="#cite3">↑</a> 18:11 <i>Daniels "stora bild"</i>: <a href="/sv/The_Urantia_Book/14#p1_7">Ub 14:1.7</a>. </li>
  <li id="fn4"><a href="#cite4">↑</a> 18:12 <i>Hejdå</i>: <a href="/sv/The_Urantia_Book/85#p4_3">Ub 85:4.3</a>. </li>
</ol>
</div>
