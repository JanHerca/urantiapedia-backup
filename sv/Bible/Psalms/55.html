<!--
title: Psaltaren - Kapitel 55
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Psalms/54">Psaltaren - Kapitel 54</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Psalms/56">Psaltaren - Kapitel 56</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  För sångmästaren, med strängaspel; en sång av David. </p>
<p id="v2"><sup><small>2</small></sup>  Lyssna, Gud, till min bön, och fördölj dig icke för min åkallan. </p>
<p id="v3"><sup><small>3</small></sup>  Akta på mig och svara mig. I mitt bekymmer är jag utan ro och måste klaga, </p>
<p id="v4"><sup><small>4</small></sup>  vid fiendens rop, vid den ogudaktiges skri. Ty de vilja draga fördärv över mig, och i vrede ansätta de mig. </p>
<p id="v5"><sup><small>5</small></sup>  Mitt hjärta ängslas i mitt bröst, och dödens fasor hava fallit över mig. </p>
<p id="v6"><sup><small>6</small></sup>  Fruktan och bävan kommer över mig, och förfäran övertäcker mig. </p>
<p id="v7"><sup><small>7</small></sup>  Därför säger jag: Ack att jag hade vingar såsom duvan! Då skulle jag flyga bort och söka mig ett bo. </p>
<p id="v8"><sup><small>8</small></sup>  Ja, långt bort skulle jag fly, jag skulle taga härbärge i öknen. Sela. </p>
<p id="v9"><sup><small>9</small></sup>  Jag skulle skynda att söka mig en tillflykt undan stormvind och oväder. </p>
<p id="v10"><sup><small>10</small></sup>  Fördärva dem, Herre; gör deras tungor oense. Ty våld och genstridighet ser jag i staden. </p>
<p id="v11"><sup><small>11</small></sup>  Dag och natt gå de omkring den, ovanpå dess murar, ondska och olycka råda därinne; </p>
<p id="v12"><sup><small>12</small></sup>  ja, fördärv råder därinne, och från dess torg vika icke förtryck och svek. </p>
<p id="v13"><sup><small>13</small></sup>  Se, det är icke en fiende som smädar mig, det kunde jag fördraga; det är icke min ovän som förhäver sig mot mig, för honom kunde jag gömma mig undan. </p>
<p id="v14"><sup><small>14</small></sup>  Nej, du gör det, du som var min jämlike, min vän och förtrogne, </p>
<p id="v15"><sup><small>15</small></sup>  du som levde med mig i ljuvlig förtrolighet, du som i Guds hus gick med mig i högtidsskaran. </p>
<p id="v16"><sup><small>16</small></sup>  Döden komme över dem oförtänkt, levande fare de ned i dödsriket; ty ondska råder i deras boning, i deras hjärtan. </p>
<p id="v17"><sup><small>17</small></sup>  Men jag ropar till Gud; HERREN skall frälsa mig. </p>
<p id="v18"><sup><small>18</small></sup>  Afton och morgon och middag vill jag utgjuta mitt bekymmer och klaga, och han skall höra min röst. </p>
<p id="v19"><sup><small>19</small></sup>  Han förlossar min själ och skaffar henne ro, så att de icke komma vid mig; ty de äro många, som stå mig emot. </p>
<p id="v20"><sup><small>20</small></sup>  Gud skall höra det och giva dem svar, han som sitter på sin tron av ålder. Sela. Ty de vilja icke ändra sig, och de frukta ej Gud. </p>
<p id="v21"><sup><small>21</small></sup>  Den mannen bär händer på sin vän; han bryter sitt förbund. </p>
<p id="v22"><sup><small>22</small></sup>  Orden i hans mun äro hala såsom smör, men stridslust fyller hans hjärta; hans ord äro lenare än olja, dock äro de dragna svärd. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Kasta din börda på HERREN, han skall uppehålla dig; han skall i evighet icke tillstädja att den rättfärdige vacklar. </p>
<p id="v24"><sup><small>24</small></sup>  Gud, du skall störta dem ned i gravens djup; de blodgiriga och falska skola ej nå sin halva ålder. Men jag förtröstar på dig. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 55:22 <i>Kasta din börda på Herren</i>: <a href="/sv/The_Urantia_Book/152#p5_3">Ub 152:5.3</a>. </li>
</ol>
</div>
