<!--
title: Psaltaren - Kapitel 68
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Psalms/67">Psaltaren - Kapitel 67</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Psalms/69">Psaltaren - Kapitel 69</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  För sångmästaren; av David; en psalm, en sång. </p>
<p id="v2"><sup><small>2</small></sup>  Gud står upp; hans fiender varda förskingrade, och de som hata honom fly för hans ansikte. </p>
<p id="v3"><sup><small>3</small></sup>  Såsom rök fördrives, så fördrivas de av dig; likasom vaxet smälter för eld, så förgås de ogudaktiga för Guds ansikte. </p>
<p id="v4"><sup><small>4</small></sup>  Men de rättfärdiga äro glada, de fröjda sig inför Gud och jubla i glädje. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Sjungen till Guds ära, lovsägen hans namn. Gören väg för honom som drager fram genom öknarna. Hans namn är HERREN, fröjdens inför honom; </p>
<p id="v6"><sup><small>6</small></sup>  de faderlösas fader och änkors försvarare, Gud i sin heliga boning, </p>
<p id="v7"><sup><small>7</small></sup>  en Gud som förhjälper de ensamma till ett hem, och som för de fångna ut till lycka; allenast de gensträviga måste bo i en öken. </p>
<p id="v8"><sup><small>8</small></sup>  Gud, när du drog ut i spetsen för ditt folk, när du gick fram i ödemarken, Sela, </p>
<p id="v9"><sup><small>9</small></sup>  då bävade jorden, då utgöt himmelen sina flöden inför Guds ansikte; ja, Sinai bävade för Guds ansikte; Israels Guds. </p>
<p id="v10"><sup><small>10</small></sup>  Ett nåderikt regn lät du falla, o Gud; ditt arvland, som försmäktade, vederkvickte du. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Din skara fick bo däri; genom din godhet beredde du det åt de betryckta, o Gud. </p>
<p id="v12"><sup><small>12</small></sup>  Herren låter höra sitt ord, stor är skaran av kvinnor som båda glädje: </p>
<p id="v13"><sup><small>13</small></sup>  "Härskarornas konungar fly, de fly, och husmodern därhemma får utskifta byte. </p>
<p id="v14"><sup><small>14</small></sup>  Viljen I då ligga stilla inom edra hägnader? Duvans vingar äro höljda i silver, och hennes fjädrar skimra av guld. </p>
<p id="v15"><sup><small>15</small></sup>  När den Allsmäktige förströr konungarna i landet, faller snö på Salmon." </p>
<p id="v16"><sup><small>16</small></sup>  Ett Guds berg är Basans berg, ett högtoppigt berg är Basans berg. </p>
<p id="v17"><sup><small>17</small></sup>  Men varför sen I så avogt, I höga berg, på det berg som Gud har utkorat till sitt säte, det där ock HERREN skall bo för alltid? </p>
<p id="v18"><sup><small>18</small></sup>  Guds vagnar äro tiotusenden, tusen och åter tusen; Herren drog fram med dem, Sinai är nu i helgedomen. </p>
<p id="v19"><sup><small>19</small></sup>  Du for upp i höjden, du tog fångar, du undfick gåvor bland människorna, ja, också de gensträviga skola bo hos HERREN Gud. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Lovad vare Herren! Dag efter dag bär han oss; Gud är vår frälsning. Sela. </p>
<p id="v21"><sup><small>21</small></sup>  Gud är för oss en Gud som frälsar, och hos HERREN, Herren finnes räddning från döden. </p>
<p id="v22"><sup><small>22</small></sup>  Men Gud sönderkrossar sina fienders huvuden, krossar hjässan på den som går där med skuld. </p>
<p id="v23"><sup><small>23</small></sup>  Herren säger: "Från Basan skall jag hämta dem, från havets djup skall jag hämta dem upp, </p>
<p id="v24"><sup><small>24</small></sup>  så att du kan stampa med din fot i blod och låta dina hundars tunga få sin del av fienderna." </p>
<p id="v25"><sup><small>25</small></sup>  Man ser, o Gud, ditt högtidståg, min Guds, min konungs, tåg inne i helgedomen. </p>
<p id="v26"><sup><small>26</small></sup>  Främst gå sångare, harpospelare följa efter, mitt ibland unga kvinnor som slå på pukor. </p>
<p id="v27"><sup><small>27</small></sup>  Lova Gud i församlingarna, loven Herren, I av Israels brunn. </p>
<p id="v28"><sup><small>28</small></sup>  Där går Benjamin, den yngste, han för dem an; där går skaran av Juda furstar, Sebulons furstar, Naftalis furstar. </p>
<p id="v29"><sup><small>29</small></sup>  Din Gud har beskärt dig makt; så håll nu vid makt, o Gud, vad du har gjort för oss. </p>
<p id="v30"><sup><small>30</small></sup>  I ditt tempel i Jerusalem bäre konungar fram sina skänker åt dig. </p>
<p id="v31"><sup><small>31</small></sup>  Näps odjuret i vassen, tjurarnas hop med deras kalvar, folken, må de ödmjukt hylla dig med sina silverstycken. Ja, han förströr de folk som finna behag i krig. </p>
<p id="v32"><sup><small>32</small></sup>  De mäktige skola komma hit från Egypten, Etiopien skall skynda hit till Gud, med gåvor i händerna. </p>
<p id="v33"><sup><small>33</small></sup>  I riken på jorden, sjungen till Guds ära; lovsägen Herren, Sela, </p>
<p id="v34"><sup><small>34</small></sup>  honom som far fram på urtidshimlarnas himmel. Ja, där låter han höra sin röst, en mäktig röst. </p>
<p id="v35"><sup><small>35</small></sup>  Given Gud makten; över Israel är hans härlighet, och hans makt är i skyarna. </p>
<p id="v36"><sup><small>36</small></sup>  Fruktansvärd är du, Gud, i din helgedom; Israels Gud, han giver makt och styrka åt sitt folk. Lovad vare Gud! </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 68:4 <i>Jakobs brunn</i>: <a href="/sv/The_Urantia_Book/96#p1_9">Ub 96:1.9</a>. </li>
  <li id="fn2"><a href="#cite2">↑</a> 68:10 <i>Gud är riklig</i>: <a href="/sv/The_Urantia_Book/2#p1_2">Ub 2:1.2</a>. </li>
  <li id="fn3"><a href="#cite3">↑</a> 68:19-20 <i>Del 2: Frälsningens Gud</i>: <a href="/sv/The_Urantia_Book/2#p6_3">Ub 2:6.3</a>. </li>
</ol>
</div>
