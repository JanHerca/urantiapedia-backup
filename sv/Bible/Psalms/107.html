<!--
title: Psaltaren - Kapitel 107
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Psalms/106">Psaltaren - Kapitel 106</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Psalms/108">Psaltaren - Kapitel 108</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tacken HERREN, ty han är god, ty hans nåd varar evinnerligen. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Så säge HERRENS förlossade, de som han har förlossat ur nöden, </p>
<p id="v3"><sup><small>3</small></sup>  de som han har församlat ifrån länderna, från öster och från väster, från norr och från havssidan. </p>
<p id="v4"><sup><small>4</small></sup>  De irrade omkring i öknen på öde stigar, de funno ingen stad där de kunde bo; </p>
<p id="v5"><sup><small>5</small></sup>  de hungrade och törstade, deras själ försmäktade i dem. </p>
<p id="v6"><sup><small>6</small></sup>  Men de ropade till HERREN i sin nöd, och han räddade dem ur deras trångmål. </p>
<p id="v7"><sup><small>7</small></sup>  Och han ledde dem på en rätt väg, så att de kommo till en stad där de kunde bo. </p>
<p id="v8"><sup><small>8</small></sup>  De må tacka HERREN för hans nåd och för hans under med människors barn, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  att han mättade den försmäktande själen och uppfyllde den hungrande själen med sitt goda. </p>
<p id="v10"><sup><small>10</small></sup>  De sutto i mörker och dödsskugga, fångna i elände och järnbojor, </p>
<p id="v11"><sup><small>11</small></sup>  därför att de hade varit gensträviga mot Guds ord och hade föraktat den Högstes råd. </p>
<p id="v12"><sup><small>12</small></sup>  Han kuvade deras hjärtan med olycka; de kommo på fall och hade ingen hjälpare. </p>
<p id="v13"><sup><small>13</small></sup>  Men de ropade till HERREN i sin nöd, och han frälste dem ur deras trångmål; </p>
<p id="v14"><sup><small>14</small></sup>  han förde dem ut ur mörkret och dödsskuggan, och deras bojor slet han sönder. </p>
<p id="v15"><sup><small>15</small></sup>  De må tacka HERREN för hans nåd och för hans under med människors barn, </p>
<p id="v16"><sup><small>16</small></sup>  att han krossade kopparportarna och bröt sönder järnbommarna. </p>
<p id="v17"><sup><small>17</small></sup>  De voro oförnuftiga, ty de vandrade i överträdelse, och blevo nu plågade för sina missgärningars skull; </p>
<p id="v18"><sup><small>18</small></sup>  deras själ vämjdes vid all mat, och de voro nära dödens portar. </p>
<p id="v19"><sup><small>19</small></sup>  Men de ropade till HERREN i sin nöd, och han frälste dem ur deras trångmål. </p>
<p id="v20"><sup><small>20</small></sup>  Han sände sitt ord och botade dem och räddade dem från graven. </p>
<p id="v21"><sup><small>21</small></sup>  De må tacka HERREN för hans nåd och för hans under med människors barn; <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  de må offra lovets offer och förtälja hans verk med jubel. </p>
<p id="v23"><sup><small>23</small></sup>  De foro på havet med skepp och drevo sin handel på stora vatten; </p>
<p id="v24"><sup><small>24</small></sup>  där fingo de se HERRENS gärningar och hans under på havsdjupet. </p>
<p id="v25"><sup><small>25</small></sup>  Med sitt ord uppväckte han stormvinden, så att den hävde upp dess böljor. </p>
<p id="v26"><sup><small>26</small></sup>  De foro upp mot himmelen, ned i djupen; deras själ upplöstes av ångest. </p>
<p id="v27"><sup><small>27</small></sup>  De raglade och stapplade såsom druckna, och all deras vishet blev till intet. </p>
<p id="v28"><sup><small>28</small></sup>  Men de ropade till HERREN i sin nöd, och han förde dem ut ur deras trångmål. </p>
<p id="v29"><sup><small>29</small></sup>  Han förbytte stormen i lugn, så att böljorna omkring dem tystnade. </p>
<p id="v30"><sup><small>30</small></sup>  Och de blevo glada att det vart stilla, och han förde dem till den hamn dit de ville. </p>
<p id="v31"><sup><small>31</small></sup>  De må tacka HERREN för hans nåd och för hans under med människors barn; </p>
<p id="v32"><sup><small>32</small></sup>  de må upphöja honom i folkets församling och lova honom där de äldste sitta. </p>
<p id="v33"><sup><small>33</small></sup>  Han gjorde strömmar till öken, källsprång till torr mark, </p>
<p id="v34"><sup><small>34</small></sup>  bördigt land till salthed, för dess inbyggares ondskas skull. </p>
<p id="v35"><sup><small>35</small></sup>  Han gjorde öknen till en vattenrik sjö och torrt land till källsprång. </p>
<p id="v36"><sup><small>36</small></sup>  Och han lät de hungrande bo där, och de byggde en stad där de kunde bo. </p>
<p id="v37"><sup><small>37</small></sup>  De besådde åkrar och planterade vingårdar, som gåvo dem sin frukt i avkastning. </p>
<p id="v38"><sup><small>38</small></sup>  Han välsignade dem, och de förökades storligen, och deras boskapshjordar lät han icke förminskas. </p>
<p id="v39"><sup><small>39</small></sup>  Väl blevo de sedan ringa och nedböjda, i det olycka och bedrövelse tryckte dem, </p>
<p id="v40"><sup><small>40</small></sup>  men han som utgjuter förakt över furstar och låter dem irra omkring i väglösa ödemarker, </p>
<p id="v41"><sup><small>41</small></sup>  han upphöjde då den fattige ur eländet och lät släkterna växa till såsom fårhjordar. </p>
<p id="v42"><sup><small>42</small></sup>  De redliga se det och glädja sig, och all orättfärdighet måste tillsluta sin mun. </p>
<p id="v43"><sup><small>43</small></sup>  Den som är vis, han akte härpå och besinne HERRENS nådegärningar. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 107:1 <i>Barmhärtighetstjänst</i>: <a href="/sv/The_Urantia_Book/6#p3_2">Ub 6:3.2</a>.  <i>His mercy endures forever</i>: <a href="/sv/The_Urantia_Book/2#p4_1">Ub 2:4.1</a>.  <i>Allbarmhärtig</i>: <a href="/sv/The_Urantia_Book/142#p3_7">Ub 142:3.7</a>.  <i>Barmhärtigheten</i>: <a href="/sv/The_Urantia_Book/131#p10_6">Ub 131:10.6</a>.  <i>Gud är barmhärtig</i>: <a href="/sv/The_Urantia_Book/2#p5_7">Ub 2:5.7</a>.  <i>Gud njuter av barmhärtighet</i>: <a href="/sv/The_Urantia_Book/143#p1_6">Ub 143:1.6</a>. </li>
  <li id="fn2"><a href="#cite2">↑</a> 107:8,15 <i>Be ”Fader vår”</i>: <a href="/sv/The_Urantia_Book/131#p10_6">Ub 131:10.6</a>. </li>
  <li id="fn3"><a href="#cite3">↑</a> 107:8,15,21,31 <i>Prisa Gud för hans godhet</i>: <a href="/sv/The_Urantia_Book/131#p2_5">Ub 131:2.5</a>. </li>
  <li id="fn4"><a href="#cite4">↑</a> 107:21,31 <i>Be ”Fader vår”</i>: <a href="/sv/The_Urantia_Book/131#p10_6">Ub 131:10.6</a>. </li>
</ol>
</div>
