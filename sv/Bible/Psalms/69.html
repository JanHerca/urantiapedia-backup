<!--
title: Psaltaren - Kapitel 69
description: 
published: true
date: 2022-10-8T9:59:7Z
tags: bible, bible—psalms
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/68">Psaltaren - Kapitel 68</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/70">Psaltaren - Kapitel 70</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  För sångmästaren, efter "Liljor"; av David. </p>
<p id="v2"><sup><small>2</small></sup>  Fräls mig, Gud; ty vattnen tränga mig inpå livet. </p>
<p id="v3"><sup><small>3</small></sup>  Jag har sjunkit ned i djup dy, där ingen botten är; jag har kommit i djupa vatten, och svallet vill fördränka mig. </p>
<p id="v4"><sup><small>4</small></sup>  Jag har ropat mig trött, min strupe är förtorkad; mina ögon försmäkta av förbidan efter min Gud. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Flera än håren på mitt huvud äro de som hata mig utan sak; många äro de som vilja förgöra mig, de som äro mina fiender utan skäl; vad jag icke har rövat, det måste jag gälda. </p>
<p id="v6"><sup><small>6</small></sup>  Du, o Gud, känner min dårskap, och mina skulder äro icke förborgade för dig. </p>
<p id="v7"><sup><small>7</small></sup>  Låt icke i mig dem komma på skam, som förbida dig, Herre, HERRE Sebaot; Låt icke i mig dem varda till blygd, som söka dig, du Israels Gud. </p>
<p id="v8"><sup><small>8</small></sup>  Ty för din skull bär jag smälek, för din skull höljer blygsel mitt ansikte; </p>
<p id="v9"><sup><small>9</small></sup>  främmande har jag blivit för mina bröder och en främling för min moders barn. </p>
<p id="v10"><sup><small>10</small></sup>  Ty nitälskan för ditt hus har förtärt mig, och dina smädares smädelser hava fallit över mig. </p>
<p id="v11"><sup><small>11</small></sup>  Jag grät, ja, min själ grät under fasta, men det blev mig till smälek. </p>
<p id="v12"><sup><small>12</small></sup>  Jag klädde mig i sorgdräkt, men jag blev för dem ett ordspråk. </p>
<p id="v13"><sup><small>13</small></sup>  Om mig tassla de, när de sitta i porten; i dryckeslag göra de visor om mig. </p>
<p id="v14"><sup><small>14</small></sup>  Men jag kommer med min bön till dig, HERRE, i behaglig tid, genom din stora nåd, o Gud; svara mig i din frälsande trofasthet. </p>
<p id="v15"><sup><small>15</small></sup>  Rädda mig ur dyn, så att jag icke sjunker ned; låt mig bliva räddad från dem som hata mig och från de djupa vattnen. </p>
<p id="v16"><sup><small>16</small></sup>  Låt icke vattensvallet fördränka mig eller djupet uppsluka mig; och låt ej graven tillsluta sitt gap över mig. </p>
<p id="v17"><sup><small>17</small></sup>  Svara mig, HERRE, ty god är din nåd; vänd dig till mig efter din stora barmhärtighet. </p>
<p id="v18"><sup><small>18</small></sup>  Fördölj icke ditt ansikte för din tjänare, ty jag är i nöd; skynda att svara mig. </p>
<p id="v19"><sup><small>19</small></sup>  Kom till min själ och förlossa henne; befria mig för mina fienders skull. </p>
<p id="v20"><sup><small>20</small></sup>  Du känner min smälek, min skam och blygd; du ser alla mina ovänner. </p>
<p id="v21"><sup><small>21</small></sup>  Smälek har krossat mitt hjärta, så att jag är vanmäktig; jag väntade på medlidande, men där var intet, och på tröstare, men jag fann ingen. </p>
<p id="v22"><sup><small>22</small></sup>  De gåvo mig galla att äta, och ättika att dricka, i min törst. </p>
<p id="v23"><sup><small>23</small></sup>  Må deras bord framför dem bliva till en snara och till ett giller, bäst de gå där säkra; </p>
<p id="v24"><sup><small>24</small></sup>  må deras ögon förmörkas, så att de icke se; gör deras länder vacklande alltid. </p>
<p id="v25"><sup><small>25</small></sup>  Gjut ut över dem din ogunst, och låt din vredes glöd hinna upp dem. </p>
<p id="v26"><sup><small>26</small></sup>  Deras gård blive öde, ingen må finnas, som bor i deras hyddor, </p>
<p id="v27"><sup><small>27</small></sup>  eftersom de förfölja dem som du själv har slagit och orda om huru de plågas, som du har stungit. </p>
<p id="v28"><sup><small>28</small></sup>  Låt dem gå från missgärning till missgärning, och låt dem icke komma till din rättfärdighet. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Må de utplånas ur de levandes bok och icke varda uppskrivna bland de rättfärdiga. </p>
<p id="v30"><sup><small>30</small></sup>  Men mig som är betryckt och plågad, mig skall din frälsning, o Gud, beskydda. <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Jag vill lova Guds namn med sång och upphöja honom med tacksägelse. </p>
<p id="v32"><sup><small>32</small></sup>  Det skall behaga HERREN bättre än någon tjur, något offerdjur med horn och klövar. <sup id="cite3"><a href="#fn3">[3]</a></sup></p>
<p id="v33"><sup><small>33</small></sup>  När de ödmjuka se det, skola de glädja sig; I som söken Gud, edra hjärtan skola leva. </p>
<p id="v34"><sup><small>34</small></sup>  Ty HERREN lyssnar till de fattiga och föraktar icke sina fångna. </p>
<p id="v35"><sup><small>35</small></sup>  Honom love himmelen och jorden, havet och allt vad som rör sig däri. </p>
<p id="v36"><sup><small>36</small></sup>  Ty Gud skall frälsa Sion, han skall bygga upp Juda städer; man skall bo i dem och besitta landet. </p>
<p id="v37"><sup><small>37</small></sup>  Hans tjänares barn skola få det till arvedel, och de som älska hans namn skola bo däri. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/68">Psaltaren - Kapitel 68</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/70">Psaltaren - Kapitel 70</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 69:4 <i>De kallade honom Rabbi</i>: <a href="/sv/The_Urantia_Book/180#p3_2">Ub 180:3.2</a>. </li>
  <li id="fn2"><a href="#cite2">↑</a> 69:30-31 <i>Prisa Gud för gärningar</i>: <a href="/sv/The_Urantia_Book/146#p2_16">Ub 146:2.16</a>. </li>
  <li id="fn3"><a href="#cite3">↑</a> 69:32 <i>Gud söker</i>: <a href="/sv/The_Urantia_Book/1#p2_3">Ub 1:2.3</a>. </li>
  <li id="fn4"><a href="#cite4">↑</a> 69:28 <i>Utplånad ur rekord</i>: <a href="/sv/The_Urantia_Book/37#p3_7">Ub 37:3.7</a>. </li>
</ol>
</div>
