<!--
title: Psaltaren - Kapitel 77
description: 
published: true
date: 2022-10-8T9:59:7Z
tags: bible, bible—psalms
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/76">Psaltaren - Kapitel 76</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/78">Psaltaren - Kapitel 78</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  För sångmästaren, till Jedutun; av Asaf; en psalm. </p>
<p id="v2"><sup><small>2</small></sup>  Jag vill höja min röst till Gud och ropa; jag vill höja min röst till Gud, för att han må lyssna till mig. </p>
<p id="v3"><sup><small>3</small></sup>  På min nöds dag söker jag Herren; min hand är utsträckt om natten och förtröttas icke; min själ vill icke låta trösta sig. </p>
<p id="v4"><sup><small>4</small></sup>  Jag vill tänka på Gud och klaga; jag vill utgjuta mitt bekymmer, ty min ande försmäktar. Sela. </p>
<p id="v5"><sup><small>5</small></sup>  Mina ögonlock håller du öppna; jag är full av oro och kan icke tala. </p>
<p id="v6"><sup><small>6</small></sup>  Jag tänker på forntidens dagar, på år som längesedan hava gått. </p>
<p id="v7"><sup><small>7</small></sup>  Jag vill om natten komma ihåg mitt strängaspel; i mitt hjärta vill jag utgjuta mitt bekymmer, och min ande skall eftersinna. </p>
<p id="v8"><sup><small>8</small></sup>  Skall då Herren förkasta evinnerligen och ingen nåd mer bevisa? </p>
<p id="v9"><sup><small>9</small></sup>  Är det då ute med hans godhet för beständigt, har hans ord blivit till intet för alla tider? </p>
<p id="v10"><sup><small>10</small></sup>  Har Gud förgätit att vara nådig eller i vrede tillslutit sin barmhärtighet? Sela. </p>
<p id="v11"><sup><small>11</small></sup>  Jag svarar: Nej, detta är min plågas tid, den Högstes högra hand är ej såsom förr. </p>
<p id="v12"><sup><small>12</small></sup>  Jag vill prisa HERRENS gärningar, ja, jag vill tänka på dina fordomtima under; </p>
<p id="v13"><sup><small>13</small></sup>  jag vill begrunda alla dina gärningar och eftersinna dina verk. </p>
<p id="v14"><sup><small>14</small></sup>  Gud, i helighet går din väg; vem är en gud så stor som Gud? </p>
<p id="v15"><sup><small>15</small></sup>  Du är Gud, en Gud som gör under; du har uppenbarat din makt bland folken. </p>
<p id="v16"><sup><small>16</small></sup>  Med väldig arm förlossade du ditt folk, Jakobs och Josefs barn. Sela. </p>
<p id="v17"><sup><small>17</small></sup>  Vattnen sågo dig, och Gud, vattnen sågo dig och våndades, själva djupen darrade. </p>
<p id="v18"><sup><small>18</small></sup>  Molnen göto ut strömmar av vatten, skyarna läto höra sin röst, och dina pilar foro omkring. </p>
<p id="v19"><sup><small>19</small></sup>  Ditt dunder ljöd i stormvirveln, ljungeldar lyste upp jordens krets, jorden darrade och bävade. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Genom havet gick din väg, din stig genom stora vatten, och dina fotspår fann man icke. </p>
<p id="v21"><sup><small>21</small></sup>  Så förde du ditt folk såsom en hjord genom Moses och Arons hand. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/76">Psaltaren - Kapitel 76</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/78">Psaltaren - Kapitel 78</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 77:19 <i>Del 2: Gudomliga fotspår</i>: <a href="/sv/The_Urantia_Book/2#p1_1">Ub 2:1.1</a>. </li>
</ol>
</div>
