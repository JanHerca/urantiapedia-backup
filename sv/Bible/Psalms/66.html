<!--
title: Psaltaren - Kapitel 66
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Psalms/65">Psaltaren - Kapitel 65</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Psalms/67">Psaltaren - Kapitel 67</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  För sångmästaren; en sång, en psalm. Höjen jubel till Gud, alla länder; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  lovsjungen hans namns ära, given honom ära och pris. </p>
<p id="v3"><sup><small>3</small></sup>  Sägen till Gud: Huru underbara äro icke dina gärningar! För din stora makts skull visa dina fiender dig underdånighet. </p>
<p id="v4"><sup><small>4</small></sup>  Alla länder skola tillbedja och lovsjunga dig; de skola lovsjunga ditt namn. Sela. </p>
<p id="v5"><sup><small>5</small></sup>  Kommen och sen vad Gud har gjort; underbara äro hans gärningar mot människors barn. </p>
<p id="v6"><sup><small>6</small></sup>  Han förvandlade havet till torrt land; till fots gingo de genom floden; då gladdes vi över honom. </p>
<p id="v7"><sup><small>7</small></sup>  Genom sin makt råder han evinnerligen, hans ögon giva akt på hedningarna; de gensträviga må icke förhäva sig. Sela. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Prisen, I folk, vår Gud, och låten hans lov ljuda högt; </p>
<p id="v9"><sup><small>9</small></sup>  ty han har beskärt liv åt vår själ och har icke låtit vår fot vackla. </p>
<p id="v10"><sup><small>10</small></sup>  Ty väl prövade de oss, o Gud, du luttrade oss, såsom silver luttras; </p>
<p id="v11"><sup><small>11</small></sup>  du förde oss in i fängelse, du lade en tung börda på vår rygg; </p>
<p id="v12"><sup><small>12</small></sup>  du lät människor fara fram över vårt huvud, vi måste gå genom eld och vatten. Men du har fört oss ut och vederkvickt oss. </p>
<p id="v13"><sup><small>13</small></sup>  Så kommer jag då till ditt hus med brännoffer, jag vill infria mina löften till dig, </p>
<p id="v14"><sup><small>14</small></sup>  dem till vilka mina låppar öppnade sig, och som min mun uttalade i min nöd. </p>
<p id="v15"><sup><small>15</small></sup>  Brännoffer av feta får vill jag frambära åt dig, med offerånga av vädurar; jag vill offra både tjurar och bockar. Sela. </p>
<p id="v16"><sup><small>16</small></sup>  Kommen och hören, så vill jag förtälja för eder, I alla som frukten Gud, vad han har gjort mot min själ. </p>
<p id="v17"><sup><small>17</small></sup>  Till honom ropade jag med min mun, och lovsång var redan på min tunga. </p>
<p id="v18"><sup><small>18</small></sup>  Om jag hade förehaft något orätt i mitt hjärta, så skulle Herren icke höra mig. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Men Gud har hört mig, han har aktat på mitt bönerop. </p>
<p id="v20"><sup><small>20</small></sup>  Lovad vare Gud, som icke har förkastat min bön eller vänt ifrån mig sin nåd! </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 66:1-2 <i>Himmelska musiker</i>: <a href="/sv/The_Urantia_Book/44#p0_5">Ub 44:0.5</a>. </li>
  <li id="fn2"><a href="#cite2">↑</a> 66:7 <i>Riket som framtidshopp</i>: <a href="/sv/The_Urantia_Book/170#p1_2">Ub 170:1.2</a>. </li>
  <li id="fn3"><a href="#cite3">↑</a> 66:18 <i>Gud hör inte orättfärdigt</i>: <a href="/sv/The_Urantia_Book/131#p2_8">Ub 131:2.8</a>. </li>
</ol>
</div>
