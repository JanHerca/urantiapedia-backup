<!--
title: Psaltaren - Kapitel 17
description: 
published: true
date: 2022-10-8T9:59:7Z
tags: bible, bible—psalms
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/16">Psaltaren - Kapitel 16</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/18">Psaltaren - Kapitel 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En bön av David. Hör, o HERRE, en rättfärdig sak, akta på mitt rop, lyssna till min bön; den kommer icke ifrån falska läppar. </p>
<p id="v2"><sup><small>2</small></sup>  Av dig må jag få min rätt; dina ögon må skåda vad rättvist är. </p>
<p id="v3"><sup><small>3</small></sup>  Du prövar mitt hjärta, du utrannsakar mig, men du finner intet; ingen ond tanke går ut ur min mun. </p>
<p id="v4"><sup><small>4</small></sup>  Efter dina läppars ord, och vad människor än må göra, tager jag mig till vara för våldsverkares stigar. </p>
<p id="v5"><sup><small>5</small></sup>  Mina steg hålla sig stadigt på dina vägar, mina fötter vackla icke. </p>
<p id="v6"><sup><small>6</small></sup>  Så åkallar jag nu dig, ty du, Gud, skall svara mig; böj ditt öra till mig, hör mitt tal. </p>
<p id="v7"><sup><small>7</small></sup>  Bevisa din underbara nåd, du som frälsar undan motståndarna dem som taga sin tillflykt till din högra hand. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Bevara mig såsom en ögonsten, beskärma mig under dina vingars skugga </p>
<p id="v9"><sup><small>9</small></sup>  för de ogudaktiga, som vilja fördärva mig, för mina dödsfiender, som omringa mig. </p>
<p id="v10"><sup><small>10</small></sup>  Sitt hjärta förstocka de; med sin mun tala de stora ord. </p>
<p id="v11"><sup><small>11</small></sup>  Nu äro de omkring mig, var vi gå, deras ögon speja efter huru de skola böja mig till jorden. </p>
<p id="v12"><sup><small>12</small></sup>  Ja, denne är lik ett lejon som längtar efter rov, lik ett ungt lejon som ligger i försåt. </p>
<p id="v13"><sup><small>13</small></sup>  Stå upp, HERRE; träd emot honom, slå honom ned, rädda med ditt svärd min själ från den ogudaktige, </p>
<p id="v14"><sup><small>14</small></sup>  ja, med din hand, från människorna, HERRE, från denna världens människor, som hava sin del i detta livet, och vilkas buk du fyller med dina håvor, som hava söner i mängd och lämna sitt överflöd åt sina barn. </p>
<p id="v15"><sup><small>15</small></sup>  Men jag skall skåda ditt ansikte i rättfärdighet; när jag uppvaknar, vill jag mätta mig av din åsyn. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/16">Psaltaren - Kapitel 16</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/18">Psaltaren - Kapitel 18</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 17:7 <i>Kärleksfullhet</i>: <a href="/sv/The_Urantia_Book/2#p5_7">Ub 2:5.7</a>. </li>
</ol>
</div>
