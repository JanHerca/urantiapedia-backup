<!--
title: Psaltaren - Kapitel 89
description: 
published: true
date: 2023-11-8T22:1:38Z
tags: bible, bible—psalms
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Psalms/88">
          <span class="mdi mdi-arrow-left-drop-circle"></span><span class="pl-2">Psaltaren - Kapitel 88</span>
        </a>
        </td>
        <td>
        <a href="/sv/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Psalms/90">
          <span class="pr-2">Psaltaren - Kapitel 90</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  En sång av esraiten Etan. </p>
<p id="v2"><sup><small>2</small></sup>  Jag vill sjunga om HERRENS nådegärningar evinnerligen; jag vill låta min mun förkunna din trofasthet, från släkte till släkte. </p>
<p id="v3"><sup><small>3</small></sup>  Ja, jag säger: För evig tid skall nåd byggas upp; i himmelen, där befäster du din trofasthet. </p>
<p id="v4"><sup><small>4</small></sup>  "Jag har slutit ett förbund med min utvalde, med ed har jag lovat min tjänare David: </p>
<p id="v5"><sup><small>5</small></sup>  'Jag skall befästa din säd för evig tid och bygga din tron från släkte till släkte.'" Sela. </p>
<p id="v6"><sup><small>6</small></sup>  Av himlarna prisas dina under, o HERRE, och i de heligas församling din trofasthet. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ty vilken i skyn kan liknas vid HERREN, vilken bland Guds söner kan aktas lik HERREN? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Ja, Gud är mycket förskräcklig i de heligas råd och fruktansvärd utöver alla som äro omkring honom. </p>
<p id="v9"><sup><small>9</small></sup>  HERRE, härskarornas Gud, vem är dig lik? Stark är HERREN; och din trofasthet är runt omkring dig. </p>
<p id="v10"><sup><small>10</small></sup>  Du är den som råder över havets uppror; när dess böljor resa sig, stillar du dem. </p>
<p id="v11"><sup><small>11</small></sup>  Du krossade Rahab, så att han låg lik en slagen; med din mäktiga arm förströdde du dina fiender. </p>
<p id="v12"><sup><small>12</small></sup>  Din är himmelen, din är ock jorden; du har grundat jordens krets med allt vad därpå är. </p>
<p id="v13"><sup><small>13</small></sup>  Norr och söder, dem har du skapat; Tabor och Hermon jubla i ditt namn. </p>
<p id="v14"><sup><small>14</small></sup>  Du har en arm med hjältekraft, mäktig är din hand, hög är din högra hand. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Rättfärdighet och rätt äro din trons fäste, nåd och sanning stå inför ditt ansikte. </p>
<p id="v16"><sup><small>16</small></sup>  Saligt är det folk som vet vad jubel är, de som vandra, o HERRE, i ditt ansiktes ljus. </p>
<p id="v17"><sup><small>17</small></sup>  I ditt namn fröjda de sig alltid, och genom din rättfärdighet upphöjas de. </p>
<p id="v18"><sup><small>18</small></sup>  Ty du är deras starkhet och prydnad, och genom din nåd upphöjer du vårt horn. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Ty han som är vår sköld tillhör HERREN, vår konung tillhör Israels Helige. </p>
<p id="v20"><sup><small>20</small></sup>  På den tiden talade du i en syn till dina fromma och sade: "Jag har lagt hjälp i en hjältes hans, jag har upphöjt en yngling ur folket. </p>
<p id="v21"><sup><small>21</small></sup>  Jag har funnit min tjänare David och smort honom med min helig olja. </p>
<p id="v22"><sup><small>22</small></sup>  Min hand skall stadigt vara med honom, och min arm skall styrka honom. </p>
<p id="v23"><sup><small>23</small></sup>  Ingen fiende skall oförtänkt komma över honom, och ingen orättfärdig skall förtrycka honom; </p>
<p id="v24"><sup><small>24</small></sup>  nej, jag skall krossa hans ovänner framför honom, och jag skall hemsöka dem som hata honom. </p>
<p id="v25"><sup><small>25</small></sup>  Min trofasthet och min nåd skola vara med honom, och i mitt namn skall hans horn varda upphöjt. </p>
<p id="v26"><sup><small>26</small></sup>  Jag skall lägga havet under hans hand och strömmarna under hans högra hand. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  Han skall kalla mig så: 'Du min fader, min Gud och min frälsnings klippa.' </p>
<p id="v28"><sup><small>28</small></sup>  Ja, jag skall göra honom till den förstfödde, till den högste bland konungarna på jorden. </p>
<p id="v29"><sup><small>29</small></sup>  Jag skall bevara min nåd åt honom evinnerligen, och mitt förbund med honom skall förbliva fast. </p>
<p id="v30"><sup><small>30</small></sup>  Jag skall låta hans säd bestå till evig tid, och hans tron, så länge himmelen varar. </p>
<p id="v31"><sup><small>31</small></sup>  Om hans barn övergiva min lag och icke vandra efter mina rätter, </p>
<p id="v32"><sup><small>32</small></sup>  om de bryta mot mina stadgar och icke hålla mina bud, </p>
<p id="v33"><sup><small>33</small></sup>  då skall jag väl hemsöka deras överträdelse med ris och deras missgärning med plågor, </p>
<p id="v34"><sup><small>34</small></sup>  men min nåd skall jag ej taga ifrån honom, och jag skall icke svika i trofasthet. </p>
<p id="v35"><sup><small>35</small></sup>  Jag skall icke bryta mitt förbund, och vad mina läppar hava talat skall jag ej förändra. </p>
<p id="v36"><sup><small>36</small></sup>  En gång har jag svurit det vid min helighet, och mitt löfte till David skall jag icke bryta. </p>
<p id="v37"><sup><small>37</small></sup>  Hans säd skall förbliva evinnerligen och hans tron inför mig så länge som solen; </p>
<p id="v38"><sup><small>38</small></sup>  såsom månen skall den bestå evinnerligen. Och trofast är vittnet i skyn." Sela. </p>
<p id="v39"><sup><small>39</small></sup>  Men nu har du förkastat och förskjutit din smorde och handlat i vrede mot honom. </p>
<p id="v40"><sup><small>40</small></sup>  Du har upplöst förbundet med din tjänare, du har oskärat hans krona och kastat den ned till jorden. </p>
<p id="v41"><sup><small>41</small></sup>  Du har brutit ned alla hans murar, du har gjort hans fästen till spillror. </p>
<p id="v42"><sup><small>42</small></sup>  Alla som gå vägen fram plundra honom, han har blivit till smälek för sina grannar. </p>
<p id="v43"><sup><small>43</small></sup>  Du har upphöjt hans ovänners högra hand och berett alla hans fiender glädje. </p>
<p id="v44"><sup><small>44</small></sup>  Ja, du har låtit hans svärdsegg vika tillbaka och icke hållit honom uppe i striden. </p>
<p id="v45"><sup><small>45</small></sup>  Du har gjort slut på hans glans och slagit hans tron till jorden. </p>
<p id="v46"><sup><small>46</small></sup>  Du har förkortat hans ungdoms dagar, du har höljt honom med skam. Sela. </p>
<p id="v47"><sup><small>47</small></sup>  Huru länge, o HERRE, skall du så alldeles fördölja dig? Huru länge skall din vrede brinna såsom eld? </p>
<p id="v48"><sup><small>48</small></sup>  Tänk på huru kort mitt liv varar, och huru förgängliga du har skapat alla människors barn. </p>
<p id="v49"><sup><small>49</small></sup>  Ty vilken är den man som får leva och undgår att se döden? Vem räddar din själ från dödsrikets våld? Sela. </p>
<p id="v50"><sup><small>50</small></sup>  Herre, var äro din forna nådegärningar, vad du lovade David med ed i din trofasthet. </p>
<p id="v51"><sup><small>51</small></sup>  Tänk, Herre, på dina tjänares smälek, på vad jag måste fördraga av alla de många folken; </p>
<p id="v52"><sup><small>52</small></sup>  tänk på huru dina fiender smäda, o HERRE, huru de smäda din smordes fotspår. </p>
<p id="v53"><sup><small>53</small></sup>  Lovad vare HERREN evinnerligen! Amen, Amen. Guds evighet och människans förgänglighet. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Psalms/88">
          <span class="mdi mdi-arrow-left-drop-circle"></span><span class="pl-2">Psaltaren - Kapitel 88</span>
        </a>
        </td>
        <td>
        <a href="/sv/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Psalms/90">
          <span class="pr-2">Psaltaren - Kapitel 90</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 89:6 <i>Del 2: Vem kan jämföra</i>: <a href="/sv/The_Urantia_Book/97#p1_7">Ub 97:1.7</a>. </li>
  <li id="fn2"><a href="#cite2">↑</a> 89:7 <i>Assemblies of Paradise</i>: <a href="/sv/The_Urantia_Book/43#p9_1">Ub 43:9.1</a>. </li>
  <li id="fn3"><a href="#cite3">↑</a> 89:18 <i>Del 7: För han är vår kung</i>: <a href="/sv/The_Urantia_Book/137#p8_4">Ub 137:8.4</a>. </li>
  <li id="fn4"><a href="#cite4">↑</a> 89:26 <i>Att kalla Gud "vår Fader"</i>: <a href="/sv/The_Urantia_Book/1#p1_5">Ub 1:1.5</a>.  <i>Att kalla Gud "vår Fader"</i>: <a href="/sv/The_Urantia_Book/1#p1_1">Ub 1:1.1</a>.  <i>Guds avkomma</i>: <a href="/sv/The_Urantia_Book/1#p3_1">Ub 1:3.1</a>. </li>
  <li id="fn5"><a href="#cite5">↑</a> 89:26-27 <i>Gud är en</i>: <a href="/sv/The_Urantia_Book/149#p6_8">Ub 149:6.8</a>.  <i>Gud är MIN Fader</i>: <a href="/sv/The_Urantia_Book/131#p10_5">Ub 131:10.5</a>.  <i>Gud är en</i>: <a href="/sv/The_Urantia_Book/141#p4_2">Ub 141:4.2</a>.  <i>Far-barn relation</i>: <a href="/sv/The_Urantia_Book/131#p10_8">Ub 131:10.8</a>.  <i>Gud: kärleksfull Fader till alla människor</i>: <a href="/sv/The_Urantia_Book/194#p4_6">Ub 194:4.6</a>.  <i>Far-barn relation</i>: <a href="/sv/The_Urantia_Book/131#p10_6">Ub 131:10.6</a>. </li>
  <li id="fn6"><a href="#cite6">↑</a> 89:14 <i>Rättvisans Gud</i>: <a href="/sv/The_Urantia_Book/96#p6_3">Ub 96:6.3</a>. </li>
</ol>
</div>
