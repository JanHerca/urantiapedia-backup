<!--
title: Psaltaren - Kapitel 109
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Psalms/108">Psaltaren - Kapitel 108</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Psalms/110">Psaltaren - Kapitel 110</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  För sångmästaren; av David; en psalm. Min lovsångs Gud, tig icke. </p>
<p id="v2"><sup><small>2</small></sup>  Ty sin ogudaktiga mun, sin falska mun hava de upplåtit mot mig, de hava talat mot mig med lögnaktig tunga. </p>
<p id="v3"><sup><small>3</small></sup>  Med hätska ord hava de omgivit mig, de hava begynt strid mot mig utan sak. </p>
<p id="v4"><sup><small>4</small></sup>  Till lön för min kärlek stå de mig emot, men jag beder allenast. </p>
<p id="v5"><sup><small>5</small></sup>  De hava bevisat mig ont för gott och hat för min kärlek. </p>
<p id="v6"><sup><small>6</small></sup>  Låt en ogudaktig man träda upp emot honom, och låt en åklagare stå på hans högra sida. </p>
<p id="v7"><sup><small>7</small></sup>  När han kommer inför rätta, må han dömas skyldig, och hans bön vare synd. </p>
<p id="v8"><sup><small>8</small></sup>  Blive hans dagar få, hans ämbete tage en annan. </p>
<p id="v9"><sup><small>9</small></sup>  Varde hans barn faderlösa och hans hustru änka. </p>
<p id="v10"><sup><small>10</small></sup>  Må hans barn alltid gå husvilla och tigga och söka sitt bröd fjärran ifrån ödelagda hem. </p>
<p id="v11"><sup><small>11</small></sup>  Må ockraren få i sin snara allt vad han äger, och må främmande plundra hans gods. </p>
<p id="v12"><sup><small>12</small></sup>  Må ingen finnas, som hyser misskund med honom, och ingen, som förbarmar sig över hans faderlösa. </p>
<p id="v13"><sup><small>13</small></sup>  Hans framtid varde avskuren, i nästa led vare sådanas namn utplånat. </p>
<p id="v14"><sup><small>14</small></sup>  Hans fäders missgärning varde ihågkommen inför HERREN, och hans moders synd varde icke utplånad. </p>
<p id="v15"><sup><small>15</small></sup>  Må den alltid stå inför HERRENS ögon; ja, sådana mäns åminnelse må utrotas från jorden. </p>
<p id="v16"><sup><small>16</small></sup>  Ty han tänkte ju icke på att öva misskund, utan förföljde den som var betryckt och fattig och den vilkens hjärta var bedrövat, för att döda dem. </p>
<p id="v17"><sup><small>17</small></sup>  Han älskade förbannelse, och den kom över honom; han hade icke behag till välsignelse, och den blev fjärran ifrån honom. </p>
<p id="v18"><sup><small>18</small></sup>  Han klädde sig i förbannelse såsom i en klädnad, och såsom vatten trängde den in i hans liv och såsom olja in i hans ben. </p>
<p id="v19"><sup><small>19</small></sup>  Den varde honom såsom en mantel att hölja sig i, och såsom en gördel att alltid omgjorda sig med. </p>
<p id="v20"><sup><small>20</small></sup>  Detta vare mina motståndares lön från HERREN, och deras som tala ont mot min själ. </p>
<p id="v21"><sup><small>21</small></sup>  Men du, HERRE, Herre, stå mig bi för ditt namn skull; god är ju din nåd, så må du då rädda mig. </p>
<p id="v22"><sup><small>22</small></sup>  Ty jag är betryckt och fattig, och mitt hjärta är genomborrat i mitt bröst. </p>
<p id="v23"><sup><small>23</small></sup>  Såsom skuggan, när den förlänges, går jag bort; jag ryckes bort såsom en gräshoppssvärm. </p>
<p id="v24"><sup><small>24</small></sup>  Mina knän äro vacklande av fasta, och min kropp förlorar sitt hull. </p>
<p id="v25"><sup><small>25</small></sup>  Till smälek har jag blivit inför dem; när de se mig, skaka de huvudet. </p>
<p id="v26"><sup><small>26</small></sup>  Hjälp mig, HERRE, min Gud; fräls mig efter din nåd; </p>
<p id="v27"><sup><small>27</small></sup>  och må de förnimma att det är din hand, att du, HERRE, har gjort det. </p>
<p id="v28"><sup><small>28</small></sup>  Om de förbanna, så välsigna du; om de resa sig upp, så komme de på skam, men må din tjänare få glädja sig. </p>
<p id="v29"><sup><small>29</small></sup>  Mina motståndare varde klädda i blygd och höljda i skam såsom i en mantel. </p>
<p id="v30"><sup><small>30</small></sup>  Min mun skall storligen tacka HERREN; mitt ibland många vill jag lova honom. </p>
<p id="v31"><sup><small>31</small></sup>  Ty han står på den fattiges högra sida för att frälsa honom från dem som fördöma hans själ. </p>
