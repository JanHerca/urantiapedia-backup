<!--
title: Psaltaren - Kapitel 5
description: 
published: true
date: 2022-10-8T9:59:7Z
tags: bible, bible—psalms
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/4">Psaltaren - Kapitel 4</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/6">Psaltaren - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  För sångmästaren, till Nehilót; en psalm av David. </p>
<p id="v2"><sup><small>2</small></sup>  Lyssna till mina ord, HERRE; förnim min suckan. </p>
<p id="v3"><sup><small>3</small></sup>  Akta på mitt klagorop, du min konung och min Gud; ty till dig vill jag ställa min bön. </p>
<p id="v4"><sup><small>4</small></sup>  HERRE, bittida hör du nu min röst, bittida frambär jag mitt offer till dig och skådar efter dig. </p>
<p id="v5"><sup><small>5</small></sup>  Ty du är icke en Gud som har behag till ogudaktighet; den som är ond får icke bo hos dig. </p>
<p id="v6"><sup><small>6</small></sup>  De övermodiga bestå icke inför dina ögon; du hatar alla ogärningsmän. </p>
<p id="v7"><sup><small>7</small></sup>  Du förgör dem som tala lögn; de blodgiriga och falska äro en styggelse för HERREN. </p>
<p id="v8"><sup><small>8</small></sup>  Men jag får gå in i ditt hus, genom din stora nåd; jag får tillbedja i din fruktan, vänd mot ditt heliga tempel. </p>
<p id="v9"><sup><small>9</small></sup>  HERRE, led mig genom din rättfärdighet, för mina förföljares skull; gör din väg jämn för mig. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Ty i deras mun är intet visst, deras innersta är fördärv, en öppen grav är deras strupe, sin tunga göra de hal. </p>
<p id="v11"><sup><small>11</small></sup>  Döm dem, o Gud; må de komma på fall med sina anslag. Driv bort dem för deras många överträdelsers skull, eftersom de äro gensträviga mot dig. </p>
<p id="v12"><sup><small>12</small></sup>  Men låt alla dem glädjas, som taga sin tillflykt till dig; evinnerligen må de jubla, ty du beskärmar dem; i dig må de fröjda sig, som hava ditt namn kärt. </p>
<p id="v13"><sup><small>13</small></sup>  Ty du, HERRE, välsignar den rättfärdige; du betäcker honom med nåd såsom med en sköld. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Psalms/4">Psaltaren - Kapitel 4</a></td>
        <td><a href="/sv/Bible/Psalms/Index">Index</a></td>
        <td><a href="/sv/Bible/Psalms/6">Psaltaren - Kapitel 6</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 5:9 <i>Plattare med läppar</i>: <a href="/sv/The_Urantia_Book/149#p6_12">Ub 149:6.12</a>. </li>
</ol>
</div>
