<!--
title: Psaltaren - Kapitel 139
description: 
published: true
date: 2023-11-8T22:1:38Z
tags: bible, bible—psalms
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Psalms/138">
          <span class="mdi mdi-arrow-left-drop-circle"></span><span class="pl-2">Psaltaren - Kapitel 138</span>
        </a>
        </td>
        <td>
        <a href="/sv/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Psalms/140">
          <span class="pr-2">Psaltaren - Kapitel 140</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  För sångmästaren; av David; en psalm. HERRE, du utrannsakar mig och känner mig. </p>
<p id="v2"><sup><small>2</small></sup>  Evad jag sitter eller uppstår, vet du det; du förstår mina tankar fjärran ifrån. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Evad jag går eller ligger, utforskar du det, och med alla mina vägar är du förtrogen. </p>
<p id="v4"><sup><small>4</small></sup>  Ty förrän ett ord är på min tunga, se, så känner du, HERRE, det till fullo. </p>
<p id="v5"><sup><small>5</small></sup>  Du omsluter mig på alla sidor och håller mig i din hand. </p>
<p id="v6"><sup><small>6</small></sup>  En sådan kunskap är mig alltför underbar; den är mig för hög, jag kan icke begripa den. </p>
<p id="v7"><sup><small>7</small></sup>  Vart skall jag gå för din Ande, och vart skall jag fly för ditt ansikte? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Fore jag upp till himmelen, så är du där, och bäddade jag åt mig i dödsriket, se, så är du ock där. </p>
<p id="v9"><sup><small>9</small></sup>  Toge jag morgonrodnadens vingar, gjorde jag mig en boning ytterst i havet, </p>
<p id="v10"><sup><small>10</small></sup>  så skulle också där din hand leda mig och din högra hand fatta mig. </p>
<p id="v11"><sup><small>11</small></sup>  Och om jag sade: "Mörker må betäcka mig och ljuset bliva natt omkring mig", </p>
<p id="v12"><sup><small>12</small></sup>  så skulle själva mörkret icke vara mörkt för dig, natten skulle lysa såsom dagen: ja, mörkret skulle vara såsom ljuset. </p>
<p id="v13"><sup><small>13</small></sup>  Ty du har skapat mina njurar, du sammanvävde mig i min moders liv. </p>
<p id="v14"><sup><small>14</small></sup>  Jag tackar dig för att jag är danad så övermåttan underbart; ja, underbara äro dina verk, min själ vet det väl. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Benen i min kropp voro icke förborgade för dig, när jag bereddes i det fördolda, när jag bildades i jordens djup. </p>
<p id="v16"><sup><small>16</small></sup>  Dina ögon sågo mig, när jag ännu knappast var formad; alla mina dagar blevo uppskrivna i din bok, de voro bestämda, förrän någon av dem hade kommit. </p>
<p id="v17"><sup><small>17</small></sup>  Huru outgrundliga äro icke för mig dina tankar, o Gud, huru stor är icke deras mångfald! </p>
<p id="v18"><sup><small>18</small></sup>  Skulle jag räkna dem, så vore de flera än sanden; när jag uppvaknade, vore jag ännu hos dig. </p>
<p id="v19"><sup><small>19</small></sup>  Gud, o att du ville dräpa de ogudaktiga! Ja, måtte de blodgiriga vika bort ifrån mig, </p>
<p id="v20"><sup><small>20</small></sup>  de som tala om dig med ränker i sinnet, de som hava bragt dina städer i fördärv! </p>
<p id="v21"><sup><small>21</small></sup>  Skulle jag icke hata dem som hata dig, HERRE? Skulle jag icke känna leda vid dem som stå dig emot? </p>
<p id="v22"><sup><small>22</small></sup>  Jag hatar dem med starkaste hat; ja, mina fiender hava de blivit. </p>
<p id="v23"><sup><small>23</small></sup>  Utrannsaka mig, Gud, och känn mitt hjärta; pröva mig och känn mina tankar, </p>
<p id="v24"><sup><small>24</small></sup>  och se till, om jag är stadd på en olycksväg, och led mig på den eviga vägen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Psalms/138">
          <span class="mdi mdi-arrow-left-drop-circle"></span><span class="pl-2">Psaltaren - Kapitel 138</span>
        </a>
        </td>
        <td>
        <a href="/sv/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Psalms/140">
          <span class="pr-2">Psaltaren - Kapitel 140</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 139:2-3 <i>Gud vet innan du frågar</i>: <a href="/sv/The_Urantia_Book/3#p3_2">Ub 3:3.2</a>. </li>
  <li id="fn2"><a href="#cite2">↑</a> 139:7 <i>Helige Ande</i>: <a href="/sv/The_Urantia_Book/34#p4_1">Ub 34:4.1</a>.  <i>Vart går man för att undvika Gud?</i>: <a href="/sv/The_Urantia_Book/3#p1_1">Ub 3:1.1</a>.  <i>Ande i människan (Helig Ande)</i>: <a href="/sv/The_Urantia_Book/103#p1_6">Ub 103:1.6</a>.  <i>Guds Ande (Helig Ande)</i>: <a href="/sv/The_Urantia_Book/8#p5_5">Ub 8:5.5</a>.  <i>Ingen gömma sig för Gud</i>: <a href="/sv/The_Urantia_Book/131#p2_4">Ub 131:2.4</a>.  <i>Guds Ande (Helig Ande)</i>: <a href="/sv/The_Urantia_Book/8#p5_3">Ub 8:5.3</a>. </li>
  <li id="fn3"><a href="#cite3">↑</a> 139:14 <i>Själen vet, och vet nu</i>: <a href="/sv/The_Urantia_Book/102#p2_4">Ub 102:2.4</a>. </li>
</ol>
</div>
