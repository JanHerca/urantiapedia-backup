<!--
title: Psaltaren - Kapitel 22
description: 
published: true
date: 2023-11-8T22:1:38Z
tags: bible, bible—psalms
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Psalms/21">
          <span class="mdi mdi-arrow-left-drop-circle"></span><span class="pl-2">Psaltaren - Kapitel 21</span>
        </a>
        </td>
        <td>
        <a href="/sv/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Psalms/23">
          <span class="pr-2">Psaltaren - Kapitel 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  För sångmästaren, efter "Morgonrodnadens hind"; en psalm av David. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Min Gud, min Gud, varför har du övergivit mig? Jag brister ut och klagar, men min frälsning är fjärran. </p>
<p id="v3"><sup><small>3</small></sup>  Men Gud, jag ropar om dagen, men du svarar icke, så ock om natten, men jag får ingen ro. </p>
<p id="v4"><sup><small>4</small></sup>  Och dock är du den Helige, den som tronar på Israels lovsånger. </p>
<p id="v5"><sup><small>5</small></sup>  På dig förtröstade våra fäder; de förtröstade, och du räddade dem. </p>
<p id="v6"><sup><small>6</small></sup>  Till dig ropade de och blevo hulpna; på dig förtröstade de och kommo icke på skam. </p>
<p id="v7"><sup><small>7</small></sup>  Men jag är en mask, och icke en människa, till smälek bland män, föraktad av folket. </p>
<p id="v8"><sup><small>8</small></sup>  Alla som se mig bespotta mig; de spärra upp munnen, de skaka huvudet: </p>
<p id="v9"><sup><small>9</small></sup>  "Befall dig åt HERREN! Han befrie honom, han rädde honom, ty han har ju behag till honom." </p>
<p id="v10"><sup><small>10</small></sup>  Ja, det var du som hämtade mig ut ur moderlivet och lät mig vila trygg vid min moders bröst. </p>
<p id="v11"><sup><small>11</small></sup>  På dig är jag kastad allt ifrån modersskötet; du är min Gud allt ifrån min moders liv. </p>
<p id="v12"><sup><small>12</small></sup>  Var icke långt ifrån mig, ty nöd är nära, och det finnes ingen hjälpare. </p>
<p id="v13"><sup><small>13</small></sup>  Tjurar i mängd omgiva mig, Basans oxar omringa mig. </p>
<p id="v14"><sup><small>14</small></sup>  Såsom glupande och rytande lejon spärrar man upp gapet mot mig. </p>
<p id="v15"><sup><small>15</small></sup>  Jag är lik vatten som utgjutes, alla mina leder hava skilts åt; mitt hjärta är såsom vax, det smälter i mitt liv. </p>
<p id="v16"><sup><small>16</small></sup>  Min kraft är förtorkad och lik en lerskärva, min tunga låder vid min gom, och du lägger mig i dödens stoft. </p>
<p id="v17"><sup><small>17</small></sup>  Ty hundar omgiva mig; de ondas hop har kringränt mig, mina händer och fötter hava de genomborrat. </p>
<p id="v18"><sup><small>18</small></sup>  Jag kan räkna alla mina ben; de skåda därpå, de se med lust på mig. <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  De dela mina kläder mellan sig och kasta lott om min klädnad. </p>
<p id="v20"><sup><small>20</small></sup>  Men du, HERRE, var icke fjärran; du min starkhet, skynda till min hjälp. </p>
<p id="v21"><sup><small>21</small></sup>  Rädda min själ från svärdet, mitt liv ur hundarnas våld. </p>
<p id="v22"><sup><small>22</small></sup>  Fräls mig från lejonets gap. Ja, du bönhör mig och räddar mig undan vildoxarnas horn. </p>
<p id="v23"><sup><small>23</small></sup>  Då skall jag förkunna ditt namn för mina bröder, mitt i församlingen skall jag prisa dig: <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  I som frukten HERREN, loven honom; ären honom, alla Jakobs barn, och bäven för honom, alla Israels barn. </p>
<p id="v25"><sup><small>25</small></sup>  Ty han föraktade icke den betrycktes elände och höll det icke för en styggelse; han fördolde icke sitt ansikte för honom, och när han ropade, lyssnade han till honom. </p>
<p id="v26"><sup><small>26</small></sup>  Genom dig skall min lovsång ljuda i den stora församlingen; mina löften får jag infria inför dem som frukta honom. </p>
<p id="v27"><sup><small>27</small></sup>  De ödmjuka skola äta och bliva mätta, de som söka HERREN skola få lova honom; ja, edra hjärtan skola leva evinnerligen. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Alla jordens ändar skola betänka det och omvända sig till HERREN. Hedningarnas alla släkter skola tillbedja inför dig. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Ty riket är HERRENS, och han råder över hedningarna. </p>
<p id="v30"><sup><small>30</small></sup>  Ja, alla mäktiga på jorden skola äta och tillbedja; inför honom skola knäböja alla de som måste fara ned i graven, de som icke kunna behålla sin själv vid liv. </p>
<p id="v31"><sup><small>31</small></sup>  Kommande ättled skola tjäna honom; man skall förtälja om Herren för ett annat släkte. </p>
<p id="v32"><sup><small>32</small></sup>  Man skall träda upp och förkunna hans rättfärdighet, ja, bland folk som skola födas att han har gjort det. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Psalms/21">
          <span class="mdi mdi-arrow-left-drop-circle"></span><span class="pl-2">Psaltaren - Kapitel 21</span>
        </a>
        </td>
        <td>
        <a href="/sv/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Psalms/23">
          <span class="pr-2">Psaltaren - Kapitel 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 22:1 <i>Herregud, varför överge mig</i>: <a href="/sv/The_Urantia_Book/187#p5_2">Ub 187:5.2</a>.  <i>Herregud, varför överge mig</i>: <a href="/sv/The_Urantia_Book/187#p5_2">Ub 187:5.2</a>. </li>
  <li id="fn2"><a href="#cite2">↑</a> 22:23 <i>Betydelser av rädsla</i>: <a href="/sv/The_Urantia_Book/149#p6_3">Ub 149:6.3</a>. </li>
  <li id="fn3"><a href="#cite3">↑</a> 22:27 <i>Johannes attackerar Herodes</i>: <a href="/sv/The_Urantia_Book/141#p4_1">Ub 141:4.1</a>. </li>
  <li id="fn4"><a href="#cite4">↑</a> 22:28 <i>Riket som framtidshopp</i>: <a href="/sv/The_Urantia_Book/170#p1_2">Ub 170:1.2</a>.  <i>Gud styr nationer</i>: <a href="/sv/The_Urantia_Book/131#p2_5">Ub 131:2.5</a>. </li>
  <li id="fn5"><a href="#cite5">↑</a> 22:18 <i>Dela Jesu kläder</i>: <a href="/sv/The_Urantia_Book/187#p2_8">Ub 187:2.8</a>. </li>
</ol>
</div>
