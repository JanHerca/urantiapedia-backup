<!--
title: Psaltaren - Kapitel 73
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Psalms/72">Psaltaren - Kapitel 72</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Psalms/74">Psaltaren - Kapitel 74</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En psalm av Asaf. Sannerligen, Gud är god mot Israel, mot dem som hava rena hjärtan. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Men jag hade så när stapplat med mina fötter, mina steg voro nära att slinta; </p>
<p id="v3"><sup><small>3</small></sup>  ty jag upptändes av avund mot de övermodiga, när jag såg att det gick dem väl i deras ogudaktighet. </p>
<p id="v4"><sup><small>4</small></sup>  Ty fria ifrån vedermödor äro de till sin död, och deras hull är frodigt. </p>
<p id="v5"><sup><small>5</small></sup>  De komma icke i olycka såsom andra dödliga och varda icke plågade såsom andra människor. </p>
<p id="v6"><sup><small>6</small></sup>  Därför är högmod deras halsprydnad, våld den klädnad som höljer dem. </p>
<p id="v7"><sup><small>7</small></sup>  Ur fetma skåda deras ögon fram, deras hjärtans inbillningar hava intet mått. </p>
<p id="v8"><sup><small>8</small></sup>  De håna och tala förtryck i sin ondska; med höga åthävor tala de. </p>
<p id="v9"><sup><small>9</small></sup>  Med sin mun stiga de upp i himmelen, och deras tunga far fram på jorden; </p>
<p id="v10"><sup><small>10</small></sup>  därför vänder sig deras folk till dem och super så in vattnet i fulla drag. </p>
<p id="v11"><sup><small>11</small></sup>  Och de säga: "Huru skulle Gud kunna veta det? Skulle sådan kunskap finnas hos den Högste?" </p>
<p id="v12"><sup><small>12</small></sup>  Ja, så är det med de ogudaktiga; det går dem alltid väl, och de växa i makt. </p>
<p id="v13"><sup><small>13</small></sup>  Sannerligen, förgäves bevarade jag mitt hjärta rent och tvådde mina händer i oskuld; </p>
<p id="v14"><sup><small>14</small></sup>  jag vart dock plågad hela dagen, och var morgon kom tuktan över mig. </p>
<p id="v15"><sup><small>15</small></sup>  Om jag hade sagt: "Så vill jag lära", då hade jag svikit dina barns släkte. </p>
<p id="v16"><sup><small>16</small></sup>  När jag nu tänkte efter för att begripa detta, syntes det mig alltför svårt, </p>
<p id="v17"><sup><small>17</small></sup>  till dess jag trängde in i Guds heliga rådslut och aktade på dess ände. </p>
<p id="v18"><sup><small>18</small></sup>  Sannerligen, på slipprig mark ställer du dem, du störtar dem ned i fördärv. </p>
<p id="v19"><sup><small>19</small></sup>  Huru varda de ej till intet i ett ögonblick! De förgås och få en ände med förskräckelse. </p>
<p id="v20"><sup><small>20</small></sup>  Såsom det är med en dröm, när man vaknar, o Herre, så aktar du dem för intet, såsom skuggbilder, när du vaknar. </p>
<p id="v21"><sup><small>21</small></sup>  När mitt hjärta förbittrades och jag kände styng i mitt inre, </p>
<p id="v22"><sup><small>22</small></sup>  då var jag oförnuftig och förstod intet; såsom ett oskäligt djur var jag inför dig. </p>
<p id="v23"><sup><small>23</small></sup>  Dock förbliver jag städse hos dig; du håller mig vid min högra hand. </p>
<p id="v24"><sup><small>24</small></sup>  Du skall leda mig efter ditt råd och sedan upptaga mig med ära. </p>
<p id="v25"><sup><small>25</small></sup>  Vem har jag i himmelen utom dig! Och när jag har dig, då frågar jag efter intet på jorden. </p>
<p id="v26"><sup><small>26</small></sup>  Om än min kropp och min själ försmäkta, så är dock Gud mitt hjärtas klippa och min del evinnerligen. </p>
<p id="v27"><sup><small>27</small></sup>  Ty se, de som hava vikit bort ifrån dig skola förgås; du förgör var och en som trolöst avfaller från dig. </p>
<p id="v28"><sup><small>28</small></sup>  Men jag har min glädje i att hålla mig intill Gud; jag söker min tillflykt hos Herren, HERREN, för att kunna förtälja alla dina gärningar. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 73:1 <i>Gud är god</i>: <a href="/sv/The_Urantia_Book/28#p6_21">Ub 28:6.21</a>.  <i>Del 1: Gud är god</i>: <a href="/sv/The_Urantia_Book/2#p6_3">Ub 2:6.3</a>. </li>
</ol>
</div>
