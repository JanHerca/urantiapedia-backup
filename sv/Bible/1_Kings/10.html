<!--
title: 1 Kungaboken - Kapitel 10
description: 
published: true
date: 2023-11-8T22:1:38Z
tags: bible, bible—1 kings
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/1_Kings/9">
          <span class="mdi mdi-arrow-left-drop-circle"></span><span class="pl-2">1 Kungaboken - Kapitel 9</span>
        </a>
        </td>
        <td>
        <a href="/sv/Bible/1_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/1_Kings/11">
          <span class="pr-2">1 Kungaboken - Kapitel 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  När drottningen av Saba fick höra ryktet om Salomo och vad han hade gjort för HERRENS namn, kom hon för att sätta honom på prov med svåra frågor. </p>
<p id="v2"><sup><small>2</small></sup>  Hon kom till Jerusalem med ett mycket stort följe, med kameler, som buro välluktande kryddor och guld i stor myckenhet, så ock ädla stenar. Och när hon kom inför Salomo, förelade hon honom allt vad hon hade i tankarna. </p>
<p id="v3"><sup><small>3</small></sup>  Men Salomo gav henne svar på alla hennes frågor; intet var förborgat för konungen, utan han kunde giva henne svar på allt. </p>
<p id="v4"><sup><small>4</small></sup>  När nu drottningen av Saba såg all Salomos vishet, och såg huset som han hade byggt, </p>
<p id="v5"><sup><small>5</small></sup>  och såg rätterna på hans bord, och såg huru hans tjänare sutto där, och huru de som betjänade honom utförde sina åligganden, och huru de voro klädda, och vidare såg hans munskänkar, och när hon såg brännoffren som han offrade i HERRENS hus, då blev hon utom sig av förundran. </p>
<p id="v6"><sup><small>6</small></sup>  Och hon sade till konungen: "Sant var det tal som jag hörde i mitt land om dig och om din vishet. </p>
<p id="v7"><sup><small>7</small></sup>  Jag ville icke tro vad man sade, förrän jag själv kom och med egna ögon fick se det; men nu finner jag att det icke ens till hälften har blivit omtalat för mig. Du har långt mer vishet och rikedom, än jag genom ryktet hade hört. </p>
<p id="v8"><sup><small>8</small></sup>  Sälla äro dina män, sälla äro dessa dina tjänare, som beständigt få stå inför dig och höra din visdom. </p>
<p id="v9"><sup><small>9</small></sup>  Lovad vare HERREN, din Gud, som har funnit sådant behag i dig, att han har satt dig på Israels tron! Ja, därför att HERREN älskar Israel evinnerligen, därför har han satt dig till konung, för att du skall skipa lag och rätt." </p>
<p id="v10"><sup><small>10</small></sup>  Och hon gav åt konungen ett hundra tjugu talenter guld, så ock välluktande kryddor i stor myckenhet, därtill ädla stenar; en så stor myckenhet av välluktande kryddor, som drottningen av Saba gav åt konung Salomo, har aldrig mer blivit införd. </p>
<p id="v11"><sup><small>11</small></sup>  När Hirams flotta hämtade guld från Ofir, hemförde också den från Ofir almugträ i stor myckenhet, ävensom ädla stenar. </p>
<p id="v12"><sup><small>12</small></sup>  Av almugträet lät konungen göra tillbehör till HERRENS hus och till konungshuset, så ock harpor och psaltare för sångarna. Så mycket almugträ har sedan intill denna dag icke införts eller blivit sett i landet. </p>
<p id="v13"><sup><small>13</small></sup>  Konung Salomo åter gav åt drottningen av Saba allt vad hon åstundade och begärde, och skänkte henne i sin konungsliga frikostighet också annat därutöver. Sedan vände hon om och for till sitt land igen med sina tjänare. </p>
<p id="v14"><sup><small>14</small></sup>  Det guld som årligen inkom till Salomo vägde sex hundra sextiosex talenter, </p>
<p id="v15"><sup><small>15</small></sup>  förutom det som inkom genom kringresande handelsmän och genom krämares köpenskap, så ock från Erebs alla konungar och från ståthållarna i landet. </p>
<p id="v16"><sup><small>16</small></sup>  Och konung Salomo lät göra två hundra stora sköldar av uthamrat guld och använde till var sådan sköld sex hundra siklar guld; </p>
<p id="v17"><sup><small>17</small></sup>  likaledes tre hundra mindre sköldar av uthamrat guld och använde till var sådan sköld tre minor guld; och konungen satte upp dem i Libanonskogshuset. </p>
<p id="v18"><sup><small>18</small></sup>  Vidare lät konungen göra en stor tron av elfenben och överdrog den med fint guld. </p>
<p id="v19"><sup><small>19</small></sup>  Tronen hade sex trappsteg, och tronens ryggstycke var ovantill avrundat; på båda sidor om sitsen voro armstöd, och två lejon stodo utmed armstöden; </p>
<p id="v20"><sup><small>20</small></sup>  och tolv lejon stodo där på de sex trappstegen, på båda sidor. Något sådant har aldrig blivit förfärdigat i något annat rike. </p>
<p id="v21"><sup><small>21</small></sup>  Och alla konung Salomos dryckeskärl voro av guld, och alla kärl i Libanonskogshuset voro av fint guld; av silver fanns intet, det aktades icke för något i Salomos tid. </p>
<p id="v22"><sup><small>22</small></sup>  Ty konungen hade en egen Tarsisflotta på havet jämte Hirams flotta; en gång vart tredje år kom Tarsisflottan hem och förde med sig guld och silver, elfenben, apor och påfåglar. </p>
<p id="v23"><sup><small>23</small></sup>  Och konung Salomo blev större än någon annan konung på jorden, både i rikedom och i vishet. </p>
<p id="v24"><sup><small>24</small></sup>  Från alla länder kom man för att besöka Salomo och höra den vishet som Gud hade nedlagt i hans hjärta. </p>
<p id="v25"><sup><small>25</small></sup>  Och var och en förde med sig skänker: föremål av silver och av guld, kläder, vapen, välluktande kryddor, hästar och mulåsnor. Så skedde år efter år. </p>
<p id="v26"><sup><small>26</small></sup>  Salomo samlade ock vagnar och ridhästar, så att han hade ett tusen fyra hundra vagnar och tolv tusen ridhästar; dem förlade han dels i vagnsstäderna, dels i Jerusalem, hos konungen själv. </p>
<p id="v27"><sup><small>27</small></sup>  Och konungen styrde så, att silver blev lika vanligt i Jerusalem som stenar, och cederträ lika vanligt som mullbärsfikonträ i Låglandet. </p>
<p id="v28"><sup><small>28</small></sup>  Och hästarna som Salomo lät anskaffa infördes från Egypten; ett antal kungliga uppköpare hämtade ett visst antal av dem till bestämt pris. </p>
<p id="v29"><sup><small>29</small></sup>  Var vagn som hämtades upp från Egypten och infördes kostade sex hundra siklar silver, och var häst ett hundra femtio. Sammalunda infördes ock genom deras försorg sådana till hetiternas alla konungar och till konungarna i Aram. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/1_Kings/9">
          <span class="mdi mdi-arrow-left-drop-circle"></span><span class="pl-2">1 Kungaboken - Kapitel 9</span>
        </a>
        </td>
        <td>
        <a href="/sv/Bible/1_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/1_Kings/11">
          <span class="pr-2">1 Kungaboken - Kapitel 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
