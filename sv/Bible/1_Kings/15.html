<!--
title: 1 Kungaboken - Kapitel 15
description: 
published: true
date: 2023-11-8T22:1:38Z
tags: bible, bible—1 kings
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/1_Kings/14">
          <span class="mdi mdi-arrow-left-drop-circle"></span><span class="pl-2">1 Kungaboken - Kapitel 14</span>
        </a>
        </td>
        <td>
        <a href="/sv/Bible/1_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/1_Kings/16">
          <span class="pr-2">1 Kungaboken - Kapitel 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I konung Jerobeams, Nebats sons, adertonde regeringsår blev Abiam konung över Juda. </p>
<p id="v2"><sup><small>2</small></sup>  Han regerade tre år i Jerusalem. Hans moder hette Maaka, Abisaloms dotter. </p>
<p id="v3"><sup><small>3</small></sup>  Och han vandrade i alla de synder som hans fader hade begått före honom, och hans hjärta var icke hängivet åt HERREN, hans Gud, såsom hans fader Davids hjärta hade varit. </p>
<p id="v4"><sup><small>4</small></sup>  Allenast för Davids skull lät HERREN, hans Gud, honom få en lampa i Jerusalem, i det att han uppsatte hans son efter honom och lät Jerusalem hava bestånd - </p>
<p id="v5"><sup><small>5</small></sup>  detta därför att David gjorde vad rätt var i HERRENS ögon och icke vek ifrån något som han bjöd honom, så länge han levde, utom i saken med hetiten Uria. </p>
<p id="v6"><sup><small>6</small></sup>  Men Rehabeam och Jerobeam lågo i krig med varandra, så länge den förre levde. </p>
<p id="v7"><sup><small>7</small></sup>  Vad nu mer är att säga om Abiam och om allt vad han gjorde, det finnes upptecknat i Juda konungars krönika. Men Abiam och Jerobeam lågo i krig med varandra. </p>
<p id="v8"><sup><small>8</small></sup>  Och Abiam gick till vila hos sina fäder, och man begrov honom i Davids stad. Och hans son Asa blev konung efter honom. </p>
<p id="v9"><sup><small>9</small></sup>  I Jerobeams, Israels konungs, tjugonde regeringsår blev Asa konung över Juda. </p>
<p id="v10"><sup><small>10</small></sup>  Han regerade fyrtioett år i Jerusalem. Hans moder hette Maaka, Abisaloms dotter. </p>
<p id="v11"><sup><small>11</small></sup>  Och Asa gjorde vad rätt var i HERRENS ögon, såsom hans fader David hade gjort </p>
<p id="v12"><sup><small>12</small></sup>  Han drev ut tempelbolarna ur landet och skaffade bort alla de eländiga avgudabeläten som hans fader hade låtit göra. </p>
<p id="v13"><sup><small>13</small></sup>  Ja, sin moder Maaka avsatte han från hennes drottningsvärdighet, därför att hon hade satt upp en styggelse åt Aseran; Asa högg nu ned styggelsen och brände upp den i Kidrons dal. </p>
<p id="v14"><sup><small>14</small></sup>  Men offerhöjderna blevo icke avskaffade; dock var Asas hjärta hängivet åt HERREN, så länge han levde. </p>
<p id="v15"><sup><small>15</small></sup>  Och han förde in i HERRENS hus både vad hans fader och vad han själv hade helgat åt HERREN: silver, guld och kärl. </p>
<p id="v16"><sup><small>16</small></sup>  Men Asa och Baesa, Israels konung, lågo i krig med varandra, så länge de levde. </p>
<p id="v17"><sup><small>17</small></sup>  Baesa, Israels konung, drog upp mot Juda och begynte befästa Rama, för att hindra att någon komme vare sig till eller ifrån Asa, Juda konung. </p>
<p id="v18"><sup><small>18</small></sup>  Då tog Asa allt silver och guld som fanns kvar i skattkamrarna i HERRENS hus, ävensom skatterna i konungshuset, och lämnade detta åt sina tjänare; därefter sände konung Asa dem till Ben-Hadad, son till Tabrimmon, son till Hesjon, konungen i Aram, som bodde i Damaskus, och lät säga: </p>
<p id="v19"><sup><small>19</small></sup>  "Ett förbund består ju mellan mig och dig, såsom det var mellan min fader och din fader. Se, här sänder jag dig skänker av silver och guld, så bryt då nu ditt förbund med Baesa, Israels konung, för att han må lämna mig i fred." </p>
<p id="v20"><sup><small>20</small></sup>  Och Ben-Hadad lyssnade till konung Asa och sände sina krigshövitsmän mot Israels städer och förhärjade Ijon, Dan, Abel-Bet-Maaka och hela Kinarot jämte hela Naftali land. </p>
<p id="v21"><sup><small>21</small></sup>  När Baesa hörde detta, avstod han från att befästa Rama och höll sig sedan stilla i Tirsa. </p>
<p id="v22"><sup><small>22</small></sup>  Men konung Asa bådade upp hela Juda, ingen fritagen; och de förde bort stenar och trävirke som Baesa använde till att befästa Rama. Därmed befäste nu konung Asa Geba i Benjamin, så ock Mispa. </p>
<p id="v23"><sup><small>23</small></sup>  Allt vad mer är att säga om Asa, om alla hans bedrifter, om allt vad han gjorde och om de städer han byggde, det finnes upptecknat i Juda konungars krönika. Men på sin ålderdom fick han en sjukdom i sina fötter. </p>
<p id="v24"><sup><small>24</small></sup>  Och Asa gick till vila hos sina fäder och blev begraven hos sina fäder i sin fader Davids stad. Och hans son Josafat blev konung efter honom. </p>
<p id="v25"><sup><small>25</small></sup>  Men Nadab, Jerobeams son, blev konung över Israel i Asas, Juda konungs, andra regeringsår, och han regerade över Israel i två år. </p>
<p id="v26"><sup><small>26</small></sup>  Han gjorde vad ont var i HERRENS ögon och vandrade på sin faders väg och i den synd genom vilken denne hade kommit Israel att synda. </p>
<p id="v27"><sup><small>27</small></sup>  Men Baesa, Ahias son, av Isaskar hus, anstiftade en sammansvärjning mot honom, och Baesa dräpte honom vid Gibbeton, som tillhörde filistéerna; Nadab med hela Israel höll nämligen på med att belägra Gibbeton. </p>
<p id="v28"><sup><small>28</small></sup>  I Asas, Juda konungs, tredje regeringsår var det som Baesa dödade honom, och han blev så själv konung i hans ställe. </p>
<p id="v29"><sup><small>29</small></sup>  Och när han hade blivit konung förgjorde han hela Jerobeams hus; han lät intet som anda hade bliva kvar av Jerobeams hus, utan utrotade det, i enighet med det ord som HERREN hade talat genom sin tjänare Ahia från Silo - </p>
<p id="v30"><sup><small>30</small></sup>  detta för de synders skull som Jerobeam hade begått, och genom vilka han kom Israel att synda, så att han därmed förtörnade HERREN, Israels Gud. </p>
<p id="v31"><sup><small>31</small></sup>  Vad nu mer är att säga om Nadab och om allt vad han gjorde det finnes upptecknat i Israels konungars krönika. </p>
<p id="v32"><sup><small>32</small></sup>  Men Asa och Baesa, Israels konung, lågo i krig med varandra, länge de levde. </p>
<p id="v33"><sup><small>33</small></sup>  I Asas, Juda konungs, tredje regeringsår blev Baesa, Ahias son, konung över hela Israel i Tirsa och regerade i tjugufyra år. </p>
<p id="v34"><sup><small>34</small></sup>  Han gjorde vad ont var i HERRENS ögon och vandrade på Jerobeams väg och i den synd genom vilken denne hade kommit Israel att synda. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/1_Kings/14">
          <span class="mdi mdi-arrow-left-drop-circle"></span><span class="pl-2">1 Kungaboken - Kapitel 14</span>
        </a>
        </td>
        <td>
        <a href="/sv/Bible/1_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/1_Kings/16">
          <span class="pr-2">1 Kungaboken - Kapitel 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
