<!--
title: 1 Kungaboken - Kapitel 21
description: 
published: true
date: 2023-11-8T22:1:38Z
tags: bible, bible—1 kings
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/1_Kings/20">
          <span class="mdi mdi-arrow-left-drop-circle"></span><span class="pl-2">1 Kungaboken - Kapitel 20</span>
        </a>
        </td>
        <td>
        <a href="/sv/Bible/1_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/1_Kings/22">
          <span class="pr-2">1 Kungaboken - Kapitel 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Därefter hände sig följande. Jisreeliten Nabot hade en vingård i Jisreel bredvid Ahabs palats, konungens i Samaria. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Och Ahab talade till Nabot och sade: "Låt mig få din vingård för att därav göra mig en köksträdgård, eftersom den ligger så nära intill mitt hus; jag vill giva dig en bättre vingård i stället, eller om dig så behagar, vill jag giva dig penningar såsom betalning för den." </p>
<p id="v3"><sup><small>3</small></sup>  Men Nabot svarade Ahab: "HERREN låte det vara fjärran ifrån mig att jag skulle låta dig få mina fäders arvedel." </p>
<p id="v4"><sup><small>4</small></sup>  Då gick Ahab hem till sitt, missmodig och vred för det svars skull som jisreeliten Nabot hade givit honom, när denne sade: "Jag vill icke låta dig få mina fäders arvedel." Och han lade sig på sin säng och vände bort sitt ansikte och åt intet. </p>
<p id="v5"><sup><small>5</small></sup>  Då kom hans hustru Isebel in till honom och frågade honom: "Varför är du så missmodig, och varför äter du intet?" </p>
<p id="v6"><sup><small>6</small></sup>  Han svarade henne: "Därför att när jag talade till jisreeliten Nabot och sade till honom: 'Låt mig få din vingård för penningar, eller om du så önskar, vill jag giva dig en annan vingård i stället', då svarade han: 'Jag vill icke låta dig få min vingård.' </p>
<p id="v7"><sup><small>7</small></sup>  Då sade hans hustru Isebel honom: "Är det du som nu regerar över Israel? Stå upp och ät och var vid gott mod; jag skall skaffa dig jisreeliten Nabot vingård. </p>
<p id="v8"><sup><small>8</small></sup>  Därefter skrev hon ett brev i Ahabs namn och satte sigill under det med hans signetring, och sände så brevet till de äldste och förnämsta i Nabots stad, de som bodde där jämte honom. </p>
<p id="v9"><sup><small>9</small></sup>  Och hon skrev i brevet så: "Lysen ut en fasta, och låten Nabot sitta längst fram bland folket. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Och låten så två onda män sätta sig mitt emot honom, och låten dem vittna emot honom och säga: 'Du har talat förgripligt mot Gud och konungen.' Fören så ut honom och stenen honom till döds." </p>
<p id="v11"><sup><small>11</small></sup>  Och de äldsta och förnämsta männen i staden, de som bodde där i hans stad, handlade i enlighet med det bud som Isebel hade sänt dem, och såsom det var skrivet i brevet som hon hade sänt till dem. </p>
<p id="v12"><sup><small>12</small></sup>  De lyste ut en fasta och läto Nabot sitta längst fram bland folket. </p>
<p id="v13"><sup><small>13</small></sup>  Och de två onda männen kommo och satte sig mitt emot honom; och de onda männen vittnade mot Nabot inför folket och sade: Nabot har talat förgripligt mot Gud och konungen." Då förde man honom utanför staden och stenade honom till döds. </p>
<p id="v14"><sup><small>14</small></sup>  Därefter sände de bud till Isebel och läto säga: "Nabot har blivit stenad till döds." </p>
<p id="v15"><sup><small>15</small></sup>  Så snart Isebel hörde att Nabot var stenad till döds, sade hon till Ahab: "Stå upp och tag jisreeliten Nabots vingård i besittning, den som han vägrade att låta dig få för penningar; ty Nabot är icke längre vid liv, utan han är död." </p>
<p id="v16"><sup><small>16</small></sup>  Så snart Ahab hörde att Nabot var död, stod han upp och begav sig åstad ned till jisreeliten Nabots vingård för att taga den i besittning. </p>
<p id="v17"><sup><small>17</small></sup>  Men HERRENS ord kom till tisbiten Elia; han sade: <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  "Stå upp, gå åstad och möt Ahab, Israels konung, som bor i Samaria. Du träffar honom i Nabots vingård, dit han har gått ned för att taga den i besittning. </p>
<p id="v19"><sup><small>19</small></sup>  Och du skall tala till honom och säga: 'Så säger HERREN: Har du till redan hunnit att både dräpa och tillträda arvet?' Därefter skall du tala till honom och säga: 'Så säger HERREN: På samma ställe där hundarna hava slickat Nabots blod skola hundarna slicka också ditt blod.'" </p>
<p id="v20"><sup><small>20</small></sup>  Ahab sade till Elia: "Har du äntligen funnit mig, du min fiende?" Han svarade: "Ja, jag har funnit dig. Eftersom du har sålt dig till att göra vad ont är i HERRENS ögon, </p>
<p id="v21"><sup><small>21</small></sup>  därför skall jag ock låta vad ont är komma över dig och skall bortsopa dig, och av Ahabs hus skall jag utrota allt mankön, både små och stora i Israel. </p>
<p id="v22"><sup><small>22</small></sup>  Och jag skall göra med ditt hus såsom jag gjorde med Jerobeams, Nebats sons, hus, och såsom jag gjorde med Baesas, Ahias sons, hus, därför att du har förtörnat mig och kommit Israel att synda. </p>
<p id="v23"><sup><small>23</small></sup>  Också om Isebel har HERREN talat och sagt: Hundarna skola äta upp Isebel invid Jisreels murar. </p>
<p id="v24"><sup><small>24</small></sup>  Ja, den av Ahabs hus, som dör i staden, skola hundarna äta upp, och den som dör ute på marken skola himmelens fåglar äta upp." </p>
<p id="v25"><sup><small>25</small></sup>  (Också har ingen varit såsom Ahab, han som sålde sig till att göra vad ont var i HERRENS ögon, när hans hustru Isebel uppeggade honom därtill. <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  Mycken styggelse förövade han, i det han följde efter de eländiga avgudarna, alldeles såsom amoréerna hade gjort, vilka HERREN fördrev för Israels barn.) </p>
<p id="v27"><sup><small>27</small></sup>  Men när Ahab hörde de orden, rev han sönder sina kläder och svepte säcktyg om sin kropp och fastade; och han låg höljd i säcktyg och gick tyst omkring. <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  Då kom HERRENS ord till tisbiten Elia; han sade: </p>
<p id="v29"><sup><small>29</small></sup>  "Har du sett huru Ahab ödmjukar sig inför mig? Därför att han så ödmjukar sig inför mig, skall jag icke låta olyckan komma i hans tid; först i hans sons tid skall jag låta olyckan komma över hans hus." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/1_Kings/20">
          <span class="mdi mdi-arrow-left-drop-circle"></span><span class="pl-2">1 Kungaboken - Kapitel 20</span>
        </a>
        </td>
        <td>
        <a href="/sv/Bible/1_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/1_Kings/22">
          <span class="pr-2">1 Kungaboken - Kapitel 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 21:1-16 <i>Nabots mördad</i>: <a href="/sv/The_Urantia_Book/97#p3_6">Ub 97:3.6</a>.  <i>Nabot dödade</i>: <a href="/sv/The_Urantia_Book/97#p9_19">Ub 97:9.19</a>. </li>
  <li id="fn2"><a href="#cite2">↑</a> 21:9,12 <i>Rituell fasta</i>: <a href="/sv/The_Urantia_Book/89#p3_1">Ub 89:3.1</a>. </li>
  <li id="fn3"><a href="#cite3">↑</a> 21:17-24 <i>Elia fördömer Ahab</i>: <a href="/sv/The_Urantia_Book/97#p9_19">Ub 97:9.19</a>. </li>
  <li id="fn4"><a href="#cite4">↑</a> 21:17-29 <i>Berättelsen om Elia</i>: <a href="/sv/The_Urantia_Book/123#p5_12">Ub 123:5.12</a>. </li>
  <li id="fn5"><a href="#cite5">↑</a> 21:25-26 <i>Avgudadyrkande monark</i>: <a href="/sv/The_Urantia_Book/97#p2_1">Ub 97:2.1</a>. </li>
  <li id="fn6"><a href="#cite6">↑</a> 21:27 <i>Fattigdom och botgöring</i>: <a href="/sv/The_Urantia_Book/89#p3_3">Ub 89:3.3</a>. </li>
</ol>
</div>
