<!--
title: 1 Kungaboken - Kapitel 4
description: 
published: true
date: 2022-10-8T9:59:7Z
tags: bible, bible—1 kings
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/1_Kings/3">1 Kungaboken - Kapitel 3</a></td>
        <td><a href="/sv/Bible/1_Kings/Index">Index</a></td>
        <td><a href="/sv/Bible/1_Kings/5">1 Kungaboken - Kapitel 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Konung Salomo var nu konung över hela Israel. </p>
<p id="v2"><sup><small>2</small></sup>  Och dessa voro hans förnämsta män: Asarja, Sadoks son, var präst; </p>
<p id="v3"><sup><small>3</small></sup>  Elihoref och Ahia, Sisas söner, voro sekreterare; Josafat, Ahiluds son, var kansler; </p>
<p id="v4"><sup><small>4</small></sup>  Benaja, Jojadas son, var överbefälhavare; Sadok och Ebjatar voro präster; </p>
<p id="v5"><sup><small>5</small></sup>  Asarja, Natans son, var överfogde; Sabud, Natans son, en präst, var konungens vän; </p>
<p id="v6"><sup><small>6</small></sup>  Ahisar var överhovmästare; Adoniram, Abdas son, hade uppsikten över de allmänna arbetena. </p>
<p id="v7"><sup><small>7</small></sup>  Och Salomo hade satt över hela Israel tolv fogdar, som skulle sörja för vad konungen och hans hus behövde; var och en hade årligen sin månad, då han skulle sörja för dessa behov. </p>
<p id="v8"><sup><small>8</small></sup>  Och följande voro deras namn: Ben-Hur i Efraims bergsbygd; </p>
<p id="v9"><sup><small>9</small></sup>  Ben-Deker i Makas, Saalbim, Bet-Semes, Elon, Bet-Hanan; </p>
<p id="v10"><sup><small>10</small></sup>  Ben-Hesed i Arubbot, vilken hade Soko och hela Heferlandet; </p>
<p id="v11"><sup><small>11</small></sup>  Ben-Abinadab i hela Nafat-Dor - denne fick Salomos dotter Tafat till hustru -; </p>
<p id="v12"><sup><small>12</small></sup>  Baana, Ahiluds son, i Taanak och Megiddo och i hela den del av Bet-Sean, som ligger på sidan om Saretan, nedanför Jisreel, från Bet-Sean ända till Abel-Mehola och bortom Jokmeam; </p>
<p id="v13"><sup><small>13</small></sup>  Ben-Geber i Ramot i Gilead; han hade Manasses son Jairs byar, som ligga i Gilead; han hade ock landsträckan Argob, som ligger i Basan, sextio stora städer med murar och kopparbommar; </p>
<p id="v14"><sup><small>14</small></sup>  Ahinadab, Iddos son, i Mahanaim; </p>
<p id="v15"><sup><small>15</small></sup>  Ahimaas i Naftali; också han hade tagit en dotter av Salomo, Basemat, till hustru; </p>
<p id="v16"><sup><small>16</small></sup>  Baana, Husais son, i Aser och Alot; </p>
<p id="v17"><sup><small>17</small></sup>  Josafat, Paruas son, i Isaskar; </p>
<p id="v18"><sup><small>18</small></sup>  Simei, Elas son, i Benjamin; </p>
<p id="v19"><sup><small>19</small></sup>  Geber, Uris son, i Gileads land, det land som hade tillhört Sihon, amoréernas konung, och Og, konungen i Basan; ty allenast en enda fogde fanns i det landet. </p>
<p id="v20"><sup><small>20</small></sup>  Juda och Israel voro då talrika, så talrika som sanden vid havet; och man åt och drack och var glad. </p>
<p id="v21"><sup><small>21</small></sup>  Så var nu Salomo herre över alla riken ifrån floden till filistéernas land och ända ned till Egyptens gräns; de förde skänker till Salomo och voro honom underdåniga, så länge han levde. </p>
<p id="v22"><sup><small>22</small></sup>  Och vad Salomo för var dag behövde av livsmedel var: trettio korer fint mjöl och sextio korer vanligt mjöl, </p>
<p id="v23"><sup><small>23</small></sup>  tio gödda oxar, tjugu valloxar och hundra far, förutom hjortar, gaseller, dovhjortar och gödda fåglar. </p>
<p id="v24"><sup><small>24</small></sup>  Ty han rådde över hela landet på andra sidan floden, ifrån Tifsa ända till Gasa, över alla konungar på andra sidan floden; och han hade fred på alla sidor, runt omkring, </p>
<p id="v25"><sup><small>25</small></sup>  Så att Juda och Israel sutto i trygghet, var och en under sitt vinträd och sitt fikonträd, ifrån Dan ända till Beer-Seba, så länge Salomo levde. </p>
<p id="v26"><sup><small>26</small></sup>  Och Salomo hade fyrtio tusen spann vagnshästar och tolv tusen ridhästar. </p>
<p id="v27"><sup><small>27</small></sup>  Och de nämnda fogdarna sörjde var sin månad för konung Salomos behov, och för allas som hade tillträde till konung Salomos bord; de läto intet fattas. </p>
<p id="v28"><sup><small>28</small></sup>  Och kornet och halmen för hästarna och travarna förde de, var och en i sin ordning, till det ställe där han uppehöll sig. </p>
<p id="v29"><sup><small>29</small></sup>  Och Gud gav Salomo vishet och förstånd i mycket rikt mått och så mycken insikt, att den kunde liknas vid sanden på havets strand, </p>
<p id="v30"><sup><small>30</small></sup>  så att Salomos vishet var större än alla österlänningars vishet och all Egyptens vishet. </p>
<p id="v31"><sup><small>31</small></sup>  Han var visare än alla andra människor, visare än esraiten Etan och Heman och Kalkol och Darda, Mahols söner; och ryktet om honom gick ut bland alla folk runt omkring. </p>
<p id="v32"><sup><small>32</small></sup>  Han diktade tre tusen ordspråk, och hans sånger voro ett tusen fem. </p>
<p id="v33"><sup><small>33</small></sup>  Han talade om träden, från cedern på Libanon ända till isopen, som växer fram ur väggen. Han talade ock om fyrfotadjuren, om fåglarna, om kräldjuren och om fiskarna. </p>
<p id="v34"><sup><small>34</small></sup>  Och från alla folk kom man för att höra Salomos visdom, från alla konungar på jorden, som hade hört talas om hans visdom. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/1_Kings/3">1 Kungaboken - Kapitel 3</a></td>
        <td><a href="/sv/Bible/1_Kings/Index">Index</a></td>
        <td><a href="/sv/Bible/1_Kings/5">1 Kungaboken - Kapitel 5</a></td>
      </tr>
    </tbody>
  </table>
</figure>
