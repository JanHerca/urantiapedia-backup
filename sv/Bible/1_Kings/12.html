<!--
title: 1 Kungaboken - Kapitel 12
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/1_Kings/11">1 Kungaboken - Kapitel 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/1_Kings/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/1_Kings/13">1 Kungaboken - Kapitel 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Rehabeam drog till Sikem, ty hela Israel hade kommit till Sikem för att göra honom till konung. </p>
<p id="v2"><sup><small>2</small></sup>  När Jerobeam, Nebats son, hörde detta - han var då ännu kvar i Egypten, dit han hade flytt för konung Salomo; Jerobeam bodde alltså i Egypten, </p>
<p id="v3"><sup><small>3</small></sup>  men de sände ditbort och läto kalla honom åter - då kom han tillstädes jämte Israels hela församling och talade till Rehabeam och sade: </p>
<p id="v4"><sup><small>4</small></sup>  "Din fader gjorde vårt ok för svårt; men lätta nu du det svåra arbete och det tunga ok som din fader lade på oss, så vilja vi tjäna dig." </p>
<p id="v5"><sup><small>5</small></sup>  Han svarade dem: "Gån bort och vänten ännu tre dagar, och kommen så tillbaka till mig." Och folket gick. </p>
<p id="v6"><sup><small>6</small></sup>  Då rådförde sig konung Rehabeam med de gamle som hade varit i tjänst hos hans fader Salomo, medan denne ännu levde; han sade: "Vilket svar råden I mig att giva detta folk?" </p>
<p id="v7"><sup><small>7</small></sup>  De svarade honom och sade: "Om du i dag underkastar dig detta folk och bliver dem till tjänst, om du lyssnar till deras bön och talar goda ord till dem, så skola de för alltid bliva dina tjänare." </p>
<p id="v8"><sup><small>8</small></sup>  Men han aktade icke på det råd som de gamle hade givit honom, utan rådförde sig med de unga män som hade vuxit upp med honom, och som nu voro i hans tjänst. </p>
<p id="v9"><sup><small>9</small></sup>  Han sade till dem: "Vilket svar råden I oss att giva detta folk som har talat till mig och sagt: 'Lätta det ok som din fader har lagt på oss'?" </p>
<p id="v10"><sup><small>10</small></sup>  De unga männen som hade vuxit upp med honom svarade honom då och sade: "Så bör du säga till detta folk som har talat till dig och sagt: 'Din fader gjorde vårt ok tungt, men lätta du det för oss' - så bör du tala till dem: 'Mitt minsta finger är tjockare än min faders länd. </p>
<p id="v11"><sup><small>11</small></sup>  Så veten nu, att om min fader har belastat eder med ett tungt ok, så skall jag göra edert ok ännu tyngre; har min fader tuktat eder med ris, så skall jag tukta eder med skorpiongissel.'" </p>
<p id="v12"><sup><small>12</small></sup>  Så kom nu Jerobeam med allt folket till Rehabeam på tredje dagen, såsom konungen hade befallt, i det han sade: "Kommen tillbaka till mig på tredje dagen." </p>
<p id="v13"><sup><small>13</small></sup>  Då gav konungen folket ett hårt svar; ty han aktade icke på det råd som de gamle hade givit honom. </p>
<p id="v14"><sup><small>14</small></sup>  Han talade till dem efter de unga männens råd och sade: "Har min fader gjort edert ok tungt, så skall jag göra edert ok ännu tyngre; har min fader tuktat eder med ris, så skall jag tukta eder med skorpiongissel." </p>
<p id="v15"><sup><small>15</small></sup>  Alltså hörde konungen icke på folket; ty det var så skickat av HERREN, för att hans ord skulle uppfyllas, det som HERREN hade talat till Jerobeam, Nebats son, genom Ahia från Silo. </p>
<p id="v16"><sup><small>16</small></sup>  Då nu hela Israel förnam att konungen icke ville höra på dem, gav folket konungen detta svar: "Vad del hava vi i David? Ingen arvslott hava vi i Isais son. Drag hem till dina hyddor, Israel. Se nu själv om ditt hus, du David." Därefter drog Israel hem till sina hyddor. </p>
<p id="v17"><sup><small>17</small></sup>  Allenast över de israeliter som bodde i Juda städer förblev Rehabeam konung. </p>
<p id="v18"><sup><small>18</small></sup>  Och när konung Rehabeam sände åstad Adoram, som hade uppsikten över de allmänna arbetena, stenade hela Israel denne till döds; och konung Rehabeam själv måste med hast stiga upp i sin vagn och fly till Jerusalem. </p>
<p id="v19"><sup><small>19</small></sup>  Så avföll Israel från Davids hus och har varit skilt därifrån ända till denna dag. </p>
<p id="v20"><sup><small>20</small></sup>  Men när hela Israel hörde att Jerobeam hade kommit tillbaka, sände de och läto kalla honom till folkförsamlingen och gjorde honom till konung över hela Israel; ingen höll sig till Davids hus, utom Juda stam allena. </p>
<p id="v21"><sup><small>21</small></sup>  Och när Rehabeam kom till Jerusalem, församlade han hela Juda hus och Benjamins stam, ett hundra åttio tusen utvalda krigare, för att de skulle strida mot Israels hus och återvinna konungadömet åt Rehabeam, Salomos son. </p>
<p id="v22"><sup><small>22</small></sup>  Men Guds ord kom till gudsmannen Semaja; </p>
<p id="v23"><sup><small>23</small></sup>  han sade: "Säg till Rehabeam, Salomos son, Juda konung, och till hela Juda hus och Benjamin och till det övriga folket: </p>
<p id="v24"><sup><small>24</small></sup>  Så säger HERREN: I skolen icke draga upp och strida mot edra bröder, Israels barn. Vänden tillbaka hem, var och en till sitt, ty vad som har skett har kommit från mig." Och de lyssnade till HERRENS ord och vände om och gingo sin väg, såsom HERREN hade befallt. </p>
<p id="v25"><sup><small>25</small></sup>  Men Jerobeam befäste Sikem i Efraims bergsbygd och bosatte sig där. Därifrån drog han åstad och befäste Penuel. </p>
<p id="v26"><sup><small>26</small></sup>  Och Jerobeam sade vid sig själv: "Såsom nu är, kan riket komma tillbaka till Davids hus. </p>
<p id="v27"><sup><small>27</small></sup>  Ty om folket här får draga upp och anställa slaktoffer i HERRENS hus i Jerusalem, så kan folkets hjärta vända tillbaka till deras herre Rehabeam, Juda konung; ja, då kunna de dräpa mig och vända tillbaka till Rehabeam, Juda konung." </p>
<p id="v28"><sup><small>28</small></sup>  Sedan nu konungen hade överlagt härom, lät han göra två kalvar av guld. Därefter sade han till folket: "Nu må det vara nog med edra färder upp till Jerusalem. Se, här är din Gud, Israel, han som har fört dig upp ur Egyptens land." </p>
<p id="v29"><sup><small>29</small></sup>  Och han ställde upp den ena i Betel, och den andra satte han upp i Dan. </p>
<p id="v30"><sup><small>30</small></sup>  Detta blev en orsak till synd; folket gick ända till Dan för att träda fram inför den ena av dem. </p>
<p id="v31"><sup><small>31</small></sup>  Han byggde också upp offerhöjdshus och gjorde till präster allahanda män ur folket, sådana som icke voro av Levi barn. </p>
<p id="v32"><sup><small>32</small></sup>  Och Jerobeam anordnade en högtid i åttonde månaden, på femtonde dagen i månaden, lik högtiden Juda, och steg då upp till altaret; så gjorde han i Betel för att offra åt de kalvar som han hade låtit göra. Och de män som han hade gjort till offerhöjdspräster lät han göra tjänst i Betel. </p>
<p id="v33"><sup><small>33</small></sup>  Till det altare som han hade gjort i Betel steg han alltså upp på femtonde dagen i åttonde månaden, den månad som han av eget påfund hade valt. Han anordnade nämligen då en högtid för Israels barn och steg upp till altaret för att där tända offereld. </p>
