<!--
title: 1 Kungaboken - Kapitel 1
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/1_Kings/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/1_Kings/2">1 Kungaboken - Kapitel 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Konung David var nu gammal och kommen till hög ålder; och ehuru man höljde täcken över honom, kunde han dock icke hålla sig varm. </p>
<p id="v2"><sup><small>2</small></sup>  Då sade hans tjänare till honom: "Må man för min herre konungens räkning söka upp en ung kvinna, en jungfru, som kan bliva konungens tjänarinna och sköta honom. Om hon får ligga i din famn, så bliver min herre konungen varm" </p>
<p id="v3"><sup><small>3</small></sup>  Så sökte de då över hela Israels land efter en skön flicka; och de funno Abisag från Sunem och förde henne till konungen. </p>
<p id="v4"><sup><small>4</small></sup>  Hon var en mycket skön flicka, och hon skötte nu konungen och betjänade honom, men konungen hade intet umgänge med henne. </p>
<p id="v5"><sup><small>5</small></sup>  Men Adonia, Haggits son, hov sig upp och sade: "Det är jag som skall bliva konung." Och han skaffade sig vagnar och ryttare, därtill ock femtio man som löpte framför honom. </p>
<p id="v6"><sup><small>6</small></sup>  Hans fader hade aldrig velat bedröva honom med att säga: "Varför gör du så?" Han var ock mycket fager; och hans moder hade fött honom näst efter Absalom. </p>
<p id="v7"><sup><small>7</small></sup>  Och han begynte underhandla med Joab, Serujas son, och med prästens Ebjatar, och dessa slöto sig till Adonia och understödde honom. </p>
<p id="v8"><sup><small>8</small></sup>  Men prästen Sadok och Benaja, Jojadas son, samt profeten Natan, Simei, Rei och Davids hjältar höllo icke med Adonia. </p>
<p id="v9"><sup><small>9</small></sup>  Och Adonia slaktade får och fäkreatur och gödkalvar vid Soheletstenen, som ligger vid Rogelskällan; och han inbjöd dit alla sina bröder, konungens söner, och alla de Juda män som voro i konungens tjänst. </p>
<p id="v10"><sup><small>10</small></sup>  Men profeten Natan, Benaja, hjältarna och sin broder Salomo inbjöd han icke. </p>
<p id="v11"><sup><small>11</small></sup>  Då sade Natan så till Bat-Seba, Salomos moder: "Du har väl hört att Adonia, Haggits son, har blivit konung, utan att vår herre David vet därom? </p>
<p id="v12"><sup><small>12</small></sup>  Men jag vill nu giva dig ett råd, för att du må kunna rädda ditt liv och din son Salomos liv. </p>
<p id="v13"><sup><small>13</small></sup>  Gå in till konung David och säg till honom: 'Har du icke, min herre konung, själv med ed lovat din tjänarinna och sagt: Din son Salomo skall bliva konung efter mig; han skall sitta på min tron? Varför har då Adonia blivit konung?' </p>
<p id="v14"><sup><small>14</small></sup>  Och medan du ännu är där och talar med konungen, skall jag efter dig komma in och bekräfta dina ord." </p>
<p id="v15"><sup><small>15</small></sup>  Så gick då Bat-Seba in till konungen, i kammaren. Konungen var nu mycket gammal; och Abisag från Sunem betjänade konungen. </p>
<p id="v16"><sup><small>16</small></sup>  Och Bat-Seba bugade sig och föll ned för konungen. Då frågade konungen: "Vad önskar du?" </p>
<p id="v17"><sup><small>17</small></sup>  Hon sade till honom: "Min herre, du har ju själv lovat din tjänarinna med en ed vid HERREN, din Gud: 'Din son Salomo skall bliva konung efter mig; han skall sitta på min tron.' </p>
<p id="v18"><sup><small>18</small></sup>  Men se, nu har Adonia blivit konung, fastän du, min herre konung, ännu icke har fått veta det. </p>
<p id="v19"><sup><small>19</small></sup>  Och han har slaktat tjurar och gödkalvar och får i myckenhet, och han har inbjudit alla konungens söner och prästen Ebjatar och härhövitsmannen Joab; men din tjänare Salomo har han icke inbjudit. </p>
<p id="v20"><sup><small>20</small></sup>  På dig, min herre konung, äro nu hela Israels ögon riktade, i förväntan att du skall kungöra för dem vem som skall sitta på min herre konungens tron efter honom. </p>
<p id="v21"><sup><small>21</small></sup>  Eljest torde hända, att när min herre konungen har gått till vila hos sina fäder, då bliva jag och min son Salomo hållna såsom brottslingar." </p>
<p id="v22"><sup><small>22</small></sup>  Medan hon ännu höll på att tala med konungen, kom profeten Natan. </p>
<p id="v23"><sup><small>23</small></sup>  Och man anmälde det för konungen och sade: "Profeten Natan är här." När han så kom inför konungen, föll han ned till jorden på sitt ansikte för konungen. </p>
<p id="v24"><sup><small>24</small></sup>  Och Natan sade: "Min herre konung, är det väl du som har sagt att Adonia skall bliva konung efter dig, och att han skall sitta på din tron? </p>
<p id="v25"><sup><small>25</small></sup>  Ty han har i dag gått ned och slaktat tjurar och gödkalvar och får i myckenhet, och har inbjudit alla konungens söner och härhövitsmännen och prästen Ebjatar, och de hålla nu på med att äta och dricka hos honom; och de ropa: 'Leve konung Adonia!' </p>
<p id="v26"><sup><small>26</small></sup>  Men mig, din tjänare, och prästen Sadok och Benaja, Jojadas son, och din tjänare Salomo har han icke inbjudit. </p>
<p id="v27"><sup><small>27</small></sup>  Kan väl detta hava utgått från min herre konungen, utan att du har låtit dina tjänare vet vem som skall sitta på min herre konungens tron efter honom?" </p>
<p id="v28"><sup><small>28</small></sup>  Då svarade konung David och sade: "Kallen hit till mig Bat-Seba." När hon nu kom inför konungen och stod inför konungen, </p>
<p id="v29"><sup><small>29</small></sup>  betygade konungen med ed och sade: "Så sant HERREN lever, han som har förlossat mig från all nöd: </p>
<p id="v30"><sup><small>30</small></sup>  såsom jag lovade dig med ed vid HERREN, Israels Gud, då jag sade: 'Din son Salomo skall bliva konung efter mig; han skall sitta på min tron i mitt ställe', så vill jag denna dag göra." </p>
<p id="v31"><sup><small>31</small></sup>  Då bugade sig Bat-Seba, med ansiktet mot jorden, och föll ned för konungen och sade: "Må min herre, konung David, leva evinnerligen!" </p>
<p id="v32"><sup><small>32</small></sup>  Och konung David sade: "Kallen till mig prästen Sadok och profeten Natan och Benaja, Jojadas son. När dessa kommo inför konungen, </p>
<p id="v33"><sup><small>33</small></sup>  sade konungen till dem: "Tagen eder herres tjänare med eder och sätten min son Salomo på min egen mulåsna och fören honom med till Gihon. </p>
<p id="v34"><sup><small>34</small></sup>  Där må prästen Sadok och profeten Natan smörja honom till konung över Israel; sedan skolen I stöta i basun och ropa: 'Leve konung Salomo!' </p>
<p id="v35"><sup><small>35</small></sup>  Därefter skolen I följa honom hitupp, och när han kommer hit, skall han sätta sig på min tron, och så skall han vara konung i mitt ställe. Ty det är honom jag har förordnat att vara furste över Israel och Juda." </p>
<p id="v36"><sup><small>36</small></sup>  Då svarade Benaja, Jojadas son, konungen och sade: "Amen. Så bjude ock HERREN, min herre konungens Gud. </p>
<p id="v37"><sup><small>37</small></sup>  Såsom HERREN har varit med min herre konungen, så vare han ock med Salomo. Ja, må han göra hans tron ännu mäktigare än min herres, konung Davids, tron." </p>
<p id="v38"><sup><small>38</small></sup>  Så gingo nu prästen Sadok och profeten Natan och Benaja, Jojadas son, ditned, jämte keretéerna och peletéerna, och satte Salomo på konung Davids mulåsna och förde honom till Gihon. </p>
<p id="v39"><sup><small>39</small></sup>  Och prästen Sadok tog oljehornet ur tältet och smorde Salomo. Därefter stötte de i basun, och allt folket ropade: "Leve konung Salomo!" </p>
<p id="v40"><sup><small>40</small></sup>  Sedan följde allt folket honom upp, under det att de blåste på flöjter och visade sin glädje med ett så stort jubel, att jorden kunde rämna av deras rop. </p>
<p id="v41"><sup><small>41</small></sup>  Men Adonia och alla de inbjudna som han hade hos sig hörde detta, just då de hade slutat att äta. När Joab nu hörde basunljudet, sade han: "Varför höres detta larm från staden?" </p>
<p id="v42"><sup><small>42</small></sup>  Medan han ännu talade, kom Jonatan, prästen Ebjatars son; och Adonia sade: "Kom hit, ty du är en rättskaffens man och har nog ett gott glädjebudskap att förkunna." </p>
<p id="v43"><sup><small>43</small></sup>  Jonatan svarade och sade till Adonia: "Nej, vår herre, konung David, har gjort Salomo till konung. </p>
<p id="v44"><sup><small>44</small></sup>  Och konungen har med honom sänt åstad prästen Sadok och profeten Natan och Benaja, Jojadas son, jämte keretéerna och peletéerna, och de hava satt honom på konungens mulåsna. </p>
<p id="v45"><sup><small>45</small></sup>  Därefter hava prästen Sadok och profeten Natan i Gihon smort honom till konung, och sedan hava de dragit upp därifrån under jubel, och hela staden har kommit i rörelse. Härav kommer det buller som I haven hört. </p>
<p id="v46"><sup><small>46</small></sup>  Salomo sitter nu ock på konungatronen. </p>
<p id="v47"><sup><small>47</small></sup>  Vidare hava konungens tjänare kommit och lyckönskat vår herre konung David, och sagt: 'Din Gud låte Salomos namn bliva ännu större än ditt namn, och hans tron ännu mäktigare än din tron.' Och konungen har tillbett, nedböjd på sin säng; </p>
<p id="v48"><sup><small>48</small></sup>  ja, konungen har sagt så: 'Lovas vare HERREN, Israels Gud, som i dag har satt en efterträdare på min tron, så att jag med egna ögon har fått se det!" </p>
<p id="v49"><sup><small>49</small></sup>  Då blevo alla de inbjudna som voro hos Adonia förskräckta och stodo upp och gingo bort, var och en sin väg. </p>
<p id="v50"><sup><small>50</small></sup>  Men Adonia fruktade så för Salomo, att han stod upp och gick bort och fattade i hornen på altaret. </p>
<p id="v51"><sup><small>51</small></sup>  Och det blev berättat för Salomo: "Se, Adonia fruktar för konung Salomo; därför har han fattat i hornen på altaret och sagt: 'Konung Salomo måste lova mig i dag med ed att han icke skall döda sin tjänare med svärd.'" </p>
<p id="v52"><sup><small>52</small></sup>  Då sade Salomo: "Om han vill vara en rättskaffens man, så skall icke ett hår av hans huvud falla till jorden; men om något ont bliver funnet hos honom, så skall han dö." </p>
<p id="v53"><sup><small>53</small></sup>  Därefter sände konung Salomo åstad och lät hämta honom från altaret; och han kom och föll ned för konung Salomo. Då sade Salomo till honom: "Gå hem till ditt." </p>
