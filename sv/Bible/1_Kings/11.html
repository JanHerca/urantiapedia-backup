<!--
title: 1 Kungaboken - Kapitel 11
description: 
published: true
date: 2022-10-8T9:59:7Z
tags: bible, bible—1 kings
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/1_Kings/10">1 Kungaboken - Kapitel 10</a></td>
        <td><a href="/sv/Bible/1_Kings/Index">Index</a></td>
        <td><a href="/sv/Bible/1_Kings/12">1 Kungaboken - Kapitel 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men konung Salomo hade utom Faraos dotter många andra utländska kvinnor som han älskade: moabitiskor, ammonitiskor, edomeiskor, sidoniskor och hetitiskor, </p>
<p id="v2"><sup><small>2</small></sup>  kvinnor av de folk om vilka HERREN hade lagt till Israels barn: "I skolen icke inlåta eder med dem, och de få icke inlåta sig med eder; de skola förvisso eljest förleda edra hjärtan att avfalla till deras gudar." Till dessa höll sig Salomo och älskade dem. </p>
<p id="v3"><sup><small>3</small></sup>  Han hade sju hundra furstliga gemåler och tre hundra bihustrur. Dessa kvinnor förledde hans hjärta till avfall. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Ja, när Salomo blev gammal, förledde kvinnorna hans hjärta att avfalla till andra gudar, så att hans hjärta icke förblev hängivet åt HERREN, hans Gud, såsom hans fader Davids hjärta hade varit. </p>
<p id="v5"><sup><small>5</small></sup>  Så kom Salomo att följa efter Astarte, sidoniernas gudinna, och Milkom, ammoniternas styggelse. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Och Salomo gjorde vad ont var i HERRENS ögon och följde icke i allt efter HERREN, såsom hans fader David hade gjort. </p>
<p id="v7"><sup><small>7</small></sup>  Salomo byggde nämligen då en offerhöjd åt Kemos, moabiternas styggelse, på berget öster om Jerusalem, och likaså en åt Molok, Ammons barns styggelse. </p>
<p id="v8"><sup><small>8</small></sup>  På samma sätt gjorde han för alla sina utländska kvinnor, så att de fingo tända offereld och frambära offer åt sina gudar. </p>
<p id="v9"><sup><small>9</small></sup>  Och HERREN blev vred på Salomo, därför att hans hjärta hade avfallit från HERREN, Israels Gud, som dock två gånger hade uppenbarat sig för honom, </p>
<p id="v10"><sup><small>10</small></sup>  och som hade givit honom ett särskilt bud angående denna sak, att han icke skulle följa efter andra gudar, ett HERRENS bud som han icke hade hållit. </p>
<p id="v11"><sup><small>11</small></sup>  Därför sade HERREN till Salomo: "Eftersom det är så med dig, och eftersom du icke har hållit det förbund och de stadgar som jag har givit dig, skall jag rycka riket ifrån dig och giva det åt din tjänare. </p>
<p id="v12"><sup><small>12</small></sup>  Men för din fader Davids skull vill jag icke göra detta i din tid; först ur din sons hand skall jag rycka det. </p>
<p id="v13"><sup><small>13</small></sup>  Dock skall jag icke rycka hela riket ifrån honom, utan en stam skall jag giva åt din son, för min tjänare Davids skull och för Jerusalems skull, som jag har utvalt." </p>
<p id="v14"><sup><small>14</small></sup>  Och HERREN lät en motståndare till Salomo uppstå i edoméen Hadad. Denne var av konungasläkten i Edom. </p>
<p id="v15"><sup><small>15</small></sup>  Ty när David var i strid med Edom, och härhövitsmannen Joab drog upp för att begrava de slagna och därvid förgjorde allt mankön i Edom </p>
<p id="v16"><sup><small>16</small></sup>  - ty Joab och hela Israel stannade där i sex månader, till dess att han hade utrotat allt mankön i Edom - </p>
<p id="v17"><sup><small>17</small></sup>  då flydde Adad jämte några edomeiska män som hade varit i hans faders tjänst, och de togo vägen till Egypten; Hadad var då en ung gosse. </p>
<p id="v18"><sup><small>18</small></sup>  De begav sig åstad från Midjan och kommo till Paran; och de togo folk med sig från Paran och kommo så till Egypten, till Farao, konungen i Egypten. Denne gav honom ett hus och anslog ett underhåll åt honom och gav honom land. </p>
<p id="v19"><sup><small>19</small></sup>  Och Hadad fann mycken nåd för Faraos ögon, så att denne gav honom till hustru en syster till sin gemål, en syster till drottning Tapenes. </p>
<p id="v20"><sup><small>20</small></sup>  Denna syster till Tapenes födde åt honom sonen Genubat, och Tapenes lät avvänja honom i Faraos hus; sedan vistades Genubat i Faraos hus bland Faraos söner. </p>
<p id="v21"><sup><small>21</small></sup>  Då nu Hadad i Egypten hörde att David hade gått till vila hos sina fäder, och att härhövitsmannen Joab var död, sade han till Farao: "Låt mig fara hem till mitt land." </p>
<p id="v22"><sup><small>22</small></sup>  Men Farao sade till honom: "Vad fattas dig här hos mig, eftersom du vill fara till ditt land?" Han svarade: "Hindra mig icke, utan låt mig gå. </p>
<p id="v23"><sup><small>23</small></sup>  Och Gud lät ännu en motståndare till honom uppstå i Reson, Eljadas son, som hade flytt ifrån sin herre, Hadadeser, konungen i Soba. </p>
<p id="v24"><sup><small>24</small></sup>  När David sedan anställde blodbadet ibland dem, samlade denne folk omkring sig och blev hövitsman för en strövskara; dessa drogo därefter till Damaskus och slogo sig ned där och gjorde sig till herrar i Damaskus. </p>
<p id="v25"><sup><small>25</small></sup>  Denne var nu under Salomos hela livstid Israels motståndare och gjorde det skada, han såväl som Hadad. Han avskydde Israel; och han blev konung över Aram. </p>
<p id="v26"><sup><small>26</small></sup>  Och en av Salomos tjänare hette Jerobeam; han var son till Nebat, en efraimit, från Sereda, och hans moder hette Seruga och var änka. Denne reste sig upp mot konungen. </p>
<p id="v27"><sup><small>27</small></sup>  Orsaken varför han reste sig upp mot konungen var följande. Salomo byggde då på Millo; han ville befästa det blottade stället på sin fader Davids stad. </p>
<p id="v28"><sup><small>28</small></sup>  Nu var Jerobeam en dugande man; och då Salomo såg att den unge mannen var driftig i sitt arbete, satte han honom över allt det arbete som ålåg Josefs hus. </p>
<p id="v29"><sup><small>29</small></sup>  Vid den tiden hände sig en gång att Jerobeam hade begivit sig ut ur Jerusalem; då kom profeten Ahia från Silo emot honom på vägen, där han gick klädd i en ny mantel; och de båda voro ensamma på fältet. </p>
<p id="v30"><sup><small>30</small></sup>  Och Ahia fattade i den nya manteln som han hade på sig och ryckte sönder den i tolv stycken. </p>
<p id="v31"><sup><small>31</small></sup>  Därefter sade han till Jerobeam: "Tag här tio stycken för dig. Ty så säger HERREN, Israels Gud: Se, jag vill rycka riket ur Salomos hand och giva tio av stammarna åt dig; </p>
<p id="v32"><sup><small>32</small></sup>  den ena stammen skall han få behålla för min tjänare Davids skull och för Jerusalems skull, den stads som jag har utvalt ur alla Israels stammar. </p>
<p id="v33"><sup><small>33</small></sup>  Så skall ske, därför att de hava övergivit mig och tillbett Astarte, sidoniernas gudinna, och Kemos, Moabs gud, och Milkom, Ammons barns gud, och icke vandrat på mina vägar och icke gjort vad rätt är i mina ögon, efter mina stadgar och rätter, såsom hans fader David gjorde. </p>
<p id="v34"><sup><small>34</small></sup>  Dock skall jag icke taga ifrån honom själv det samlade riket, utan jag vill låta honom förbliva furste, så länge han lever, för min tjänare Davids skull, som jag utvalde, därför att han höll mina bud och stadgar. </p>
<p id="v35"><sup><small>35</small></sup>  Men från hans son skall jag taga konungadömet och giva det åt dig, nämligen de tio stammarna. </p>
<p id="v36"><sup><small>36</small></sup>  En stam skall jag giva åt hans son, så att min tjänare David alltid har en lampa inför mitt ansikte i Jerusalem, den stad som jag har utvalt åt mig, till att där fästa mitt namn. </p>
<p id="v37"><sup><small>37</small></sup>  Dig vill jag alltså taga och vill låta dig regera över allt vad dig lyster; du skall bliva konung över Israel. </p>
<p id="v38"><sup><small>38</small></sup>  Om du nu hörsammar allt vad jag bjuder dig och vandrar på mina vägar och gör vad rätt är i mina ögon, så att du håller mina stadgar och bud, såsom min tjänare David gjorde, så skall jag vara med dig och bygga åt dig ett hus som bliver beståndande, såsom jag byggde ett hus åt David, och jag skall giva Israel åt dig. - </p>
<p id="v39"><sup><small>39</small></sup>  Ja, för den sakens skull skall jag ödmjuka Davids säd, dock icke för alltid." </p>
<p id="v40"><sup><small>40</small></sup>  Och Salomo sökte tillfälle att döda Jerobeam; men Jerobeam stod upp och flydde till Egypten, till Sisak, konungen i Egypten. Och han stannade i Egypten till Salomos död. </p>
<p id="v41"><sup><small>41</small></sup>  Vad nu mer är att säga om Salomo, om allt vad han gjorde och om hans vishet, det finnes upptecknat i Salomos krönika. </p>
<p id="v42"><sup><small>42</small></sup>  Den tid Salomo regerade i Jerusalem över hela Israel var fyrtio år. </p>
<p id="v43"><sup><small>43</small></sup>  Och Salomo gick till vila hos sina fäder och blev begraven i sin fader Davids stad. Och hans son Rehabeam blev konung efter honom. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/1_Kings/10">1 Kungaboken - Kapitel 10</a></td>
        <td><a href="/sv/Bible/1_Kings/Index">Index</a></td>
        <td><a href="/sv/Bible/1_Kings/12">1 Kungaboken - Kapitel 12</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 11:3 <i>Salomos harem</i>: <a href="/sv/The_Urantia_Book/97#p9_16">Ub 97:9.16</a>. </li>
  <li id="fn2"><a href="#cite2">↑</a> 11:5,7,33 <i>"Gudarna" Ashtoreth och Milcom</i>: <a href="/sv/The_Urantia_Book/95#p1_3">Ub 95:1.3</a>. </li>
  <li id="fn3"><a href="#cite3">↑</a> 11:5,33 <i>Astoreth</i>: <a href="/sv/The_Urantia_Book/95#p1_7">Ub 95:1.7</a>. </li>
</ol>
</div>
