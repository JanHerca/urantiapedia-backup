<!--
title: Nehemja - Kapitel 13
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Nehemiah/12">Nehemja - Kapitel 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Nehemiah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Vid samma tid föreläste man ur Moses bok för folket, och man fann däri skrivet att ingen ammonit eller moabit någonsin skulle få komma in i Guds församling, </p>
<p id="v2"><sup><small>2</small></sup>  därför att de icke hade kommit Israels barn till mötes med mat och dryck, utan hade lejt Bileam emot dem till att förbanna dem; fastän vår Gud förvandlade förbannelsen till välsignelse. </p>
<p id="v3"><sup><small>3</small></sup>  Och när de hade hört lagen, avskilde de allt slags främmande folk från Israel. </p>
<p id="v4"><sup><small>4</small></sup>  Men en tid förut hade prästen Eljasib, som var satt att förestå kammaren i vår Guds hus, och som var en frände till Tobia, </p>
<p id="v5"><sup><small>5</small></sup>  åt denne inrett en stor kammare, där man förut plägade lägga in spisoffret, rökelsen och kärlen och den tionde av säd, vin och olja, som var bestämd åt leviterna, sångarna och dörrvaktarna, så ock offergärden åt prästerna. </p>
<p id="v6"><sup><small>6</small></sup>  Men under allt detta var jag icke i Jerusalem; ty i den babyloniske konungen Artasastas trettioandra regeringsår hade jag återkommit till konungen. Men sedan jag efter någon tid hade utbett mig tillstånd av konungen, </p>
<p id="v7"><sup><small>7</small></sup>  begav jag mig till Jerusalem. Och när jag där förnam det onda som Eljasib hade gjort till förmån för Tobia, då han hade inrett åt honom en kammare i förgårdarna till Guds hus, </p>
<p id="v8"><sup><small>8</small></sup>  misshagade detta mig högeligen; och jag lät kasta allt Tobias bohag ut ur kammaren. </p>
<p id="v9"><sup><small>9</small></sup>  Därefter tillsade jag att man skulle rena kamrarna, och jag lät åter ställa in i dem Guds hus' kärl, så ock spisoffret och rökelsen. </p>
<p id="v10"><sup><small>10</small></sup>  Och när jag vidare fick veta att man icke hade givit åt leviterna vad dem tillkom, varför ock leviterna och sångarna, i stället för att förrätta sina sysslor, hade avvikit var och en till sitt jordagods, </p>
<p id="v11"><sup><small>11</small></sup>  då förebrådde jag föreståndarna detta och sade: "Varför har Guds hus blivit så försummat?" Och jag hämtade dem tillhopa och lät dem inställa sig på sina platser. </p>
<p id="v12"><sup><small>12</small></sup>  Och hela Juda förde fram till förrådshusen sin tionde av säd, vin och olja; </p>
<p id="v13"><sup><small>13</small></sup>  och jag satte prästen Selemja och Sadok, den skriftlärde, och Pedaja, en av leviterna, till förvaltare över förrådshusen och gav dem till biträde Hanan, son till Sackur, son till Mattanja; ty dessa voro ansedda såsom pålitliga män, och de skulle nu ombesörja utdelningen åt sina bröder. </p>
<p id="v14"><sup><small>14</small></sup>  Tänk fördenskull på mig, min Gud, och låt icke de fromma gärningar bliva utplånade, som jag har gjort för min Guds hus och för tjänstgöringen där! </p>
<p id="v15"><sup><small>15</small></sup>  Vid samma tid såg jag i Juda huru man trampade vinpressarna på sabbaten och förde hem säd, som man lastade på åsnor, så ock vin, druvor och fikon och annat lastgods av olika slag, och huru man förde sådant till Jerusalem på sabbatsdagen; och jag varnade dem, när de sålde dessa livsförnödenheter. </p>
<p id="v16"><sup><small>16</small></sup>  Och tyrierna, som vistades där, förde in fisk och alla slags varor och sålde dem på sabbaten till judarna, och detta i Jerusalem. </p>
<p id="v17"><sup><small>17</small></sup>  Då förebrådde jag Juda ädlingar detta och sade till dem: "Huru kunnen I handla så illa och därmed ohelga sabbatsdagen? </p>
<p id="v18"><sup><small>18</small></sup>  Var det icke därför att edra fäder gjorde sådant som vår Gud lät all denna olycka komma över oss och över denna stad? Och nu dragen I ännu större vrede över Israel genom att så ohelga sabbaten." </p>
<p id="v19"><sup><small>19</small></sup>  Och så snart det begynte bliva mörkt i Jerusalems portar före sabbaten, tillsade jag att man skulle stänga dörrarna; jag tillsade ock att man icke skulle öppna dem förrän efter sabbaten. Och jag ställde några av mina tjänare på vakt vid portarna, för att intet lastgods skulle kunna föras in på sabbatsdagen. </p>
<p id="v20"><sup><small>20</small></sup>  Då stannade köpmän och försäljare av alla slags varor utanför Jerusalem över natten, och det både en och två gånger. </p>
<p id="v21"><sup><small>21</small></sup>  Men jag varnade dem och sade till dem: "Varför stannen I över natten framför muren? Om I ännu en gång gören så, skall jag låta min hand drabba eder." </p>
<p id="v22"><sup><small>22</small></sup>  Och jag tillsade leviterna att de skulle rena sig och komma och hålla vakt vid portarna, för att sabbatsdagen måtte hållas helig. Tänk ock därför på mig, min Gud, och hav misskund med mig efter din stora nåd! </p>
<p id="v23"><sup><small>23</small></sup>  På den tiden såg jag också judiska män som hade tagit till sig asdoditiska, ammonitiska och moabitiska kvinnor. </p>
<p id="v24"><sup><small>24</small></sup>  Och deras barn talade till hälften asdoditiska - ty judiska kunde de icke tala riktigt - eller ock något av de andra folkens tungomål. </p>
<p id="v25"><sup><small>25</small></sup>  Då förebrådde jag dem detta och uttalade förbannelser över dem, ja, några av dem slog jag och ryckte jag i skägget. Och jag besvor dem vid Gud och sade: "I skolen icke giva edra döttrar åt deras söner, ej heller skolen I av deras döttrar taga hustrur åt edra söner eller åt eder själva. </p>
<p id="v26"><sup><small>26</small></sup>  Var det icke med sådant som Salomo, Israels konung, försyndade sig? Det fanns bland de många folken ingen konung som var hans like, ty han var älskad av sin Gud, och Gud satte honom till konung över hela Israel. Likväl kommo de främmande kvinnorna också honom att synda. </p>
<p id="v27"><sup><small>27</small></sup>  Och nu skulle vi om eder få höra att I haven gjort allt detta stora onda och varit otrogna mot vår Gud, i det att I haven tagit till eder främmande kvinnor!" </p>
<p id="v28"><sup><small>28</small></sup>  Och en son till Jojada, översteprästen Eljasibs son, var måg till horoniten Sanballat; honom drev jag bort ifrån mig. </p>
<p id="v29"><sup><small>29</small></sup>  Tänk på dem, min Gud, därför att de hava befläckat prästadömet och prästadömets och leviternas förbund! </p>
<p id="v30"><sup><small>30</small></sup>  Så renade jag folket ifrån allt främmande väsen; och jag fastställde vad prästerna och leviterna skulle iakttaga, var och en i sin syssla, </p>
<p id="v31"><sup><small>31</small></sup>  och huru vedoffret på bestämda tider skulle avlämnas, och huru med förstlingsgåvorna skulle förfaras. Tänk härpå, min Gud, och räkna mig det till godo! </p>
