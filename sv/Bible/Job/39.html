<!--
title: Job - Kapitel 39
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Job/38">Job - Kapitel 38</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Job/40">Job - Kapitel 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Är det du som jagar upp rov åt lejoninnan och stillar de unga lejonens hunger, </p>
<p id="v2"><sup><small>2</small></sup>  när de trycka sig ned i sina kulor eller ligga på lur i snåret? </p>
<p id="v3"><sup><small>3</small></sup>  Vem är det som skaffar mat åt korpen, när hans ungar ropar till Gud, där de sväva omkring utan föda? </p>
<p id="v4"><sup><small>4</small></sup>  Vet du tiden för stengetterna att föda, vakar du över när hindarna bör kalva? </p>
<p id="v5"><sup><small>5</small></sup>  Räknar du månaderna som de skola gå dräktiga, ja, vet du tiden för dem att föda? </p>
<p id="v6"><sup><small>6</small></sup>  De böja sig ned, de avbörda sig sina foster, hastigt göra de sig fria ifrån födslovåndan. </p>
<p id="v7"><sup><small>7</small></sup>  Deras ungar frodas och växa till på marken, så springa de sin väg och vända ej tillbaka. </p>
<p id="v8"><sup><small>8</small></sup>  Vem har skänkt vildåsnan hennes frihet, vem har lossat den skyggas band? </p>
<p id="v9"><sup><small>9</small></sup>  Se, hedmarken gav jag henne till hem, och saltöknen blev hennes boning. </p>
<p id="v10"><sup><small>10</small></sup>  Hon ler åt larmet i staden, hon hör ingen pådrivares rop. </p>
<p id="v11"><sup><small>11</small></sup>  Vad hon spanar upp på berget har hon till bete, hon letar efter allt som är grönt. </p>
<p id="v12"><sup><small>12</small></sup>  Skall vildoxen finnas hågad att tjäna dig och att stanna över natten invid din krubba? </p>
<p id="v13"><sup><small>13</small></sup>  Kan du tvinga vildoxen att gå i fåran efter töm och förmå honom att i ditt spår harva markerna jämna? </p>
<p id="v14"><sup><small>14</small></sup>  Kan du lita på honom, då ju hans kraft är så stor, kan du betro åt honom ditt arbetes frukt? </p>
<p id="v15"><sup><small>15</small></sup>  Överlåter du åt honom att föra hem din säd och att hämta den tillhopa till din loge? </p>
<p id="v16"><sup><small>16</small></sup>  Strutshonans vingar flaxa med fröjd, men vad modersömhet visa väl hennes pennor, hennes fjädrar? </p>
<p id="v17"><sup><small>17</small></sup>  Åt jorden överlåter hon ju sina ägg och ruvar dem ovanpå sanden. </p>
<p id="v18"><sup><small>18</small></sup>  Hon bryr sig ej om att en fot kan krossa dem, att ett vilddjur kan trampa dem sönder. </p>
<p id="v19"><sup><small>19</small></sup>  Hård är hon mot sin avkomma, såsom vore den ej hennes; att hennes avel kan gå under, det bekymrar henne ej. </p>
<p id="v20"><sup><small>20</small></sup>  Ty Gud har gjort henne glömsk för vishet, han har ej tilldelat henne förstånd. </p>
<p id="v21"><sup><small>21</small></sup>  Men när det gäller, piskar hon sig själv upp till språng; då ler hon åt både häst och man. </p>
<p id="v22"><sup><small>22</small></sup>  Är det du som giver åt hästen hans styrka och kläder hans hals med brusande man? </p>
<p id="v23"><sup><small>23</small></sup>  Är det du som lär honom gräshoppans språng? Hans stolta frustning, en förskräckelse är den! </p>
<p id="v24"><sup><small>24</small></sup>  Han skrapar marken och fröjdar sig i sin kraft och rusar så fram mot väpnade skaror. </p>
<p id="v25"><sup><small>25</small></sup>  Han ler åt fruktan och känner ej förfäran, han ryggar icke tillbaka för svärd. </p>
<p id="v26"><sup><small>26</small></sup>  Omkring honom ljuder ett rassel av koger, av ljungande spjut och lans. </p>
<p id="v27"><sup><small>27</small></sup>  Han skakas och rasar och uppslukar marken, han kan icke styra sig, när basunen har ljudit. </p>
<p id="v28"><sup><small>28</small></sup>  För var basunstöt frustar han: Huj! Ännu i fjärran vädrar han striden, anförarnas rop och larmet av härskrin. </p>
<p id="v29"><sup><small>29</small></sup>  Är det ett verk av ditt förstånd, att falken svingar sig upp och breder ut sina vingar till flykt mot söder? </p>
<p id="v30"><sup><small>30</small></sup>  Eller är det på ditt bud som örnen stiger så högt och bygger sitt näste i höjden? </p>
<p id="v31"><sup><small>31</small></sup>  På klippan bor han, där har han sitt tillhåll, på klippans spets och på branta berget. </p>
<p id="v32"><sup><small>32</small></sup>  Därifrån spanar han efter sitt byte, långt bort i fjärran skådar hans ögon. </p>
<p id="v33"><sup><small>33</small></sup>  Hans ungar frossa på blod, och där slagna ligga, där finner man honom. </p>
<p id="v34"><sup><small>34</small></sup>  Så svarade nu HERREN Job och sade: </p>
<p id="v35"><sup><small>35</small></sup>  Vill du tvista med den Allsmäktige, du mästare? Svara då, du som så klagar på Gud! </p>
<p id="v36"><sup><small>36</small></sup>  Job svarade HERREN och sade: </p>
<p id="v37"><sup><small>37</small></sup>  Nej, därtill är jag för ringa; vad skulle jag svara dig? Jag måste lägga handen på munnen. </p>
<p id="v38"><sup><small>38</small></sup>  En gång har jag talat, och nu säger jag intet mer; ja, två gånger, men jag gör det icke åter. </p>
