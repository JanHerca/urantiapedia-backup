<!--
title: Job - Kapitel 40
description: 
published: true
date: 2023-11-8T22:1:38Z
tags: bible, bible—job
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/39">
          <span class="mdi mdi-arrow-left-drop-circle"></span><span class="pl-2">Job - Kapitel 39</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/41">
          <span class="pr-2">Job - Kapitel 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERREN talade till Job ur stormvinden och sade: </p>
<p id="v2"><sup><small>2</small></sup>  Omgjorda såsom en man dina länder; jag vill fråga dig, och du må giva mig besked. </p>
<p id="v3"><sup><small>3</small></sup>  Vill du göra min rätt om intet och döma mig skyldig, för att själv stå såsom rättfärdig? </p>
<p id="v4"><sup><small>4</small></sup>  Har du en sådan arm som Gud, och förmår du dundra med din röst såsom han? </p>
<p id="v5"><sup><small>5</small></sup>  Pryd dig då med ära och höghet, kläd dig i majestät och härlighet. </p>
<p id="v6"><sup><small>6</small></sup>  Gjut ut din vredes förgrymmelse, ödmjuka med en blick allt vad högt är. </p>
<p id="v7"><sup><small>7</small></sup>  Ja, kuva med en blick allt vad högt är, slå ned de ogudaktiga på stället. </p>
<p id="v8"><sup><small>8</small></sup>  Göm dem i stoftet allasammans, ja, fjättra deras ansikten i mörkret. </p>
<p id="v9"><sup><small>9</small></sup>  Då vill jag prisa dig, också jag, för segern som din högra hand har berett dig. </p>
<p id="v10"><sup><small>10</small></sup>  Se, Behemot, han är ju mitt verk såväl som du. Han lever av gräs såsom en oxe. </p>
<p id="v11"><sup><small>11</small></sup>  Och se vilken kraft han äger i sina länder, vilken styrka han har i sin buks muskler. </p>
<p id="v12"><sup><small>12</small></sup>  Han bär sin svans så styv som en ceder, ett konstrikt flätverk äro senorna i hans lår. </p>
<p id="v13"><sup><small>13</small></sup>  Hans benpipor äro såsom rör av koppar, benen i hans kropp likna stänger av järn. </p>
<p id="v14"><sup><small>14</small></sup>  Förstlingen är han av vad Gud har gjort; hans skapare själv har givit honom hans skära. </p>
<p id="v15"><sup><small>15</small></sup>  Ty foder åt honom frambära bergen, där de vilda djuren alla hava sin lek. </p>
<p id="v16"><sup><small>16</small></sup>  Under lotusträd lägger han sig ned, i skygdet av rör och vass. </p>
<p id="v17"><sup><small>17</small></sup>  Lotusträd giva honom tak och skugga, pilträd hägna honom runt omkring. </p>
<p id="v18"><sup><small>18</small></sup>  Är floden än så våldsam, så ängslas han dock icke; han är trygg, om ock en Jordan bryter fram mot hans gap. </p>
<p id="v19"><sup><small>19</small></sup>  Vem kan fånga honom, när han är på sin vakt, vem borrar en snara genom hans nos? </p>
<p id="v20"><sup><small>20</small></sup>  Kan du draga upp Leviatan med krok och med en metrev betvinga hans tunga? </p>
<p id="v21"><sup><small>21</small></sup>  Kan du sätta en sävhank i hans nos eller borra en hake genom hans käft? </p>
<p id="v22"><sup><small>22</small></sup>  Menar du att han skall slösa på dig många böner eller tala till dig med mjuka ord? </p>
<p id="v23"><sup><small>23</small></sup>  Att han skall vilja sluta fördrag med dig, så att du finge honom till din träl för alltid? </p>
<p id="v24"><sup><small>24</small></sup>  Kan du hava honom till leksak såsom en fågel och sätta honom i band åt dina tärnor? </p>
<p id="v25"><sup><small>25</small></sup>  Pläga fiskarlag köpslå om honom och stycka ut hans kropp mellan krämare? </p>
<p id="v26"><sup><small>26</small></sup>  Kan du skjuta hans hud full med spjut och hans huvud med fiskharpuner? </p>
<p id="v27"><sup><small>27</small></sup>  Ja, försök att bära hand på honom du skall minnas den striden och skall ej föra så mer. </p>
<p id="v28"><sup><small>28</small></sup>  Nej, den sådant vågar, hans hopp bliver sviket, han fälles till marken redan vid hans åsyn. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/39">
          <span class="mdi mdi-arrow-left-drop-circle"></span><span class="pl-2">Job - Kapitel 39</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/41">
          <span class="pr-2">Job - Kapitel 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
