<!--
title: Job - Kapitel 19
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Job/18">Job - Kapitel 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Job/20">Job - Kapitel 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Därefter tog Job till orda och sade: </p>
<p id="v2"><sup><small>2</small></sup>  Huru länge skolen I bedröva min själ och krossa mig sönder med edra ord? </p>
<p id="v3"><sup><small>3</small></sup>  Tio gånger haven I nu talat smädligt mot mig och kränkt mig utan all försyn. </p>
<p id="v4"><sup><small>4</small></sup>  Om så är, att jag verkligen har farit vilse, då är förvillelsen min egen sak. </p>
<p id="v5"><sup><small>5</small></sup>  Men viljen I ändå verkligen förhäva eder mot mig, och påstån I att smäleken har drabbat mig med skäl, </p>
<p id="v6"><sup><small>6</small></sup>  så veten fastmer att Gud har gjort mig orätt och att han har omsnärjt mig med sitt nät. </p>
<p id="v7"><sup><small>7</small></sup>  Se, jag klagar över våld, men får intet svar; jag ropar, men får icke rätt. </p>
<p id="v8"><sup><small>8</small></sup>  Min väg har han spärrat, så att jag ej kommer fram, och över mina stigar breder han mörker. </p>
<p id="v9"><sup><small>9</small></sup>  Min ära har han avklätt mig, och från mitt huvud har han tagit bort kronan. </p>
<p id="v10"><sup><small>10</small></sup>  Från alla sidor bryter han ned mig, så att jag förgås; han rycker upp mitt hopp, såsom vore det ett träd. </p>
<p id="v11"><sup><small>11</small></sup>  Sin vrede låter han brinna mot mig och aktar mig såsom sina ovänners like. </p>
<p id="v12"><sup><small>12</small></sup>  Hans skaror draga samlade fram och bereda sig väg till anfall mot mig; de lägra sig runt omkring min hydda. </p>
<p id="v13"><sup><small>13</small></sup>  Långt bort ifrån mig har han drivit mina fränder; mina bekanta äro idel främlingar mot mig. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Mina närmaste hava dragit sig undan, och mina förtrogna hava förgätit mig. </p>
<p id="v15"><sup><small>15</small></sup>  Mitt husfolk och mina tjänstekvinnor akta mig såsom främling; en främmande man har jag blivit i deras ögon. </p>
<p id="v16"><sup><small>16</small></sup>  Kallar jag på min tjänare, så svarar han icke; ödmjukt måste jag bönfalla hos honom. </p>
<p id="v17"><sup><small>17</small></sup>  Min andedräkt är vidrig för min hustru, jag väcker leda hos min moders barn. </p>
<p id="v18"><sup><small>18</small></sup>  Till och med de små barnen visa mig förakt; så snart jag står upp, tala de ohöviskt emot mig. </p>
<p id="v19"><sup><small>19</small></sup>  Ja, en styggelse är jag för alla dem jag umgicks med; de som voro mig kärast hava vänt sig emot mig. </p>
<p id="v20"><sup><small>20</small></sup>  Benen i min kropp tränga ut i hud och hull; knappt tandköttet har jag fått behålla kvar. </p>
<p id="v21"><sup><small>21</small></sup>  Haven misskund, haven misskund med mig, I mina vänner, då nu Guds hand så har hemsökt mig. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Varför skolen I förfölja mig, I såsom Gud, och aldrig bliva mätta av mitt kött? </p>
<p id="v23"><sup><small>23</small></sup>  Ack att mina ord skreves upp, ack att de bleve upptecknade i en bok, </p>
<p id="v24"><sup><small>24</small></sup>  ja, bleve med ett stift av järn och med bly för evig tid inpräglade i klippan! </p>
<p id="v25"><sup><small>25</small></sup>  Dock, jag vet att min förlossare lever, och att han till slut skall stå fram över stoftet. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Och sedan denna min sargade hud är borta, skall jag fri ifrån mitt kött få skåda Gud. </p>
<p id="v27"><sup><small>27</small></sup>  Ja, honom skall jag få skåda, mig till hjälp, för mina ögon skall jag se honom, ej såsom en främling; därefter trånar jag i mitt innersta. </p>
<p id="v28"><sup><small>28</small></sup>  Men när I tänken: "huru skola vi icke ansätta honom!" - såsom vore skulden att finna hos mig - </p>
<p id="v29"><sup><small>29</small></sup>  då mån I taga eder till vara för svärdet, ty vreden hör till de synder som straffas med svärd; så mån I då besinna att en dom skall komma. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 19:13-19 <i>Hjälp endast från Gud</i>: <a href="/sv/The_Urantia_Book/148#p6_9">Ub 148:6.9</a>. </li>
  <li id="fn2"><a href="#cite2">↑</a> 19:21-26 <i>Kamp mellan tro och tvivel</i>: <a href="/sv/The_Urantia_Book/148#p6_9">Ub 148:6.9</a>. </li>
  <li id="fn3"><a href="#cite3">↑</a> 19:25 <i>Min Vindicator lever</i>: <a href="/sv/The_Urantia_Book/148#p6_9">Ub 148:6.9</a>. </li>
</ol>
</div>
