<!--
title: Job - Kapitel 13
description: 
published: true
date: 2023-11-8T22:1:38Z
tags: bible, bible—job
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/12">
          <span class="mdi mdi-arrow-left-drop-circle"></span><span class="pl-2">Job - Kapitel 12</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/14">
          <span class="pr-2">Job - Kapitel 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja, alltsammans har mitt öga sett, mitt öra har hört det och nogsamt givit akt. </p>
<p id="v2"><sup><small>2</small></sup>  Vad I veten, det vet också jag; icke står jag tillbaka för eder. </p>
<p id="v3"><sup><small>3</small></sup>  Men till den Allsmäktige vill jag nu tala, det lyster mig att gå till rätta med Gud. </p>
<p id="v4"><sup><small>4</small></sup>  Dock, I ären män som spinna ihop lögn, allasammans hopsätten I fåfängligt tal. </p>
<p id="v5"><sup><small>5</small></sup>  Om I ändå villen alldeles tiga! Det kunde tillräknas eder som vishet. </p>
<p id="v6"><sup><small>6</small></sup>  Hören nu likväl mitt klagomål, och akten på mina läppars gensagor. </p>
<p id="v7"><sup><small>7</small></sup>  Viljen I försvara Gud med orättfärdigt tal och honom till förmån bruka oärligt tal? </p>
<p id="v8"><sup><small>8</small></sup>  Skolen I visa eder partiska för honom eller göra eder till sakförare för Gud? </p>
<p id="v9"><sup><small>9</small></sup>  Icke kan sådant ändas väl, när han håller räfst med eder? Eller kunnen I gäckas med honom, såsom man kan gäckas med en människa? </p>
<p id="v10"><sup><small>10</small></sup>  Nej, förvisso skall han straffa eder, om I visen en hemlig partiskhet. </p>
<p id="v11"><sup><small>11</small></sup>  Sannerligen, hans majestät skall då förskräcka eder, och fruktan för honom skall falla över eder. </p>
<p id="v12"><sup><small>12</small></sup>  Edra tänkespråk skola då bliva visdomsord av aska, edra försvarsverk varda såsom vallar av ler. </p>
<p id="v13"><sup><small>13</small></sup>  Tigen nu för min, så skall jag tala, gånge så över mig vad det vara må. </p>
<p id="v14"><sup><small>14</small></sup>  Ja, huru det än går, vill jag fatta mitt kött mellan tänderna och taga min själ i min hand. </p>
<p id="v15"><sup><small>15</small></sup>  Må han dräpa mig, jag hoppas intet annat; min vandel vill jag ändå hålla fram inför honom. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Redan detta skall lända mig till frälsning, ty ingen gudlös dristar komma inför honom. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Hören, hören då mina ord, och låten min förklaring tränga in i edra öron. </p>
<p id="v18"><sup><small>18</small></sup>  Se, här lägger jag saken fram; jag vet att jag skall befinnas hava rätt. </p>
<p id="v19"><sup><small>19</small></sup>  Eller gives det någon som kan vederlägga mig? Ja, då vill jag tiga - och dö. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Allenast två ting må du ej göra mot mig, så behöver jag ej dölja mig inför ditt ansikte: </p>
<p id="v21"><sup><small>21</small></sup>  din hand må du ej låta komma mig när, och fruktan för dig må icke förskräcka mig. </p>
<p id="v22"><sup><small>22</small></sup>  Sedan må du åklaga, och jag vill svara, eller ock skall jag tala, och du må gendriva mig. </p>
<p id="v23"><sup><small>23</small></sup>  Huru är det alltså med mina missgärningar och synder? Låt mig få veta min överträdelse och synd. </p>
<p id="v24"><sup><small>24</small></sup>  Varför döljer du ditt ansikte och aktar mig såsom din fiende? </p>
<p id="v25"><sup><small>25</small></sup>  Vill du skrämma ett löv som drives av vinden, vill du förfölja ett borttorkat strå? </p>
<p id="v26"><sup><small>26</small></sup>  Du skriver ju bedrövelser på min lott och giver mig till arvedel min ungdoms missgärningar; </p>
<p id="v27"><sup><small>27</small></sup>  du sätter mina fötter i stocken, du vaktar på alla vägar, för mina fotsulor märker du ut stegen. </p>
<p id="v28"><sup><small>28</small></sup>  Och detta mot en som täres bort lik murket trä, en som liknar en klädnad sönderfrätt av mal! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/12">
          <span class="mdi mdi-arrow-left-drop-circle"></span><span class="pl-2">Job - Kapitel 12</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/14">
          <span class="pr-2">Job - Kapitel 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 13:15 <i>Även om han dödar mig</i>: <a href="/sv/The_Urantia_Book/101#p3_4">Ub 101:3.4</a>. </li>
  <li id="fn2"><a href="#cite2">↑</a> 13:16 <i>Frälsningens Gud</i>: <a href="/sv/The_Urantia_Book/2#p6_3">Ub 2:6.3</a>. </li>
  <li id="fn3"><a href="#cite3">↑</a> 13:19 <i>Ge upp spöket</i>: <a href="/sv/The_Urantia_Book/86#p5_2">Ub 86:5.2</a>. </li>
</ol>
</div>
