<!--
title: Job - Kapitel 34
description: 
published: true
date: 2023-11-8T22:1:38Z
tags: bible, bible—job
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/33">
          <span class="mdi mdi-arrow-left-drop-circle"></span><span class="pl-2">Job - Kapitel 33</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/35">
          <span class="pr-2">Job - Kapitel 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Elihu tog till orda och sade: </p>
<p id="v2"><sup><small>2</small></sup>  Hören, I vise, mina ord; I förståndige, lyssnen till mig. </p>
<p id="v3"><sup><small>3</small></sup>  Örat skall ju pröva orden, och munnen smaken hos det man vill äta. </p>
<p id="v4"><sup><small>4</small></sup>  Må vi nu utvälja åt oss vad rätt är, samfällt söka förstå vad gott är. </p>
<p id="v5"><sup><small>5</small></sup>  Se, Job har sagt: "Jag är oskyldig. Gud har förhållit mig min rätt. </p>
<p id="v6"><sup><small>6</small></sup>  Fastän jag har rätt, måste jag stå såsom lögnare; dödsskjuten är jag, jag som intet har brutit." </p>
<p id="v7"><sup><small>7</small></sup>  Var finnes en man som är såsom Job? Han läskar sig med bespottelse såsom med vatten, </p>
<p id="v8"><sup><small>8</small></sup>  han gör sig till ogärningsmäns stallbroder och sällar sig till ogudaktiga människor. </p>
<p id="v9"><sup><small>9</small></sup>  Ty han säger: "Det gagnar en man till intet, om han håller sig väl med Gud." </p>
<p id="v10"><sup><small>10</small></sup>  Hören mig därför, I förståndige män: Bort det, att Gud skulle begå någon orätt, att den Allsmäktige skulle göra vad orättfärdigt är! </p>
<p id="v11"><sup><small>11</small></sup>  Nej, han vedergäller var människa efter hennes gärningar och lönar envar såsom hans vandel har förtjänat. </p>
<p id="v12"><sup><small>12</small></sup>  Ty Gud gör i sanning intet som är orätt, den Allsmäktige kan icke kränka rätten. </p>
<p id="v13"><sup><small>13</small></sup>  Vem har bjudit honom att vårda sig om jorden, och vem lade på honom bördan av hela jordens krets? <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Om han ville tänka allenast på sig själv och åter draga till sig sin anda och livsfläkt, </p>
<p id="v15"><sup><small>15</small></sup>  då skulle på en gång allt kött förgås, och människorna skulle vända åter till stoft. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Men märk nu väl och hör härpå, lyssna till vad mina ord förkunna. </p>
<p id="v17"><sup><small>17</small></sup>  Skulle den förmå regera, som hatade vad rätt är? Eller fördömer du den som är den störste i rättfärdighet? </p>
<p id="v18"><sup><small>18</small></sup>  Får man då säga till en konung: "Du ogärningsman", eller till en furste: "Du ogudaktige"? </p>
<p id="v19"><sup><small>19</small></sup>  Gud har ju ej anseende till någon hövdings person, han aktar den rike ej för mer än den fattige, ty alla äro de hans händers verk. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  I ett ögonblick omkomma de, mitt i natten: folkhopar gripas av bävan och förgås, de väldige ryckas bort, utan människohand. </p>
<p id="v21"><sup><small>21</small></sup>  Ty hans ögon vakta på var mans vägar, och alla deras steg, dem ser han. </p>
<p id="v22"><sup><small>22</small></sup>  Intet mörker finnes och ingen skugga så djup, att ogärningsmän kunna fördölja sig däri. </p>
<p id="v23"><sup><small>23</small></sup>  Ty länge behöver Gud ej vakta på en människa, innan hon måste stå till doms inför honom. </p>
<p id="v24"><sup><small>24</small></sup>  Han krossar de väldige utan rannsakning och låter så andra träda fram i deras ställe. </p>
<p id="v25"><sup><small>25</small></sup>  Ja, han märker väl vad de göra, han omstörtar dem om natten och låter dem förgås. </p>
<p id="v26"><sup><small>26</small></sup>  Såsom ogudaktiga tuktar han dem öppet, inför människors åsyn, </p>
<p id="v27"><sup><small>27</small></sup>  eftersom de veko av ifrån honom och ej aktade på alla hans vägar. </p>
<p id="v28"><sup><small>28</small></sup>  De bragte så den armes rop inför honom, och rop av betryckta fick han höra. </p>
<p id="v29"><sup><small>29</small></sup>  Vem vågar då fördöma, om han stillar larmet? Ja, vem vill väl skåda honom, om han döljer sitt ansikte, för ett folk eller för en enskild man, </p>
<p id="v30"><sup><small>30</small></sup>  när han vill rycka makten ifrån gudlösa människor och hindra dem att bliva snaror för folket? </p>
<p id="v31"><sup><small>31</small></sup>  Kan man väl säga till Gud: "Jag måste lida, jag som ändå intet har förbrutit. </p>
<p id="v32"><sup><small>32</small></sup>  Visa mig du vad som går över mitt förstånd; om jag har gjort något orätt, vill jag då ej göra så mer." </p>
<p id="v33"><sup><small>33</small></sup>  Skall då han, för ditt klanders skull, giva vedergällning såsom du vill? Du själv, och icke jag, må döma därom; ja, tala du ut vad du menar. </p>
<p id="v34"><sup><small>34</small></sup>  Men kloka män skola säga så till mig, visa män, när de få höra mig: </p>
<p id="v35"><sup><small>35</small></sup>  "Job talar utan någon insikt, hans ord äro utan förstånd." </p>
<p id="v36"><sup><small>36</small></sup>  Så må nu Job utstå prövningar allt framgent, då han vill försvara sig på ogärningsmäns sätt. </p>
<p id="v37"><sup><small>37</small></sup>  Till sin synd lägger han ju uppenbar ondska, oss till hån slår han ihop sina händer och talar stora ord mot Gud. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/33">
          <span class="mdi mdi-arrow-left-drop-circle"></span><span class="pl-2">Job - Kapitel 33</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/35">
          <span class="pr-2">Job - Kapitel 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 34:13 <i>Gud som disponerare</i>: <a href="/sv/The_Urantia_Book/2#p1_2">Ub 2:1.2</a>. </li>
  <li id="fn2"><a href="#cite2">↑</a> 34:15 <i># 2 Damm till damm</i>: <a href="/sv/The_Urantia_Book/89#p6_7">Ub 89:6.7</a>.  <i>Damm till damm</i>: <a href="/sv/The_Urantia_Book/112#p3_5">Ub 112:3.5</a>. </li>
  <li id="fn3"><a href="#cite3">↑</a> 34:19 <i>Gud är ingen respekt för personer</i>: <a href="/sv/The_Urantia_Book/1#p4_6">Ub 1:4.6</a>.  <i>Alla människor är andligt lika</i>: <a href="/sv/The_Urantia_Book/134#p4_7">Ub 134:4.7</a>.  <i>Gud är ingen respekt för personer</i>: <a href="/sv/The_Urantia_Book/133#p0_3">Ub 133:0.3</a>.  <i>Ingen respekt för personer</i>: <a href="/sv/The_Urantia_Book/148#p6_2">Ub 148:6.2</a>.  <i>Gud är ingen respekt för personer</i>: <a href="/sv/The_Urantia_Book/40#p10_13">Ub 40:10.13</a>.  <i>Ingen respekt för personer</i>: <a href="/sv/The_Urantia_Book/143#p1_5">Ub 143:1.5</a>.  <i>Varken jude eller hedning</i>: <a href="/sv/The_Urantia_Book/137#p8_11">Ub 137:8.11</a>.  <i>Gud respekterar inte raser</i>: <a href="/sv/The_Urantia_Book/155#p6_2">Ub 155:6.2</a>.  <i>Gud är ingen respekt för personer</i>: <a href="/sv/The_Urantia_Book/3#p1_12">Ub 3:1.12</a>.  <i>Gud är ingen respekt för personer</i>: <a href="/sv/The_Urantia_Book/2#p3_1">Ub 2:3.1</a>.  <i>Gud är ingen respekt för personer</i>: <a href="/sv/The_Urantia_Book/12#p7_8">Ub 12:7.8</a>.  <i>Gud är ingen respekt för personer</i>: <a href="/sv/The_Urantia_Book/192#p2_2">Ub 192:2.2</a>.  <i>Ingen respekt för personer</i>: <a href="/sv/The_Urantia_Book/117#p6_22">Ub 117:6.22</a>.  <i>Jesus är ingen respekt för personer</i>: <a href="/sv/The_Urantia_Book/174#p2_2">Ub 174:2.2</a>.  <i>Jesus är ingen respekt för personer</i>: <a href="/sv/The_Urantia_Book/139#p10_9">Ub 139:10.9</a>.  <i>Jämställdhet för personer</i>: <a href="/sv/The_Urantia_Book/150#p1_3">Ub 150:1.3</a>.  <i>Gud är ingen respekt för personer</i>: <a href="/sv/The_Urantia_Book/112#p0_10">Ub 112:0.10</a>.  <i>Ingen respekt för personer</i>: <a href="/sv/The_Urantia_Book/137#p8_6">Ub 137:8.6</a>.  <i>Gud är ingen respekt för personer</i>: <a href="/sv/The_Urantia_Book/166#p4_11">Ub 166:4.11</a>.  <i>Ingen favorisering av Gud</i>: <a href="/sv/The_Urantia_Book/156#p2_4">Ub 156:2.4</a>.  <i>Inte judens eller hedningens Gud</i>: <a href="/sv/The_Urantia_Book/140#p1_2">Ub 140:1.2</a>.  <i>Jämlikhet för alla som söker Gud</i>: <a href="/sv/The_Urantia_Book/138#p4_2">Ub 138:4.2</a>.  <i>I kungariket, inga skillnader</i>: <a href="/sv/The_Urantia_Book/190#p3_1">Ub 190:3.1</a>.  <i>Gud är ingen respekt för personer</i>: <a href="/sv/The_Urantia_Book/175#p2_3">Ub 175:2.3</a>.  <i>Varken jude eller hedning</i>: <a href="/sv/The_Urantia_Book/190#p4_1">Ub 190:4.1</a>.  <i>Gud/Son ingen respekt för personer</i>: <a href="/sv/The_Urantia_Book/181#p2_14">Ub 181:2.14</a>. </li>
</ol>
</div>
