<!--
title: Job - Kapitel 12
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Job/11">Job - Kapitel 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Job/13">Job - Kapitel 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Därefter tog Job till orda och sade: </p>
<p id="v2"><sup><small>2</small></sup>  Ja, visst ären I det rätta folket, och med eder kommer visheten att dö ut! </p>
<p id="v3"><sup><small>3</small></sup>  Dock, jämväl jag har förstånd så gott som I, icke står jag tillbaka för eder; ty vem är den som ej begriper slikt? </p>
<p id="v4"><sup><small>4</small></sup>  Så måste jag då vara ett åtlöje för min vän, jag som fick svar, så snart jag ropade till Gud; man ler åt en som är rättfärdig och ostrafflig! </p>
<p id="v5"><sup><small>5</small></sup>  Ja, med förakt ses olyckan av den som står säker; förakt väntar dem vilkas fötter vackla. </p>
<p id="v6"><sup><small>6</small></sup>  Men förhärjares hyddor åtnjuta frid, och trygghet få sådana som trotsa Gud, de som hava sin gud i sin hand. </p>
<p id="v7"><sup><small>7</small></sup>  Men fråga du boskapen, den må undervisa dig, och fåglarna under himmelen, de må upplysa dig; </p>
<p id="v8"><sup><small>8</small></sup>  eller tala till jorden, hon må undervisa dig, fiskarna i havet må giva dig besked. </p>
<p id="v9"><sup><small>9</small></sup>  Vem kan icke lära genom allt detta att det är HERRENS hand som har gjort det? </p>
<p id="v10"><sup><small>10</small></sup>  I hans han är ju allt levandes själ och alla mänskliga varelsers anda. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Skall icke öra pröva orden, likasom munnen prövar matens smak? </p>
<p id="v12"><sup><small>12</small></sup>  Vishet tillkommer ju de gamle och förstånd dem som länge hava levat. </p>
<p id="v13"><sup><small>13</small></sup>  Hos Honom finnes vishet och makt, hos honom råd och förstånd. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Se, vad han river ned, det bygges ej upp; för den han spärrar inne kan ingen upplåta. </p>
<p id="v15"><sup><small>15</small></sup>  Han håller vattnen tillbaka - se, se då bliver där torrt, han släpper dem lösa, då fördärva de landet. </p>
<p id="v16"><sup><small>16</small></sup>  Hos honom är kraft och klokhet, den förvillade och förvillaren äro båda i hans hand. </p>
<p id="v17"><sup><small>17</small></sup>  Rådsherrar utblottar han, han för dem i landsflykt, och domare gör han till dårar. </p>
<p id="v18"><sup><small>18</small></sup>  Han upplöser konungars välde och sätter fångbälte om deras höfter. </p>
<p id="v19"><sup><small>19</small></sup>  Präster utblottar han, han för dem i landsflykt, och de säkrast rotade kommer han på fall. </p>
<p id="v20"><sup><small>20</small></sup>  Välbetrodda män berövar han målet och avhänder de äldste deras insikt. </p>
<p id="v21"><sup><small>21</small></sup>  Han utgjuter förakt över furstar och lossar de starkes gördel. </p>
<p id="v22"><sup><small>22</small></sup>  Han blottar djupen, så att de ej höljas av mörker, dödsskuggan drager han fram i ljuset. </p>
<p id="v23"><sup><small>23</small></sup>  Han låter folkslag växa till - och förgör dem; han utvidgar deras gränser, men för dem sedan bort. </p>
<p id="v24"><sup><small>24</small></sup>  Stamhövdingar i landet berövar han förståndet, han leder dem vilse i väglösa ödemarker. </p>
<p id="v25"><sup><small>25</small></sup>  De famla i mörkret och hava intet ljus, han kommer dem att ragla såsom druckna. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 12:10 <i>Lev, rör på oss och bevara oss</i>: <a href="/sv/The_Urantia_Book/105#p2_11">Ub 105:2.11</a>.  <i>Vi lever, rör oss, har vårt väsen</i>: <a href="/sv/The_Urantia_Book/117#p3_12">Ub 117:3.12</a>. </li>
  <li id="fn2"><a href="#cite2">↑</a> 12:13 <i>Del 1: Förståelsen är oändlig</i>: <a href="/sv/The_Urantia_Book/2#p1_1">Ub 2:1.1</a>. </li>
</ol>
</div>
