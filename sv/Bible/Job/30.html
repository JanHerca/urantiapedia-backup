<!--
title: Job - Kapitel 30
description: 
published: true
date: 2022-10-8T9:59:7Z
tags: bible, bible—job
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Job/29">Job - Kapitel 29</a></td>
        <td><a href="/sv/Bible/Job/Index">Index</a></td>
        <td><a href="/sv/Bible/Job/31">Job - Kapitel 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och nu le de åt mig, människor som äro yngre till åren än jag, män vilkas fäder jag aktade ringa, ja, ej ens hade velat sätta bland mina vallhundar. </p>
<p id="v2"><sup><small>2</small></sup>  Vad skulle de också kunna gagna mig med sin hjälp, dessa människor som sakna all manlig kraft? </p>
<p id="v3"><sup><small>3</small></sup>  Utmärglade äro de ju av brist och svält; de gnaga sin föda av torra öknen, som redan i förväg är öde och ödslig. </p>
<p id="v4"><sup><small>4</small></sup>  Saltörter plocka de där bland snåren, och ginströtter är vad de hava till mat. </p>
<p id="v5"><sup><small>5</small></sup>  Ur människors samkväm drives de ut, man ropar efter dem såsom efter tjuvar. </p>
<p id="v6"><sup><small>6</small></sup>  I gruvliga klyftor måste de bo, i hålor under jorden och i bergens skrevor. </p>
<p id="v7"><sup><small>7</small></sup>  Bland snåren häva de upp sitt tjut, under nässlor ligga de skockade, </p>
<p id="v8"><sup><small>8</small></sup>  en avföda av dårar och ärelöst folk, utjagade ur landet med hugg och slag. </p>
<p id="v9"><sup><small>9</small></sup>  Och för sådana har jag nu blivit en visa, de hava mig till ämne för sitt tal; </p>
<p id="v10"><sup><small>10</small></sup>  med avsky hålla de sig fjärran ifrån mig, de hava ej försyn för att spotta åt mig. </p>
<p id="v11"><sup><small>11</small></sup>  Nej, mig till plåga, lossa de alla band, alla tyglar kasta de av inför mig. </p>
<p id="v12"><sup><small>12</small></sup>  Invid min högra sida upphäver sig ynglet; mina fötter vilja de stöta undan. De göra sig vägar som skola leda till min ofärd. </p>
<p id="v13"><sup><small>13</small></sup>  Stigen framför mig hava de rivit upp. De göra sitt bästa till att fördärva mig, de som dock själva äro hjälplösa. </p>
<p id="v14"><sup><small>14</small></sup>  Såsom genom en bred rämna bryta de in; de vältra sig fram under murarnas brak. </p>
<p id="v15"><sup><small>15</small></sup>  Förskräckelser välvas ned över mig. Såsom en storm bortrycka de min ära, och såsom ett moln har min välfärd farit bort. </p>
<p id="v16"><sup><small>16</small></sup>  Och nu utgjuter sig min själ inom mig, eländesdagar hålla mig fast. </p>
<p id="v17"><sup><small>17</small></sup>  Natten bortfräter benen i min kropp, och kvalen som gnaga mig veta ej av vila. </p>
<p id="v18"><sup><small>18</small></sup>  Genom övermäktig kraft har mitt kroppshölje blivit vanställt, såsom en livklädnad hänger det omkring mig. </p>
<p id="v19"><sup><small>19</small></sup>  I orenlighet har jag blivit nedstjälpt, och själv är jag nu lik stoft och aska. </p>
<p id="v20"><sup><small>20</small></sup>  Jag ropar till dig, men du svarar mig icke; jag står här, men de bespejar mig allenast. </p>
<p id="v21"><sup><small>21</small></sup>  Du förvandlas för mig till en grym fiende, med din starka hand ansätter du mig. </p>
<p id="v22"><sup><small>22</small></sup>  Du lyfter upp mig i stormvinden och för mig hän, och i bruset låter du mig försmälta av ångest. </p>
<p id="v23"><sup><small>23</small></sup>  Ja, jag förstår att du vill föra mig till döden, till den boning dit allt levande församlas. </p>
<p id="v24"><sup><small>24</small></sup>  Men skulle man vid sitt fall ej få sträcka ut handen, ej ropa efter hjälp, när ofärd har kommit? </p>
<p id="v25"><sup><small>25</small></sup>  Grät jag ej själv över den som hade hårda dagar, och ömkade sig min själ ej över den fattige? </p>
<p id="v26"><sup><small>26</small></sup>  Se, jag väntade mig lycka, men olycka kom; jag hoppades på ljus, men mörker kom. </p>
<p id="v27"><sup><small>27</small></sup>  Därför sjuder mitt innersta och får ingen ro, eländesdagar hava ju mött mig. </p>
<p id="v28"><sup><small>28</small></sup>  Med mörknad hud går jag, fastän ej bränd av solen; mitt i församlingen står jag upp och skriar. </p>
<p id="v29"><sup><small>29</small></sup>  En broder har jag blivit till schakalerna, och en frände är jag vorden till strutsarna. </p>
<p id="v30"><sup><small>30</small></sup>  Min hud har svartnat och lossnat från mitt kött, benen i min kropp äro förbrända av hetta. </p>
<p id="v31"><sup><small>31</small></sup>  I sorgelåt är mitt harpospel förbytt, mina pipors klang i högljudd gråt. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Job/29">Job - Kapitel 29</a></td>
        <td><a href="/sv/Bible/Job/Index">Index</a></td>
        <td><a href="/sv/Bible/Job/31">Job - Kapitel 31</a></td>
      </tr>
    </tbody>
  </table>
</figure>
