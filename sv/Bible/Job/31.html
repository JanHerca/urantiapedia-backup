<!--
title: Job - Kapitel 31
description: 
published: true
date: 2023-11-8T22:1:38Z
tags: bible, bible—job
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/30">
          <span class="mdi mdi-arrow-left-drop-circle"></span><span class="pl-2">Job - Kapitel 30</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/32">
          <span class="pr-2">Job - Kapitel 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ett förbund slöt jag med mina ögon: aldrig skulle jag skåda efter någon jungfru. </p>
<p id="v2"><sup><small>2</small></sup>  Vilken lott finge jag eljest av Gud i höjden, vilken arvedel av den Allsmäktige därovan? </p>
<p id="v3"><sup><small>3</small></sup>  Ofärd kommer ju över de orättfärdiga, och olycka drabbar ogärningsmän. </p>
<p id="v4"><sup><small>4</small></sup>  Ser icke han mina vägar, räknar han ej alla mina steg? </p>
<p id="v5"><sup><small>5</small></sup>  Har jag väl umgåtts med lögn, och har min fot varit snar till svek? </p>
<p id="v6"><sup><small>6</small></sup>  Nej, må jag vägas på en riktig våg, så skall Gud förnimma min ostrafflighet. </p>
<p id="v7"><sup><small>7</small></sup>  Hava mina steg vikit av ifrån vägen, har mitt hjärta följt efter mina ögon, eller låder vid min händer en fläck? </p>
<p id="v8"><sup><small>8</small></sup>  Då må en annan äta var jag har sått, och vad jag har planterat må ryckas upp med roten. </p>
<p id="v9"><sup><small>9</small></sup>  Har mitt hjärta låtit dåra sig av någon kvinna, så att jag har stått på lur vid min nästas dörr? </p>
<p id="v10"><sup><small>10</small></sup>  Då må min hustru mala mjöl åt en annan, och främmande män må då famntaga henne. </p>
<p id="v11"><sup><small>11</small></sup>  Ja, sådant hade varit en skändlighet, en straffbar missgärning hade det varit, </p>
<p id="v12"><sup><small>12</small></sup>  en eld som skulle förtära intill avgrunden och förhärja till roten all min gröda. </p>
<p id="v13"><sup><small>13</small></sup>  Har jag kränkt min tjänares eller tjänarinnas rätt, när de hade någon tvist med mig? </p>
<p id="v14"><sup><small>14</small></sup>  Vad skulle jag då göra, när Gud stode upp, och när han hölle räfst, vad kunde jag då svara honom? </p>
<p id="v15"><sup><small>15</small></sup>  Han som skapade mig skapade ju och dem i moderlivet, han, densamme, har berett dem i modersskötet. </p>
<p id="v16"><sup><small>16</small></sup>  Har jag vägrat de arma vad de begärde eller låtit änkans ögon försmäkta? </p>
<p id="v17"><sup><small>17</small></sup>  Har jag ätit mitt brödstycke allena, utan att den faderlöse och har fått äta därav? </p>
<p id="v18"><sup><small>18</small></sup>  Nej, från min ungdom fostrades han hos mig såsom hos en fader, och från min moders liv var jag änkors ledare. </p>
<p id="v19"><sup><small>19</small></sup>  Har jag kunnat se en olycklig gå utan kläder, se en fattig ej äga något att skyla sig med? </p>
<p id="v20"><sup><small>20</small></sup>  Måste ej fastmer hans länd välsigna mig, och fick han ej värma sig i ull av mina lamm? </p>
<p id="v21"><sup><small>21</small></sup>  Har jag lyft min hand mot den faderlöse, därför att jag såg mig hava medhåll i porten? </p>
<p id="v22"><sup><small>22</small></sup>  Då må min axel lossna från sitt fäste och min arm brytas av ifrån sin led. </p>
<p id="v23"><sup><small>23</small></sup>  Jag måste då frukta ofärd ifrån Gud och skulle stå maktlös inför hans majestät. </p>
<p id="v24"><sup><small>24</small></sup>  Har jag satt mitt hopp till guldet och kallat guldklimpen min förtröstan? </p>
<p id="v25"><sup><small>25</small></sup>  Var det min glädje att min rikedom blev så stor, och att min hand förvärvade så mycket? </p>
<p id="v26"><sup><small>26</small></sup>  Hände det, när jag såg solljuset, huru det sken, och månen, huru härligt den gick fram, </p>
<p id="v27"><sup><small>27</small></sup>  att mitt hjärta hemligen lät dåra sig, så att jag med handkyss gav dem min hyllning? </p>
<p id="v28"><sup><small>28</small></sup>  Nej, också det hade varit en straffbar missgärning; därmed hade jag ju förnekat Gud i höjden. </p>
<p id="v29"><sup><small>29</small></sup>  Har jag glatt mig åt min fiendes ofärd och fröjdats, när olycka träffade honom? </p>
<p id="v30"><sup><small>30</small></sup>  Nej, jag tillstadde ej min mun att synda så, ej att med förbannelse begära hans liv. </p>
<p id="v31"><sup><small>31</small></sup>  Och kan mitt husfolk icke bevittna att envar fick mätta sig av kött vid mitt bord? </p>
<p id="v32"><sup><small>32</small></sup>  Främlingen behövde ej stanna över natten på gatan, mina dörrar lät jag stå öppna utåt vägen. </p>
<p id="v33"><sup><small>33</small></sup>  Har jag på människovis skylt mina överträdelser och gömt min missgärning i min barm, </p>
<p id="v34"><sup><small>34</small></sup>  av fruktan för den stora hopen och av rädsla för stamfränders förakt, så att jag teg och ej gick utom min dörr? </p>
<p id="v35"><sup><small>35</small></sup>  Ack att någon funnes, som ville höra mig! Jag har sagt mitt ord. Den Allsmäktige må nu svara mig; ack att jag finge min vederparts motskrift! </p>
<p id="v36"><sup><small>36</small></sup>  Sannerligen, jag skulle då bära den högt på min skuldra, såsom en krona skulle jag fästa den på mig. </p>
<p id="v37"><sup><small>37</small></sup>  Jag ville då göra honom räkenskap för alla mina steg, lik en furste skulle jag då träda inför honom. </p>
<p id="v38"><sup><small>38</small></sup>  Har min mark höjt rop över mig, och hava dess fåror gråtit med varandra? </p>
<p id="v39"><sup><small>39</small></sup>  Har jag förtärt dess gröda obetald eller utpinat dess brukares liv? </p>
<p id="v40"><sup><small>40</small></sup>  Då må törne växa upp för vete, och ogräs i stället för korn. Slut på Jobs tal. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/30">
          <span class="mdi mdi-arrow-left-drop-circle"></span><span class="pl-2">Job - Kapitel 30</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/32">
          <span class="pr-2">Job - Kapitel 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
