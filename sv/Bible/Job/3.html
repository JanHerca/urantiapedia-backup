<!--
title: Job - Kapitel 3
description: 
published: true
date: 2023-11-8T22:1:38Z
tags: bible, bible—job
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/2">
          <span class="mdi mdi-arrow-left-drop-circle"></span><span class="pl-2">Job - Kapitel 2</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/4">
          <span class="pr-2">Job - Kapitel 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Därefter upplät Job sin mun och förbannade sin födelsedag; </p>
<p id="v2"><sup><small>2</small></sup>  Job tog till orda och sade: </p>
<p id="v3"><sup><small>3</small></sup>  Må den dag utplånas, på vilken jag föddes, och den natt som sade: "Ett gossebarn är avlat." </p>
<p id="v4"><sup><small>4</small></sup>  Må den dagen vändas i mörker, må Gud i höjden ej fråga efter den och intet dagsljus lysa däröver. </p>
<p id="v5"><sup><small>5</small></sup>  Mörkret och dödsskuggan börde den åter, molnen lägre sig över den; förskräcke den allt som kan förmörka en dag. </p>
<p id="v6"><sup><small>6</small></sup>  Den natten må gripas av tjockaste mörker; ej må den få fröjda sig bland årets dagar, intet rum må den finna inom månadernas krets. </p>
<p id="v7"><sup><small>7</small></sup>  Ja, ofruktsam blive den natten, aldrig höje sig jubel under den. </p>
<p id="v8"><sup><small>8</small></sup>  Må den förbannas av dem som besvärja dagar, av dem som förmå mana upp Leviatan. </p>
<p id="v9"><sup><small>9</small></sup>  Må dess grynings stjärnor förmörkas, efter ljus må den bida, utan att det kommer, morgonrodnadens ögonbryn må den aldrig få se; </p>
<p id="v10"><sup><small>10</small></sup>  eftersom den ej tillslöt dörrarna till min moders liv, ej lät olyckan förbliva dold för mina ögon. </p>
<p id="v11"><sup><small>11</small></sup>  Varför fick jag ej dö strax i modersskötet, förgås vid det jag kom ut ur min moders liv? <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Varför funnos knän mig till mötes, och varför bröst, där jag fick di? </p>
<p id="v13"><sup><small>13</small></sup>  Hade så icke skett, låge jag nu i ro, jag finge då sova, jag njöte då min vila, </p>
<p id="v14"><sup><small>14</small></sup>  vid sidan av konungar och rådsherrar i landet, män som byggde sig palatslika gravar, </p>
<p id="v15"><sup><small>15</small></sup>  ja, vid sidan av furstar som voro rika på guld och hade sina hus uppfyllda av silver; </p>
<p id="v16"><sup><small>16</small></sup>  eller vore jag icke till, lik ett nedgrävt foster, lik ett barn som aldrig fick se ljuset. </p>
<p id="v17"><sup><small>17</small></sup>  Där hava ju de ogudaktiga upphört att rasa, där få de uttröttade komma till vila; </p>
<p id="v18"><sup><small>18</small></sup>  där hava alla fångar fått ro, de höra där ingen pådrivares röst. </p>
<p id="v19"><sup><small>19</small></sup>  Små och stora äro där varandra lika, trälen har där blivit fri ifrån sin herre. </p>
<p id="v20"><sup><small>20</small></sup>  Varför skulle den olycklige skåda ljuset? Ja, varför gives liv åt dem som plågas så bittert, </p>
<p id="v21"><sup><small>21</small></sup>  åt dem som vänta efter döden, utan att den kommer, och spana därefter mer än efter någon skatt, </p>
<p id="v22"><sup><small>22</small></sup>  åt dem som skulle glädjas - ja, intill jubel - och fröjda sig, allenast de funne sin grav; </p>
<p id="v23"><sup><small>23</small></sup>  varför åt en man vilkens väg är höljd i mörker, åt en man så kringstängd av Gud? </p>
<p id="v24"><sup><small>24</small></sup>  Suckan har ju blivit mitt dagliga bröd, och såsom vatten strömma mina klagorop. </p>
<p id="v25"><sup><small>25</small></sup>  ty det som ingav mig förskräckelse, det drabbar mig nu, och vad jag fruktade för, det kommer över mig. </p>
<p id="v26"><sup><small>26</small></sup>  Jag får ingen rast, ingen ro, ingen vila; ångest kommer över mig. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/2">
          <span class="mdi mdi-arrow-left-drop-circle"></span><span class="pl-2">Job - Kapitel 2</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/4">
          <span class="pr-2">Job - Kapitel 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 3:11 <i>Ge upp spöket</i>: <a href="/sv/The_Urantia_Book/86#p5_2">Ub 86:5.2</a>. </li>
</ol>
</div>
