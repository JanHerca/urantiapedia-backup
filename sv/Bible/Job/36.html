<!--
title: Job - Kapitel 36
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Job/35">Job - Kapitel 35</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Job/37">Job - Kapitel 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vidare sade Elihu: </p>
<p id="v2"><sup><small>2</small></sup>  Bida ännu litet, så att jag får giva dig besked, ty ännu något har jag att säga till Guds försvar. </p>
<p id="v3"><sup><small>3</small></sup>  Min insikt vill jag hämta vida ifrån, och åt min skapare vill jag skaffa rätt. </p>
<p id="v4"><sup><small>4</small></sup>  Ja, förvisso skola mina ord icke vara lögn; en man med fullgod insikt har du framför dig. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Se, Gud är väldig, men han försmår dock ingen, han som är så väldig i sitt förstånds kraft. </p>
<p id="v6"><sup><small>6</small></sup>  Den ogudaktige låter han ej bliva vid liv, men åt de arma skaffar han rätt. </p>
<p id="v7"><sup><small>7</small></sup>  Han tager ej sina ögon från de rättfärdiga; de få trona i konungars krets, för alltid låter han dem sitta där i höghet. </p>
<p id="v8"><sup><small>8</small></sup>  Och om de läggas bundna i kedjor och fångas i eländets snaror, </p>
<p id="v9"><sup><small>9</small></sup>  så vill han därmed visa dem vad de hava gjort, och vilka överträdelser de hava begått i sitt högmod; </p>
<p id="v10"><sup><small>10</small></sup>  han vill då öppna deras öra för tuktan och mana dem att vända om ifrån fördärvet. </p>
<p id="v11"><sup><small>11</small></sup>  Om de då höra på honom och underkasta sig, så få de framleva sina dagar i lycka och sina år i ljuvlig ro. </p>
<p id="v12"><sup><small>12</small></sup>  Men höra de honom ej, så förgås de genom vapen och omkomma, när de minst tänka det. </p>
<p id="v13"><sup><small>13</small></sup>  Ja, de som med gudlöst hjärta hängiva sig åt vrede och icke anropa honom, när han lägger dem i band, </p>
<p id="v14"><sup><small>14</small></sup>  deras själ skall i deras ungdom ryckas bort av döden, och deras liv skall dela tempelbolares lott. </p>
<p id="v15"><sup><small>15</small></sup>  Genom lidandet vill han rädda den lidande, och genom betrycket vill han öppna hans öra. </p>
<p id="v16"><sup><small>16</small></sup>  Så sökte han ock draga dig ur nödens gap, ut på en rymlig plats, där intet trångmål rådde; och ditt bord skulle bliva fullsatt med feta rätter. </p>
<p id="v17"><sup><small>17</small></sup>  Men nu bär du till fullo ogudaktighetens dom; ja, dom och rättvisa hålla dig nu fast. </p>
<p id="v18"><sup><small>18</small></sup>  Ty vrede borde ej få uppegga dig under din tuktans tid, och huru svårt du än har måst plikta, borde du ej därav ledas vilse. </p>
<p id="v19"><sup><small>19</small></sup>  Huru kan han lära dig bedja, om icke genom nöd och genom allt som nu har prövat din kraft? </p>
<p id="v20"><sup><small>20</small></sup>  Du må ej längta så ivrigt efter natten, den natt då folken skola ryckas bort ifrån sin plats. </p>
<p id="v21"><sup><small>21</small></sup>  Tag dig till vara, så att du ej vänder dig till vad fördärvligt är; sådant behagar dig ju mer än att lida. </p>
<p id="v22"><sup><small>22</small></sup>  Se, Gud är upphöjd genom sin kraft. Var finnes någon mästare som är honom lik? <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Vem har föreskrivit honom hans väg, och vem kan säga: "Du gör vad orätt är?" </p>
<p id="v24"><sup><small>24</small></sup>  Tänk då på att upphöja hans gärningar, dem vilka människorna besjunga </p>
<p id="v25"><sup><small>25</small></sup>  och som de alla skåda med lust, de dödliga, om de än blott skönja dem i fjärran. </p>
<p id="v26"><sup><small>26</small></sup>  Ja, Gud är för hög för vårt förstånd, hans år äro flera än någon kan utrannsaka. <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Se, vattnets droppar drager han uppåt, och de sila ned såsom regn, där hans dimma går fram; </p>
<p id="v28"><sup><small>28</small></sup>  skyarna gjuta dem ut såsom en ström, låta dem drypa ned över talrika människor. </p>
<p id="v29"><sup><small>29</small></sup>  Ja, kan någon fatta molnens utbredning, braket som utgår från hans hydda? </p>
<p id="v30"><sup><small>30</small></sup>  Se, sitt ljungeldsljus breder han ut över molnen, och själva havsgrunden höljer han in däri. </p>
<p id="v31"><sup><small>31</small></sup>  Ty så utför han sina domar över folken; så bereder han ock näring i rikligt mått. </p>
<p id="v32"><sup><small>32</small></sup>  I ljungeldsljus höljer han sina händer och sänder det ut mot dem som begynna strid. </p>
<p id="v33"><sup><small>33</small></sup>  Budskap om honom bär hans dunder; själva boskapen bebådar hans antåg. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 36:4 <i># 1 Perfekt i kunskap</i>: <a href="/sv/The_Urantia_Book/3#p3_1">Ub 3:3.1</a>. </li>
  <li id="fn2"><a href="#cite2">↑</a> 36:22 <i>Allmäktiga</i>: <a href="/sv/The_Urantia_Book/142#p3_7">Ub 142:3.7</a>.  <i>Gud är all mäktig</i>: <a href="/sv/The_Urantia_Book/131#p10_3">Ub 131:10.3</a>.  <i>Guds kraft</i>: <a href="/sv/The_Urantia_Book/1#p1_4">Ub 1:1.4</a>.  <i>Makten</i>: <a href="/sv/The_Urantia_Book/131#p10_6">Ub 131:10.6</a>. </li>
  <li id="fn3"><a href="#cite3">↑</a> 36:26 <i>Gud är stor</i>: <a href="/sv/The_Urantia_Book/28#p6_21">Ub 28:6.21</a>.  <i>Gud är stor</i>: <a href="/sv/The_Urantia_Book/2#p1_1">Ub 2:1.1</a>.  <i>Del 2: Se, Gud är stor</i>: <a href="/sv/The_Urantia_Book/96#p6_4">Ub 96:6.4</a>. </li>
</ol>
</div>
