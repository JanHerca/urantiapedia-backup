<!--
title: Job - Kapitel 26
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Job/25">Job - Kapitel 25</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Job/27">Job - Kapitel 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Därefter tog Job till orda och sade: </p>
<p id="v2"><sup><small>2</small></sup>  Vilken hjälp har du ej skänkt den vanmäktige, huru har du ej stärkt den maktlöses arm! </p>
<p id="v3"><sup><small>3</small></sup>  Vilka råd har du ej givit den ovise, och vilket överflöd av klokhet har du ej lagt i dagen! </p>
<p id="v4"><sup><small>4</small></sup>  Vem gav dig kraft att tala sådana ord, och vems ande var det som kom till orda ur dig? </p>
<p id="v5"><sup><small>5</small></sup>  Dödsrikets skuggor gripas av ångest, djupets vatten och de som bo däri. </p>
<p id="v6"><sup><small>6</small></sup>  Dödsriket ligger blottat för honom, och avgrunden har intet täckelse. </p>
<p id="v7"><sup><small>7</small></sup>  Han spänner ut nordanrymden över det tomma och hänger upp jorden på intet. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Han samlar vatten i sina moln såsom i ett knyte, och skyarna brista icke under bördan. </p>
<p id="v9"><sup><small>9</small></sup>  Han gömmer sin tron för vår åsyn, han omhöljer den med sina skyar. </p>
<p id="v10"><sup><small>10</small></sup>  En rundel har han välvt såsom gräns för vattnen, där varest ljus ändas i mörker. </p>
<p id="v11"><sup><small>11</small></sup>  Himmelens pelare skälva, de gripas av förfäran vid hans näpst. </p>
<p id="v12"><sup><small>12</small></sup>  Med sin kraft förskräckte han havet, och genom sitt förstånd sönderkrossade han Rahab. </p>
<p id="v13"><sup><small>13</small></sup>  Blott han andades, blev himmelen klar; hans hand genomborrade den snabba ormen. </p>
<p id="v14"><sup><small>14</small></sup>  Se, detta är allenast utkanterna av hans verk; en sakta viskning är allt vad vi förnimma därom. Hans allmakts dunder, vem skulle kunna fatta det? </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 26:7 <i>Stabilitet mitt i instabilitet</i>: <a href="/sv/The_Urantia_Book/4#p1_5">Ub 4:1.5</a>.  <i>Power center</i>: <a href="/sv/The_Urantia_Book/41#p1_5">Ub 41:1.5</a>.  <i>Gud bevarar dem alla</i>: <a href="/sv/The_Urantia_Book/4#p1_6">Ub 4:1.6</a>. </li>
  <li id="fn2"><a href="#cite2">↑</a> 26:7-14 <i>Filisternas attack</i>: <a href="/sv/The_Urantia_Book/29#p0_1">Ub 29:0.1</a>. </li>
</ol>
</div>
