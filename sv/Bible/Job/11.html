<!--
title: Job - Kapitel 11
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Job/10">Job - Kapitel 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Job/12">Job - Kapitel 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Därefter tog Sofar från Naama till orda och sade: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Skall sådant ordflöde bliva utan svar och en så stortalig man få rätt? </p>
<p id="v3"><sup><small>3</small></sup>  Skall ditt lösa tal nödga män till tystnad, så att du får bespotta, utan att någon kommer dig att blygas? </p>
<p id="v4"><sup><small>4</small></sup>  Och skall du så få säga: "Vad jag lär är rätt, och utan fläck har jag varit inför dina ögon"? </p>
<p id="v5"><sup><small>5</small></sup>  Nej, om allenast Gud ville tala och upplåta sina läppar till att svara dig, </p>
<p id="v6"><sup><small>6</small></sup>  om han ville uppenbara dig sin visdoms lönnligheter, huru han äger förstånd, ja, i dubbelt mått, då insåge du att Gud, dig till förmån, har lämnat åt glömskan en del av din missgärning. </p>
<p id="v7"><sup><small>7</small></sup>  Men kan väl du utrannsaka Guds djuphet eller fatta den Allsmäktiges fullkomlighet? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Hög såsom himmelen är den - vad kan du göra? djupare än dödsriket - vad kan du förstå? </p>
<p id="v9"><sup><small>9</small></sup>  Dess längd sträcker sig vidare än jorden, och i bredd överträffar den havet. </p>
<p id="v10"><sup><small>10</small></sup>  När han vill fara fram och spärra någon inne eller kalla någon till doms, vem kan då hindra honom? </p>
<p id="v11"><sup><small>11</small></sup>  Han är ju den som känner lögnens män, fördärv upptäcker han, utan att leta därefter. </p>
<p id="v12"><sup><small>12</small></sup>  Men lika lätt kan en dåraktig man få förstånd, som en vildåsnefåle kan födas till människa. </p>
<p id="v13"><sup><small>13</small></sup>  Om du nu rätt bereder ditt hjärta och uträcker dina händer till honom, </p>
<p id="v14"><sup><small>14</small></sup>  om du skaffar bort det fördärv som kan låda vid din hand och ej låter orättfärdighet bo i dina hyddor, </p>
<p id="v15"><sup><small>15</small></sup>  ja, då får du upplyfta ditt ansikte utan skam, du står fast och har intet att frukta. </p>
<p id="v16"><sup><small>16</small></sup>  Ja, då skall du förgäta din olycka, blott minnas den såsom vatten som har förrunnit. </p>
<p id="v17"><sup><small>17</small></sup>  Ditt liv skall då stråla klarare än middagens sken; och kommer mörker på, så är det som en gryning till morgon. </p>
<p id="v18"><sup><small>18</small></sup>  Du kan då vara trygg, ty du äger ett hopp; du spanar omkring dig och går sedan trygg till vila. </p>
<p id="v19"><sup><small>19</small></sup>  Ja, du får då ligga i ro, utan att någon förskräcker dig, och många skola söka din ynnest. </p>
<p id="v20"><sup><small>20</small></sup>  Men de ogudaktigas ögon skola försmäkta; ingen tillflykt skall mer finnas för dem, och deras hopp skall vara att få giva upp andan. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 11:1-20 <i>Zophar, tredje vän</i>: <a href="/sv/The_Urantia_Book/148#p6_8">Ub 148:6.8</a>. </li>
  <li id="fn2"><a href="#cite2">↑</a> 11:7 <i>Del 1: Kan du hitta Gud</i>: <a href="/sv/The_Urantia_Book/96#p6_4">Ub 96:6.4</a>. </li>
</ol>
</div>
