<!--
title: Job - Kapitel 5
description: 
published: true
date: 2023-11-8T22:1:38Z
tags: bible, bible—job
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/4">
          <span class="mdi mdi-arrow-left-drop-circle"></span><span class="pl-2">Job - Kapitel 4</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/6">
          <span class="pr-2">Job - Kapitel 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ropa fritt; vem finnes, som svarar dig, och till vilken av de heliga kan du vända dig? </p>
<p id="v2"><sup><small>2</small></sup>  Se, dåren dräpes av sin grämelse, och den fåkunnige dödas av sin bitterhet. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Jag såg en dåre, fast var han rotad, men plötsligt måste jag ropa ve över hans boning. </p>
<p id="v4"><sup><small>4</small></sup>  Ty hans barn gå nu fjärran ifrån frälsning, de förtrampas i porten utan räddning. </p>
<p id="v5"><sup><small>5</small></sup>  Av hans skörd äter vem som är hungrig, den rövas bort, om och hägnad med törnen; efter hans rikedom gapar ett giller. </p>
<p id="v6"><sup><small>6</small></sup>  Ty icke upp ur stoftet kommer fördärvet, ej ur marken skjuter olyckan upp; <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  nej, människan varder född till olycka, såsom eldgnistor måste flyga mot höjden. </p>
<p id="v8"><sup><small>8</small></sup>  Men vore det nu jag, så sökte jag nåd hos Gud, åt Gud hemställde jag min sak, </p>
<p id="v9"><sup><small>9</small></sup>  åt honom som gör stora och outrannsakliga ting, under, flera än någon kan räkna, <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  åt honom som låter regnet falla på jorden och sänder vatten ned över markerna, </p>
<p id="v11"><sup><small>11</small></sup>  när han vill upphöja de ringa och förhjälpa de sörjande till frälsning. </p>
<p id="v12"><sup><small>12</small></sup>  Han är den som gör de klokas anslag om intet, så att deras händer intet uträtta med förnuft; <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  han fångar de visa i deras klokskap och låter de illfundiga förhasta sig i sina rådslag: </p>
<p id="v14"><sup><small>14</small></sup>  mitt på dagen råka de ut för mörker och famla mitt i ljuset, likasom vore det natt. </p>
<p id="v15"><sup><small>15</small></sup>  Så frälsar han från deras tungors svärd, han frälsar den fattige ur den övermäktiges hand. </p>
<p id="v16"><sup><small>16</small></sup>  Den arme kan så åter hava ett hopp, och orättfärdigheten måste tillsluta sin mun. </p>
<p id="v17"><sup><small>17</small></sup>  Ja, säll är den människa som Gud agar; den Allsmäktiges tuktan må du icke förkasta. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Ty om han och sargar, så förbinder han ock, om han slår, så hela ock hans händer. </p>
<p id="v19"><sup><small>19</small></sup>  Sex gånger räddar han dig ur nöden, ja, sju gånger avvändes olyckan från dig. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  I hungerstid förlossar han dig från döden och i krig undan svärdets våld. </p>
<p id="v21"><sup><small>21</small></sup>  När tungor svänga gisslet, gömmes du undan; du har intet att frukta, när förhärjelse kommer. </p>
<p id="v22"><sup><small>22</small></sup>  Ja, åt förhärjelse och dyr tid kan du då le, för vilddjur behöver du ej heller känna fruktan; </p>
<p id="v23"><sup><small>23</small></sup>  ty med markens stenar står du i förbund, och med djuren på marken har du ingått fred. </p>
<p id="v24"><sup><small>24</small></sup>  Och du får se huru din hydda står trygg; när du synar din boning, saknas intet däri. </p>
<p id="v25"><sup><small>25</small></sup>  Du får ock se huru din ätt förökas, huru din avkomma bliver såsom markens örter. </p>
<p id="v26"><sup><small>26</small></sup>  I graven kommer du, när du har hunnit din mognad, såsom sädesskylen bärgas, då dess tid är inne. </p>
<p id="v27"><sup><small>27</small></sup>  Se, detta hava vi utrannsakat, och så är det; hör därpå och betänk det väl. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/4">
          <span class="mdi mdi-arrow-left-drop-circle"></span><span class="pl-2">Job - Kapitel 4</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/6">
          <span class="pr-2">Job - Kapitel 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 5:2 <i>Vreden är grym och upprörande</i>: <a href="/sv/The_Urantia_Book/149#p4_2">Ub 149:4.2</a>. </li>
  <li id="fn2"><a href="#cite2">↑</a> 5:6 <i>Del 2: Besvär inte från damm</i>: <a href="/sv/The_Urantia_Book/148#p5_5">Ub 148:5.5</a>. </li>
  <li id="fn3"><a href="#cite3">↑</a> 5:9 <i>Underverk utan nummer</i>: <a href="/sv/The_Urantia_Book/2#p1_1">Ub 2:1.1</a>. </li>
  <li id="fn4"><a href="#cite4">↑</a> 5:12-13 <i>Besviker enheter av listig</i>: <a href="/sv/The_Urantia_Book/96#p7_6">Ub 96:7.6</a>. </li>
  <li id="fn5"><a href="#cite5">↑</a> 5:17-18 <i>Del 1: Korrigering i lidande</i>: <a href="/sv/The_Urantia_Book/148#p5_5">Ub 148:5.5</a>. </li>
  <li id="fn6"><a href="#cite6">↑</a> 5:19 <i>Befrielse från det onda</i>: <a href="/sv/The_Urantia_Book/121#p5_11">Ub 121:5.11</a>. </li>
</ol>
</div>
