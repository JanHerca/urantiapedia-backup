<!--
title: Job - Kapitel 6
description: 
published: true
date: 2023-11-8T22:1:38Z
tags: bible, bible—job
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/5">
          <span class="mdi mdi-arrow-left-drop-circle"></span><span class="pl-2">Job - Kapitel 5</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/7">
          <span class="pr-2">Job - Kapitel 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Då tog Job till orda och sade: </p>
<p id="v2"><sup><small>2</small></sup>  Ack att min grämelse bleve vägd och min olycka lagd jämte den på vågen! </p>
<p id="v3"><sup><small>3</small></sup>  Se, tyngre är den nu än havets sand, därför kan jag icke styra mina ord. </p>
<p id="v4"><sup><small>4</small></sup>  Ty den Allsmäktiges pilar hava träffat mig, och min ande indricker deras gift; ja, förskräckelser ifrån Gud ställa sig upp mot mig. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Icke skriar vildåsnan, när hon har friskt gräs, icke råmar oxen, då han står vid sitt foder? </p>
<p id="v6"><sup><small>6</small></sup>  Men vem vill äta den mat som ej har smak eller sälta, och vem finner behag i slemörtens saft? </p>
<p id="v7"><sup><small>7</small></sup>  Så vägrar nu min själ att komma vid detta, det är för mig en vämjelig spis. </p>
<p id="v8"><sup><small>8</small></sup>  Ack att min bön bleve hörd, och att Gud ville uppfylla mitt hopp! </p>
<p id="v9"><sup><small>9</small></sup>  O att det täcktes Gud att krossa mig, att räcka ut sin hand och avskära mitt liv! </p>
<p id="v10"><sup><small>10</small></sup>  Då funnes ännu för mig någon tröst, jag kunde då jubla, fastän plågad utan förskoning; jag har ju ej förnekat den Heliges ord. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Huru stor är då min kraft, eftersom jag alltjämt bör hoppas? Och vad väntar mig för ände, eftersom jag skall vara tålig? </p>
<p id="v12"><sup><small>12</small></sup>  Min kraft är väl ej såsom stenens, min kropp är väl icke av koppar? </p>
<p id="v13"><sup><small>13</small></sup>  Nej, förvisso gives ingen hjälp för mig, var utväg har blivit mig stängd. </p>
<p id="v14"><sup><small>14</small></sup>  Den förtvivlade borde ju röna barmhärtighet av sin vän, men se, man övergiver den Allsmäktiges fruktan, </p>
<p id="v15"><sup><small>15</small></sup>  Mina bröder äro trolösa, de äro såsom regnbäckar, ja, lika bäckarnas rännilar, som snart sina ut, </p>
<p id="v16"><sup><small>16</small></sup>  som väl kunna gå mörka av vinterns flöden, när snön har fallit och gömt sig i dem, </p>
<p id="v17"><sup><small>17</small></sup>  men som åter försvinna, när de träffas av hettan, och torka bort ifrån sin plats, då värmen kommer. </p>
<p id="v18"><sup><small>18</small></sup>  Vägfarande där i trakten vika av till dem, men de finna allenast ödslighet och måste förgås. </p>
<p id="v19"><sup><small>19</small></sup>  Temas vägfarande skådade dithän, Sabas köpmanståg hoppades på dem; </p>
<p id="v20"><sup><small>20</small></sup>  men de kommo på skam i sin förtröstan, de sågo sig gäckade, när de hade hunnit ditfram. </p>
<p id="v21"><sup><small>21</small></sup>  Ja, likaså ären I nu ingenting värda, handfallna stån I av förfäran och förskräckelse. </p>
<p id="v22"><sup><small>22</small></sup>  Har jag då begärt att I skolen giva mig gåvor, taga av edert gods för att lösa mig ut, </p>
<p id="v23"><sup><small>23</small></sup>  att I skolen rädda mig undan min ovän, köpa mig fri ur våldsverkares hand? </p>
<p id="v24"><sup><small>24</small></sup>  Undervisen mig, så vill jag tiga, lären mig att förstå vari jag har farit vilse. </p>
<p id="v25"><sup><small>25</small></sup>  Gott är förvisso uppriktigt tal, men tillrättavisning av eder, vad båtar den? </p>
<p id="v26"><sup><small>26</small></sup>  Haven I då i sinnet att hålla räfst med ord, och skall den förtvivlade få tala för vinden? </p>
<p id="v27"><sup><small>27</small></sup>  Då kasten I väl också lott om den faderlöse, då lären I väl köpslå om eder vän! </p>
<p id="v28"><sup><small>28</small></sup>  Dock, må det nu täckas eder att akta på mig; icke vill jag ljuga eder mitt i ansiktet. </p>
<p id="v29"><sup><small>29</small></sup>  Vänden om! Må sådan orätt icke ske; ja, vänden ännu om, ty min sak är rättfärdig! </p>
<p id="v30"><sup><small>30</small></sup>  Skulle väl orätt bo på min tunga, och min mun, skulle den ej förstå vad fördärvligt är? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/5">
          <span class="mdi mdi-arrow-left-drop-circle"></span><span class="pl-2">Job - Kapitel 5</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/7">
          <span class="pr-2">Job - Kapitel 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 6:4 <i>Den Allsmäktiges pilar</i>: <a href="/sv/The_Urantia_Book/90#p3_8">Ub 90:3.8</a>. </li>
  <li id="fn2"><a href="#cite2">↑</a> 6:10 <i>Den Helige</i>: <a href="/sv/The_Urantia_Book/96#p1_9">Ub 96:1.9</a>. </li>
</ol>
</div>
