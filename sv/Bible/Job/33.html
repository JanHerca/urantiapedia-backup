<!--
title: Job - Kapitel 33
description: 
published: true
date: 2022-10-8T9:59:7Z
tags: bible, bible—job
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Job/32">Job - Kapitel 32</a></td>
        <td><a href="/sv/Bible/Job/Index">Index</a></td>
        <td><a href="/sv/Bible/Job/34">Job - Kapitel 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men hör nu, Job, mina ord, och lyssna till allt vad jag vill säga. </p>
<p id="v2"><sup><small>2</small></sup>  Se, jag upplåter nu mina läppar, min tunga tager till orda i min mun. </p>
<p id="v3"><sup><small>3</small></sup>  Ur ett redbart hjärta framgår mitt tal, och vad mina läppar förstå säga de ärligt ut. </p>
<p id="v4"><sup><small>4</small></sup>  Guds ande är det som har gjort mig, den Allsmäktiges fläkt beskär mig liv. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Om du förmår, så må du nu svara mig; red dig till strid mot mig, träd fram. </p>
<p id="v6"><sup><small>6</small></sup>  Se, jag är likställd med dig inför Gud, jag är danad av en nypa ler, också jag. </p>
<p id="v7"><sup><small>7</small></sup>  Ja, fruktan för mig behöver ej förskräcka dig, ej heller kan min myndighet trycka dig ned. </p>
<p id="v8"><sup><small>8</small></sup>  Men nu sade du så inför mina öron, så ljödo de ord jag hörde: </p>
<p id="v9"><sup><small>9</small></sup>  "Ren är jag och fri ifrån överträdelse, oskyldig är jag och utan missgärning; </p>
<p id="v10"><sup><small>10</small></sup>  men se, han finner på sak mot mig, han aktar mig såsom sin fiende. </p>
<p id="v11"><sup><small>11</small></sup>  Han sätter mina fötter i stocken, vaktar på alla mina vägar." </p>
<p id="v12"><sup><small>12</small></sup>  Nej, häri har du orätt, svarar jag dig. Gud är ju förmer än en människa. </p>
<p id="v13"><sup><small>13</small></sup>  Huru kan du gå till rätta med honom, såsom gåve han aldrig svar i sin sak? </p>
<p id="v14"><sup><small>14</small></sup>  Både på ett sätt och på två talar Gud, om man också ej aktar därpå. </p>
<p id="v15"><sup><small>15</small></sup>  I drömmen, i nattens syn, när sömnen har fallit tung över människorna och de vila i slummer på sitt läger, </p>
<p id="v16"><sup><small>16</small></sup>  då öppnar han människornas öron och sätter inseglet på sina varningar till dem, </p>
<p id="v17"><sup><small>17</small></sup>  när han vill avvända någon från en ogärning eller hålla högmodet borta ifrån en människa. </p>
<p id="v18"><sup><small>18</small></sup>  Så bevarar han hennes själ från graven och hennes liv ifrån att förgås genom vapen. </p>
<p id="v19"><sup><small>19</small></sup>  Hon bliver ock agad genom plågor på sitt läger och genom ständig oro, allt intill benen. </p>
<p id="v20"><sup><small>20</small></sup>  Hennes sinne får leda vid maten, och hennes själ vid den föda hon älskade. </p>
<p id="v21"><sup><small>21</small></sup>  Hennes hull förtvinar, till dess intet är att se, ja, hennes ben täras bort intill osynlighet. </p>
<p id="v22"><sup><small>22</small></sup>  Så nalkas hennes själ till graven och hennes liv hän till dödens makter. </p>
<p id="v23"><sup><small>23</small></sup>  Men om en ängel då finnes, som vakar över henne, en medlare, någon enda av de tusen, och denne får lära människan hennes plikt, </p>
<p id="v24"><sup><small>24</small></sup>  då förbarmar Gud sig över henne och säger; "Fräls henne, så att hon slipper fara ned i graven; lösepenningen har jag nu fått." <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Hennes kropp får då ny ungdomskraft, hon bliver åter såsom under sin styrkas dagar. </p>
<p id="v26"><sup><small>26</small></sup>  När hon då beder till Gud, är han henne nådig och låter henne se sitt ansikte med jubel; han giver så den mannen hans rättfärdighet åter. <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Så får denne då sjunga inför människorna och säga: "Väl syndade jag, och väl kränkte jag rätten, dock vederfors mig ej vad jag hade förskyllt; <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  ty han förlossade min själ, så att den undslapp graven, och mitt liv får nu med lust skåda ljuset." </p>
<p id="v29"><sup><small>29</small></sup>  Se, detta allt kommer Gud åstad, både två gånger och tre, för den mannen, </p>
<p id="v30"><sup><small>30</small></sup>  till att rädda hans själ från graven, så att han får njuta av de levandes ljus. </p>
<p id="v31"><sup><small>31</small></sup>  Akta nu härpå, du Job, och hör mig; tig, så att jag får tala. </p>
<p id="v32"><sup><small>32</small></sup>  Dock, har du något att säga, så svara mig; tala, ty gärna gåve jag dig rätt. </p>
<p id="v33"><sup><small>33</small></sup>  Varom icke, så är det du som må höra på mig; du må tiga, så att jag får lära dig vishet. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Job/32">Job - Kapitel 32</a></td>
        <td><a href="/sv/Bible/Job/Index">Index</a></td>
        <td><a href="/sv/Bible/Job/34">Job - Kapitel 34</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 33:4 <i>Ande i människan (Helig Ande)</i>: <a href="/sv/The_Urantia_Book/103#p1_6">Ub 103:1.6</a>.  <i>Livsfläkt</i>: <a href="/sv/The_Urantia_Book/86#p4_3">Ub 86:4.3</a>.  <i>Guds Ande (Helig Ande)</i>: <a href="/sv/The_Urantia_Book/8#p5_3">Ub 8:5.3</a>.  <i>Guds Ande (Helig Ande)</i>: <a href="/sv/The_Urantia_Book/8#p5_5">Ub 8:5.5</a>.  <i>Anden ger liv</i>: <a href="/sv/The_Urantia_Book/34#p6_5">Ub 34:6.5</a>.  <i>Helige Ande</i>: <a href="/sv/The_Urantia_Book/34#p4_1">Ub 34:4.1</a>. </li>
  <li id="fn2"><a href="#cite2">↑</a> 33:24 <i>Del 1: Nådig mot de ångerfulla</i>: <a href="/sv/The_Urantia_Book/96#p7_7">Ub 96:7.7</a>. </li>
  <li id="fn3"><a href="#cite3">↑</a> 33:26 <i>Han skall be till Gud</i>: <a href="/sv/The_Urantia_Book/96#p7_7">Ub 96:7.7</a>. </li>
  <li id="fn4"><a href="#cite4">↑</a> 33:27-28 <i>Han räddade andra, inte sig själv</i>: <a href="/sv/The_Urantia_Book/130#p8_2">Ub 130:8.2</a>.  <i>Del 2: Om någon säger att jag syndade</i>: <a href="/sv/The_Urantia_Book/96#p7_7">Ub 96:7.7</a>. </li>
</ol>
</div>
