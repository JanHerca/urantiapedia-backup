<!--
title: Job - Kapitel 1
description: 
published: true
date: 2023-11-8T22:1:38Z
tags: bible, bible—job
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/2">
          <span class="pr-2">Job - Kapitel 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I Us' land levde en man som hette Job; han var en ostrafflig och redlig man, som fruktade Gud och flydde det onda. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite5"><a href="#fn5">[5]</a></sup></p>
<p id="v2"><sup><small>2</small></sup>  Åt honom föddes sju söner och tre döttrar; </p>
<p id="v3"><sup><small>3</small></sup>  och han ägde sju tusen får, tre tusen kameler, fem hundra par oxar och fem hundra åsninnor, därtill tjänare i stor mängd. Så var denne man mäktigare än någon annan i Österlandet. </p>
<p id="v4"><sup><small>4</small></sup>  Och hans söner hade för sed att gå åstad och hålla gästabud, den ena dagen i den enes hus, den andra dagen i den andres; de sände då och inbjödo sina tre systrar att äta och dricka tillsammans med dem. </p>
<p id="v5"><sup><small>5</small></sup>  När så en omgång av gästabudsdagar var till ända, sände Job efter dem för att helga dem; bittida om morgonen offrade han då ett brännoffer för var och en av dem. Ty Job tänkte "Kanhända hava mina barn syndat och i sina hjärtan talat förgripligt om Gud". Så gjorde Job för var gång. </p>
<p id="v6"><sup><small>6</small></sup>  Men nu hände sig en dag att Guds söner kommo och trädde fram inför HERREN, och Åklagaren kom också med bland dem. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Då frågade HERREN Åklagaren: "Varifrån kommer du?" Åklagaren svarade HERREN och sade: "Från en vandring utöver jorden och från en färd omkring på den." </p>
<p id="v8"><sup><small>8</small></sup>  Då sade HERREN till Åklagaren: "Har du givit akt på min tjänare Job? Ty på jorden finnes icke hans like i ostrafflighet och redlighet, ingen som så fruktar Gud och flyr det onda." </p>
<p id="v9"><sup><small>9</small></sup>  Åklagaren svarade HERREN och sade: "Är det då för intet som Job fruktar Gud? </p>
<p id="v10"><sup><small>10</small></sup>  Du har ju på allt sätt beskärmat honom och hans hus och allt vad han äger; du har välsignat hans händers verk, och hans boskapshjordar hava utbrett sig i landet. </p>
<p id="v11"><sup><small>11</small></sup>  Man räck ut din hand och kom vid detta allt som han äger; förvisso skall han då mitt i ansiktet tala förgripliga ord mot dig." </p>
<p id="v12"><sup><small>12</small></sup>  HERREN sade till Åklagaren: "Välan, allt vad han äger vare givet i din hand; allenast mot honom själv må du icke räcka ut din hand." Så gick Åklagaren bort ifrån HERRENS ansikte. </p>
<p id="v13"><sup><small>13</small></sup>  När nu en dag hans söner och döttrar höllo måltid och drucko vin i den äldste broderns hus, </p>
<p id="v14"><sup><small>14</small></sup>  Kom en budbärare till Job och sade: "Oxarna gingo för plogen, och åsninnorna betade därbredvid; </p>
<p id="v15"><sup><small>15</small></sup>  då föllo sabéerna in och rövade bort dem, och folket slogo de med svärdsegg. Jag var den ende som kom undan, för att jag skulle underrätta dig därom." </p>
<p id="v16"><sup><small>16</small></sup>  Medan denne ännu talade, kom åter en och sade: "Guds eld föll ifrån himmelen och slog ned bland småboskapen och folket och förtärde dem. Jag var den ende som kom undan, för att jag skulle underrätta dig därom." </p>
<p id="v17"><sup><small>17</small></sup>  Medan denne ännu talade, kom åter en och sade: Kaldéerna ställde upp sitt manskap i tre hopar och föllo så över kamelerna och rövade bort dem, och folket slogo de med svärdsegg. Jag var den ende som kom undan, för att jag skulle underrätta dig därom." </p>
<p id="v18"><sup><small>18</small></sup>  Under det att denne ännu talade, kom åter en annan och sade: Dina söner och döttrar höllo måltid och drucko vin i den äldste broderns hus; </p>
<p id="v19"><sup><small>19</small></sup>  då kom en stark storm fram över öknen och tog tag i husets fyra hörn, och det föll omkull över folket, så att de förgingos. Jag var den ende som kom undan, för att jag skulle underrätta dig därom." </p>
<p id="v20"><sup><small>20</small></sup>  Då stod Job upp och rev sönder sin mantel och skar av håret på sitt huvud. Och han föll ned till jorden och tillbad </p>
<p id="v21"><sup><small>21</small></sup>  och sade: "Naken kom jag ur min moders liv, och naken skall jag vända åter dit; HERREN gav, och HERREN tog. Lovat vare HERRENS namn!" </p>
<p id="v22"><sup><small>22</small></sup>  Vid allt detta syndade Job icke och talade intet lasteligt mot Gud. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/2">
          <span class="pr-2">Job - Kapitel 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 1:1 <i>Gud är en stor fruktan</i>: <a href="/sv/The_Urantia_Book/92#p1_5">Ub 92:1.5</a>. </li>
  <li id="fn2"><a href="#cite2">↑</a> 1:1-3 <i>Jobb: bra, rik & frisk</i>: <a href="/sv/The_Urantia_Book/148#p6_2">Ub 148:6.2</a>. </li>
  <li id="fn3"><a href="#cite3">↑</a> 1:6 <i>Änglar inte "Guds söner"</i>: <a href="/sv/The_Urantia_Book/167#p7_2">Ub 167:7.2</a>.  <i>När Guds Söner möts</i>: <a href="/sv/The_Urantia_Book/45#p2_4">Ub 45:2.4</a>.  <i>När Guds söner samlades</i>: <a href="/sv/The_Urantia_Book/53#p8_2">Ub 53:8.2</a>.  <i>Dagen då Guds söner kom</i>: <a href="/sv/The_Urantia_Book/43#p4_8">Ub 43:4.8</a>. </li>
  <li id="fn4"><a href="#cite4">↑</a> 1:6-12 <i>Satan</i>: <a href="/sv/The_Urantia_Book/53#p1_4">Ub 53:1.4</a>. </li>
  <li id="fn5"><a href="#cite5">↑</a> 1:1ss <i>Jobs bok</i>: <a href="/sv/The_Urantia_Book/148#p6_2">Ub 148:6.2</a>.  <i>Jobs bok</i>: <a href="/sv/The_Urantia_Book/95#p1_10">Ub 95:1.10</a>. </li>
</ol>
</div>
