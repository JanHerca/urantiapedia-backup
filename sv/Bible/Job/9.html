<!--
title: Job - Kapitel 9
description: 
published: true
date: 2022-10-8T9:59:7Z
tags: bible, bible—job
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Job/8">Job - Kapitel 8</a></td>
        <td><a href="/sv/Bible/Job/Index">Index</a></td>
        <td><a href="/sv/Bible/Job/10">Job - Kapitel 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Därefter tog Job till orda och sade: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja, förvisso vet jag att så är; huru skulle en människa kunna hava rätt mot Gud? </p>
<p id="v3"><sup><small>3</small></sup>  Vill han gå till rätta med henne, så kan hon ej svara honom på en sak bland tusen. </p>
<p id="v4"><sup><small>4</small></sup>  Han som är så vis i förstånd och så väldig i kraft, vem kan trotsa honom och dock slippa undan; <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  honom som oförtänkt flyttar bort berg och omstörtar dem i sin vrede; </p>
<p id="v6"><sup><small>6</small></sup>  honom som kommer jorden att vackla från sin plats, och dess pelare bäva därvid; </p>
<p id="v7"><sup><small>7</small></sup>  honom som befaller solen, så går hon icke upp, och som sätter stjärnorna under försegling; </p>
<p id="v8"><sup><small>8</small></sup>  honom som helt allena spänner ut himmelen och skrider fram över havets toppar; </p>
<p id="v9"><sup><small>9</small></sup>  honom som har gjort Karlavagnen och Orion, Sjustjärnorna och söderns Stjärngemak; <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  honom som gör stora och outrannsakliga ting och under, flera än någon kan räkna? <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Se, han far förbi mig, innan jag hinner att se det, han drager framom mig, förrän jag bliver honom varse. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Se, han griper sitt rov; vem kan hindra honom? Vem kan säga till honom: "Vad gör du?" </p>
<p id="v13"><sup><small>13</small></sup>  Gud, han ryggar icke sin vrede; för honom har Rahabs följe måst böja sig; <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  huru skulle jag då våga svara honom, välja ut ord till att tala med honom? </p>
<p id="v15"><sup><small>15</small></sup>  Nej, om jag än hade rätt, tordes jag dock ej svara; jag finge anropa min motpart om misskund. </p>
<p id="v16"><sup><small>16</small></sup>  Och om han än svarade mig på mitt rop, så kunde jag ej tro att han lyssnade till min röst. </p>
<p id="v17"><sup><small>17</small></sup>  Ty med storm hemsöker han mig och slår mig med sår på sår, utan sak. </p>
<p id="v18"><sup><small>18</small></sup>  Han unnar mig icke att hämta andan; nej, med bedrövelser mättar han mig. </p>
<p id="v19"><sup><small>19</small></sup>  Gäller det försteg i kraft: "Välan, jag är redo!", gäller det rätt: "Vem ställer mig till ansvar?" </p>
<p id="v20"><sup><small>20</small></sup>  Ja, hade jag än rätt, så dömde min mun mig skyldig; vore jag än ostrafflig, så läte han mig synas vrång. </p>
<p id="v21"><sup><small>21</small></sup>  Men ostrafflig är jag! Jag aktar ej mitt liv, jag frågar icke efter, om jag får leva. </p>
<p id="v22"><sup><small>22</small></sup>  Det må gå som det vill, nu vare det sagt: han förgör den ostrafflige jämte den ogudaktige. </p>
<p id="v23"><sup><small>23</small></sup>  Om en landsplåga kommer med plötslig död, så bespottar han de oskyldigas förtvivlan. </p>
<p id="v24"><sup><small>24</small></sup>  Jorden är given i de ogudaktigas hand, och täckelse sätter han för dess domares ögon. Är det ej han som gör det, vem är det då? </p>
<p id="v25"><sup><small>25</small></sup>  Min dagar hasta undan snabbare än någon löpare, de fly bort utan att hava sett någon lycka; </p>
<p id="v26"><sup><small>26</small></sup>  de ila åstad såsom en farkost av rör, såsom en örn, när han störtar sig ned på sitt byte. </p>
<p id="v27"><sup><small>27</small></sup>  Om jag än besluter att förgäta mitt bekymmer, att låta min sorgsenhet fara och göra mig glad, </p>
<p id="v28"><sup><small>28</small></sup>  Så måste jag dock bäva för alla mina kval; jag vet ju att du icke skall döma mig fri. </p>
<p id="v29"><sup><small>29</small></sup>  Nej, såsom skyldig måste jag stå där; varför skulle jag då göra mig fåfäng möda? </p>
<p id="v30"><sup><small>30</small></sup>  Om jag än tvår mig i snö och renar mina händer i lutsalt, </p>
<p id="v31"><sup><small>31</small></sup>  så skall du dock sänka mig ned i pölen, så att mina kläder måste vämjas vid mig. </p>
<p id="v32"><sup><small>32</small></sup>  Ty han är ej min like, så att jag vågar svara honom, ej en sådan, att vi kunna gå till doms med varandra; </p>
<p id="v33"><sup><small>33</small></sup>  ingen skiljeman finnes mellan oss, ingen som har myndighet över oss båda. </p>
<p id="v34"><sup><small>34</small></sup>  Må han blott vända av från mig sitt ris, och må fruktan för honom ej förskräcka mig; </p>
<p id="v35"><sup><small>35</small></sup>  då skall jag tala utan att rädas för honom, ty jag vet med min själv att jag icke är en sådan. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Job/8">Job - Kapitel 8</a></td>
        <td><a href="/sv/Bible/Job/Index">Index</a></td>
        <td><a href="/sv/Bible/Job/10">Job - Kapitel 10</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 9:1--10:22 <i>Job hade bra, rik och frisk</i>: <a href="/sv/The_Urantia_Book/148#p6_6">Ub 148:6.6</a>. </li>
  <li id="fn2"><a href="#cite2">↑</a> 9:4-10 <i>Filisternas attack</i>: <a href="/sv/The_Urantia_Book/29#p0_1">Ub 29:0.1</a>. </li>
  <li id="fn3"><a href="#cite3">↑</a> 9:9 <i>Vår Herre och vår Gud</i>: <a href="/sv/The_Urantia_Book/41#p3_1">Ub 41:3.1</a>. </li>
  <li id="fn4"><a href="#cite4">↑</a> 9:10 <i>Kan inte hitta Gud genom kunskap</i>: <a href="/sv/The_Urantia_Book/131#p10_3">Ub 131:10.3</a>.  <i>Underverk utan nummer</i>: <a href="/sv/The_Urantia_Book/2#p1_1">Ub 2:1.1</a>. </li>
  <li id="fn5"><a href="#cite5">↑</a> 9:11 <i>Jag ser honom inte...</i>: <a href="/sv/The_Urantia_Book/1#p3_2">Ub 1:3.2</a>. </li>
  <li id="fn6"><a href="#cite6">↑</a> 9:13 <i>Gud sade att vara arg</i>: <a href="/sv/The_Urantia_Book/4#p3_2">Ub 4:3.2</a>. </li>
</ol>
</div>
