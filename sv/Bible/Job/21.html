<!--
title: Job - Kapitel 21
description: 
published: true
date: 2022-10-8T9:59:7Z
tags: bible, bible—job
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Job/20">Job - Kapitel 20</a></td>
        <td><a href="/sv/Bible/Job/Index">Index</a></td>
        <td><a href="/sv/Bible/Job/22">Job - Kapitel 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Därefter tog Job till orda och sade: </p>
<p id="v2"><sup><small>2</small></sup>  Hören åtminstone på mina ord; låten det vara den tröst som I given mig. </p>
<p id="v3"><sup><small>3</small></sup>  Haven fördrag med mig, så att jag får tala; sedan jag har talat, må du bespotta. </p>
<p id="v4"><sup><small>4</small></sup>  Är då min klagan, såsom när människor eljest klaga? Eller huru skulle jag kunna vara annat än otålig? </p>
<p id="v5"><sup><small>5</small></sup>  Akten på mig, så skolen I häpna och nödgas lägga handen på munnen. </p>
<p id="v6"><sup><small>6</small></sup>  Ja, när jag tänker därpå, då förskräckes jag själv, och förfäran griper mitt kött. </p>
<p id="v7"><sup><small>7</small></sup>  Varför få de ogudaktiga leva, ja, med åldern växa till i rikedom? </p>
<p id="v8"><sup><small>8</small></sup>  De se sina barn leva kvar hos sig, och sin avkomma hava de inför sina ögon. </p>
<p id="v9"><sup><small>9</small></sup>  Deras hus stå trygga, ej hemsökta av förskräckelse; Gud låter sitt ris icke komma vid dem. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  När deras boskap parar sig, är det icke förgäves; lätt kalva deras kor, och icke i otid. </p>
<p id="v11"><sup><small>11</small></sup>  Sina barn släppa de ut såsom en hjord, deras piltar hoppa lustigt omkring. </p>
<p id="v12"><sup><small>12</small></sup>  De stämma upp med pukor och harpor, och glädja sig vid pipors ljud. </p>
<p id="v13"><sup><small>13</small></sup>  De förnöta sina dagar i lust, och ned till dödsriket fara de i frid. </p>
<p id="v14"><sup><small>14</small></sup>  Och de sade dock till Gud: "Vik ifrån oss, dina vägar vilja vi icke veta av. </p>
<p id="v15"><sup><small>15</small></sup>  Vad är den Allsmäktige, att vi skulle tjäna honom? och vad skulle det hjälpa oss att åkalla honom?" </p>
<p id="v16"><sup><small>16</small></sup>  Det är sant, i deras egen hand står ej deras lycka, och de ogudaktigas rådslag vare fjärran ifrån mig! <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Men huru ofta utslocknar väl de ogudaktigas lampa, huru ofta händer det att ofärd kommer över dem, och att han tillskiftar dem lotter i vrede? </p>
<p id="v18"><sup><small>18</small></sup>  De borde ju bliva såsom halm för vinden, lika agnar som stormen rycker bort. </p>
<p id="v19"><sup><small>19</small></sup>  "Gud spar åt hans barn att lida för hans ondska." Ja, men honom själv borde han vedergälla, så att han finge känna det. </p>
<p id="v20"><sup><small>20</small></sup>  Med egna ögon borde han se sitt fall, och av den Allsmäktiges vrede borde han få dricka. </p>
<p id="v21"><sup><small>21</small></sup>  Ty vad frågar han efter sitt hus, när han själv är borta, när hans månaders antal har nått sin ände? </p>
<p id="v22"><sup><small>22</small></sup>  "Skall man då lära Gud förstånd, honom som dömer över de högsta?" </p>
<p id="v23"><sup><small>23</small></sup>  Ja, den ene får dö i sin välmaktstid, där han sitter i allsköns frid och ro; </p>
<p id="v24"><sup><small>24</small></sup>  hans stävor hava fått stå fulla med mjölk, och märgen i hans ben har bevarat sin saft. </p>
<p id="v25"><sup><small>25</small></sup>  Den andre måste dö med bedrövad själ, och aldrig fick han njuta av någon lycka. </p>
<p id="v26"><sup><small>26</small></sup>  Tillsammans ligga de så i stoftet, och förruttnelsens maskar övertäcka dem. </p>
<p id="v27"><sup><small>27</small></sup>  Se, jag känner väl edra tankar och de funder med vilka I viljen nedslå mig. </p>
<p id="v28"><sup><small>28</small></sup>  I spörjen ju: "Vad har blivit av de höga herrarnas hus, av hyddorna när de ogudaktiga bodde?" </p>
<p id="v29"><sup><small>29</small></sup>  Haven I då ej frågat dem som vida foro, och akten I ej på deras vittnesbörd: </p>
<p id="v30"><sup><small>30</small></sup>  att den onde bliver sparad på ofärdens dag och bärgad undan på vredens dag? </p>
<p id="v31"><sup><small>31</small></sup>  Vem vågar ens förehålla en sådan hans väg? Vem vedergäller honom, vad han än må göra? </p>
<p id="v32"><sup><small>32</small></sup>  Och när han har blivit bortförd till graven, så vakar man sedan där vid kullen. </p>
<p id="v33"><sup><small>33</small></sup>  Ljuvligt får han vilja under dalens torvor. I hans spår drager hela världen fram; före honom har och otaliga gått. </p>
<p id="v34"><sup><small>34</small></sup>  Huru kunnen I då bjuda mig så fåfänglig tröst? Av edra svar står allenast trolösheten kvar. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Job/20">Job - Kapitel 20</a></td>
        <td><a href="/sv/Bible/Job/Index">Index</a></td>
        <td><a href="/sv/Bible/Job/22">Job - Kapitel 22</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 21:9 <i>Räddad från rädsla</i>: <a href="/sv/The_Urantia_Book/95#p4_3">Ub 95:4.3</a>. </li>
  <li id="fn2"><a href="#cite2">↑</a> 21:16-21 <i>Joanna, hustru till Chuza</i>: <a href="/sv/The_Urantia_Book/148#p6_9">Ub 148:6.9</a>. </li>
</ol>
</div>
