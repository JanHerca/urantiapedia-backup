<!--
title: Job - Kapitel 20
description: 
published: true
date: 2023-11-8T22:1:38Z
tags: bible, bible—job
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/19">
          <span class="mdi mdi-arrow-left-drop-circle"></span><span class="pl-2">Job - Kapitel 19</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/21">
          <span class="pr-2">Job - Kapitel 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Därefter tog Sofar från Naama till orda och sade: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  På sådant tal giva mina tankar mig ett svar, än mer, då jag nu är så upprörd i mitt inre. </p>
<p id="v3"><sup><small>3</small></sup>  Smädlig tillrättavisning måste jag höra, och man svarar mig med munväder på förståndigt tal. </p>
<p id="v4"><sup><small>4</small></sup>  Vet du då icke att så har varit från evig tid, från den stund då människor sattes på jorden: </p>
<p id="v5"><sup><small>5</small></sup>  att de ogudaktigas jubel varar helt kort och den gudlöses glädje ett ögonblick? </p>
<p id="v6"><sup><small>6</small></sup>  Om än hans förhävelse stiger upp till himmelen och hans huvud når intill molnen, </p>
<p id="v7"><sup><small>7</small></sup>  Så förgås han dock för alltid och aktas lik sin träck; de som sågo honom måste fråga: "Var är han?" </p>
<p id="v8"><sup><small>8</small></sup>  Lik en dröm flyger han bort, och ingen finner honom mer; han förjagas såsom en syn om natten. </p>
<p id="v9"><sup><small>9</small></sup>  Det öga som såg honom ser honom icke åter, och hans plats får ej skåda honom mer. </p>
<p id="v10"><sup><small>10</small></sup>  Hans barn måste gottgöra hans skulder till de arma, hans händer återbära hans vinning. </p>
<p id="v11"><sup><small>11</small></sup>  Bäst ungdomskraften fyller hans ben, skall den ligga i stoftet med honom. </p>
<p id="v12"><sup><small>12</small></sup>  Om än ondskan smakar ljuvligt i hans mun, så att han gömmer den under sin tunga, </p>
<p id="v13"><sup><small>13</small></sup>  är rädd om den och ej vill gå miste därom, utan håller den förvarad inom sin gom, </p>
<p id="v14"><sup><small>14</small></sup>  så förvandlas denna kost i hans inre, bliver huggormsetter i hans liv. </p>
<p id="v15"><sup><small>15</small></sup>  Den rikedom han har slukat måste han utspy; av Gud drives den ut ur hans buk. </p>
<p id="v16"><sup><small>16</small></sup>  Ja, huggormsgift kommer han att dricka, av etterormens tunga bliver han dräpt. </p>
<p id="v17"><sup><small>17</small></sup>  Ingen bäck får vederkvicka hans syn, ingen ström med flöden av honung och gräddmjölk. </p>
<p id="v18"><sup><small>18</small></sup>  Sitt fördärv måste han återbära, han får ej njuta därav; hans fröjd svarar ej mot den rikedom han har vunnit. </p>
<p id="v19"><sup><small>19</small></sup>  Ty mot de arma övade han våld och lät dem ligga där; han rev till sig hus som han ej kan hålla vid makt. </p>
<p id="v20"><sup><small>20</small></sup>  Han visste ej av någon ro för sin buk, men han skall icke rädda sig med sina skatter. </p>
<p id="v21"><sup><small>21</small></sup>  Intet slapp undan hans glupskhet, därför äger och hans lycka intet bestånd. </p>
<p id="v22"><sup><small>22</small></sup>  Mitt i hans överflöd påkommer honom nöd, och envar eländig vänder då mot honom sin hand. </p>
<p id="v23"><sup><small>23</small></sup>  Ja, så måste ske, för att hans buk må bliva fylld; sin vredes glöd skall Gud sända över honom och låta den tränga såsom ett regn in i hans kropp. </p>
<p id="v24"><sup><small>24</small></sup>  Om han flyr undan för vapen av järn, så genomborras han av kopparbågens skott. </p>
<p id="v25"><sup><small>25</small></sup>  När han då drager i pilen och den kommer ut ur hans rygg, när den ljungande udden kommer fram ur hans galla, då falla dödsfasorna över honom. </p>
<p id="v26"><sup><small>26</small></sup>  Idel mörker är förvarat åt hans skatter; till mat gives honom eld som brinner utan pust, den förtär vad som är kvar i hans hydda. </p>
<p id="v27"><sup><small>27</small></sup>  Himmelen lägger hans missgärning i dagen, och jorden reser sig upp emot honom. </p>
<p id="v28"><sup><small>28</small></sup>  Vad som har samlats i hans hus far åter sin kos, likt förrinnande vatten, på vredens dag. </p>
<p id="v29"><sup><small>29</small></sup>  Sådan lott får en ogudaktig människa av Gud, sådan arvedel har av Gud blivit bestämd åt henne. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/19">
          <span class="mdi mdi-arrow-left-drop-circle"></span><span class="pl-2">Job - Kapitel 19</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/21">
          <span class="pr-2">Job - Kapitel 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 20:1-29 <i>Zophar upprepar råd</i>: <a href="/sv/The_Urantia_Book/148#p6_9">Ub 148:6.9</a>. </li>
</ol>
</div>
