<!--
title: Job - Kapitel 37
description: 
published: true
date: 2023-11-8T22:1:38Z
tags: bible, bible—job
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/36">
          <span class="mdi mdi-arrow-left-drop-circle"></span><span class="pl-2">Job - Kapitel 36</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/38">
          <span class="pr-2">Job - Kapitel 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja, vid sådant förskräckes mitt hjärta, bävande spritter det upp. </p>
<p id="v2"><sup><small>2</small></sup>  Hören, hören huru hans röst ljuder vred, hören dånet som går ut ur hans mun. </p>
<p id="v3"><sup><small>3</small></sup>  Han sänder det åstad, så långt himmelen når, och sina ljungeldar bort till jordens ändar. </p>
<p id="v4"><sup><small>4</small></sup>  Efteråt ryter så dånet, när han dundrar med sin väldiga röst; och på ljungeldarna spar han ej, då hans röst låter höra sig. </p>
<p id="v5"><sup><small>5</small></sup>  Ja, underbart dundrar Gud med sin röst, stora ting gör han, utöver vad vi förstå. </p>
<p id="v6"><sup><small>6</small></sup>  Se, åt snön giver han bud: "Fall ned till jorden", så ock åt regnskuren, åt sitt regnflödes mäktiga skur. </p>
<p id="v7"><sup><small>7</small></sup>  Därmed fjättrar han alla människors händer, så att envar som han har skapat kan lära därav. </p>
<p id="v8"><sup><small>8</small></sup>  Då draga sig vilddjuren in i sina gömslen, och i sina kulor lägga de sig till ro. </p>
<p id="v9"><sup><small>9</small></sup>  Från Stjärngemaket kommer då storm och köld genom nordanhimmelens stjärnor; </p>
<p id="v10"><sup><small>10</small></sup>  med sin andedräkt sänder Gud frost, och de vida vattnen betvingas. </p>
<p id="v11"><sup><small>11</small></sup>  Skyarna lastar han ock med väta och sprider omkring sina ljungeldsmoln. </p>
<p id="v12"><sup><small>12</small></sup>  De måste sväva än hit, än dit, alltefter hans rådslut och de uppdrag de få, vadhelst han ålägger dem på jordens krets. </p>
<p id="v13"><sup><small>13</small></sup>  Än är det som tuktoris, än med hjälp åt hans jord, än är det med nåd som han låter dem komma. </p>
<p id="v14"><sup><small>14</small></sup>  Lyssna då härtill, du Job; stanna och betänk Guds under. </p>
<p id="v15"><sup><small>15</small></sup>  Förstår du på vad sätt Gud styr deras gång och låter ljungeldarna lysa fram ur sina moln? </p>
<p id="v16"><sup><small>16</small></sup>  Förstår du lagen för skyarnas jämvikt, den Allvises underbara verk? <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Förstår du huru kläderna bliva dig så heta, när han låter jorden domna under sunnanvinden? </p>
<p id="v18"><sup><small>18</small></sup>  Kan du välva molnhimmelen så som han, så fast som en spegel av gjuten metall? </p>
<p id="v19"><sup><small>19</small></sup>  Lär oss då vad vi skola säga till honom; för vårt mörkers skull hava vi intet att lägga fram. </p>
<p id="v20"><sup><small>20</small></sup>  Ej må det bebådas honom att jag vill tala. Månne någon begär sitt eget fördärv? </p>
<p id="v21"><sup><small>21</small></sup>  Men synes icke redan skenet? Strålande visar han sig ju mellan skyarna, där vinden har gått fram och sopat dem undan. </p>
<p id="v22"><sup><small>22</small></sup>  I guldglans kommer han från norden. Ja, Gud är höljd i fruktansvärt majestät; </p>
<p id="v23"><sup><small>23</small></sup>  den Allsmäktige kunna vi icke fatta, honom som är så stor i kraft, honom som ej kränker rätten, ej strängaste rättfärdighet. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Fördenskull frukta människorna honom; men de självkloka - dem alla aktar han ej på. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/36">
          <span class="mdi mdi-arrow-left-drop-circle"></span><span class="pl-2">Job - Kapitel 36</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/38">
          <span class="pr-2">Job - Kapitel 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 37:16 <i># 1 Perfekt i kunskap</i>: <a href="/sv/The_Urantia_Book/3#p3_1">Ub 3:3.1</a>.  <i>Han som balanserar molnen</i>: <a href="/sv/The_Urantia_Book/3#p3_1">Ub 3:3.1</a>. </li>
  <li id="fn2"><a href="#cite2">↑</a> 37:23 <i>Del 1: Att röra vid det oändliga</i>: <a href="/sv/The_Urantia_Book/2#p1_1">Ub 2:1.1</a>.  <i>Guds kraft</i>: <a href="/sv/The_Urantia_Book/1#p1_4">Ub 1:1.4</a>.  <i>Del 3: Att röra vid den Allsmäktige</i>: <a href="/sv/The_Urantia_Book/96#p6_4">Ub 96:6.4</a>.  <i>Makten</i>: <a href="/sv/The_Urantia_Book/131#p10_6">Ub 131:10.6</a>.  <i>Allmäktiga</i>: <a href="/sv/The_Urantia_Book/142#p3_7">Ub 142:3.7</a>.  <i>Gud av makt, dom,</i>: <a href="/sv/The_Urantia_Book/96#p6_3">Ub 96:6.3</a>.  <i>Gud är all mäktig</i>: <a href="/sv/The_Urantia_Book/131#p10_3">Ub 131:10.3</a>. </li>
</ol>
</div>
