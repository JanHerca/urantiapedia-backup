<!--
title: Job - Kapitel 42
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Job/41">Job - Kapitel 41</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Job svarade HERREN och sade: </p>
<p id="v2"><sup><small>2</small></sup>  Ja, jag vet att du förmår allt, och att intet som du besluter är dig för svårt. </p>
<p id="v3"><sup><small>3</small></sup>  Vem var då jag som i oförstånd gav vishet namn av mörker? Jag ordade ju om vad jag icke begrep, om det som var mig för underbart och det jag ej kunde förstå. </p>
<p id="v4"><sup><small>4</small></sup>  Men hör nu, så vill jag tala; jag vill fråga dig, och du må giva mig besked. </p>
<p id="v5"><sup><small>5</small></sup>  Blott hörsägner hade jag förnummit om dig, men nu har jag fått se dig med egna ögon. </p>
<p id="v6"><sup><small>6</small></sup>  Därför tager jag det tillbaka och ångrar mig, i stoft och aska. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Sedan HERREN hade talat så till Job, sade han till Elifas från Teman: "Min vrede är upptänd mot dig och dina båda vänner, därför att I icke haven talat om mig vad rätt är, såsom min tjänare Job har gjort. </p>
<p id="v8"><sup><small>8</small></sup>  Så tagen eder nu sju tjurar och sju vädurar, och gån till min tjänare Job och offren dem såsom brännoffer för eder; ock låten min tjänare Job bedja för eder. Till äventyrs skall jag då, av nåd mot honom, avstå från att göra något förskräckligt mot eder, till straff därför att I icke haven talat om mig vad rätt är, såsom min tjänare Job har gjort." </p>
<p id="v9"><sup><small>9</small></sup>  Då gingo Elifas från Teman, Bildad från Sua och Sofar från Naaman åstad och gjorde såsom HERREN hade tillsagt dem; och HERREN tog nådigt emot Jobs bön. </p>
<p id="v10"><sup><small>10</small></sup>  Och då nu Job bad för sina vänner, upprättade HERREN åter honom själv; HERREN gav Job dubbelt igen mot vad han förut hade haft. </p>
<p id="v11"><sup><small>11</small></sup>  Och alla hans bröder och systrar och alla hans forna bekanta kommo till honom och höllo måltid med honom i hans hus, och ömkade honom för alla de olyckor som HERREN hade låtit komma över honom. Och de gåvo honom vardera en kesita och en guldring. </p>
<p id="v12"><sup><small>12</small></sup>  Och HERREN välsignade slutet av Jobs levnad ännu mer än begynnelsen, så att han fick fjorton tusen får, sex tusen kameler, ett tusen par oxar och ett tusen åsninnor. </p>
<p id="v13"><sup><small>13</small></sup>  Och han fick sju söner och tre döttrar. </p>
<p id="v14"><sup><small>14</small></sup>  Den första dottern kallade han Jemima, den andra Kesia och den tredje Keren-Happuk. </p>
<p id="v15"><sup><small>15</small></sup>  Och så sköna kvinnor som Jobs döttrar funnos icke i hela landet; och deras fader gav dem arvedel bland deras bröder. </p>
<p id="v16"><sup><small>16</small></sup>  Och Job levde därefter ett hundra fyrtio år, och fick se sina barn och barnbarn i fyra led. </p>
<p id="v17"><sup><small>17</small></sup>  Sedan dog Job, gammal och mätt på att leva. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 42:6 <i>Säckväv och aska</i>: <a href="/sv/The_Urantia_Book/163#p6_5">Ub 163:6.5</a>.  <i>Jag avskyr mig själv</i>: <a href="/sv/The_Urantia_Book/148#p6_3">Ub 148:6.3</a>. </li>
</ol>
</div>
