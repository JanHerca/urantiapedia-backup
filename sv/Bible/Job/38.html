<!--
title: Job - Kapitel 38
description: 
published: true
date: 2023-11-8T22:1:38Z
tags: bible, bible—job
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/37">
          <span class="mdi mdi-arrow-left-drop-circle"></span><span class="pl-2">Job - Kapitel 37</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/39">
          <span class="pr-2">Job - Kapitel 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERREN svarade Job ur stormvinden och sade: <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Vem är du som stämplar vishet såsom mörker, i det att du talar så utan insikt? </p>
<p id="v3"><sup><small>3</small></sup>  Omgjorda nu såsom ej man dina länder; jag vill fråga dig, och du må giva mig besked. </p>
<p id="v4"><sup><small>4</small></sup>  Var var du, när jag lade jordens grund? Säg det, om du har ett så stort förstånd. </p>
<p id="v5"><sup><small>5</small></sup>  Vem har fastställt hennes mått - du vet ju det? Och vem spände sitt mätsnöre ut över henne? </p>
<p id="v6"><sup><small>6</small></sup>  Var fingo hennes pelare sina fästen, och vem var det som lade hennes hörnsten, </p>
<p id="v7"><sup><small>7</small></sup>  medan morgonstjärnorna tillsammans jublade och alla Guds söner höjde glädjerop? <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Och vem satte dörrar för havet, när det föddes och kom ut ur moderlivet, </p>
<p id="v9"><sup><small>9</small></sup>  när jag gav det moln till beklädnad och lät töcken bliva dess linda, <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  när jag åt det utstakade min gräns och satte bom och dörrar därför, </p>
<p id="v11"><sup><small>11</small></sup>  och sade: "Härintill skall du komma, men ej vidare, här skola dina stolta böljor lägga sig"? </p>
<p id="v12"><sup><small>12</small></sup>  Har du i din tid bjudit dagen att gry eller anvisat åt morgonrodnaden dess plats, </p>
<p id="v13"><sup><small>13</small></sup>  där den skulle fatta jorden i dess flikar, så att de ogudaktiga skakades bort därifrån? </p>
<p id="v14"><sup><small>14</small></sup>  Då ändrar den form såsom leran under signetet, och tingen stå fram såsom klädda i skrud; </p>
<p id="v15"><sup><small>15</small></sup>  då berövas de ogudaktiga sitt ljus, och den arm som lyftes för högt brytes sönder. </p>
<p id="v16"><sup><small>16</small></sup>  Har du stigit ned till havets källor och vandrat omkring på djupets botten? </p>
<p id="v17"><sup><small>17</small></sup>  Hava dödens portar avslöjat sig för dig, ja, såg du dödsskuggans portar? </p>
<p id="v18"><sup><small>18</small></sup>  Har du överskådat jordens vidder? Om du känner allt detta, så låt höra. </p>
<p id="v19"><sup><small>19</small></sup>  Vet du vägen dit varest ljuset bor, eller platsen där mörkret har sin boning, </p>
<p id="v20"><sup><small>20</small></sup>  så att du kan hämta dem ut till deras gräns och finna stigarna som leda till deras hus? </p>
<p id="v21"><sup><small>21</small></sup>  Visst kan du det, ty så tidigt blev du ju född, så stort är ju dina dagars antal! </p>
<p id="v22"><sup><small>22</small></sup>  Har du varit framme vid snöns förrådshus? Och haglets förrådshus, du såg väl dem </p>
<p id="v23"><sup><small>23</small></sup>  - de förråd som jag har sparat till hemsökelsens tid, till stridens och drabbningens dag? </p>
<p id="v24"><sup><small>24</small></sup>  Vet du vägen dit varest ljuset delar sig, dit där stormen sprider sig ut över jorden? </p>
<p id="v25"><sup><small>25</small></sup>  Vem har åt regnflödet öppnat en ränna och banat en väg för tordönets stråle, <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  till att sända regn över länder där ingen bor, över öknar, där ingen människa finnes, </p>
<p id="v27"><sup><small>27</small></sup>  till att mätta ödsliga ödemarker och giva växt åt gräsets brodd? </p>
<p id="v28"><sup><small>28</small></sup>  Säg om regnet har någon fader, och vem han är, som födde daggens droppar? </p>
<p id="v29"><sup><small>29</small></sup>  Ur vilken moders liv är det isen gick fram, och vem är hon som födde himmelens rimfrost? </p>
<p id="v30"><sup><small>30</small></sup>  Se, vattnet tätnar och bliver likt sten, så ytan sluter sig samman över djupet. </p>
<p id="v31"><sup><small>31</small></sup>  Knyter du tillhopa Sjustjärnornas knippe? Och förmår du att lossa Orions band? <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  Är det du som, när tid är, för himmelstecknen fram, och som leder Björninnan med hennes ungar? </p>
<p id="v33"><sup><small>33</small></sup>  Ja, förstår du himmelens lagar, och ordnar du dess välde över jorden? </p>
<p id="v34"><sup><small>34</small></sup>  Kan du upphöja din röst till molnen och förmå vattenflöden att övertäcka dig? </p>
<p id="v35"><sup><small>35</small></sup>  Kan du sända ljungeldar åstad, så att de gå, så att de svara dig: "Ja vi äro redo"? </p>
<p id="v36"><sup><small>36</small></sup>  Vem har lagt vishet i de mörka molnen, och vem gav förstånd åt järtecknen i luften? </p>
<p id="v37"><sup><small>37</small></sup>  Vem håller med sin vishet räkning på skyarna? Och himmelens läglar, vem häller ut dem, </p>
<p id="v38"><sup><small>38</small></sup>  medan mullen smälter såsom malm och jordkokorna klibbas tillhopa? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/37">
          <span class="mdi mdi-arrow-left-drop-circle"></span><span class="pl-2">Job - Kapitel 37</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/39">
          <span class="pr-2">Job - Kapitel 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 38:1 <i>Tal från virvelvind</i>: <a href="/sv/The_Urantia_Book/148#p6_10">Ub 148:6.10</a>. </li>
  <li id="fn2"><a href="#cite2">↑</a> 38:1-39:30 <i>Gud som kontrollant</i>: <a href="/sv/The_Urantia_Book/0#p2_9">Ub 0:2.9</a>. </li>
  <li id="fn3"><a href="#cite3">↑</a> 38:7 <i>Söner förkunnade glädje</i>: <a href="/sv/The_Urantia_Book/7#p6_1">Ub 7:6.1</a>.  <i>Änglar inte "Guds söner"</i>: <a href="/sv/The_Urantia_Book/167#p7_2">Ub 167:7.2</a>. </li>
  <li id="fn4"><a href="#cite4">↑</a> 38:9-11 <i>Daniels "stora bild"</i>: <a href="/sv/The_Urantia_Book/14#p1_7">Ub 14:1.7</a>. </li>
  <li id="fn5"><a href="#cite5">↑</a> 38:25 <i>Ett sätt för blixten</i>: <a href="/sv/The_Urantia_Book/3#p2_4">Ub 3:2.4</a>. </li>
  <li id="fn6"><a href="#cite6">↑</a> 38:31-33 <i>Vår Herre och vår Gud</i>: <a href="/sv/The_Urantia_Book/41#p3_1">Ub 41:3.1</a>. </li>
</ol>
</div>
