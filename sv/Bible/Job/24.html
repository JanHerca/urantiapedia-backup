<!--
title: Job - Kapitel 24
description: 
published: true
date: 2022-10-8T9:59:7Z
tags: bible, bible—job
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Job/23">Job - Kapitel 23</a></td>
        <td><a href="/sv/Bible/Job/Index">Index</a></td>
        <td><a href="/sv/Bible/Job/25">Job - Kapitel 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Varför har den Allsmäktige inga räfstetider i förvar? varför få hans vänner ej skåda hans hämndedagar? </p>
<p id="v2"><sup><small>2</small></sup>  Se, råmärken flyttar man undan, rövade hjordar driver man i bet; </p>
<p id="v3"><sup><small>3</small></sup>  de faderlösas åsna för man bort och tager änkans ko i pant. </p>
<p id="v4"><sup><small>4</small></sup>  Man tränger de fattiga undan från vägen, de betryckta i landet måste gömma sig med varandra. </p>
<p id="v5"><sup><small>5</small></sup>  Ja, såsom vildåsnor måste de leva i öknen; dit gå de och möda sig och söka något till täring; hedmarken är det bröd de hava åt sina barn. </p>
<p id="v6"><sup><small>6</small></sup>  På fältet få de till skörd vad boskap plägar äta, de hämta upp det sista i den ogudaktiges vingård. </p>
<p id="v7"><sup><small>7</small></sup>  Nakna ligga de om natten, berövade sina kläder; de hava intet att skyla sig med i kölden. </p>
<p id="v8"><sup><small>8</small></sup>  Av störtskurar från bergen genomdränkas de; de famna klippan, ty de äga ej annan tillflykt. </p>
<p id="v9"><sup><small>9</small></sup>  Den faderlöse slites från sin moders bröst, och den betryckte drabbas av utpantning. </p>
<p id="v10"><sup><small>10</small></sup>  Nakna måste de gå omkring, berövade sina kläder, hungrande nödgas de bära på kärvar. </p>
<p id="v11"><sup><small>11</small></sup>  Inom sina förtryckares murar måste de bereda olja, de få trampa vinpressar och därvid lida törst. </p>
<p id="v12"><sup><small>12</small></sup>  Utstötta ur människors samfund jämra de sig, ja, från dödsslagnas själar uppstiger ett rop. Men Gud aktar ej på vad förvänt som sker. </p>
<p id="v13"><sup><small>13</small></sup>  Andra hava blivit fiender till ljuset; de känna icke dess vägar och hålla sig ej på dess stigar. </p>
<p id="v14"><sup><small>14</small></sup>  Vid dagningen står mördaren upp för att dräpa den betryckte och fattige; och om natten gör han sig till tjuvars like. </p>
<p id="v15"><sup><small>15</small></sup>  Äktenskapsbrytarens öga spejar efter skymningen, han tänker: "Intet öga får känna igen mig", och sätter så ett täckelse framför sitt ansikte. </p>
<p id="v16"><sup><small>16</small></sup>  När det är mörkt, bryta sådana sig in i husen, men under dagen stänga de sig inne; ljuset vilja de icke veta av. </p>
<p id="v17"><sup><small>17</small></sup>  Ty det svarta mörkret räknas av dem alla såsom morgon, med mörkrets förskräckelser äro de ju förtrogna. </p>
<p id="v18"><sup><small>18</small></sup>  "Men hastigt", menen I, "ryckes en sådan bort av strömmen, förbannad bliver hans del i landet; till vingårdarna får han ej mer styra sina steg. </p>
<p id="v19"><sup><small>19</small></sup>  Såsom snövatten förtäres av torka och hetta, så förtär dödsriket den som har syndat. </p>
<p id="v20"><sup><small>20</small></sup>  Hans moders liv förgäter honom, maskar frossa på honom, ingen finnes, som bevarar hans minne; såsom ett träd brytes orättfärdigheten av. </p>
<p id="v21"><sup><small>21</small></sup>  Så går det, när någon plundrar den ofruktsamma, som intet föder, och när någon icke gör gott mot änkan." </p>
<p id="v22"><sup><small>22</small></sup>  Ja, men han uppehåller ock våldsmännen genom sin kraft, de få stå upp, när de redan hade förlorat hoppet om livet; </p>
<p id="v23"><sup><small>23</small></sup>  han giver dem trygghet, så att de få vila, och hans ögon vaka över deras vägar. </p>
<p id="v24"><sup><small>24</small></sup>  När de hava stigit till sin höjd, beskäres dem en snar hädanfärd, de sjunka då ned och dö som alla andra; likasom axens toppar vissna de bort. </p>
<p id="v25"><sup><small>25</small></sup>  Är det ej så, vem vill då vederlägga mig, vem kan göra mina ord om intet? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Job/23">Job - Kapitel 23</a></td>
        <td><a href="/sv/Bible/Job/Index">Index</a></td>
        <td><a href="/sv/Bible/Job/25">Job - Kapitel 25</a></td>
      </tr>
    </tbody>
  </table>
</figure>
