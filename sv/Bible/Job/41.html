<!--
title: Job - Kapitel 41
description: 
published: true
date: 2022-10-8T9:59:7Z
tags: bible, bible—job
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Job/40">Job - Kapitel 40</a></td>
        <td><a href="/sv/Bible/Job/Index">Index</a></td>
        <td><a href="/sv/Bible/Job/42">Job - Kapitel 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så oförvägen är ingen, att han törs reta denne. Vem vågar då sätta sig upp mot mig själv? </p>
<p id="v2"><sup><small>2</small></sup>  Vem har först givit mig något, som jag alltså bör betala igen? Mitt är ju allt vad som finnes under himmelen. </p>
<p id="v3"><sup><small>3</small></sup>  Jag vill ej höra upp att tala om hans lemmar, om huru väldig han är, och huru härligt han är danad. </p>
<p id="v4"><sup><small>4</small></sup>  Vem mäktar rycka av honom hans pansar? Vem vågar sig in mellan hans käkars par? </p>
<p id="v5"><sup><small>5</small></sup>  Hans gaps dörrar, vem vill öppna dem? Runtom hans tänder bor ju förskräckelse. </p>
<p id="v6"><sup><small>6</small></sup>  Stolta sitta på honom sköldarnas rader; hopslutna äro de med fast försegling. </p>
<p id="v7"><sup><small>7</small></sup>  Tätt fogar sig den ena intill den andra, icke en vindfläkt tränger in mellan dem. </p>
<p id="v8"><sup><small>8</small></sup>  Var och en håller ihop med den nästa, de gripa in i varandra och skiljas ej åt. </p>
<p id="v9"><sup><small>9</small></sup>  När han fnyser, strålar det av ljus; hans blickar äro såsom morgonrodnadens ögonbryn. </p>
<p id="v10"><sup><small>10</small></sup>  Bloss fara ut ur hans gap, eldgnistor springa fram därur. </p>
<p id="v11"><sup><small>11</small></sup>  Från hans näsborrar utgår rök såsom ur en sjudande panna på bränslet. </p>
<p id="v12"><sup><small>12</small></sup>  Hans andedräkt framgnistrar eldkol, och lågor bryta fram ur hans gap. </p>
<p id="v13"><sup><small>13</small></sup>  På hans hals har kraften sin boning, och framför honom stapplar försagdhet. </p>
<p id="v14"><sup><small>14</small></sup>  Själva det veka på hans buk är ett stadigt fogverk, det sitter orubbligt, såsom gjutet på honom. </p>
<p id="v15"><sup><small>15</small></sup>  Hans hjärta är fast såsom sten, fast såsom bottenstenen i kvarnen. </p>
<p id="v16"><sup><small>16</small></sup>  När han reser sig, bäva hjältar, av ångest mista de all sans. </p>
<p id="v17"><sup><small>17</small></sup>  Angripes han med ett svärd, så håller det ej stånd, ej heller spjut eller pil eller pansar. </p>
<p id="v18"><sup><small>18</small></sup>  Han aktar järn såsom halm och koppar såsom murket trä. </p>
<p id="v19"><sup><small>19</small></sup>  Bågskott skrämma honom ej bort, slungstenar förvandlas för honom till strå; </p>
<p id="v20"><sup><small>20</small></sup>  ja, stridsklubbor aktar han såsom strå, han ler åt rasslet av lansar. </p>
<p id="v21"><sup><small>21</small></sup>  På sin buk bär han skarpa eggar, spår såsom av en tröskvagn ristar han i dyn. </p>
<p id="v22"><sup><small>22</small></sup>  Han gör djupet sjudande som en gryta, likt en salvokokares kittel förvandlar han vattnet. </p>
<p id="v23"><sup><small>23</small></sup>  Bakom honom strålar vägen av ljus, djupet synes bära silverhår. </p>
<p id="v24"><sup><small>24</small></sup>  Ja, på jorden finnes intet som är honom likt, otillgänglig för fruktan skapades han. </p>
<p id="v25"><sup><small>25</small></sup>  På allt vad högt är ser han med förakt, konung är han över alla stolta vilddjur. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Job/40">Job - Kapitel 40</a></td>
        <td><a href="/sv/Bible/Job/Index">Index</a></td>
        <td><a href="/sv/Bible/Job/42">Job - Kapitel 42</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 41:33 <i>Gud saknar rädsla</i>: <a href="/sv/The_Urantia_Book/2#p1_2">Ub 2:1.2</a>. </li>
</ol>
</div>
