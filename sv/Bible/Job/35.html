<!--
title: Job - Kapitel 35
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Job/34">Job - Kapitel 34</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Job/36">Job - Kapitel 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Elihu tog till orda och sade: </p>
<p id="v2"><sup><small>2</small></sup>  Menar du att sådant är riktigt? Kan du påstå att du har rätt mot Gud, </p>
<p id="v3"><sup><small>3</small></sup>  du som frågar vad rättfärdighet gagnar dig, vad den båtar dig mer än synd? </p>
<p id="v4"><sup><small>4</small></sup>  Svar härpå vill jag giva dig, jag ock dina vänner med dig. </p>
<p id="v5"><sup><small>5</small></sup>  Skåda upp mot himmelen och se, betrakta skyarna, som gå där högt över dig. </p>
<p id="v6"><sup><small>6</small></sup>  Om du syndar, vad gör du väl honom därmed? Och om dina överträdelser äro många, vad skadar du honom därmed? </p>
<p id="v7"><sup><small>7</small></sup>  Eller om du är rättfärdig, vad giver du honom, och vad undfår han av din hand? </p>
<p id="v8"><sup><small>8</small></sup>  Nej, för din like kunde din ogudaktighet något betyda och för en människoson din rättfärdighet. </p>
<p id="v9"><sup><small>9</small></sup>  Väl klagar man, när våldsgärningarna äro många, man ropar om hjälp mot de övermäktigas arm; </p>
<p id="v10"><sup><small>10</small></sup>  men ingen frågar: "Var är min Gud, min skapare, han som låter lovsånger ljuda mitt i natten, </p>
<p id="v11"><sup><small>11</small></sup>  han som giver oss insikt framför markens djur och vishet framför himmelens fåglar?" </p>
<p id="v12"><sup><small>12</small></sup>  Därför är det man får ropa utan svar om skydd mot de ondas övermod. </p>
<p id="v13"><sup><small>13</small></sup>  Se, på fåfängliga böner hör icke Gud, den Allsmäktige aktar icke på slikt; </p>
<p id="v14"><sup><small>14</small></sup>  allra minst, när du påstår att du icke får skåda honom, att du måste vänta på honom, fastän saken är uppenbar. </p>
<p id="v15"><sup><small>15</small></sup>  Och nu menar du att hans vrede ej håller någon räfst, och att han föga bekymrar sig om människors övermod? </p>
<p id="v16"><sup><small>16</small></sup>  Ja, till fåfängligt tal spärrar Job upp sin mun, utan insikt talar han stora ord. </p>
