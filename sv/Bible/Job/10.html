<!--
title: Job - Kapitel 10
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Job/9">Job - Kapitel 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Job/11">Job - Kapitel 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Min själ är led vid livet. Jag vill giva fritt lopp åt min klagan, jag vill tala i min själs bedrövelse. </p>
<p id="v2"><sup><small>2</small></sup>  Jag vill säga till Gud: Döm mig icke skyldig; låt mig veta varför du söker sak mot mig. </p>
<p id="v3"><sup><small>3</small></sup>  Anstår det dig att öva våld, att förkasta dina händers verk, medan du låter ditt ljus lysa över de ogudaktigas rådslag? </p>
<p id="v4"><sup><small>4</small></sup>  Har du då ögon som en varelse av kött, eller ser du såsom människor se? </p>
<p id="v5"><sup><small>5</small></sup>  Är din ålder som en människas ålder, eller äro dina år såsom en mans tider, </p>
<p id="v6"><sup><small>6</small></sup>  eftersom du letar efter missgärning hos mig och söker att hos mig finna synd, </p>
<p id="v7"><sup><small>7</small></sup>  du som dock vet att jag icke är skyldig, och att ingen finnes, som kan rädda ur din hand? </p>
<p id="v8"><sup><small>8</small></sup>  Dina händer hava danat och gjort mig, helt och i allo; och nu fördärvar du mig! </p>
<p id="v9"><sup><small>9</small></sup>  Tänk på huru du formade mig såsom lera; och nu låter du mig åter varda till stoft! </p>
<p id="v10"><sup><small>10</small></sup>  Ja, du utgöt mig såsom mjölk, och såsom ostämne lät du mig stelna. </p>
<p id="v11"><sup><small>11</small></sup>  Med hud och kött beklädde du mig, av ben och senor vävde du mig samman. </p>
<p id="v12"><sup><small>12</small></sup>  Liv och nåd beskärde du mig, och genom din vård bevarades min ande. </p>
<p id="v13"><sup><small>13</small></sup>  Men därvid gömde du i ditt hjärta den tanken, jag vet att du hade detta i sinnet: </p>
<p id="v14"><sup><small>14</small></sup>  om jag syndade, skulle du vakta på mig och icke lämna min missgärning ostraffad. </p>
<p id="v15"><sup><small>15</small></sup>  Ve mig, om jag befunnes vara skyldig! Men vore jag än oskyldig, så finge jag ej lyfta mitt huvud, jag skulle mättas av skam och skåda min ofärd. </p>
<p id="v16"><sup><small>16</small></sup>  Höjde jag det likväl, då skulle du såsom ett lejon jaga mig och alltjämt bevisa din undermakt på mig. </p>
<p id="v17"><sup><small>17</small></sup>  Nya vittnen mot mig skulle du då föra fram och alltmer låta mig känna din förtörnelse; med skaror efter skaror skulle du ansätta mig. </p>
<p id="v18"><sup><small>18</small></sup>  Varför lät du mig då komma ut ur modersskötet? Jag borde hava förgåtts, innan något öga såg mig, </p>
<p id="v19"><sup><small>19</small></sup>  hava blivit såsom hade jag aldrig varit till; från moderlivet skulle jag hava förts till graven. </p>
<p id="v20"><sup><small>20</small></sup>  Kort är ju min tid; må han då låta mig vara, lämna mig i fred, så att jag får en flyktig glädje, </p>
<p id="v21"><sup><small>21</small></sup>  innan jag går hädan, för att aldrig komma åter, bort till mörkrets och dödsskuggans land, </p>
<p id="v22"><sup><small>22</small></sup>  till det land vars dunkel är såsom djupa vatten, dit där dödsskugga och förvirring råder, ja, där dagsljuset självt är såsom djupa vatten. </p>
