<!--
title: Job - Kapitel 8
description: 
published: true
date: 2023-11-8T22:1:38Z
tags: bible, bible—job
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/7">
          <span class="mdi mdi-arrow-left-drop-circle"></span><span class="pl-2">Job - Kapitel 7</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/9">
          <span class="pr-2">Job - Kapitel 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Därefter tog Bildad från Sua till orda och sade: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Huru länge vill du hålla på med sådant tal och låta din muns ord komma såsom en väldig storm? </p>
<p id="v3"><sup><small>3</small></sup>  Skulle väl Gud kunna kränka rätten? Kan den Allsmäktige kränka rättfärdigheten? </p>
<p id="v4"><sup><small>4</small></sup>  Om dina barn hava syndat mot honom och han gav dem i sina överträdelsers våld, </p>
<p id="v5"><sup><small>5</small></sup>  så vet, att om du själv söker Gud och beder till den Allsmäktige om misskund, </p>
<p id="v6"><sup><small>6</small></sup>  då, om du är ren och rättsinnig, ja, då skall han vakna upp till din räddning och upprätta din boning, så att du bor där i rättfärdighet; </p>
<p id="v7"><sup><small>7</small></sup>  och så skall din första tid synas ringa, då nu din sista tid har blivit så stor. </p>
<p id="v8"><sup><small>8</small></sup>  Ty fråga framfarna släkten, och akta på vad fäderna hava utrönt </p>
<p id="v9"><sup><small>9</small></sup>  - vi själva äro ju från i går och veta intet, en skugga äro våra dagar på jorden; </p>
<p id="v10"><sup><small>10</small></sup>  men de skola undervisa dig och säga dig det, ur sina hjärtan skola de hämta fram svar: </p>
<p id="v11"><sup><small>11</small></sup>  "Icke kan röret växa högt, där marken ej är sank, eller vassen skjuta i höjden, där vatten ej finnes? </p>
<p id="v12"><sup><small>12</small></sup>  Nej, bäst den står grön, ej mogen för skörd, måste den då vissna, före allt annat gräs. </p>
<p id="v13"><sup><small>13</small></sup>  Så går det alla som förgäta Gud; den gudlöses hopp måste varda om intet. </p>
<p id="v14"><sup><small>14</small></sup>  Ty hans tillförsikt visar sig bräcklig och hans förtröstan lik spindelns väv. </p>
<p id="v15"><sup><small>15</small></sup>  Han förlitar sig på sitt hus, men det har intet bestånd; han tryggar sig därvid, men det äger ingen fasthet. </p>
<p id="v16"><sup><small>16</small></sup>  Lik en frodig planta växer han i solens sken, ut över lustgården sträcka sig hans skott; </p>
<p id="v17"><sup><small>17</small></sup>  kring stenröset slingra sig hans rötter, mellan stenarna bryter han sig fram. </p>
<p id="v18"><sup><small>18</small></sup>  Men när så Gud rycker bort honom från hans plats, då förnekar den honom: 'Aldrig har jag sett dig.' </p>
<p id="v19"><sup><small>19</small></sup>  Ja, så går det med hans levnads fröjd, och ur mullen få andra växa upp." </p>
<p id="v20"><sup><small>20</small></sup>  Se, Gud föraktar icke den som är ostrafflig, han håller ej heller de onda vid handen. </p>
<p id="v21"><sup><small>21</small></sup>  Så bida då, till dess han fyller din mun med löje och dina läppar med jubel. </p>
<p id="v22"><sup><small>22</small></sup>  De som hata dig varda då höljda med skam, och de ogudaktigas hyddor skola ej mer vara till. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Job/7">
          <span class="mdi mdi-arrow-left-drop-circle"></span><span class="pl-2">Job - Kapitel 7</span>
        </a>
        </td>
        <td>
        <a href="/sv/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Job/9">
          <span class="pr-2">Job - Kapitel 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 8:1-22 <i>Bildad, andra vän</i>: <a href="/sv/The_Urantia_Book/148#p6_5">Ub 148:6.5</a>. </li>
</ol>
</div>
