<!--
title: Jesaja - Kapitel 48
description: 
published: true
date: 2022-10-8T9:59:7Z
tags: bible, bible—isaiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Isaiah/47">Jesaja - Kapitel 47</a></td>
        <td><a href="/sv/Bible/Isaiah/Index">Index</a></td>
        <td><a href="/sv/Bible/Isaiah/49">Jesaja - Kapitel 49</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hören detta, I av Jakobs hus, I som ären uppkallade med Israels namn och flutna ur Juda källa, I som svärjen vid HERRENS namn och prisen Israels Gud - dock icke i sanning och rättfärdighet, </p>
<p id="v2"><sup><small>2</small></sup>  allt medan I kallen eder efter den heliga staden och stödjen eder på Israels Gud, på honom vilkens namn är HERREN Sebaot. </p>
<p id="v3"><sup><small>3</small></sup>  Vad förut skedde, det hade jag för länge sedan förkunnat; av min mun var det förutsagt, och jag hade låtit eder höra därom. Plötsligt satte jag det i verket, och det inträffade. </p>
<p id="v4"><sup><small>4</small></sup>  Eftersom jag visste, att du var så styvsint, ja, att din nacksena var av järn och din panna av koppar, </p>
<p id="v5"><sup><small>5</small></sup>  därför förkunnade jag det för länge sedan och lät dig höra därom, innan det skedde, på det att du icke skulle kunna säga: "Min gudastod har gjort det, min gudabild, den skurna eller den gjutna har skickat det så." </p>
<p id="v6"><sup><small>6</small></sup>  Du hade hört det, nu kan du se alltsammans; viljen I då icke erkänna det? Nu låter jag dig åter höra om nya ting, om fördolda ting som du ej har vetat av. </p>
<p id="v7"><sup><small>7</small></sup>  Först nu hava de blivit skapade, icke tidigare, och förrän i dag fick du icke höra om dem, på det att du ej skulle kunna säga: "Det visste jag ju förut." </p>
<p id="v8"><sup><small>8</small></sup>  Du fick icke förr höra något därom eller veta något därav, ej heller kom det tidigare för dina öron, eftersom jag visste, huru trolös du var och att du hette "överträdare" allt ifrån moderlivet. </p>
<p id="v9"><sup><small>9</small></sup>  Men för mitt namns skull är jag långmodig, och för min äras skull håller jag tillbaka min vrede, så att du icke bliver utrotad. </p>
<p id="v10"><sup><small>10</small></sup>  Se, jag har smält dig, men silver har jag icke fått; jag har prövat dig i lidandets ugn. </p>
<p id="v11"><sup><small>11</small></sup>  För min egen skull, ja, för min egen skull gör jag så, ty huru skulle jag kunna låta mitt namn bliva ohelgat? Jag giver icke min ära åt någon annan. </p>
<p id="v12"><sup><small>12</small></sup>  Hör på mig, du Jakob, du Israel, som jag har kallat. Jag är det; jag är den förste, jag är ock den siste. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Min hand har lagt jordens grund, och min högra hand har utspänt himmelen; jag kallar på dem, då stå de där båda. </p>
<p id="v14"><sup><small>14</small></sup>  Församlen eder, I alla, och hören: Vem bland dessa andra har förutsagt detta, att den man, som HERREN älskar, skall utföra hans vilja mot Babel och vara hans arm mot kaldéerna? </p>
<p id="v15"><sup><small>15</small></sup>  Jag, jag har talat detta, jag har ock kallat honom, jag har fört honom fram, så att hans väg har blivit lyckosam. </p>
<p id="v16"><sup><small>16</small></sup>  Träden hit till mig och hören detta; Mina förutsägelser har jag icke talat i det fördolda; när tiden kom, att något skulle ske, då var jag där. Och nu har Herren, HERREN sänt mig och sänt sin Ande. </p>
<p id="v17"><sup><small>17</small></sup>  Så säger HERREN, din förlossare, Israels Helige: Jag är HERREN, din Gud, den som lär dig, vad nyttigt är, den som leder dig på den väg du skall vandra. </p>
<p id="v18"><sup><small>18</small></sup>  O att du ville akta på mina bud! Då skulle frid tillflyta dig såsom en ström och din rätt såsom havets böljor; </p>
<p id="v19"><sup><small>19</small></sup>  dina barn skulle då vara såsom sanden och din livsfrukt såsom sandkornen, dess namn skulle aldrig bliva utrotat eller utplånat ur min åsyn. </p>
<p id="v20"><sup><small>20</small></sup>  Dragen ut från Babel, flyn ifrån kaldéernas land; förkunnen det med fröjderop och låten det bliva känt, utbreden ryktet därom till jordens ända; sägen: "HERREN har förlossat sin tjänare Jakob." </p>
<p id="v21"><sup><small>21</small></sup>  De ledo ingen törst, när han förde dem genom ödemarker, ty han lät vatten strömma fram ur klippan åt dem, han klöv sönder klippan, och vattnet flödade. </p>
<p id="v22"><sup><small>22</small></sup>  Men de ogudaktiga få ingen frid, säger HERREN. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Isaiah/47">Jesaja - Kapitel 47</a></td>
        <td><a href="/sv/Bible/Isaiah/Index">Index</a></td>
        <td><a href="/sv/Bible/Isaiah/49">Jesaja - Kapitel 49</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 48:12 <i>Jag är den första och den sista</i>: <a href="/sv/The_Urantia_Book/97#p7_6">Ub 97:7.6</a>.  <i>Han är början och slutet</i>: <a href="/sv/The_Urantia_Book/2#p1_2">Ub 2:1.2</a>.  <i>Han är början och slutet</i>: <a href="/sv/The_Urantia_Book/2#p1_5">Ub 2:1.5</a>.  <i>Första, sista och bara Gud</i>: <a href="/sv/The_Urantia_Book/10#p7_1">Ub 10:7.1</a>.  <i>Jag är den första och den sista</i>: <a href="/sv/The_Urantia_Book/128#p1_10">Ub 128:1.10</a>. </li>
  <li id="fn2"><a href="#cite2">↑</a> 48:22 <i>Ingen fred för ogudaktiga</i>: <a href="/sv/The_Urantia_Book/131#p2_10">Ub 131:2.10</a>. </li>
</ol>
</div>
