<!--
title: Jesaja - Kapitel 13
description: 
published: true
date: 2022-10-8T9:59:7Z
tags: bible, bible—isaiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Isaiah/12">Jesaja - Kapitel 12</a></td>
        <td><a href="/sv/Bible/Isaiah/Index">Index</a></td>
        <td><a href="/sv/Bible/Isaiah/14">Jesaja - Kapitel 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Detta är en utsaga om Babel, vad som uppenbarades för Jesaja, Amos' son. </p>
<p id="v2"><sup><small>2</small></sup>  Resen upp ett baner på ett kalt berg, ropen högt till dem; viften med handen att de må draga in genom de mäktiges portar. </p>
<p id="v3"><sup><small>3</small></sup>  Jag själv har bådat upp mina invigda, ja, kallat mina hjältar till mitt vredesverk, min stolta skara, som jublar. </p>
<p id="v4"><sup><small>4</small></sup>  Hör, det larmar på bergen såsom av ett stort folk. Hör, det sorlar av riken med hopade hednafolk. HERREN Sebaot mönstrar sin krigarskara. </p>
<p id="v5"><sup><small>5</small></sup>  Ifrån fjärran land komma de, ifrån himmelens ända, HERREN och hans vredes redskap, för att fördärva hela jorden. </p>
<p id="v6"><sup><small>6</small></sup>  Jämren eder, ty nära är HERRENS dag; såsom våld från den Allsvåldige kommer den. </p>
<p id="v7"><sup><small>7</small></sup>  Därför sjunka alla händer ned, och alla människohjärtan förfäras. </p>
<p id="v8"><sup><small>8</small></sup>  Man förskräckes, man gripes av ångest och kval, ja, våndas såsom en barnaföderska. Häpen stirrar den ene på den andre; röda såsom eldslågor äro deras ansikten. </p>
<p id="v9"><sup><small>9</small></sup>  Se, HERRENS dag kommer, gruvlig och med förgrymmelse och med vredesglöd, för att göra jorden till en ödemark och utrota syndarna som där bo. </p>
<p id="v10"><sup><small>10</small></sup>  Ty himmelens stjärnor och stjärnbilder sända ej mer ut sitt ljus, solen går mörk upp, och månens ljus skiner icke. </p>
<p id="v11"><sup><small>11</small></sup>  Jag skall hemsöka jordens krets för dess ondska och de ogudaktiga för deras missgärning; jag skall göra slut på de fräckas övermod och slå ned våldsverkarnas högmod. </p>
<p id="v12"><sup><small>12</small></sup>  Jag skall göra en man mer sällsynt än fint guld, en människa mer sällsynt än guld från Ofir. </p>
<p id="v13"><sup><small>13</small></sup>  Därför skall jag komma himmelen att darra, och jorden skall bäva och vika från sin plats - genom HERREN Sebaots förgrymmelse, på hans glödande vredes dag. </p>
<p id="v14"><sup><small>14</small></sup>  Och likasom jagade gaseller och en hjord som ingen samlar vända de då hem, var och en till sitt folk, och fly, var och en till sitt land. </p>
<p id="v15"><sup><small>15</small></sup>  Men envar som upphinnes bliver genomborrad, och envar som gripes faller för svärd. </p>
<p id="v16"><sup><small>16</small></sup>  Deras späda barn krossas inför deras ögon, deras hus plundras, och deras kvinnor skändas. </p>
<p id="v17"><sup><small>17</small></sup>  Ty se, jag vill uppväcka mot dem mederna, som akta silver för intet och icke fråga efter guld. </p>
<p id="v18"><sup><small>18</small></sup>  Deras bågar skola fälla de unga männen, med frukten i moderlivet hava de intet förbarmande, och barnen skona de icke. </p>
<p id="v19"><sup><small>19</small></sup>  Och det skall gå med Babel, rikenas krona, kaldéernas ära och stolthet, likasom när Gud omstörtade Sodom och Gomorra. </p>
<p id="v20"><sup><small>20</small></sup>  Aldrig mer skall det bliva bebyggt, från släkte till släkte skall det ligga obebott; ingen arab skall där slå upp sitt tält, ingen herde lägra sig där med sin hjord. </p>
<p id="v21"><sup><small>21</small></sup>  Nej, öknens djur skola lägra sig där, och dess hus skola fyllas av uvar; strutsar skola bo där, och gastar skola hoppa där. </p>
<p id="v22"><sup><small>22</small></sup>  Schakaler skola tjuta i dess palatser och ökenhundar i praktbyggnaderna. Snart kommer dess tid; dess dagar skola ej fördröjas. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Isaiah/12">Jesaja - Kapitel 12</a></td>
        <td><a href="/sv/Bible/Isaiah/Index">Index</a></td>
        <td><a href="/sv/Bible/Isaiah/14">Jesaja - Kapitel 14</a></td>
      </tr>
    </tbody>
  </table>
</figure>
