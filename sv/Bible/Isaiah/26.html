<!--
title: Jesaja - Kapitel 26
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Isaiah/25">Jesaja - Kapitel 25</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Isaiah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Isaiah/27">Jesaja - Kapitel 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  På den tiden skall man sjunga denna sång i Juda land: "Vår stad giver oss styrka; murar och värn bereda oss frälsning. </p>
<p id="v2"><sup><small>2</small></sup>  Låten upp portarna, så att ett rättfärdigt folk får draga därin, ett som håller tro. </p>
<p id="v3"><sup><small>3</small></sup>  Den som är fast i sitt sinne bevarar du i frid, i frid; ty på dig förtröstar han. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Förtrösten då på HERREN till evig tid; ty HERREN, HERREN är en evig klippa. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Ty dem som trona i höjden, dem störtar han ned, ja, den höga staden; han ödmjukar den, ödmjukar den till jorden, han slår den ned i stoftet. </p>
<p id="v6"><sup><small>6</small></sup>  Den trampas under fötterna, under de förtrycktas fötter, under de armas steg." </p>
<p id="v7"><sup><small>7</small></sup>  Men den rättfärdiges väg är jämn; åt den rättfärdige bereder du en jämnad stig. </p>
<p id="v8"><sup><small>8</small></sup>  Ja, på dina domars väg, HERRE, förbida vi dig; till ditt namn och ditt pris står vår själs trängtan. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Min själ trängtar efter dig om natten, och anden i mig söker dig bittida; ty när dina domar drabbar jorden, lära sig jordkretsens inbyggare rättfärdighet. </p>
<p id="v10"><sup><small>10</small></sup>  Om nåd bevisas mot den ogudaktige, så lär han sig icke rättfärdighet; i det land, där rätt skulle övas, gör han då vad orätt är och ser icke HERRENS höghet. </p>
<p id="v11"><sup><small>11</small></sup>  HERRE, din hand är upplyft, men de se det icke; må de nu med blygsel se din nitälskan för folket; ja, må eld förtära dina ovänner. </p>
<p id="v12"><sup><small>12</small></sup>  HERRE, du skall skaffa frid åt oss, ty allt vad vi hava uträttat har du utfört åt oss. </p>
<p id="v13"><sup><small>13</small></sup>  HERREN, vår Gud, andra herrar än du hava härskat över oss, men allenast dig prisa vi, allenast ditt namn. </p>
<p id="v14"><sup><small>14</small></sup>  De döda få icke liv igen, skuggorna stå ej åter upp; därför hemsökte och förgjorde du dem och utrotade all deras åminnelse. </p>
<p id="v15"><sup><small>15</small></sup>  Du förökade en gång folket, HERRE; du förökade folket och bevisade dig härlig; du utvidgade landets alla gränser. </p>
<p id="v16"><sup><small>16</small></sup>  HERRE, i nöden hava de nu sökt dig, de hava utgjutit tysta böner, när din tuktan kom över dem. </p>
<p id="v17"><sup><small>17</small></sup>  Såsom en havande kvinna, då hon är nära att föda, våndas och ropar i sina kval, så var det med oss inför ditt ansikte, o HERRE. </p>
<p id="v18"><sup><small>18</small></sup>  Vi voro också havande och våndades; men när vi födde, var det vind. Vi kunde icke bereda frälsning åt landet; inga människor födas mer till att bo på jordens krets. </p>
<p id="v19"><sup><small>19</small></sup>  Men dina döda må få liv igen; mina dödas kroppar må åter stå upp. Vaknen upp och jublen, I som liggen i graven; ty din dagg är en ljusets dagg, och jorden skall giva igen de avsomnade. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Välan då, mitt folk, gå in i dina kamrar och stäng igen dörrarna om dig; göm dig ett litet ögonblick, till dess att vreden har gått förbi. </p>
<p id="v21"><sup><small>21</small></sup>  Ty se, HERREN träder ut ur sin boning, för att hemsöka jordens inbyggare för deras missgärning; och jorden skall låta komma i dagen allt blod som där har blivit utgjutet, och skall icke längre betäcka dem som där hava blivit dräpta. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 26:3 <i>Varaktig fred</i>: <a href="/sv/The_Urantia_Book/5#p4_2">Ub 5:4.2</a>.  <i>Folk undrar om Jesus är befriare</i>: <a href="/sv/The_Urantia_Book/155#p6_6">Ub 155:6.6</a>.  <i>Folk undrar om Jesus är befriare</i>: <a href="/sv/The_Urantia_Book/100#p6_6">Ub 100:6.6</a>. </li>
  <li id="fn2"><a href="#cite2">↑</a> 26:4 <i>Jahve är vår kung och Gud</i>: <a href="/sv/The_Urantia_Book/142#p3_3">Ub 142:3.3</a>.  <i>Jehova (Jahve)</i>: <a href="/sv/The_Urantia_Book/96#p1_10">Ub 96:1.10</a>. </li>
  <li id="fn3"><a href="#cite3">↑</a> 26:8 <i>Nedstigande ande och röst</i>: <a href="/sv/The_Urantia_Book/74#p7_7">Ub 74:7.7</a>. </li>
  <li id="fn4"><a href="#cite4">↑</a> 26:19 <i>Märke av Kain</i>: <a href="/sv/The_Urantia_Book/49#p6_2">Ub 49:6.2</a>. </li>
</ol>
</div>
