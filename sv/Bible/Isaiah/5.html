<!--
title: Jesaja - Kapitel 5
description: 
published: true
date: 2022-10-8T9:59:7Z
tags: bible, bible—isaiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Isaiah/4">Jesaja - Kapitel 4</a></td>
        <td><a href="/sv/Bible/Isaiah/Index">Index</a></td>
        <td><a href="/sv/Bible/Isaiah/6">Jesaja - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jag vill sjunga om min vän, min väns sång om hans vingård. Min vän hade en vingård på en bördig bergskulle. </p>
<p id="v2"><sup><small>2</small></sup>  Och han hackade upp den och rensade den från stenar och planterade där ädla vinträd; han byggde ett vakttorn därinne, han högg ock ut ett presskar däri. Så väntade han att den skulle bära äkta druvor, men den bar vilddruvor. </p>
<p id="v3"><sup><small>3</small></sup>  Och nu, I Jerusalems invånare och I Juda män, fällen nu eder dom mellan mig och min vingård. </p>
<p id="v4"><sup><small>4</small></sup>  Vad kunde mer göras för min vingård, än vad jag har gjort för den? Varför bar den då vilddruvor, när jag väntade att den skulle bära äkta druvor? </p>
<p id="v5"><sup><small>5</small></sup>  Så vill jag nu kungöra för eder vad jag skall göra med min vingård: Jag skall taga bort dess hägnad, och den skall givas till skövling; jag skall bryta ned dess mur, och den skall bliva nedtrampad. </p>
<p id="v6"><sup><small>6</small></sup>  Jag skall i grund fördärva den, ingen skall skära den eller gräva däri. Den skall fyllas med tistel och törne; och molnen skall jag förbjuda att sända ned regn på den. </p>
<p id="v7"><sup><small>7</small></sup>  Ty HERREN Sebaots vingård, det är Israels hus; och Juda folk är hans älsklingsplantering. Men när han väntade laglydnad, då fann han lagbrott, och när han väntade rättfärdighet, fann han skriande orättfärdighet. - </p>
<p id="v8"><sup><small>8</small></sup>  Ve eder som läggen hus till hus och fogen åker till åker, intill dess att rum ej mer finnes och I ären de enda som bo i landet! <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Från HERREN Sebaot ljuder det så i mina öron: Sannerligen, de många husen skola bliva öde; huru stora och sköna de än äro, skola de bliva tomma på invånare. </p>
<p id="v10"><sup><small>10</small></sup>  Ty en vingård på tio plogland skall giva allenast ett batmått, och en homers utsäde skall giva blott en efa. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Ve dem som stå bittida upp för att hasta till starka drycker, och som sitta intill sena natten för att upphetta sig med vin! </p>
<p id="v12"><sup><small>12</small></sup>  Harpor och psaltare, pukor och flöjter och vin hava de vid sina dryckeslag, men på HERRENS gärningar akta de icke, på hans händers verk se de icke. </p>
<p id="v13"><sup><small>13</small></sup>  Därför skall mitt folk oförtänkt föras bort i fångenskap; dess ädlingar skola lida hunger och dess larmande skaror försmäkta av törst. </p>
<p id="v14"><sup><small>14</small></sup>  Ja, därför spärrar dödsriket upp sitt gap, det öppnar sina käftar utan allt mått, och stadens yperste måste fara ditned, jämte dess larmande och sorlande skaror, envar som fröjdar sig därinne. </p>
<p id="v15"><sup><small>15</small></sup>  Så bliva människorna nedböjda och männen ödmjukade, ja, ödmjukade varda de högmodigas ögon. </p>
<p id="v16"><sup><small>16</small></sup>  Men HERREN Sebaot bliver hög genom sin dom, Gud, den helige, bevisar sig helig genom rättfärdighet. </p>
<p id="v17"><sup><small>17</small></sup>  Och lamm gå där i bet såsom på sin egen mark, och på de rikas ödetomter söka vandrande herdar sin föda. </p>
<p id="v18"><sup><small>18</small></sup>  Ve dem som draga fram missgärningsstraff med lögnens tåg och syndastraff såsom med vagnslinor, </p>
<p id="v19"><sup><small>19</small></sup>  dem som säga: "Må han hasta, må han skynda med sitt verk, så att vi få se det; må det som Israels Helige har beslutit nalkas och komma, så att vi förnimma det!" </p>
<p id="v20"><sup><small>20</small></sup>  Ve dem som kalla det onda gott, och det goda ont, dem som göra mörker till ljus, och ljus till mörker, dem som göra surt till sött, och sött till surt! </p>
<p id="v21"><sup><small>21</small></sup>  Ve dem som äro visa i sina egna ögon och hålla sig själva för kloka! </p>
<p id="v22"><sup><small>22</small></sup>  Ve dem som äro hjältar i att dricka vin och som äro tappra i att blanda starka drycker, </p>
<p id="v23"><sup><small>23</small></sup>  dem som giva den skyldige rätt för mutors skull, men beröva den oskyldige vad som är hans rätt! </p>
<p id="v24"><sup><small>24</small></sup>  Därför, såsom eldsflamman förtär strå, och såsom halm sjunker tillsammans i lågan, så skall deras rot förruttna, och deras löv skola flyga bort såsom stoft, eftersom de förkastade HERREN Sebaots lag och föraktade Israels Heliges ord. </p>
<p id="v25"><sup><small>25</small></sup>  Därför har HERRENS vrede upptänts mot hans folk, och han uträcker sin hand emot det och slår det, så att bergen darra, och så att döda kroppar ligga såsom orenlighet på gatorna. Vid allt detta vänder hans vrede icke åter, hans hand är ännu uträckt. </p>
<p id="v26"><sup><small>26</small></sup>  Och han reser upp ett baner för hednafolken i fjärran, och lockar på dem att de skola komma från jordens ända; och se, snart och med hast komma de dit. </p>
<p id="v27"><sup><small>27</small></sup>  Ingen finnes bland dem, som är trött, ingen som är stapplande. Ingen unnar sig slummer och ingen sömn; på ingen lossnar bältet omkring hans länder, och för ingen brister en skorem sönder. </p>
<p id="v28"><sup><small>28</small></sup>  Deras pilar äro skarpa, och deras bågar äro alla spända; deras hästars hovar äro såsom av flinta, och deras vagnshjul likna stormvinden. </p>
<p id="v29"><sup><small>29</small></sup>  Deras skriande är såsom en lejoninnas; de skria såsom unga lejon, rytande gripa de sitt rov och bära bort det, och ingen finnes, som räddar. </p>
<p id="v30"><sup><small>30</small></sup>  Ett rytande över folket höres på den dagen, likt rytandet av ett hav; och skådar man ned på jorden, se, då är där mörker och nöd, och ljuset är förmörkat genom töcken. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Isaiah/4">Jesaja - Kapitel 4</a></td>
        <td><a href="/sv/Bible/Isaiah/Index">Index</a></td>
        <td><a href="/sv/Bible/Isaiah/6">Jesaja - Kapitel 6</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 5:8 <i>Lägga till hus till hus</i>: <a href="/sv/The_Urantia_Book/97#p9_21">Ub 97:9.21</a>. </li>
  <li id="fn2"><a href="#cite2">↑</a> 5:10 <i>Jorden kommer att ge frukt</i>: <a href="/sv/The_Urantia_Book/136#p6_7">Ub 136:6.7</a>. </li>
</ol>
</div>
