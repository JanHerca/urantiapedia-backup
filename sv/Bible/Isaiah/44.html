<!--
title: Jesaja - Kapitel 44
description: 
published: true
date: 2023-11-8T22:1:38Z
tags: bible, bible—isaiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Isaiah/43">
          <span class="mdi mdi-arrow-left-drop-circle"></span><span class="pl-2">Jesaja - Kapitel 43</span>
        </a>
        </td>
        <td>
        <a href="/sv/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Isaiah/45">
          <span class="pr-2">Jesaja - Kapitel 45</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Men hör nu, du Jakob, min tjänare, du Israel, som jag har utvalt. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Så säger HERREN, han som har skapat dig, han som danade dig redan i moderlivet och som hjälper dig: Frukta icke, du min tjänare Jakob, du Jesurun, som jag har utvalt. </p>
<p id="v3"><sup><small>3</small></sup>  Ty jag skall utgjuta vatten över de törstiga och strömmar över det torra; jag skall utgjuta min Ande över din barn och min välsignelse över dina telningar, <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  så att de växa upp mitt ibland gräset såsom pilträd vid vattenbäckar. </p>
<p id="v5"><sup><small>5</small></sup>  Då skall den ene säga: "HERREN tillhör jag", och den andre skall åberopa Jakobs namn, och en tredje skall skriva på sin hand: "HERRENS egen" och skall bruka Israel såsom ett ärenamn. </p>
<p id="v6"><sup><small>6</small></sup>  Så säger HERREN, Israels konung, och hans förlossare, HERREN Sebaot: Jag är den förste, och jag är den siste, och förutom mig finnes ingen Gud. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Och vem talar, såsom jag har gjort, alltsedan jag lät urtidsfolket framträda? Må han förkunna det och lägga det fram för mig. Ja, må de förkunna det tillkommande, vad som skall ske. </p>
<p id="v8"><sup><small>8</small></sup>  Frukten icke och varen icke förskräckta. Har jag icke för länge sedan låtit dig höra om detta och förkunnat det? I ären ju mina vittnen. Finnes väl någon Gud förutom mig? Nej, ingen annan klippa finnes, jag vet av ingen. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Avgudamakarna äro allasammans idel tomhet, och deras kära gudar kunna icke hjälpa. Deras bekännare se själva intet och förstå intet; därför måste de ock komma på skam. </p>
<p id="v10"><sup><small>10</small></sup>  Om någon formar en gud och gjuter ett beläte, så är det honom till intet gagn. </p>
<p id="v11"><sup><small>11</small></sup>  Se, hela dess följe skall komma på skam; konstnärerna själva äro ju allenast människor. Må de församlas, så många de äro, och träda fram; de skola då alla tillhopa med förskräckelse komma på skam. </p>
<p id="v12"><sup><small>12</small></sup>  Smeden tager sitt verktyg och bearbetar sitt smide i glöden, han formar det med hammare, han bearbetar det med kraftig arm; till äventyrs får han därvid svälta, så att han bliver vanmäktig, och försaka att dricka, så att han bliver matt. </p>
<p id="v13"><sup><small>13</small></sup>  Träsnidaren spänner ut sitt mätsnöre och gör märken på trästycket med sitt ritstift, han arbetar därpå med sina eggjärn och märker ut det med passaren; och han gör så därav en mansbild, en prydlig människogestalt, som får bo i ett hus. </p>
<p id="v14"><sup><small>14</small></sup>  Man fäller åt sig cedrar; man tager plantor av stenek och vanlig ek och uppdrager dem åt sig bland skogens träd; man planterar åt sig lärkträd, och regnet giver dem växt. </p>
<p id="v15"><sup><small>15</small></sup>  Detta hava människorna till bränsle; och man tager därav och värmer sig därmed, man tänder på det och bakar bröd därvid. Men därjämte förfärdigar man en gud därav och tillbeder den, man gör därav ett beläte och faller ned för det. </p>
<p id="v16"><sup><small>16</small></sup>  En del av träet bränner man alltså upp i eld, över en annan del därav tillagar man kött till att äta, steker sin stek och äter sig mätt; när man så har värmt sig, säger man: "Gott, nu är jag varm, nu njuter jag av brasan." </p>
<p id="v17"><sup><small>17</small></sup>  Men av det som är kvar gör man en gud, man gör sig ett beläte, och för det faller man ned och tillbeder, man bönfaller inför det och säger: "Rädda mig, ty du är min gud." - </p>
<p id="v18"><sup><small>18</small></sup>  Ja, sådana veta intet och förstå intet, ty igentäppta äro deras ögon, så att de icke se, och deras hjärtan, så att de intet begripa. <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Ingen har så mycken eftertanke, så mycket vett eller förstånd, att han säger: "En del därav har jag bränt upp i eld, och på kolen har jag bakat bröd och stekt kött och har så ätit; skulle jag då av återstoden göra en styggelse? Skulle jag falla ned för ett stycke trä?" </p>
<p id="v20"><sup><small>20</small></sup>  Den som så håller sig till vad som blott är aska, han är förledd av ett dårat hjärta, så att han icke förstår att rädda sin själ, icke att tänka: "Blott fåfänglighet är, vad jag håller i min högra hand." </p>
<p id="v21"><sup><small>21</small></sup>  Tänk härpå, du Jakob, du Israel, ty du är min tjänare; jag har danat dig, ja, du är min tjänare. Israel, du varder icke förgäten av mig. </p>
<p id="v22"><sup><small>22</small></sup>  Jag utplånar dina överträdelser såsom ett moln och dina synder såsom en sky. Vänd om till mig, ty jag förlossar dig. </p>
<p id="v23"><sup><small>23</small></sup>  Jublen, I himlar, ty HERREN utför sitt verk; höjen glädjerop, I jordens djup, bristen ut i jubel, I berg, du skog med alla dina träd; ty HERREN förlossar Jakob, han bevisar sig härlig i Israel. </p>
<p id="v24"><sup><small>24</small></sup>  Så säger HERREN, din förlossare, han som danade dig redan i moderlivet: "Jag, HERREN, är den som för allt, den som ensam utspänner himmelen och utan någons hjälp breder ut jorden. </p>
<p id="v25"><sup><small>25</small></sup>  Jag är den som gör lögnprofeternas tecken om intet och gör spåmännen till dårar, den som låter de vise komma till korta och gör deras klokhet till dårskap, </p>
<p id="v26"><sup><small>26</small></sup>  men som låter sin tjänares ord bliva beståndande och fullbordar sina sändebuds rådslag. Jag är den som säger om Jerusalem: "Det skall bliva bebott" och om Juda städer: "De skola varda uppbyggda; jag skall upprätta ruinerna där." </p>
<p id="v27"><sup><small>27</small></sup>  Jag är den som säger till havsdjupet: "Sina ut; dina strömmar vill jag låta uttorka." </p>
<p id="v28"><sup><small>28</small></sup>  Jag är den som säger om Kores: "Han är min herde, han skall fullborda all min vilja, och han skall säga om Jerusalem: 'Det skall bliva uppbyggt' och till templet: 'Din grund skall åter varda lagd.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Isaiah/43">
          <span class="mdi mdi-arrow-left-drop-circle"></span><span class="pl-2">Jesaja - Kapitel 43</span>
        </a>
        </td>
        <td>
        <a href="/sv/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Isaiah/45">
          <span class="pr-2">Jesaja - Kapitel 45</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 44:1 <i>Utvalda människor</i>: <a href="/sv/The_Urantia_Book/97#p10_1">Ub 97:10.1</a>.  <i>Utvalda människor</i>: <a href="/sv/The_Urantia_Book/96#p2_3">Ub 96:2.3</a>.  <i>Utvalda människor</i>: <a href="/sv/The_Urantia_Book/121#p2_8">Ub 121:2.8</a>.  <i>Utvalda människor</i>: <a href="/sv/The_Urantia_Book/97#p4_2">Ub 97:4.2</a>.  <i>Utvalda människor</i>: <a href="/sv/The_Urantia_Book/93#p5_1">Ub 93:5.1</a>.  <i>Guds utvalda folk</i>: <a href="/sv/The_Urantia_Book/96#p5_6">Ub 96:5.6</a>. </li>
  <li id="fn2"><a href="#cite2">↑</a> 44:3 <i>Helige Ande</i>: <a href="/sv/The_Urantia_Book/34#p4_1">Ub 34:4.1</a>.  <i>Ande i människan (Helig Ande)</i>: <a href="/sv/The_Urantia_Book/103#p1_6">Ub 103:1.6</a>.  <i>Floder av levande vatten</i>: <a href="/sv/The_Urantia_Book/162#p6_1">Ub 162:6.1</a>.  <i>Guds Ande (Helig Ande)</i>: <a href="/sv/The_Urantia_Book/8#p5_3">Ub 8:5.3</a>.  <i>Vatten hällt på torr mark</i>: <a href="/sv/The_Urantia_Book/162#p6_3">Ub 162:6.3</a>.  <i>Guds Ande (Helig Ande)</i>: <a href="/sv/The_Urantia_Book/8#p5_5">Ub 8:5.5</a>. </li>
  <li id="fn3"><a href="#cite3">↑</a> 44:6 <i>Han är början och slutet</i>: <a href="/sv/The_Urantia_Book/2#p1_2">Ub 2:1.2</a>.  <i>Första, sista och bara Gud</i>: <a href="/sv/The_Urantia_Book/10#p7_1">Ub 10:7.1</a>.  <i>Jag är den första och den sista</i>: <a href="/sv/The_Urantia_Book/97#p7_6">Ub 97:7.6</a>.  <i>Jag är den första och den sista</i>: <a href="/sv/The_Urantia_Book/128#p1_10">Ub 128:1.10</a>.  <i>Gud, vår källa & öde</i>: <a href="/sv/The_Urantia_Book/2#p1_2">Ub 2:1.2</a>.  <i>Han är början och slutet</i>: <a href="/sv/The_Urantia_Book/2#p1_5">Ub 2:1.5</a>.  <i>Jag är först & sist, bara Gud</i>: <a href="/sv/The_Urantia_Book/97#p7_9">Ub 97:7.9</a>. </li>
  <li id="fn4"><a href="#cite4">↑</a> 44:6,8 <i>Herren Gud är en</i>: <a href="/sv/The_Urantia_Book/1#p7_6">Ub 1:7.6</a>.  <i>Herren är en enda Gud</i>: <a href="/sv/The_Urantia_Book/96#p5_5">Ub 96:5.5</a>.  <i>En Gud</i>: <a href="/sv/The_Urantia_Book/92#p6_6">Ub 92:6.6</a>.  <i>En Gud</i>: <a href="/sv/The_Urantia_Book/131#p10_2">Ub 131:10.2</a>.  <i>Ingen Gud bredvid dig</i>: <a href="/sv/The_Urantia_Book/1#p0_1">Ub 1:0.1</a>.  <i>Herren vår Gud är en enda Gud</i>: <a href="/sv/The_Urantia_Book/10#p7_1">Ub 10:7.1</a>.  <i>En Gud</i>: <a href="/sv/The_Urantia_Book/45#p4_8">Ub 45:4.8</a>.  <i>Gud är inte människolik</i>: <a href="/sv/The_Urantia_Book/56#p4_4">Ub 56:4.4</a>.  <i>En Gud</i>: <a href="/sv/The_Urantia_Book/92#p5_8">Ub 92:5.8</a>. </li>
  <li id="fn5"><a href="#cite5">↑</a> 44:8 <i>Räddad från rädsla</i>: <a href="/sv/The_Urantia_Book/95#p4_3">Ub 95:4.3</a>. </li>
  <li id="fn6"><a href="#cite6">↑</a> 44:18 <i>Se utan att se osv</i>: <a href="/sv/The_Urantia_Book/151#p1_4">Ub 151:1.4</a>. </li>
</ol>
</div>
