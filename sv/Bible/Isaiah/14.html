<!--
title: Jesaja - Kapitel 14
description: 
published: true
date: 2022-10-8T9:59:7Z
tags: bible, bible—isaiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Isaiah/13">Jesaja - Kapitel 13</a></td>
        <td><a href="/sv/Bible/Isaiah/Index">Index</a></td>
        <td><a href="/sv/Bible/Isaiah/15">Jesaja - Kapitel 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ty HERREN skall förbarma sig över Jakob och ännu en gång utvälja Israel och låta dem komma till ro i deras land; och främlingar skola sluta sig till dem och hålla sig till Jakobs hus. </p>
<p id="v2"><sup><small>2</small></sup>  Och folk skola taga dem och föra dem hem igen; men Israels hus skall lägga dem under sig såsom sin arvedel i HERRENS land, och skall göra dem till trälar och trälinnor. Så skola de få sina fångvaktare till fångar och råda över sina plågare. </p>
<p id="v3"><sup><small>3</small></sup>  Och på den dag då HERREN låter dig få ro från din vedermöda och ångest, och från den hårda träldom som har varit dig pålagd, <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  då skall du stämma upp denna visa över konungen i Babel, du skall säga: "Vilken ände har icke plågaren fått, vilken ände pinoorten! </p>
<p id="v5"><sup><small>5</small></sup>  HERREN har brutit sönder de ogudaktigas stav, tyrannernas ris, </p>
<p id="v6"><sup><small>6</small></sup>  det ris som i grymhet slog folken med slag på slag, och i vrede härskade över folkslagen med skoningslös förföljelse. </p>
<p id="v7"><sup><small>7</small></sup>  Hela jorden har nu fått vila och ro; man brister ut i jubel. </p>
<p id="v8"><sup><small>8</small></sup>  Själva cypresserna glädja sig över ditt fall, så ock Libanons cedrar: 'Sedan du nu ligger där, drager ingen hitupp för att hugga ned oss.' </p>
<p id="v9"><sup><small>9</small></sup>  Dödsriket därnere störes i sin ro för din skull, när det måste taga emot dig. Skuggorna där väckas upp för din skull, jordens alla väldige; folkens alla konungar måste stå upp från sina troner. </p>
<p id="v10"><sup><small>10</small></sup>  De upphäva alla sin röst och säga till dig: 'Så har då också du blivit maktlös såsom vi, ja, blivit vår like.' </p>
<p id="v11"><sup><small>11</small></sup>  Ned till dödsriket har din härlighet måst fara, och dina harpors buller; förruttnelse är bädden under dig, och maskar äro ditt täcke. </p>
<p id="v12"><sup><small>12</small></sup>  Huru har du icke fallit ifrån himmelen, du strålande morgonstjärna! Huru har du icke blivit fälld till jorden, du folkens förgörare! <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Det var du som sade i ditt hjärta: 'Jag vill stiga upp till himmelen; högt ovanför Guds stjärnor vill jag ställa min tron; jag vill sätta mig på gudaförsamlingens berg längst uppe i norr. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  Jag vill stiga upp över molnens höjder, göra mig lik den Högste.' <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  Nej, ned till dödsriket måste du fara, längst ned i graven. </p>
<p id="v16"><sup><small>16</small></sup>  De som se dig stirra på dig, de betrakta dig och säga: 'Är detta den man som kom jorden att darra och riken att bäva, </p>
<p id="v17"><sup><small>17</small></sup>  den som förvandlade jordkretsen till en öken och förstörde dess städer, den som aldrig frigav sina fångar, så att de fingo återvända hem?' </p>
<p id="v18"><sup><small>18</small></sup>  Folkens alla konungar ligga allasammans med ära var och en i sitt vilorum; </p>
<p id="v19"><sup><small>19</small></sup>  men du ligger obegraven och bortkastad, lik en föraktad gren; du ligger där överhöljd av dräpta, av svärdsslagna män, av döda som hava farit ned i gravkammaren, lik ett förtrampat as. </p>
<p id="v20"><sup><small>20</small></sup>  Du skulle icke såsom de få vila i en grav, ty du fördärvade ditt land och dräpte ditt folk. Om ogärningsmännens avföda skall man aldrig mer tala. </p>
<p id="v21"><sup><small>21</small></sup>  Anställen ett blodbad på hans söner för deras fäders missgärning. De få ej stå upp och besitta jorden och fylla jordkretsens yta med städer." </p>
<p id="v22"><sup><small>22</small></sup>  Nej, jag skall stå upp emot dem, säger HERREN Sebaot; och jag skall utrota ur Babel både namn och kvarleva, både barn och efterkommande, säger HERREN. </p>
<p id="v23"><sup><small>23</small></sup>  Och jag skall göra det till ett tillhåll för rördrommar och fylla det med sumpsjöar; ja, jag skall bortsopa det med ödeläggelsens kvast, säger HERREN Sebaot. </p>
<p id="v24"><sup><small>24</small></sup>  HERREN Sebaot har svurit och sagt: Sannerligen, såsom jag har tänkt, så skall det ske, och vad jag har beslutit, det skall fullbordas. </p>
<p id="v25"><sup><small>25</small></sup>  Jag skall krossa Assur i mitt land, och på mina berg skall jag förtrampa honom. Så skall hans ok bliva borttaget ifrån dem och hans börda tagas av deras skuldra. </p>
<p id="v26"><sup><small>26</small></sup>  Detta är det beslut som är fattat mot hela jorden; detta är den hand som är uträckt mot alla folk. </p>
<p id="v27"><sup><small>27</small></sup>  Ty HERREN Sebaot har beslutit det; vem kan då göra det om intet? Hans hand är det som är uträckt; vem kan avvända den? </p>
<p id="v28"><sup><small>28</small></sup>  I det år då konung Ahas dog förkunnades följande utsaga: </p>
<p id="v29"><sup><small>29</small></sup>  Gläd dig icke, du filistéernas hela land, över att det ris som slog dig är sönderbrutet; ty från ormens rot skall en basilisk komma fram, och dennes avkomma bliver en flygande drake. </p>
<p id="v30"><sup><small>30</small></sup>  De utarmade skola sedan få bete och de fattiga få lägra sig i trygghet; men telningarna från din rot skall jag döda genom hunger, och vad som bliver kvar av dig skall dräpas. </p>
<p id="v31"><sup><small>31</small></sup>  Jämra dig, du port; ropa, du stad; försmält av ångest, du filistéernas hela land. Ty norrifrån kommer en rök; i fiendeskarornas tåg bliver ingen efter. </p>
<p id="v32"><sup><small>32</small></sup>  Vad skall man då svara det främmande folkets sändebud? Jo, att det är HERREN som har grundat Sion, och att de betryckta bland hans folk där hava sin tillflykt. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Isaiah/13">Jesaja - Kapitel 13</a></td>
        <td><a href="/sv/Bible/Isaiah/Index">Index</a></td>
        <td><a href="/sv/Bible/Isaiah/15">Jesaja - Kapitel 15</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 14:3 <i>Vila från rädsla</i>: <a href="/sv/The_Urantia_Book/131#p2_6">Ub 131:2.6</a>.  <i>Herren ska ge dig vila</i>: <a href="/sv/The_Urantia_Book/97#p5_2">Ub 97:5.2</a>. </li>
  <li id="fn2"><a href="#cite2">↑</a> 14:12 <i>Hur utför jag Guds gärningar?</i>: <a href="/sv/The_Urantia_Book/53#p1_3">Ub 53:1.3</a>. </li>
  <li id="fn3"><a href="#cite3">↑</a> 14:12-14 <i>Urval av Peter</i>: <a href="/sv/The_Urantia_Book/53#p2_2">Ub 53:2.2</a>.  <i>Lucifermanifest</i>: <a href="/sv/The_Urantia_Book/53#p3_1">Ub 53:3.1</a>. </li>
  <li id="fn4"><a href="#cite4">↑</a> 14:12-20 <i>Avsluta upproret</i>: <a href="/sv/The_Urantia_Book/120#p2_2">Ub 120:2.2</a>. </li>
  <li id="fn5"><a href="#cite5">↑</a> 14:13 <i>Monteringsmontering</i>: <a href="/sv/The_Urantia_Book/43#p4_5">Ub 43:4.5</a>. </li>
  <li id="fn6"><a href="#cite6">↑</a> 14:13-14 <i>Onda ögat</i>: <a href="/sv/The_Urantia_Book/43#p4_6">Ub 43:4.6</a>. </li>
  <li id="fn7"><a href="#cite7">↑</a> 14:14 <i>Högste Gud</i>: <a href="/sv/The_Urantia_Book/93#p2_3">Ub 93:2.3</a>.  <i>Högsta</i>: <a href="/sv/The_Urantia_Book/93#p3_2">Ub 93:3.2</a>.  <i>Mest toppar</i>: <a href="/sv/The_Urantia_Book/43#p3_1">Ub 43:3.1</a>. </li>
</ol>
</div>
