<!--
title: Jesaja - Kapitel 19
description: 
published: true
date: 2022-10-8T9:59:7Z
tags: bible, bible—isaiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Isaiah/18">Jesaja - Kapitel 18</a></td>
        <td><a href="/sv/Bible/Isaiah/Index">Index</a></td>
        <td><a href="/sv/Bible/Isaiah/20">Jesaja - Kapitel 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Utsaga om Egypten. Se, HERREN far fram på ett ilande moln och kommer till Egypten. Egyptens avgudar bäva då för honom, och egyptiernas hjärtan förfäras i deras bröst. </p>
<p id="v2"><sup><small>2</small></sup>  Och jag skall uppegga egyptier mot egyptier, så att broder skall strida mot broder och vän mot vän, stad mot stad och rike mot rike. </p>
<p id="v3"><sup><small>3</small></sup>  Och egyptiernas förstånd skall försvinna ur deras hjärtan, och deras råd skall jag göra om intet; de skola då fråga sina avgudar och signare, sina andebesvärjare och spåmän. </p>
<p id="v4"><sup><small>4</small></sup>  Men jag skall giva egyptierna i en hård herres hand, och en grym konung skall få råda över dem, säger Herren, HERREN Sebaot. </p>
<p id="v5"><sup><small>5</small></sup>  Och vattnet skall försvinna ur havet, och floden skall sina bort och uttorka. </p>
<p id="v6"><sup><small>6</small></sup>  Strömmarna skola utbreda stank, Egyptens kanaler skola förminskas och sina bort; rör och vass skall förvissna. </p>
<p id="v7"><sup><small>7</small></sup>  Ängarna vid Nilfloden, längs flodens strand, och alla sädesfält vid floden, de skola förtorka, fördärvas och varda till intet. </p>
<p id="v8"><sup><small>8</small></sup>  Dess fiskare skola klaga, alla som kasta ut krok i floden skola sörja; och de som lägga ut nät i vattnet skola stå där modlösa. </p>
<p id="v9"><sup><small>9</small></sup>  De som arbeta i häcklat lin skola komma på skam, så ock de som väva fina tyger. </p>
<p id="v10"><sup><small>10</small></sup>  Landets stödjepelare skola bliva krossade och alla de som arbeta för lön gripas av ångest. </p>
<p id="v11"><sup><small>11</small></sup>  Såsom idel dårar stå då Soans furstar; Faraos visaste rådgivare giva blott oförnuftiga råd. Huru kunnen I då säga till Farao: "Jag är en son av visa män, en son av forntidens konungar"? </p>
<p id="v12"><sup><small>12</small></sup>  Ja, var är dina vise? Må de förkunna för dig - ty de veta det ju - vad HERREN Sebaot har beslutit över Egypten. </p>
<p id="v13"><sup><small>13</small></sup>  Nej, Soans furstar hava blivit dårar, Nofs furstar äro bedragna, Egypten föres vilse av dem som voro hörnstenar i dess stammar. </p>
<p id="v14"><sup><small>14</small></sup>  HERREN har där utgjutit en förvirringens ande, så att de komma Egypten att ragla, vadhelst det företager sig, såsom en drucken raglar i sina spyor. </p>
<p id="v15"><sup><small>15</small></sup>  Och Egypten skall icke hava framgång i vad någon där gör, evad han är huvud eller svans, evad han är palmtopp eller sävstrå. </p>
<p id="v16"><sup><small>16</small></sup>  På den tiden skola egyptierna vara såsom kvinnor: de skola bäva och förskräckas för HERREN Sebaots upplyfta hand, när han lyfter den mot dem. </p>
<p id="v17"><sup><small>17</small></sup>  Och Juda land skall bliva en skräck för egyptierna; så ofta man nämner det för dem, skola de förskräckas, för det besluts skull som HERREN Sebaot har fattat över dem. </p>
<p id="v18"><sup><small>18</small></sup>  På den tiden skola i Egyptens land finnas fem städer som tala Kanaans tungomål, och som svärja vid HERREN Sebaot; en av dem skall heta Ir-Haheres. </p>
<p id="v19"><sup><small>19</small></sup>  På den tiden skall ett altare vara rest åt HERREN mitt i Egyptens land, så ock en stod åt HERREN vid landets gräns. </p>
<p id="v20"><sup><small>20</small></sup>  Och de skola vara till tecken och vittnesbörd för HERREN Sebaot i egyptiernas land: när de ropa till HERREN om hjälp mot förtryckare, då skall han sända dem en frälsare och försvarare, och han skall rädda dem. </p>
<p id="v21"><sup><small>21</small></sup>  Och HERREN skall göra sig känd för egyptierna, ja, egyptierna skola lära känna HERREN på den tiden; och de skola tjäna honom med slaktoffer och spisoffer, de skola göra löften åt HERREN och få infria dem. </p>
<p id="v22"><sup><small>22</small></sup>  Så skall då HERREN slå Egypten - slå, men ock hela; när de omvända sig till HERREN, skall han bönhöra dem och hela dem. </p>
<p id="v23"><sup><small>23</small></sup>  På den tiden skall en banad väg leda från Egypten till Assyrien, och assyrierna skola komma in i Egypten, och egyptierna in i Assyrien; och egyptierna skola hålla gudstjänst tillsammans med assyrierna. </p>
<p id="v24"><sup><small>24</small></sup>  På den tiden skall Israel, såsom den tredje i förbundet, stå vid sidan av Egypten och Assyrien, till en välsignelse på jorden. </p>
<p id="v25"><sup><small>25</small></sup>  Och HERREN Sebaot skall välsigna dem och säga: Välsignad vare du Egypten, mitt folk, och du Assyrien, mina händer verk, och du Israel, min arvedel! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Isaiah/18">Jesaja - Kapitel 18</a></td>
        <td><a href="/sv/Bible/Isaiah/Index">Index</a></td>
        <td><a href="/sv/Bible/Isaiah/20">Jesaja - Kapitel 20</a></td>
      </tr>
    </tbody>
  </table>
</figure>
