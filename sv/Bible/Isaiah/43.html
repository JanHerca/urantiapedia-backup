<!--
title: Jesaja - Kapitel 43
description: 
published: true
date: 2022-10-8T9:59:7Z
tags: bible, bible—isaiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Isaiah/42">Jesaja - Kapitel 42</a></td>
        <td><a href="/sv/Bible/Isaiah/Index">Index</a></td>
        <td><a href="/sv/Bible/Isaiah/44">Jesaja - Kapitel 44</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men nu säger HERREN så, han som har skapat dig, Jakob, han som har danat dig, Israel: Frukta icke, ty jag har förlossat dig, jag har kallat dig vid ditt namn, du är min. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Om du ock måste gå genom vatten, så är jag med dig, eller genom strömmar, så skola de icke fördränka dig; måste du än gå genom eld, så skall du ej bliva svedd, och lågorna skola ej förtära dig. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Ty jag är HERREN, din Gud, Israels Helige, din frälsare; jag giver Egypten till lösepenning för dig, Etiopien och Seba i ditt ställe. </p>
<p id="v4"><sup><small>4</small></sup>  Eftersom du är så dyrbar i mina ögon, så högt aktad och så älskad av mig, därför giver jag människor till lösen för dig och folk till lösen för ditt liv. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Frukta då icke, ty jag är med dig. Jag skall låta dina barn komma från öster, och från väster skall jag samla dig tillhopa. </p>
<p id="v6"><sup><small>6</small></sup>  Jag skall säga till Norden: "Giv hit" och till södern: "Förhåll mig dem icke; för hit mina söner ifrån fjärran och mina döttrar ifrån jordens ända, <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  envar som är uppkallad efter mitt namn och som jag har skapat till min ära, envar som jag har danat och gjort." <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  För hitut det blinda folket, som dock har ögon, och de döva, som dock hava öron. </p>
<p id="v9"><sup><small>9</small></sup>  Alla folk hava kommit tillsammans, folkslagen samla sig tillhopa. Vem bland dem finnes, som skulle kunna förutsäga sådant? Må de låta oss höra sina forna utsagor. Må de ställa fram sina vittnen och bevisa sin rätt, så att dessa, när de höra det, kunna säga: "Det är sant." </p>
<p id="v10"><sup><small>10</small></sup>  Men I ären mina vittnen, säger HERREN, I ären min tjänare, den som jag har utvalt, på det att I mån veta och tro mig och förstå, att det är jag; före mig är ingen Gud danad, och efter mig skall ingen komma. <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Jag, jag är HERREN, och förutom mig finnes ingen frälsare. </p>
<p id="v12"><sup><small>12</small></sup>  Jag har förkunnat det och skaffat frälsning, jag har kungjort det och ingen främmande gud bland eder. I ären mina vittnen, säger HERREN; och jag är Gud. </p>
<p id="v13"><sup><small>13</small></sup>  Ja, allt framgent är jag densamme, och ingen kan rädda från min hand. När jag vill göra något, vem kan då avvända det? </p>
<p id="v14"><sup><small>14</small></sup>  Så säger HERREN, eder förlossare, Israels Helige: För eder skull sänder jag mitt bud mot Babel, och jag skall driva dem allasammans på flykten, jag skall driva kaldéerna ned på skeppen som voro deras fröjd. </p>
<p id="v15"><sup><small>15</small></sup>  Jag är HERREN, eder Helige, Israels skapare, eder konung. </p>
<p id="v16"><sup><small>16</small></sup>  Så säger HERREN, han som gör en väg i havet, en stig i väldiga vatten, </p>
<p id="v17"><sup><small>17</small></sup>  han som för vagnar och hästar ditut, ja, härskara och och stridsmakt, sedan ligga de där tillhopa och kunna icke stå upp, de äro utsläckta, de hava slocknat såsom en veke: </p>
<p id="v18"><sup><small>18</small></sup>  Tänken icke på vad förr har varit, akten icke på vad fordom har skett. </p>
<p id="v19"><sup><small>19</small></sup>  Se, jag vill göra något nytt. Redan nu visar det sig; märken I det icke? Ja, jag skall göra en väg i öknen och strömmar i ödemarken, </p>
<p id="v20"><sup><small>20</small></sup>  så att markens djur skola ära mig, schakaler och strutsar, därför att jag låter vatten flyta i öknen, strömmar i ödemarken, så att mitt folk, min utkorade, kan få dricka. <sup id="cite7"><a href="#fn7">[7]</a></sup></p>
<p id="v21"><sup><small>21</small></sup>  Det folk, som jag har danat åt mig, skall förtälja mitt lov. <sup id="cite8"><a href="#fn8">[8]</a></sup></p>
<p id="v22"><sup><small>22</small></sup>  Men icke har du, Jakob, kallat mig hit, i det du har gjort dig möda för min skull, du Israel. <sup id="cite9"><a href="#fn9">[9]</a></sup></p>
<p id="v23"><sup><small>23</small></sup>  Icke har du framburit åt mig dina brännoffersfår eller ärat mig med dina slaktoffer; icke har jag vållat dig arbete med spisoffer, ej heller möda med rökelse. </p>
<p id="v24"><sup><small>24</small></sup>  Icke har du köpt kalmus åt mig för dina penningar eller mättat mig med dina slaktoffers fett. Nej, du har vållat mig arbete genom dina synder och möda genom dina missgärningar. </p>
<p id="v25"><sup><small>25</small></sup>  Jag, jag är den som utplånar dina överträdelser för min egen skull, och dina synder kommer jag icke mer ihåg. <sup id="cite10"><a href="#fn10">[10]</a></sup></p>
<p id="v26"><sup><small>26</small></sup>  Låt mig höra, vad du har att säga, och låt oss gå till rätta med varandra; tala du, för att du må finnas rättfärdig. </p>
<p id="v27"><sup><small>27</small></sup>  Men se, redan din stamfader syndade, och de som förde din talan begingo överträdelser mot mig. </p>
<p id="v28"><sup><small>28</small></sup>  Därför har jag måst låta helgedomens furstar utstå vanära och har överlämnat Jakob åt tillspillogivning, Israel åt försmädelse. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Isaiah/42">Jesaja - Kapitel 42</a></td>
        <td><a href="/sv/Bible/Isaiah/Index">Index</a></td>
        <td><a href="/sv/Bible/Isaiah/44">Jesaja - Kapitel 44</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 43:1 <i>Herren säger: Jag skapade dig</i>: <a href="/sv/The_Urantia_Book/97#p7_7">Ub 97:7.7</a>. </li>
  <li id="fn2"><a href="#cite2">↑</a> 43:2 <i>Gud är med oss ​​</i>: <a href="/sv/The_Urantia_Book/117#p6_27">Ub 117:6.27</a>.  <i>Vatten av lidande, floder</i>: <a href="/sv/The_Urantia_Book/148#p5_5">Ub 148:5.5</a>.  <i>Del 1: Passera genom vatten</i>: <a href="/sv/The_Urantia_Book/97#p7_7">Ub 97:7.7</a>. </li>
  <li id="fn3"><a href="#cite3">↑</a> 43:4 <i>Del 2: Du är värdefull</i>: <a href="/sv/The_Urantia_Book/97#p7_7">Ub 97:7.7</a>. </li>
  <li id="fn4"><a href="#cite4">↑</a> 43:6-7 <i>Jag skapade dem för min ära</i>: <a href="/sv/The_Urantia_Book/148#p4_10">Ub 148:4.10</a>. </li>
  <li id="fn5"><a href="#cite5">↑</a> 43:7 <i>Del 1: Jag skapade människan för min ära</i>: <a href="/sv/The_Urantia_Book/97#p7_10">Ub 97:7.10</a>. </li>
  <li id="fn6"><a href="#cite6">↑</a> 43:10-11 <i>Skriften lyder: Ni är mina vittnen, säger Herren</i>: <a href="/sv/The_Urantia_Book/126#p4_7">Ub 126:4.7</a>. </li>
  <li id="fn7"><a href="#cite7">↑</a> 43:20-21 <i>Guds utvalda folk</i>: <a href="/sv/The_Urantia_Book/96#p5_6">Ub 96:5.6</a>.  <i>Utvalda människor</i>: <a href="/sv/The_Urantia_Book/97#p10_1">Ub 97:10.1</a>.  <i>Utvalda människor</i>: <a href="/sv/The_Urantia_Book/97#p4_2">Ub 97:4.2</a>.  <i>Utvalda människor</i>: <a href="/sv/The_Urantia_Book/93#p5_1">Ub 93:5.1</a>.  <i>Utvalda människor</i>: <a href="/sv/The_Urantia_Book/96#p2_3">Ub 96:2.3</a>. </li>
  <li id="fn8"><a href="#cite8">↑</a> 43:21 <i>Utvalda människor</i>: <a href="/sv/The_Urantia_Book/121#p2_8">Ub 121:2.8</a>.  <i>Del 2: Visa min beröm</i>: <a href="/sv/The_Urantia_Book/97#p7_10">Ub 97:7.10</a>. </li>
  <li id="fn9"><a href="#cite9">↑</a> 43:22-26 <i>Andra Jesaja: offer / återlösning</i>: <a href="/sv/The_Urantia_Book/97#p8_3">Ub 97:8.3</a>. </li>
  <li id="fn10"><a href="#cite10">↑</a> 43:25 <i>Del 3: Jag utplånar överträdelser</i>: <a href="/sv/The_Urantia_Book/97#p7_10">Ub 97:7.10</a>.  <i>Gud utplånar synder</i>: <a href="/sv/The_Urantia_Book/2#p5_4">Ub 2:5.4</a>. </li>
</ol>
</div>
