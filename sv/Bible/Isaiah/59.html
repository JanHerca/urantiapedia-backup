<!--
title: Jesaja - Kapitel 59
description: 
published: true
date: 2023-11-8T22:1:38Z
tags: bible, bible—isaiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Isaiah/58">
          <span class="mdi mdi-arrow-left-drop-circle"></span><span class="pl-2">Jesaja - Kapitel 58</span>
        </a>
        </td>
        <td>
        <a href="/sv/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Isaiah/60">
          <span class="pr-2">Jesaja - Kapitel 60</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Se, HERRENS arm är icke för kort, så att han ej kan frälsa, och hans öra är icke tillslutet, så att han ej kan höra. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Nej, det är edra missgärningar, som skilja eder och eder Gud från varandra, och edra synder dölja hans ansikte för eder, så att han icke hör eder. </p>
<p id="v3"><sup><small>3</small></sup>  Ty edra händer äro fläckade av blod och edra fingrar av missgärning, edra läppar tala lögn, och eder tunga frambär orättfärdighet. </p>
<p id="v4"><sup><small>4</small></sup>  Ingen höjer sin röst i rättfärdighetens namn, och ingen visar redlighet i vad till rätten hör. De förtrösta på idel tomhet, de tala falskhet, de gå havande med olycka och föda fördärv. </p>
<p id="v5"><sup><small>5</small></sup>  De kläcka ut basiliskägg och väva spindelnät. Om någon äter av deras ägg, så dör han, och trampas ett sådant sönder, så kommer en huggorm ut. </p>
<p id="v6"><sup><small>6</small></sup>  Deras spindelnät duga icke till kläder, och de kunna ej skyla sig med vad de hava tillverkat; deras verk äro fördärvliga verk, och våldsgärningar öva deras händer. </p>
<p id="v7"><sup><small>7</small></sup>  Deras fötter hasta till vad ont är och äro snara, när det gäller att utgjuta oskyldigt blod; deras tankar äro fördärvliga tankar, förödelse och förstöring är på deras vägar. </p>
<p id="v8"><sup><small>8</small></sup>  Fridens väg känna de icke, och rätten följer ej i deras spår; de gå krokiga stigar, och ingen som vandrar så vet, vad frid är. </p>
<p id="v9"><sup><small>9</small></sup>  Därför är rätten fjärran ifrån oss, och rättfärdighet tillfaller oss icke; vi bida efter ljus, men se, mörker råder, efter solsken, men vi få vandra i djupaste natt. </p>
<p id="v10"><sup><small>10</small></sup>  Vi måste famla utefter väggen såsom blinda, famla, såsom hade vi inga ögon; vi stappla mitt på dagen, såsom vore det skymning, mitt i vår fulla kraft äro vi såsom döda. </p>
<p id="v11"><sup><small>11</small></sup>  Vi brumma allasammans såsom björnar och sucka alltjämt såsom duvor; vi bida efter rätten, men den kommer icke, efter frälsningen, men den är fjärran ifrån oss. </p>
<p id="v12"><sup><small>12</small></sup>  Ty många äro våra överträdelser inför dig, och våra synder vittna emot oss; ja, våra överträdelser hava vi för våra ögon, och våra missgärningar känna vi. </p>
<p id="v13"><sup><small>13</small></sup>  Genom överträdelse och förnekelse hava vi felat mot HERREN, vi hava vikit bort ifrån vår Gud; vi hava talat förtryck och avfällighet, lögnläror hava vi förkunnat och hämtat fram ur våra hjärtan. </p>
<p id="v14"><sup><small>14</small></sup>  Rätten tränges tillbaka, och rättfärdigheten står långt borta, ja, sanningen vacklar på torget, och vad rätt är kan ej komma fram. </p>
<p id="v15"><sup><small>15</small></sup>  Så måste sanningen hålla sig undan, och den som vände sig ifrån det onda blev plundrad. Detta såg HERREN, och det misshagade honom, att det icke fanns någon rätt. </p>
<p id="v16"><sup><small>16</small></sup>  Och han såg, att ingen trädde fram; han förundrade sig över att ingen grep in. Då hjälpte honom hans egen arm, och hans rättfärdighet understödde honom. </p>
<p id="v17"><sup><small>17</small></sup>  Och han klädde sig i rättfärdighet såsom i ett pansar och satte frälsningens hjälm på sitt huvud; han klädde sig i hämndens dräkt såsom i en livklädnad och höljde sig i nitälskan såsom i en mantel. </p>
<p id="v18"><sup><small>18</small></sup>  Efter deras gärningar skall han nu vedergälla dem; vrede skall han låta komma över sina ovänner och över sina fiender lönen för vad de hava gjort; ja, havsländerna skall han vedergälla, vad de hava gjort. </p>
<p id="v19"><sup><small>19</small></sup>  Så skall HERRENS namn bliva fruktat i väster och hans härlighet, där solen går upp. När fienden bryter fram lik en ström, skall HERRENS andedräkt förjaga honom. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Men såsom en förlossare kommer HERREN för Sion och för dem i Jakob, som omvända sig från sin överträdelse, säger HERREN. </p>
<p id="v21"><sup><small>21</small></sup>  Och detta är det förbund, som jag å min sida gör med dem, säger HERREN: min Ande, som är över dig, och orden, som jag har lagt i din mun, de skola icke vika ur din mun, ej heller ur dina barns eller barnbarns mun från nu och till evig tid, säger HERREN. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Isaiah/58">
          <span class="mdi mdi-arrow-left-drop-circle"></span><span class="pl-2">Jesaja - Kapitel 58</span>
        </a>
        </td>
        <td>
        <a href="/sv/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Isaiah/60">
          <span class="pr-2">Jesaja - Kapitel 60</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 59:1 <i>Herren kommer att rädda sin smorde</i>: <a href="/sv/The_Urantia_Book/97#p7_9">Ub 97:7.9</a>. </li>
  <li id="fn2"><a href="#cite2">↑</a> 59:19 <i>Del 2: Spirit försvarar attacker</i>: <a href="/sv/The_Urantia_Book/97#p7_12">Ub 97:7.12</a>. </li>
  <li id="fn3"><a href="#cite3">↑</a> 59:21 <i>Ande i människan (Helig Ande)</i>: <a href="/sv/The_Urantia_Book/103#p1_6">Ub 103:1.6</a>.  <i>Guds Ande (Helig Ande)</i>: <a href="/sv/The_Urantia_Book/8#p5_3">Ub 8:5.3</a>.  <i>Helige Ande</i>: <a href="/sv/The_Urantia_Book/34#p4_1">Ub 34:4.1</a>.  <i>Guds Ande (Helig Ande)</i>: <a href="/sv/The_Urantia_Book/8#p5_5">Ub 8:5.5</a>. </li>
</ol>
</div>
