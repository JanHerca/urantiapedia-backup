<!--
title: Jesaja - Kapitel 21
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Isaiah/20">Jesaja - Kapitel 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Isaiah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Isaiah/22">Jesaja - Kapitel 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Utsaga om Öknen vid havet. Likasom en storm som far fram i Sydlandet kommer det från öknen, från det fruktansvärda landet. </p>
<p id="v2"><sup><small>2</small></sup>  En gruvlig syn har blivit mig kungjord: "Härjare härja, rövare röva. Drag upp, du Elam! Träng på, du Mediens folk! På all suckan vill jag göra slut." </p>
<p id="v3"><sup><small>3</small></sup>  Fördenskull darra nu mina länder, ångest griper mig, lik en barnaföderskas ångest; förvirring kommer över mig, så att jag icke kan höra, förskräckelse fattar mig, så att jag icke kan se. </p>
<p id="v4"><sup><small>4</small></sup>  Mitt hjärta är utom sig, jag kväljes av förfäran; skymningen, som jag längtade efter, vållar mig nu skräck. </p>
<p id="v5"><sup><small>5</small></sup>  Man dukar bord, man breder ut täcken, man äter och dricker. Nej, stån upp, I furstar; smörjen edra sköldar! </p>
<p id="v6"><sup><small>6</small></sup>  Ty så har Herren sagt till mig: "Gå och ställ ut en väktare; vad han får se, det må han förkunna. </p>
<p id="v7"><sup><small>7</small></sup>  Och om han ser ett tåg, ryttare par efter par, ett tåg av åsnor, ett tåg av kameler, då må han giva akt, noga giva akt." </p>
<p id="v8"><sup><small>8</small></sup>  Och denne ropade, såsom ett lejon ryter: "Herre, här står jag på vakt beständigt, dagen igenom, och jag förbliver här på min post natt efter natt. </p>
<p id="v9"><sup><small>9</small></sup>  Och se, nu kommer här ett tåg av män, ryttare par efter par!" Och åter talade han och sade: "Fallet, fallet är Babel! Alla dess gudabeläten äro nedbrutna till jorden." </p>
<p id="v10"><sup><small>10</small></sup>  O du mitt krossade, mitt söndertröskade folk, vad jag har hört av HERREN Sebaot, Israels Gud, det har jag förkunnat för eder. </p>
<p id="v11"><sup><small>11</small></sup>  Utsaga om Duma. Man ropar till mig från Seir: "Väktare, vad lider natten? Väktare, vad lider natten?" </p>
<p id="v12"><sup><small>12</small></sup>  Väktaren svarar: "Morgon har kommit, och likväl är det natt. Viljen I fråga mer, så frågen; kommen tillbaka igen." </p>
<p id="v13"><sup><small>13</small></sup>  Utsaga över Arabien. Tagen natthärbärge i Arabiens vildmark, I karavaner från Dedan. </p>
<p id="v14"><sup><small>14</small></sup>  Må man komma emot de törstande och giva dem vatten. Ja, inbyggarna i Temas land gå de flyktande till mötes med bröd. </p>
<p id="v15"><sup><small>15</small></sup>  Ty de fly undan svärd, undan draget svärd, och undan spänd båge och undan krigets tunga. </p>
<p id="v16"><sup><small>16</small></sup>  Ty så har Herren sagt till mig: Om ett år, såsom dagakarlen räknar året, skall all Kedars härlighet vara förgången, </p>
<p id="v17"><sup><small>17</small></sup>  och föga skall då vara kvar av Kedars hjältars bågar, så många de äro. Ty så har HERREN, Israels Gud, talat. </p>
