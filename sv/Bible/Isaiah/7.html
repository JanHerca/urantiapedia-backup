<!--
title: Jesaja - Kapitel 7
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Isaiah/6">Jesaja - Kapitel 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Isaiah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Isaiah/8">Jesaja - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och i Ahas', Jotams sons, Ussias sons, Juda konungs, tid hände sig att Resin, konungen i Aram, och Peka, Remaljas son, Israels konung, drogo upp mot Jerusalem för att erövra det (vilket de likväl icke förmådde göra). </p>
<p id="v2"><sup><small>2</small></sup>  Och när det blev berättat för Davids hus att araméerna hade lägrat sig i Efraim, då skälvde hans och hans folks hjärtan, såsom skogens träd skälva för vinden. </p>
<p id="v3"><sup><small>3</small></sup>  Men HERREN sade till Jesaja: "Gå åstad med din son Sear-Jasub och möt Ahas vid ändan av Övre dammens vattenledning, på vägen till Valkarfältet, </p>
<p id="v4"><sup><small>4</small></sup>  och säg till honom: Tag dig till vara och håll dig stilla; frukta icke och var icke försagd i ditt hjärta för dessa två rykande brandstumpar, för Resin med araméerna och för Remaljas son, i deras förgrymmelse. </p>
<p id="v5"><sup><small>5</small></sup>  Eftersom Aram med Efraim och Remaljas son hava gjort upp onda planer mot dig och sagt: </p>
<p id="v6"><sup><small>6</small></sup>  'Vi vilja draga upp mot Juda och slå det med skräck och erövra det åt oss och göra Tabals son till konung där', </p>
<p id="v7"><sup><small>7</small></sup>  därför säger Herren, HERREN: Det skall icke lyckas, det skall icke ske. </p>
<p id="v8"><sup><small>8</small></sup>  Ty Damaskus är Arams huvud, och Resin är Damaskus' huvud; och om sextiofem år skall Efraim vara krossat, så att det icke mer är ett folk. </p>
<p id="v9"><sup><small>9</small></sup>  Och Samaria är Efraims huvud, och Remaljas son är Samarias huvud. Om I icke haven tro, skolen I icke hava ro." </p>
<p id="v10"><sup><small>10</small></sup>  Och HERREN talade ytterligare till Ahas och sade: </p>
<p id="v11"><sup><small>11</small></sup>  "Begär ett tecken från HERREN, din Gud; du må begära det vare sig nedifrån djupet eller uppifrån höjden." </p>
<p id="v12"><sup><small>12</small></sup>  Men Ahas svarade: "Jag begär intet, jag vill icke fresta HERREN." </p>
<p id="v13"><sup><small>13</small></sup>  Då sade han: "Så hören då, I av Davids hus: Är det eder icke nog att I sätten människors tålamod på prov? Viljen I ock pröva min Guds tålamod? </p>
<p id="v14"><sup><small>14</small></sup>  Så skall då Herren själv giva eder ett tecken: Se, den unga kvinnan skall varda havande och föda en son, och hon skall giva honom namnet Immanuel. </p>
<p id="v15"><sup><small>15</small></sup>  Gräddmjölk och honung skall bliva hans mat inemot den tid då han förstår att förkasta vad ont är och utvälja vad gott är. </p>
<p id="v16"><sup><small>16</small></sup>  Ty innan gossen förstår att förkasta vad ont är och utvälja vad gott är, skall det land för vars båda konungar du gruvar dig vara öde. </p>
<p id="v17"><sup><small>17</small></sup>  Och över dig och över ditt folk och över din faders hus skall HERREN låta dagar komma, sådana som icke hava kommit allt ifrån den tid då Efraim skilde sig från Juda: konungen i Assyrien. </p>
<p id="v18"><sup><small>18</small></sup>  Ty på den tiden skall HERREN locka på flugorna längst borta vid Egyptens strömmar och på bisvärmarna i Assyriens land; </p>
<p id="v19"><sup><small>19</small></sup>  och de skola komma och slå ned, alla tillhopa, i bergsdälder och stenklyftor, i alla törnsnår och på alla betesmarker. </p>
<p id="v20"><sup><small>20</small></sup>  På den tiden skall HERREN med en rakkniv som tingas på andra sidan floden - nämligen med konungen i Assyrien - raka av allt hår både på huvudet och nedtill; ja, också skägget skall den taga bort. </p>
<p id="v21"><sup><small>21</small></sup>  På den tiden skall en kviga och två tackor vara vad en man föder upp. </p>
<p id="v22"><sup><small>22</small></sup>  Men han skall få mjölk i sådan myckenhet att han kan leva av gräddmjölk; ja, alla som finnas kvar i landet skola leva av gräddmjölk och honung. </p>
<p id="v23"><sup><small>23</small></sup>  Och det skall ske på den tiden, att där nu tusen vinträd stå, värda tusen siklar silver, där skall överallt växa tistel och törne. </p>
<p id="v24"><sup><small>24</small></sup>  Med pilar och båge skall man gå dit, ty hela landet skall vara tistel och törne. </p>
<p id="v25"><sup><small>25</small></sup>  Och alla de berg där man nu arbetar med hackan, dem skall man ej mer beträda, av fruktan för tistel och törne; de skola bliva platser dit oxar drivas, och marker som trampas ned av får." </p>
