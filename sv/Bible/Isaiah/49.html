<!--
title: Jesaja - Kapitel 49
description: 
published: true
date: 2023-11-8T22:1:38Z
tags: bible, bible—isaiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Isaiah/48">
          <span class="mdi mdi-arrow-left-drop-circle"></span><span class="pl-2">Jesaja - Kapitel 48</span>
        </a>
        </td>
        <td>
        <a href="/sv/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Isaiah/50">
          <span class="pr-2">Jesaja - Kapitel 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Hören på mig, I havsländer, och akten härpå, I folk, som bon i fjärran. HERREN kallade mig, när jag ännu var i moderlivet, han nämnde mitt namn, medan jag låg i min moders sköte. </p>
<p id="v2"><sup><small>2</small></sup>  Och han gjorde min mun lik ett skarpt svärd och gömde mig under sin hands skugga; han gjorde mig till en vass pil och dolde mig i sitt koger. </p>
<p id="v3"><sup><small>3</small></sup>  Och han sade till mig: "Du är min tjänare, Israel, genom vilken jag vill förhärliga mig." </p>
<p id="v4"><sup><small>4</small></sup>  Men jag tänkte: "Förgäves har jag mödat mig, fruktlöst och fåfängt har jag förtärt min kraft; dock, min rätt är hos HERREN och min lön hos min Gud." </p>
<p id="v5"><sup><small>5</small></sup>  Och nu säger HERREN, han som danade mig till sin tjänare, när jag ännu var i moderlivet, på det att jag måtte föra Jakob tillbaka till honom, så att Israel icke rycktes bort - ty jag är ärad i HERRENS ögon, och min Gud har blivit min starkhet - </p>
<p id="v6"><sup><small>6</small></sup>  han säger: Det är för litet för dig, då du är min tjänare, att allenast upprätta Jakobs stammar och föra tillbaka de bevarade av Israel; jag vill sätta dig till ett ljus för hednafolken, för att min frälsning må nå till jordens ända. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Så säger HERREN, Israels förlossare, hans Helige, till den djupt föraktade som är en styggelse för människor, en träl under tyranner: Konungar skola se det och stå upp, furstar skola se det och buga sig för HERRENS skull, som har bevisat sig trofast, för Israels Heliges skull, som har utvalt dig. </p>
<p id="v8"><sup><small>8</small></sup>  Så säger HERREN: Jag bönhör dig i behaglig tid, och jag hjälper dig på frälsningens dag; jag skall bevara dig och fullborda i dig förbundet med folket, så att du skall upprätta landet och utskifta de förödda arvslotterna </p>
<p id="v9"><sup><small>9</small></sup>  och säga till de fångna: "Dragen ut", till dem som sitta i mörkret: "Kommen fram." De skola finna bete utmed vägarna, ja, betesplatser på alla kala höjder; <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  de skola varken hungra eller törsta, ökenhettan och solen skola icke skada dem, ty deras förbarmare skall leda dem och skall föra dem till vattenkällor. </p>
<p id="v11"><sup><small>11</small></sup>  Och jag skall göra alla mina berg till öppna vägar, och mina farvägar skola byggas höga. </p>
<p id="v12"><sup><small>12</small></sup>  Se, där komma de fjärran ifrån, ja, somliga från norr och andra från väster, somliga ock från sinéernas land. </p>
<p id="v13"><sup><small>13</small></sup>  Jublen, I himlar, och fröjda dig, du jord, och bristen ut i jubel, I berg; ty HERREN tröstar sitt folk och förbarmar sig över sina betryckta. </p>
<p id="v14"><sup><small>14</small></sup>  Men Sion säger: "HERREN har övergivit mig, Herren har förgätit mig." </p>
<p id="v15"><sup><small>15</small></sup>  Kan då en moder förgäta sitt barn, så att hon icke har förbarmande med sin livsfrukt? Och om hon än kunde förgäta sitt barn, så skulle dock jag icke förgäta dig. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  Se, på mina händer har jag upptecknat dig; dina murar stå alltid inför mina ögon. </p>
<p id="v17"><sup><small>17</small></sup>  Redan hasta dina söner fram, under det dina förstörare och härjare draga bort ifrån dig. </p>
<p id="v18"><sup><small>18</small></sup>  Lyft upp dina ögon och se dig omkring: alla komma församlade till dig. Så sant jag lever, säger HERREN, du skall få ikläda dig dem alla såsom en skrud och lik en brud omgjorda dig med dem. </p>
<p id="v19"><sup><small>19</small></sup>  Ty om du förut låg i ruiner och var ödelagd, ja, om ock ditt land var förhärjat, så skall du nu i stället bliva för trång för dina inbyggare, och dina fördärvare skola vara långt borta. </p>
<p id="v20"><sup><small>20</small></sup>  Den tid stundar, då du skall få höra sägas av barnen som föddes under din barnlöshet: "Platsen är mig för trång, giv rum, så att jag kan bo här." </p>
<p id="v21"><sup><small>21</small></sup>  Då skall du säga i ditt hjärta: "Vem har fött dessa åt mig? Jag var ju barnlös och ofruktsam, landsflyktig och fördriven; vem har då fostrat dessa? Se, jag var lämnad ensam kvar; varifrån komma då dessa?" </p>
<p id="v22"><sup><small>22</small></sup>  Så säger Herren, HERREN: Se, jag skall upplyfta min hand till tecken åt folken och resa upp mitt baner till tecken åt folkslagen; då skola de bära dina söner hit i sin famn och föra dina döttrar fram på sina axlar. </p>
<p id="v23"><sup><small>23</small></sup>  Och konungar skola vara dina barns vårdare och furstinnor deras ammor, de skola falla ned inför dig med ansiktet mot jorden och slicka dina fötters stoft. Och du skall förnimma, att jag är HERREN och att de som förbida mig icke komma på skam. </p>
<p id="v24"><sup><small>24</small></sup>  Kan man taga ifrån hjälten hans byte eller rycka fångarna ifrån den som har segerns rätt? </p>
<p id="v25"><sup><small>25</small></sup>  Och om än så vore, säger HERREN, om man än kunde taga ifrån hjälten hans fångar och rycka bytet ur den väldiges hand, så skulle jag dock själv stå emot dina motståndare, och själv skulle jag frälsa dina barn. </p>
<p id="v26"><sup><small>26</small></sup>  Ja, jag skall tvinga dina förtryckare att äta sitt eget kött, och av sitt eget blod skola de bliva druckna såsom av druvsaft. Och allt kött skall då förnimma, att jag, HERREN, är din frälsare och att den Starke i Jakob är din förlossare. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Isaiah/48">
          <span class="mdi mdi-arrow-left-drop-circle"></span><span class="pl-2">Jesaja - Kapitel 48</span>
        </a>
        </td>
        <td>
        <a href="/sv/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Isaiah/50">
          <span class="pr-2">Jesaja - Kapitel 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 49:6 <i>Sant ljus</i>: <a href="/sv/The_Urantia_Book/40#p5_16">Ub 40:5.16</a>.  <i>Upplyst av det sanna ljuset</i>: <a href="/sv/The_Urantia_Book/52#p1_7">Ub 52:1.7</a>. </li>
  <li id="fn2"><a href="#cite2">↑</a> 49:9 <i>Fria andliga fångar</i>: <a href="/sv/The_Urantia_Book/120#p2_6">Ub 120:2.6</a>. </li>
  <li id="fn3"><a href="#cite3">↑</a> 49:15 <i>Del 1: Gud skulle inte glömma</i>: <a href="/sv/The_Urantia_Book/97#p7_9">Ub 97:7.9</a>. </li>
  <li id="fn4"><a href="#cite4">↑</a> 49:15-16 <i>Del 1: Kan en kvinna glömma</i>: <a href="/sv/The_Urantia_Book/97#p7_7">Ub 97:7.7</a>. </li>
</ol>
</div>
