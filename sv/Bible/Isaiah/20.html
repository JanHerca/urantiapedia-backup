<!--
title: Jesaja - Kapitel 20
description: 
published: true
date: 2022-10-8T9:59:7Z
tags: bible, bible—isaiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Isaiah/19">Jesaja - Kapitel 19</a></td>
        <td><a href="/sv/Bible/Isaiah/Index">Index</a></td>
        <td><a href="/sv/Bible/Isaiah/21">Jesaja - Kapitel 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  I det år då Tartan kom till Asdod, utsänd av Sargon, konungen i Assyrien - varefter han ock belägrade Asdod och intog det - <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  på den tiden talade HERREN genom Jesaja, Amos' son, och sade: "Upp, lös säcktygsklädnaden från dina länder, och drag dina skor av dina fötter." Och denne gjorde så och gick naken och barfota. </p>
<p id="v3"><sup><small>3</small></sup>  Sedan sade HERREN: "Likasom min tjänare Jesaja har gått naken och barfota och nu i tre år varit till tecken och förebild angående Egypten och Etiopien, </p>
<p id="v4"><sup><small>4</small></sup>  så skall konungen i Assyrien låta fångarna ifrån Egypten och de bortförda från Etiopien, både unga och gamla, vandra åstad nakna och barfota, med blottad bak, Egypten till blygd. </p>
<p id="v5"><sup><small>5</small></sup>  Då skola de häpna och blygas över Etiopien, som var deras hopp, och över Egypten, som var deras stolthet. </p>
<p id="v6"><sup><small>6</small></sup>  På den dagen skola inbyggarna här i kustlandet säga: 'Se, så gick det med dem som voro vårt hopp, med dem till vilka vi flydde, för att få hjälp och bliva räddade undan konungen i Assyrien; huru skola vi då själva kunna undkomma?'" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Isaiah/19">Jesaja - Kapitel 19</a></td>
        <td><a href="/sv/Bible/Isaiah/Index">Index</a></td>
        <td><a href="/sv/Bible/Isaiah/21">Jesaja - Kapitel 21</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 20:1 <i>Sargon</i>: <a href="/sv/The_Urantia_Book/78#p8_8">Ub 78:8.8</a>. </li>
</ol>
</div>
