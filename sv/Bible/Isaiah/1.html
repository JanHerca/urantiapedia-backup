<!--
title: Jesaja - Kapitel 1
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Isaiah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Isaiah/2">Jesaja - Kapitel 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Detta är Jesajas, Amos' sons, syner, vad han skådade angående Juda och Jerusalem i Ussias, Jotams, Ahas' och Hiskias, Juda konungars, tid. </p>
<p id="v2"><sup><small>2</small></sup>  Hören, I himlar, och lyssna, du jord; ty HERREN talar. Barn har jag uppfött och fostrat, men de hava avfallit från mig. </p>
<p id="v3"><sup><small>3</small></sup>  En oxe känner sin ägare och en åsna sin herres krubba, men Israel känner intet, mitt folk förstår intet. </p>
<p id="v4"><sup><small>4</small></sup>  Ve dig, du syndiga släkte, du skuldbelastade folk, du ogärningsmäns avföda, I vanartiga barn, som haven övergivit HERREN, föraktat Israels Helige och vikit bort ifrån honom! <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Var skall man mer slå eder, då I så fortgån i avfällighet? Hela huvudet är ju krankt, och hela hjärtat är sjukt. </p>
<p id="v6"><sup><small>6</small></sup>  Ifrån fotbladet ända upp till huvudet finnes intet helt, blott sårmärken och blånader och friska sår, icke utkramade eller förbundna eller lenade med olja. </p>
<p id="v7"><sup><small>7</small></sup>  Edert land är en ödemark, edra städer äro uppbrända i eld, edra åkrar bliva i eder åsyn förtärda av främlingar; en ödeläggelse är det, såsom där främlingar hava omstörtat allt. </p>
<p id="v8"><sup><small>8</small></sup>  Allenast dottern Sion står kvar där, såsom en hydda i en vingård, såsom ett vaktskjul på ett gurkfält, såsom en inspärrad stad. </p>
<p id="v9"><sup><small>9</small></sup>  Om HERREN Sebaot icke hade lämnat en liten återstod kvar åt oss, då vore vi såsom Sodom, vi vore Gomorra lika. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Hören HERRENS ord, I Sodomsfurstar, lyssna till vår Guds lag, du Gomorra-folk. </p>
<p id="v11"><sup><small>11</small></sup>  Vad skall jag med edra många slaktoffer? säger HERREN. Jag är mätt på brännoffer av vädurar och på gödkalvars fett, och till blod av tjurar och lamm och bockar har jag intet behag. </p>
<p id="v12"><sup><small>12</small></sup>  När I kommen för att träda fram inför mitt ansikte, vem begär då av eder det, att mina förgårdar trampas ned? </p>
<p id="v13"><sup><small>13</small></sup>  Bären ej vidare fram fåfängliga spisoffer; ångan av dem är en styggelse för mig. Nymånader och sabbater och utlysta fester, ondska i förening med högtidsförsamlingar, sådant kan jag icke lida. </p>
<p id="v14"><sup><small>14</small></sup>  Edra nymånader och högtider hatar min själ; de hava blivit mig en börda, jag orkar ej bära den. </p>
<p id="v15"><sup><small>15</small></sup>  Ja, huru I än uträcken edra händer, så gömmer jag mina ögon för eder, och om I än mycket bedjen, så hör jag icke därpå. Edra händer äro fulla av blod; </p>
<p id="v16"><sup><small>16</small></sup>  tvån eder då, och renen eder. Skaffen edert onda väsende bort ifrån mina ögon. Hören upp att göra, vad ont är. <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Lären att göra vad gott är, faren efter det rätt är, visen förtryckaren på bättre vägar, skaffen den faderlöse rätt, utfören änkans sak. </p>
<p id="v18"><sup><small>18</small></sup>  Kom, låt oss gå till rätta med varandra, säger HERREN. Om edra synder än äro blodröda, så kunna de bliva snövita, och om de äro röda såsom scharlakan, så kunna de bliva såsom vit ull. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Om I ären villiga att höra, skolen I få äta av landets goda. </p>
<p id="v20"><sup><small>20</small></sup>  Men ären I ovilliga och gensträviga, skolen I förtäras av svärd; ty så har HERRENS mun talat. </p>
<p id="v21"><sup><small>21</small></sup>  Huru har hon icke blivit en sköka, den trogna staden! Den var full av rätt, rättfärdighet bodde därinne, men nu bo där mördare. </p>
<p id="v22"><sup><small>22</small></sup>  Ditt silver har blivit slagg, ditt ädla vin är utspätt med vatten. </p>
<p id="v23"><sup><small>23</small></sup>  Dina styresmän äro upprorsmän och tjuvars stallbröder. Alla älskar de mutor och fara efter vinning. Den faderlöse skaffa de icke rätt, och änkans sak kommer icke inför dem. </p>
<p id="v24"><sup><small>24</small></sup>  Därför säger Herren, HERREN Sebaot, den Starke i Israel: Ve! Jag vill släcka min harm på mina ovänner och hämnas på mina fiender. </p>
<p id="v25"><sup><small>25</small></sup>  Jag vill vända min hand emot dig och bortrensa ditt slagg såsom med lutsalt och skaffa bort all din oädla malm. </p>
<p id="v26"><sup><small>26</small></sup>  Jag vill åter giva dig sådana domare som tillförne, och sådana rådsherrar som du förut ägde. Därefter skall du kallas "rättfärdighetens stad", "en trogen stad". </p>
<p id="v27"><sup><small>27</small></sup>  Sion skall genom rätt bliva förlossad och dess omvända genom rättfärdighet. </p>
<p id="v28"><sup><small>28</small></sup>  Men fördärv skall drabba alla överträdare och syndare, och de som övergiva HERREN, de skola förgås. </p>
<p id="v29"><sup><small>29</small></sup>  Ja, de skola komma på skam med de terebinter som voro eder fröjd; och I skolen få blygas över de lustgårdar som I haden så kära. </p>
<p id="v30"><sup><small>30</small></sup>  Ty I skolen bliva såsom en terebint med vissnade löv och varda lika en lustgård utan något vatten. </p>
<p id="v31"><sup><small>31</small></sup>  Och de väldige skola varda såsom blår, och deras verk såsom en gnista, och de skola tillsammans brinna, och ingen skall kunna släcka. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 1:4 <i>Israels Helige</i>: <a href="/sv/The_Urantia_Book/196#p0_2">Ub 196:0.2</a>.  <i>Gud sade att vara arg</i>: <a href="/sv/The_Urantia_Book/4#p3_2">Ub 4:3.2</a>.  <i>Den Helige</i>: <a href="/sv/The_Urantia_Book/96#p1_9">Ub 96:1.9</a>. </li>
  <li id="fn2"><a href="#cite2">↑</a> 1:9 <i>Ingen Jerusalem-medborgare förlorade</i>: <a href="/sv/The_Urantia_Book/194#p3_11">Ub 194:3.11</a>. </li>
  <li id="fn3"><a href="#cite3">↑</a> 1:16-17 <i>Skriften läser: Tvätta dig, gör dig ren</i>: <a href="/sv/The_Urantia_Book/126#p4_4">Ub 126:4.4</a>. </li>
  <li id="fn4"><a href="#cite4">↑</a> 1:18 <i>Kom till mig alla som arbetar</i>: <a href="/sv/The_Urantia_Book/97#p5_2">Ub 97:5.2</a>.  <i>Kom till mig alla som arbetar</i>: <a href="/sv/The_Urantia_Book/131#p2_10">Ub 131:2.10</a>. </li>
  <li id="fn5"><a href="#cite5">↑</a> 1:18-20 <i>Rättvisa, rättvisa och barmhärtighet</i>: <a href="/sv/The_Urantia_Book/133#p4_7">Ub 133:4.7</a>. </li>
</ol>
</div>
