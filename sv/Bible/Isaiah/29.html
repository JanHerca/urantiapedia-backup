<!--
title: Jesaja - Kapitel 29
description: 
published: true
date: 2022-10-8T9:59:7Z
tags: bible, bible—isaiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Isaiah/28">Jesaja - Kapitel 28</a></td>
        <td><a href="/sv/Bible/Isaiah/Index">Index</a></td>
        <td><a href="/sv/Bible/Isaiah/30">Jesaja - Kapitel 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ve dig, Ariel, Ariel, du stad, där David slog upp sitt läger! Läggen år till år och låten högtiderna fullborda sitt kretslopp, </p>
<p id="v2"><sup><small>2</small></sup>  så skall jag bringa Ariel i trångmål; jämmer skall följa på jämmer, och då bliver det för mig ett verkligt Ariel. </p>
<p id="v3"><sup><small>3</small></sup>  Jag skall slå läger runt omkring dig och omsluta dig med vallar och resa upp bålverk emot dig. </p>
<p id="v4"><sup><small>4</small></sup>  Då skall du tala djupt nedifrån jorden, och dina ord skola dämpade komma fram ur stoftet; din röst skall höras såsom en andes ur jorden, och ur stoftet skall du viska fram dina ord. </p>
<p id="v5"><sup><small>5</small></sup>  Men främlingshopen skall bliva såsom fint damm och våldsverkarhopen såsom bortflyende agnar; plötsligt och med hast skall detta ske. </p>
<p id="v6"><sup><small>6</small></sup>  Från HERREN Sebaot skall hemsökelsen komma, med tordön och jordbävning och stort dunder, med storm och oväder och med lågor av förtärande eld. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Och hela hopen av alla de folk som drogo i strid mot Ariel, de skola vara såsom en drömsyn om natten, alla som drogo i strid mot det och dess borg och bragte det i trångmål. </p>
<p id="v8"><sup><small>8</small></sup>  Såsom när den hungrige drömmer att han äter, men vaknar och känner sin buk vara tom, och såsom när den törstande drömmer att han dricker, men vaknar och känner sig törstig och försmäktande, så skall det gå med hela hopen av alla de folk som drogo i strid mot Sions berg. </p>
<p id="v9"><sup><small>9</small></sup>  Stån där med häpnad, ja, varen häpna; stirren eder blinda, ja, varen blinda, I som ären druckna, men icke av vin, I som raglen, men icke av starka drycker. </p>
<p id="v10"><sup><small>10</small></sup>  Ty HERREN har utgjutit över eder en tung sömns ande och har tillslutit edra ögon; han har höljt mörker över profeterna och över siarna, edra ledare. </p>
<p id="v11"><sup><small>11</small></sup>  Och så har profetsynen om allt detta blivit för eder lik orden i en förseglad bok: om man räcker en sådan åt någon som kan läsa och säger: "Läs detta", så svarar han: "Jag kan det icke, den är ju förseglad", </p>
<p id="v12"><sup><small>12</small></sup>  och om man räcker den åt någon som icke kan läsa och säger: "Läs detta", så svarar han: "Jag kan icke läsa." </p>
<p id="v13"><sup><small>13</small></sup>  Och HERREN har sagt: Eftersom detta folk nalkas mig med sin mun och ärar mig med sina läppar, men låter sitt hjärta vara långt ifrån mig, så att deras fruktan för mig består i inlärda människobud, <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  därför skall jag ännu en gång göra underbara ting mot detta folk, ja, underbara och förunderliga; de visas vishet skall förgås, och de förståndigas förstånd skall bliva förmörkat. </p>
<p id="v15"><sup><small>15</small></sup>  Ve eder, I som söken att dölja edra rådslag för HERREN i djupet, och som bedriven edra verk i mörkret, I som sägen: "Vem ser oss, och vem känner oss?" </p>
<p id="v16"><sup><small>16</small></sup>  Huru förvända ären I icke! Skall då leret aktas lika med krukmakaren? Skall verket säga om sin mästare: "Han har icke gjort mig"? Eller skall bilden säga om honom som har format den: "Han förstår intet"? </p>
<p id="v17"><sup><small>17</small></sup>  Se, ännu allenast en liten tid, och Libanon skall förvandlas till ett bördigt fält och det bördiga fältet räknas såsom vildmark. </p>
<p id="v18"><sup><small>18</small></sup>  De döva skola på den tiden höra vad som läses för de, och de blindas ögon skola se och vara fria ifrån dunkel och mörker; </p>
<p id="v19"><sup><small>19</small></sup>  och de ödmjuka skola då känna allt större glädje i HERREN; och de fattigaste bland människor skola fröjda sig i Israels Helige. </p>
<p id="v20"><sup><small>20</small></sup>  Ty våldsverkarna äro då icke mer till, bespottarna hava fått en ände, och de som stodo efter fördärv äro alla utrotade, </p>
<p id="v21"><sup><small>21</small></sup>  de som genom sitt tal gjorde att oskyldiga blevo fällda och snärjde den som skulle skipa rätt i porten och genom lögn vrängde rätten för den rättfärdige. </p>
<p id="v22"><sup><small>22</small></sup>  Därför säger HERREN så till Jakobs hus, han som förlossade Abraham: Nu skall Jakob icke mer behöva blygas, nu skall hans ansikte ej vidare blekna; </p>
<p id="v23"><sup><small>23</small></sup>  ty när han - hans barn - få se mina händer verk ibland sig, då skola de hålla mitt namn heligt, de skola hålla Jakobs Helige helig och förskräckas för Israels Gud. </p>
<p id="v24"><sup><small>24</small></sup>  De förvillade skola då få förstånd, och de knorrande skola taga emot lärdom. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Isaiah/28">Jesaja - Kapitel 28</a></td>
        <td><a href="/sv/Bible/Isaiah/Index">Index</a></td>
        <td><a href="/sv/Bible/Isaiah/30">Jesaja - Kapitel 30</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 29:6 <i>Förtärande eld</i>: <a href="/sv/The_Urantia_Book/96#p4_5">Ub 96:4.5</a>.  <i>Guds framfart i stormar</i>: <a href="/sv/The_Urantia_Book/4#p5_3">Ub 4:5.3</a>. </li>
  <li id="fn2"><a href="#cite2">↑</a> 29:13 <i>Hedra med läppar, inte hjärta</i>: <a href="/sv/The_Urantia_Book/153#p3_3">Ub 153:3.3</a>. </li>
</ol>
</div>
