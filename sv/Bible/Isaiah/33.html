<!--
title: Jesaja - Kapitel 33
description: 
published: true
date: 2023-11-8T22:1:38Z
tags: bible, bible—isaiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Isaiah/32">
          <span class="mdi mdi-arrow-left-drop-circle"></span><span class="pl-2">Jesaja - Kapitel 32</span>
        </a>
        </td>
        <td>
        <a href="/sv/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Isaiah/34">
          <span class="pr-2">Jesaja - Kapitel 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ve dig, du fördärvare, som själv har gått fri ifrån fördärvet! Ve dig, du härjare, som själv har undgått förhärjning! När du har fyllt ditt mått att fördärva, drabbas du själv av fördärvet; när du har fullbordat till härjande drabbas du själv av förhärjning. </p>
<p id="v2"><sup><small>2</small></sup>  HERRE, var oss nådig, dig förbida vi. Var dessas arm var morgon; ja, var vår frälsning i nödens tid. </p>
<p id="v3"><sup><small>3</small></sup>  För ditt väldiga dån fly folken bort; när du reser dig upp, förskingras folkslagen. </p>
<p id="v4"><sup><small>4</small></sup>  Och man får skövla och taga byte efter eder, såsom gräsmaskar skövla; såsom gräshoppor störta fram, så störtar man över det. </p>
<p id="v5"><sup><small>5</small></sup>  HERREN är hög, ty han bor i höjden; han uppfyller Sion med rätt och rättfärdighet. </p>
<p id="v6"><sup><small>6</small></sup>  Ja, trygga tider skola komma för dig! Vishet och kunskap bereda Sion frälsning i rikt mått, och HERRENS fruktan skall vara deras skatt. </p>
<p id="v7"><sup><small>7</small></sup>  Hör, deras hjältar klaga därute, fredsbudbärarna gråta bitterligen. </p>
<p id="v8"><sup><small>8</small></sup>  Vägarna äro öde, ingen går mer på stigarna. Han bryter förbund, han aktar städer ringa, människor räknar han för intet. </p>
<p id="v9"><sup><small>9</small></sup>  Landet ligger sörjande och försmäktar, Libanon blyges och står förvissnat, Saron har blivit likt en hedmark, Basans och Karmels skogar fälla sina löv. </p>
<p id="v10"><sup><small>10</small></sup>  Men nu vill jag stå upp, säger HERREN, nu vill jag resa mig upp, nu vill jag upphäva mig. </p>
<p id="v11"><sup><small>11</small></sup>  Med halm gån I havande, och strå föden I; edert raseri är en eld, som skall förtära eder själva. </p>
<p id="v12"><sup><small>12</small></sup>  Folken skola förbrännas och bliva till aska, ja, likna avhugget törne, som brinner upp i eld. </p>
<p id="v13"><sup><small>13</small></sup>  Så hören nu, I som fjärran ärer, vad jag har gjort; förnimmen min makt, I som nära ären. </p>
<p id="v14"><sup><small>14</small></sup>  Syndarna i Sion bliva förskräckta, bävan griper de gudlösa. "Vem av oss kan härda ut vid en förtärande eld, vem av oss kan bo vid en evig glöd?" </p>
<p id="v15"><sup><small>15</small></sup>  Den som vandrar i rättfärdighet och talar, vad rätt är, den som föraktar, vad som vinnes genom orätt och våld, och den som avhåller sina händer från att taga mutor, den som tillstoppar sina öron för att icke höra om blodsgärningar och tillsluter sina ögon för att icke se, vad ont är, </p>
<p id="v16"><sup><small>16</small></sup>  han skall bo på höjderna, klippfästen skola vara hans värn, sitt bröd skall han få, och vatten skall han hava beständigt. </p>
<p id="v17"><sup><small>17</small></sup>  Ja, dina ögon skola skåda en konung i hans härlighet, de skola blicka ut över ett vidsträckt land. </p>
<p id="v18"><sup><small>18</small></sup>  Då skall ditt hjärta tänka tillbaka på förskräckelsens tid: "Var är nu skatteräknaren, var är nu skattevägaren, var är den som räknade tornen?" </p>
<p id="v19"><sup><small>19</small></sup>  Du slipper då att se det fräcka folket, folket, vars obegripliga språk man ej kunde förstå, vars stammande tungomål ingen kunde tyda. </p>
<p id="v20"><sup><small>20</small></sup>  Men skåda på Sion, våra högtiders stad, låt dina ögon betrakta Jerusalem: det är en säker boning, ett tält, som icke flyttas bort, ett vars pluggar aldrig ryckas upp och av vars streck intet enda brister sönder. </p>
<p id="v21"><sup><small>21</small></sup>  Ja, vi hava där HERREN, den väldige; han är för oss såsom floder och breda strömmar; ingen roddflotta kommer där fram, och det väldigaste skepp kan ej fara däröver. </p>
<p id="v22"><sup><small>22</small></sup>  Ty HERREN är vår domare, HERREN är vår härskare, HERREN är vår konung, han frälsar oss. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Dina tåg hänga slappa, de hålla ej masten stadig, ej seglet spänt. Men då skall rövat gods utskiftas i myckenhet, ja, också de lama skola då taga byte. </p>
<p id="v24"><sup><small>24</small></sup>  Och ingen av invånarna skall säga: "Jag är svag", ty folket, som där bor, har fått sin missgärning förlåten. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Isaiah/32">
          <span class="mdi mdi-arrow-left-drop-circle"></span><span class="pl-2">Jesaja - Kapitel 32</span>
        </a>
        </td>
        <td>
        <a href="/sv/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Isaiah/34">
          <span class="pr-2">Jesaja - Kapitel 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 33:22 <i>Del 2: Jahve är domare osv.</i>: <a href="/sv/The_Urantia_Book/137#p8_4">Ub 137:8.4</a>. </li>
</ol>
</div>
