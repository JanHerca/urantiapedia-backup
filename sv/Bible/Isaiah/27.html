<!--
title: Jesaja - Kapitel 27
description: 
published: true
date: 2022-10-8T9:59:7Z
tags: bible, bible—isaiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Isaiah/26">Jesaja - Kapitel 26</a></td>
        <td><a href="/sv/Bible/Isaiah/Index">Index</a></td>
        <td><a href="/sv/Bible/Isaiah/28">Jesaja - Kapitel 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  På den tiden skall HERREN med sitt svärd, det hårda, det stora och starka, hemsöka Leviatan, den snabba ormen, och Leviatan, den ringlande ormen, och skall dräpa draken, som ligger i havet. </p>
<p id="v2"><sup><small>2</small></sup>  På den tiden skall finnas en vingård, rik på vin, och man skall sjunga om den: </p>
<p id="v3"><sup><small>3</small></sup>  Jag, HERREN, är dess vaktar, åter och åter vattnar jag den. För att ingen skall skada den, vaktar jag den natt och dag. </p>
<p id="v4"><sup><small>4</small></sup>  Jag vredgas icke på den; nej, om tistel och törne ville begynna strid, så skulle jag gå löst därpå och bränna upp alltsammans. </p>
<p id="v5"><sup><small>5</small></sup>  Eller ock måste man söka skydd hos mig och göra fred med mig; ja, fred måste man göra med mig. </p>
<p id="v6"><sup><small>6</small></sup>  I tider som komma skall Jakob skjuta rötter och Israel grönska och blomstra; jordkretsen skola de uppfylla med sin frukt. </p>
<p id="v7"><sup><small>7</small></sup>  Har man väl plågat dem så, som han plågade deras plågare? Eller dräptes de så, som deras dräpta fiender blevo dräpta? </p>
<p id="v8"><sup><small>8</small></sup>  Nej, väl näpste han folket, när han förkastade och försköt det, väl ryckte han bort det med sin hårda vind, på östanstormens dag; </p>
<p id="v9"><sup><small>9</small></sup>  men därför kan ock Jakobs missgärning då bliva försonad och deras synds borttagande då giva fullmogen frukt, när alla stenar i deras altaren äro förstörda - såsom då man krossar sönder kalkstycken - och när Aseror och solstoder ej mer resas upp. </p>
<p id="v10"><sup><small>10</small></sup>  Se, den fasta staden ligger öde, den har blivit en folktom plats, övergiven såsom en öken, kalvar gå där i bet och lägra sig där och avbita de kvistar där finnas. </p>
<p id="v11"><sup><small>11</small></sup>  Och när grenarna äro torra, bryter man av dem, och kvinnor komma och göra upp eld med dem. Ty detta är icke ett folk med förstånd; därför visar deras skapare dem intet förbarmande, och deras danare dem ingen misskund. </p>
<p id="v12"><sup><small>12</small></sup>  Och det skall ske på den tiden att HERREN anställer en inbärgning, från den strida floden intill Egyptens bäck; och I skolen varda insamlade, en och en, I Israels barn. </p>
<p id="v13"><sup><small>13</small></sup>  Och det skall ske på den tiden att man stöter i en stor basun; och de som hava varit borttappade i Assyriens land och fördrivna till Egyptens land, de skola då komma; och de skola tillbedja HERREN på det heliga berget i Jerusalem. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Isaiah/26">Jesaja - Kapitel 26</a></td>
        <td><a href="/sv/Bible/Isaiah/Index">Index</a></td>
        <td><a href="/sv/Bible/Isaiah/28">Jesaja - Kapitel 28</a></td>
      </tr>
    </tbody>
  </table>
</figure>
