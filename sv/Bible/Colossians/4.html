<!--
title: Kolosserbrevet - Kapitel 4
description: 
published: true
date: 2022-10-8T9:59:7Z
tags: bible, bible—colossians
editor: ckeditor
dateCreated: 2022-8-28T15:43:40Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Colossians/3">Kolosserbrevet - Kapitel 3</a></td>
        <td><a href="/sv/Bible/Colossians/Index">Index</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  I herrar, given edra tjänare, vad rätt och billigt är; I veten ju, att också I haven en herre i himmelen. </p>
<p id="v2"><sup><small>2</small></sup>  Varen uthålliga i bönen och vaken i den under tacksägelse. </p>
<p id="v3"><sup><small>3</small></sup>  Och bedjen jämväl för oss, att Gud må åt oss öppna en dörr för ordet, så att vi få förkunna Kristi hemlighet, den hemlighet, för vars skull jag också är en fånge; </p>
<p id="v4"><sup><small>4</small></sup>  ja, bedjen, att jag må uppenbara den med de rätta orden. </p>
<p id="v5"><sup><small>5</small></sup>  Skicken eder visligt mot dem som stå utanför och tagen väl i akt vart lägligt tillfälle. </p>
<p id="v6"><sup><small>6</small></sup>  Edert tal vare alltid välbehagligt, kryddat med salt; I bören förstå, huru I skolen svara var och en. </p>
<p id="v7"><sup><small>7</small></sup>  Om allt vad mig angår skall min älskade broder Tykikus, min trogne tjänare och min medtjänare i Herren, underrätta eder. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Honom sänder jag till eder, just för att I skolen få veta, huru det är med oss, och för att han skall hugna edra hjärtan. </p>
<p id="v9"><sup><small>9</small></sup>  Tillika sänder jag Onesimus, min trogne och älskade broder, eder landsman. De skola underrätta eder om allting här. </p>
<p id="v10"><sup><small>10</small></sup>  Aristarkus, min medfånge, hälsar eder; så gör ock Markus, Barnabas syskonbarn. Angående honom haven I redan fått föreskrifter; och om han kommer till eder, så tagen vänligt emot honom. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Också Jesus, som kallas Justus, hälsar eder. Av de omskurna äro dessa mina enda medarbetare för Guds rike, och de hava varit mig till hugnad. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Epafras, eder landsman, hälsar eder, en Kristi Jesu tjänare, som i sina böner alltid kämpar för eder, för att I skolen stå fasta och vara fullkomliga och fullt vissa i allt som är Guds vilja. </p>
<p id="v13"><sup><small>13</small></sup>  Ty jag giver honom det vittnesbördet, att han har stor möda för eder likasom ock för dem som bo i Laodicea och i Hierapolis. </p>
<p id="v14"><sup><small>14</small></sup>  Lukas, läkaren, den älskade brodern, hälsar eder; så gör ock Demas. </p>
<p id="v15"><sup><small>15</small></sup>  Hälsen bröderna i Laodicea, så ock Nymfas tillika med den församling som kommer tillhopa i hans hus. </p>
<p id="v16"><sup><small>16</small></sup>  Sedan detta brev har blivit uppläst hos eder, så sörjen för att det ock bliver uppläst i laodicéernas församling och att jämväl I fån läsa det brev, som kommer från Laodicea. </p>
<p id="v17"><sup><small>17</small></sup>  Sägen ock detta till Arkippus: "Hav akt på det ämbete, som du har undfått i Herren, så att du fullgör, vad därtill hör." </p>
<p id="v18"><sup><small>18</small></sup>  Här skriver jag, Paulus, min hälsning med egen hand. Tänken på mina bojor. Nåd vare med eder. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Colossians/3">Kolosserbrevet - Kapitel 3</a></td>
        <td><a href="/sv/Bible/Colossians/Index">Index</a></td>
        <td> </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 4:7,9 <i>Kallas "bror" & "syster"</i>: <a href="/sv/The_Urantia_Book/194#p4_7">Ub 194:4.7</a>. </li>
  <li id="fn2"><a href="#cite2">↑</a> 4:10 <i>Många som sover vaknar</i>: <a href="/sv/The_Urantia_Book/132#p4_7">Ub 132:4.7</a>. </li>
  <li id="fn3"><a href="#cite3">↑</a> 4:11 <i>Justus</i>: <a href="/sv/The_Urantia_Book/133#p3_5">Ub 133:3.5</a>. </li>
</ol>
</div>
