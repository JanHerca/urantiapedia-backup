<!--
title: 2 Kungaboken - Kapitel 17
description: 
published: true
date: 2023-11-8T22:1:37Z
tags: bible, bible—2 kings
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Kings/16">
          <span class="mdi mdi-arrow-left-drop-circle"></span><span class="pl-2">2 Kungaboken - Kapitel 16</span>
        </a>
        </td>
        <td>
        <a href="/sv/Bible/2_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Kings/18">
          <span class="pr-2">2 Kungaboken - Kapitel 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I Ahas', Juda konungs, tolfte regeringsår blev Hosea, Elas son, konung i Samaria över Israel och regerade i nio år. </p>
<p id="v2"><sup><small>2</small></sup>  Han gjorde vad ont var i HERRENS; ögon, dock icke såsom de israelitiska konungar som hade varit före honom </p>
<p id="v3"><sup><small>3</small></sup>  Mot honom drog den assyriske konungen Salmaneser upp; och Hosea måste bliva honom underdånig och giva honom skänker. </p>
<p id="v4"><sup><small>4</small></sup>  Men sedan märkte konungen i Assyrien att Hosea förehade stämplingar, i det att han skickade sändebud till So, konungen i Egypten och icke, såsom förut, vart år sände skänker till konungen i Assyrien Då lät konungen i Assyrien spärra in honom och hålla honom bunden i fängelse. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Ty konungen i Assyrien drog upp och angrep hela landet, och drog upp mot Samaria och belägrade det i tre år. </p>
<p id="v6"><sup><small>6</small></sup>  I Hoseas nionde regeringsår intog konungen i Assyrien Samaria och förde Israel bort till Assyrien och lät dem bo i Hala och vid Habor - en ström i Gosan - och i Mediens städer. </p>
<p id="v7"><sup><small>7</small></sup>  Israels barn hade ju syndat mot HERREN, sin Gud, honom som hade fört dem upp ur Egyptens land, undan Faraos, den egyptiske konungens, hand, och de hade fruktat andra gudar. </p>
<p id="v8"><sup><small>8</small></sup>  De hade ock vandrat efter de folks stadgar, som HERREN hade fördrivit för Israels barn, och efter de stadgar som Israels konungar hade uppgjort. </p>
<p id="v9"><sup><small>9</small></sup>  Ja, Israels barn hade bedrivit otillbörliga ting mot HERREN, sin Gud; de hade byggt sig offerhöjder på alla sina boningsorter, vid väktartornen såväl som i de befästa städerna. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  De hade rest stoder och Aseror åt sig på alla höga kullar och under alla gröna träd. </p>
<p id="v11"><sup><small>11</small></sup>  Där hade de på alla offerhöjder tänt offereld, likasom de folk som HERREN hade drivit bort för dem, och hade gjort onda ting, så att de förtörnade HERREN. </p>
<p id="v12"><sup><small>12</small></sup>  De hade tjänat de eländiga avgudarna, fastän HERREN hade sagt till dem: "I skolen icke göra så. </p>
<p id="v13"><sup><small>13</small></sup>  Och HERREN hade varnat både Israel och Juda genom alla sina profeter och siare och sagt: "Vänden om från edra onda vägar och hållen mina bud och stadgar - efter hela den lag som jag gav edra fäder - så ock vad jag har låtit säga eder genom mina tjänare profeterna." <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Men de ville icke höra, utan voro hårdnackade såsom deras fäder, vilka icke trodde på HERREN, sin Gud. </p>
<p id="v15"><sup><small>15</small></sup>  De förkastade hans stadgar och det förbund som han hade slutit med deras fäder, och de förordningar som han hade givit dem, och följde efter fåfängliga avgudar och bedrevo fåfänglighet, likasom de folk som voro omkring dem, fastän HERREN hade förbjudit dem att göra såsom dessa. </p>
<p id="v16"><sup><small>16</small></sup>  De övergåvo HERRENS, sin Guds, alla bud och gjorde sig gjutna beläten, två kalvar; de gjorde sig ock Aseror och tillbådo himmelens hela härskara och tjänade Baal. </p>
<p id="v17"><sup><small>17</small></sup>  Och de läto sina söner och döttrar gå genom eld och befattade sig med spådom och övade trolldom de sålde sig till att göra vad ont var i HERRENS ögon och förtörnade honom därmed. </p>
<p id="v18"><sup><small>18</small></sup>  Därför blev ock HERREN mycket vred på Israel och försköt dem från sitt ansikte, så att icke något annat blev kvar än Juda stam allena. </p>
<p id="v19"><sup><small>19</small></sup>  Dock höll icke heller Juda HERRENS, sin Guds, bud, utan vandrade efter de stadgar som Israel hade uppgjort. </p>
<p id="v20"><sup><small>20</small></sup>  Så förkastade då HERREN all Israels säd och tuktade dem och gav dem i plundrares hand, till dess att han kastade dem bort ifrån sitt ansikte. </p>
<p id="v21"><sup><small>21</small></sup>  Ty när han hade ryckt Israel från Davids hus och de hade gjort Jerobeam, Nebats son, till konung, förförde Jerobeam Israel till att avfalla från HERREN och kom dem att begå en stor synd. </p>
<p id="v22"><sup><small>22</small></sup>  Och Israels barn vandrade i alla de synder son Jerobeam hade gjort; de avstodo icke från dem. </p>
<p id="v23"><sup><small>23</small></sup>  Men till slut försköt HERREN Israel från sitt ansikte, såsom har hade hotat genom alla sina tjänare profeterna. Så blev Israel; bortfört från sitt land till Assyrien, där de äro ännu i dag. </p>
<p id="v24"><sup><small>24</small></sup>  Och konungen i Assyrien lät folk komma från Babel, Kuta, Ava, Hamat och Sefarvaim och bosätta sig i Samariens städer, i Israels barns ställe. Så togo då dessa Samarien i besittning och bosatte sig i dess städer. </p>
<p id="v25"><sup><small>25</small></sup>  Men då de under den första tiden av sin vistelse där icke fruktade HERREN, sände HERREN bland dem lejon, som anställde förödelse bland dem. </p>
<p id="v26"><sup><small>26</small></sup>  Och man omtalade detta för konungen i Assyrien och sade: "De folk som du har fört bort och låtit bosätta sig i Samariens städer veta icke huru landets Gud skall dyrkas därför har han sänt lejon ibland dem, och dessa döda dem nu, eftersom de icke veta huru landets Gud skall dyrkas." </p>
<p id="v27"><sup><small>27</small></sup>  Då bjöd konungen i Assyrien och sade: "Låten en av de präster som I haven fört bort därifrån fara dit; må de fara dit och bosätta sig där. Och må han lära dem huru landets Gud skall dyrkas." </p>
<p id="v28"><sup><small>28</small></sup>  Så kom då en av de präster som: de hade fört bort ifrån Samarien och bosatte sig i Betel; och han lärde dem huru de skulle frukta HERREN. </p>
<p id="v29"><sup><small>29</small></sup>  Väl gjorde sig vart folk sin egen gud och ställde upp denne i de offerhöjdshus som samariterna hade uppbyggt, vart folk för sig, i de städer där det bodde. </p>
<p id="v30"><sup><small>30</small></sup>  Folket ifrån Babel gjorde sig en Suckot-Benot, folket ifrån Kut gjorde sig en Nergal, och folket ifrån Hamat gjorde sig en Asima; </p>
<p id="v31"><sup><small>31</small></sup>  aviterna gjorde sig en Nibhas och en Tartak, och sefarviterna brände upp sina barn i eld åt Adrammelek och Anammelek, Sefarvaims gudar. </p>
<p id="v32"><sup><small>32</small></sup>  Men de fruktade också HERREN. Och de gjorde män ur sin egen krets till offerhöjdspräster åt sig, och dessa offrade åt dem i offerhöjdshusen. </p>
<p id="v33"><sup><small>33</small></sup>  Så fruktade de visserligen HERREN, men de tjänade därjämte sina egna gudar, på samma sätt som de folk ifrån vilka man hade fört bort dem. </p>
<p id="v34"><sup><small>34</small></sup>  Ännu i dag göra de likasom förut: de frukta icke HERREN och göra icke efter de stadgar och den rätt som de hava fått, icke efter den lag och de bud som HERREN har givit Jakobs barn, den mans åt vilken han gav namnet Israel. </p>
<p id="v35"><sup><small>35</small></sup>  Ty HERREN slöt ett förbund med dem och bjöd dem och sade: "I skolen icke frukta andra gudar, ej heller tillbedja dem eller tjäna dem eller offra åt dem. <sup id="cite4"><a href="#fn4">[4]</a></sup></p>
<p id="v36"><sup><small>36</small></sup>  Nej, HERREN allena, som förde eder upp ur Egyptens land med stor makt och uträckt arm, honom skolen I frukta, honom skolen I tillbedja och åt honom skolen I offra. </p>
<p id="v37"><sup><small>37</small></sup>  Och de stadgar och rätter, den lag och de bud som han har föreskrivit eder, dem skolen I hålla och göra i all tid; men I skolen icke frukta andra gudar. </p>
<p id="v38"><sup><small>38</small></sup>  Det förbund som jag har slutit med eder skolen I icke förgäta; I skolen icke frukta andra gudar. </p>
<p id="v39"><sup><small>39</small></sup>  Allenast HERREN, eder Gud, skolen I frukta, så skall han rädda eder ur alla edra fienders hand." </p>
<p id="v40"><sup><small>40</small></sup>  Men de ville icke höra härpå, utan gjorde likasom förut. </p>
<p id="v41"><sup><small>41</small></sup>  Så fruktade då dessa folk HERREN, men tjänade därjämte sina beläten. Också deras barn och deras barnbarn göra ännu i dag såsom deras fäder gjorde. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Kings/16">
          <span class="mdi mdi-arrow-left-drop-circle"></span><span class="pl-2">2 Kungaboken - Kapitel 16</span>
        </a>
        </td>
        <td>
        <a href="/sv/Bible/2_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Kings/18">
          <span class="pr-2">2 Kungaboken - Kapitel 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 17:4-6 <i>Rikets slut</i>: <a href="/sv/The_Urantia_Book/97#p9_21">Ub 97:9.21</a>. </li>
  <li id="fn2"><a href="#cite2">↑</a> 17:9-11,16 <i>Heliga lundar</i>: <a href="/sv/The_Urantia_Book/85#p2_4">Ub 85:2.4</a>. </li>
  <li id="fn3"><a href="#cite3">↑</a> 17:13 <i>Siare</i>: <a href="/sv/The_Urantia_Book/90#p1_1">Ub 90:1.1</a>. </li>
  <li id="fn4"><a href="#cite4">↑</a> 17:35-38 <i>En Gud och falska gudar</i>: <a href="/sv/The_Urantia_Book/160#p5_9">Ub 160:5.9</a>. </li>
</ol>
</div>
