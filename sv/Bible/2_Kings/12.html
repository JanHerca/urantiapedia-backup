<!--
title: 2 Kungaboken - Kapitel 12
description: 
published: true
date: 2022-10-8T9:59:7Z
tags: bible, bible—2 kings
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Kings/11">2 Kungaboken - Kapitel 11</a></td>
        <td><a href="/sv/Bible/2_Kings/Index">Index</a></td>
        <td><a href="/sv/Bible/2_Kings/13">2 Kungaboken - Kapitel 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  I Jehus sjunde regeringsår blev Joas konung, och han regerade fyrtio år i Jerusalem. Hans moder hette Sibja, från Beer-Seba. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Och Joas gjorde vad rätt var HERRENS ögon, så länge han levde, prästen Jojada hade varit hans lärare. </p>
<p id="v3"><sup><small>3</small></sup>  Dock blevo offerhöjderna icke avskaffade, utan folket fortfor att frambära offer och tända offereld på höjderna. </p>
<p id="v4"><sup><small>4</small></sup>  Och Joas sade till prästerna: "Alla penningar vilka såsom heliga gåvor inflyta till HERRENS hus, gångbara penningar, sådana som utgöra lösen för personer, efter det värde som för var och en bestämmes, och alla penningar som någon av sitt hjärta manas att bära till HERRENS hus, </p>
<p id="v5"><sup><small>5</small></sup>  dem skola prästerna taga emot, var och en av sina bekanta, och de skola därmed sätta i stånd vad som är förfallet på HERRENS hus, överallt där något förfallet finnes." </p>
<p id="v6"><sup><small>6</small></sup>  Men i konung Joas' tjugutredje regeringsår hade prästerna ännu icke satt i stånd vad som var förfallet på huset. </p>
<p id="v7"><sup><small>7</small></sup>  Då kallade konung Joas till sig prästen Jojada och de övriga prästerna och sade till dem: "Varför sätten I icke i stånd vad som är förfallet på huset? Nu fån I icke längre taga emot penningar av edra bekanta, utan I skolen lämna dem ifrån eder till det som är förfallet på huset." </p>
<p id="v8"><sup><small>8</small></sup>  Och prästerna samtyckte till att icke taga emot penningar av folket, och ej heller befatta sig med att sätta i stånd vad som var förfallet på huset. </p>
<p id="v9"><sup><small>9</small></sup>  Då tog prästen Jojada en kista och borrade ett hål på locket och ställde den bredvid altaret, på högra sidan, när man går in i HERRENS hus. Och prästerna som höllo vakt vid tröskeln lade dit alla penningar som inflöto till HERRENS hus. </p>
<p id="v10"><sup><small>10</small></sup>  Men så snart de då märkte att mycket penningar fanns i kistan, gick konungens sekreterare ditupp jämte översteprästen, och de knöto in och räknade sedan de penningar som funnos i HERRENS hus. </p>
<p id="v11"><sup><small>11</small></sup>  Därefter överlämnades de uppvägda penningarna åt de män som förrättade arbete såsom tillsyningsmän vid HERRENS hus, och dessa betalade ut dem åt de timmermän och byggningsmän som arbetade på HERRENS hus, </p>
<p id="v12"><sup><small>12</small></sup>  och åt murarna och stenhuggarna, så ock till inköp av trävirke och huggen sten för att sätta i stånd vad som var förfallet på HERRENS hus, korteligen, till alla utgifter för att sätta huset i stånd. </p>
<p id="v13"><sup><small>13</small></sup>  Men man gjorde inga silverfat för HERRENS hus, ej heller knivar, skålar, trumpeter eller andra föremål av guld eller av silver, för de penningar som inflöto till HERRENS hus, </p>
<p id="v14"><sup><small>14</small></sup>  utan man gav dem åt arbetarna, och dessa satte därför HERRENS hus i stånd. </p>
<p id="v15"><sup><small>15</small></sup>  Och man höll icke någon räkenskap med de män åt vilka penningarna överlämnades, för att de skulle giva dem åt arbetarna, utan de fingo handla på heder och tro. </p>
<p id="v16"><sup><small>16</small></sup>  Men skuldoffers- och syndofferspenningarna gingo icke till HERRENS hus utan tillföllo prästerna. </p>
<p id="v17"><sup><small>17</small></sup>  På den tiden drog Hasael, konungen i Aram, upp och belägrade Gat och intog det, därefter ställde Hasael sitt tåg upp mot Jerusalem. </p>
<p id="v18"><sup><small>18</small></sup>  Då tog Joas, Juda konung, allt vad hans fäder Josafat, Joram och Ahasja, Juda konungar, hade helgat åt HERREN, och vad han själv hade helgat åt HERREN, och allt guld som fanns i skattkamrarna i HERRENS hus och i konungshuset, och sände det till Hasael, konungen i Aram, och då lämnade denne Jerusalem i fred. </p>
<p id="v19"><sup><small>19</small></sup>  Vad nu mer är att säga om Joas och om allt vad han gjorde, det finnes upptecknat i Juda konungars krönika. </p>
<p id="v20"><sup><small>20</small></sup>  Och hans tjänare uppreste sig och sammansvuro sig och dräpte Joas i Millobyggnaden, som sträcker sig ned mot Silla. </p>
<p id="v21"><sup><small>21</small></sup>  Det var hans tjänare Josakar, Simeats son, och Josabad, Somers son, som slogo honom till döds. Och man begrov honom hos hans fäder i Davids stad. Och hans son Amasja blev konung efter honom </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Kings/11">2 Kungaboken - Kapitel 11</a></td>
        <td><a href="/sv/Bible/2_Kings/Index">Index</a></td>
        <td><a href="/sv/Bible/2_Kings/13">2 Kungaboken - Kapitel 13</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 12:1-2 <i>Joash</i>: <a href="/sv/The_Urantia_Book/97#p9_20">Ub 97:9.20</a>. </li>
</ol>
</div>
