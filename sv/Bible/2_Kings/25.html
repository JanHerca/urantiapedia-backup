<!--
title: 2 Kungaboken - Kapitel 25
description: 
published: true
date: 2023-11-8T22:1:37Z
tags: bible, bible—2 kings
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Kings/24">
          <span class="mdi mdi-arrow-left-drop-circle"></span><span class="pl-2">2 Kungaboken - Kapitel 24</span>
        </a>
        </td>
        <td>
        <a href="/sv/Bible/2_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Då, i hans nionde regeringsår, i tionde månaden; på tionde dagen i månaden, kom Nebukadnessar, konungen i Babel, med hela sin här till Jerusalem och belägrade det; och de byggde en belägringsmur runt omkring det. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Så blev staden belägrad och förblev så ända till konung Sidkias elfte regeringsår. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Men på nionde dagen i månaden var hungersnöden så stor i staden, att mängden av folket icke hade något att äta. </p>
<p id="v4"><sup><small>4</small></sup>  Och staden stormades, och allt krigsfolket flydde om natten genom porten mellan de båda murarna (den port som ledde till den kungliga trädgården), medan kaldéerna lågo runt omkring staden; och folket tog vägen åt Hedmarken till. </p>
<p id="v5"><sup><small>5</small></sup>  Men kaldéernas här förföljde konungen, och de hunno upp honom på Jerikos hedmarker, sedan hela hans här hade övergivit honom och skingrat sig. </p>
<p id="v6"><sup><small>6</small></sup>  Och de grepo konungen och förde honom till den babyloniske konungen i Ribla; där höll man rannsakning och dom med honom. </p>
<p id="v7"><sup><small>7</small></sup>  Och Sidkias barn slaktade man inför hans ögon, och på Sidkia själv stack man ut ögonen; och man fängslade honom med kopparfjättrar och förde honom till Babel. </p>
<p id="v8"><sup><small>8</small></sup>  I femte månaden, på sjunde dagen i månaden, detta i den babyloniske konungen Nebukadnessars nittonde regeringsår, kom den babyloniske konungens tjänare Nebusaradan, översten för drabanterna, till Jerusalem. </p>
<p id="v9"><sup><small>9</small></sup>  Denne brände upp HERRENS hus och konungshuset: ja, alla hus i Jerusalem, i synnerhet alla de förnämas hus, brände han upp i eld. </p>
<p id="v10"><sup><small>10</small></sup>  Och murarna runt omkring Jerusalem brötos ned av hela den här av kaldéer, som översten för drabanterna hade med sig, </p>
<p id="v11"><sup><small>11</small></sup>  och återstoden av folket, dem som voro kvar i staden, och de överlöpare som hade gått över till konungen i Babel, så ock den övriga hopen, dem förde Nebusaradan, översten för drabanterna, bort i fångenskap. </p>
<p id="v12"><sup><small>12</small></sup>  Men av de ringaste i landet lämnade översten för drabanterna några kvar till vingårdsmän och åkermän. </p>
<p id="v13"><sup><small>13</small></sup>  Kopparpelarna i HERRENS hus, bäckenställen och kopparhavet i HERRENS hus slogo kaldéerna sönder och förde kopparen till Babel. </p>
<p id="v14"><sup><small>14</small></sup>  Och askkärlen, skovlarna, knivarna, skålarna och alla kopparkärl som hade begagnats vid gudstjänsten togo de bort. </p>
<p id="v15"><sup><small>15</small></sup>  Likaledes tog översten för drabanterna bort fyrfaten och offerskålarna, allt som var av rent guld eller av rent silver. </p>
<p id="v16"><sup><small>16</small></sup>  Vad angår de två pelarna, havet, som var allenast ett, och bäckenställen, som Salomo hade låtit göra till HERRENS hus, så kunde kopparen i alla dessa föremål icke vägas. </p>
<p id="v17"><sup><small>17</small></sup>  Aderton alnar hög var den ena pelaren, och ovanpå den var ett pelarhuvud av koppar, och pelarhuvudet var tre alnar högt, och ett nätverk och granatäpplen funnos på pelarhuvudet runt omkring, alltsammans av koppar; och likadant var det på den andra pelaren, över nätverket. </p>
<p id="v18"><sup><small>18</small></sup>  Och översten för drabanterna tog översteprästen Seraja jämte Sefanja, prästen näst under honom, så ock de tre som höllo vakt vid tröskeln, </p>
<p id="v19"><sup><small>19</small></sup>  och från staden tog han en hovman, den som var anförare för krigsfolket, och fem av konungens närmaste män, som påträffades i staden, så ock sekreteraren, den härhövitsman som plägade utskriva folket i landet till krigstjänst, och sextio andra män av landets folk, som påträffades i staden - </p>
<p id="v20"><sup><small>20</small></sup>  dessa tog Nebusaradan, översten för drabanterna, och förde dem till den babyloniske konungen i Ribla. </p>
<p id="v21"><sup><small>21</small></sup>  Och konungen i Babel lät avliva dem där, i Ribla i Hamats land. blev Juda bortfört från sitt land. </p>
<p id="v22"><sup><small>22</small></sup>  Men över det folk som blev kvar i Juda land, det folk som Nebukadnessar, konungen i Babel, lät bliva kvar där, satte han Gedalja, son till Ahikam, son till Safan. </p>
<p id="v23"><sup><small>23</small></sup>  När då alla krigshövitsmännen jämte sina män fingo höra att konungen i Babel hade satt Gedalja över landet, kommo de till Gedalja i Mispa, nämligen Ismael, Netanjas son, Johanan, Kareas son, netofatiten Seraja, Tanhumets son, och Jaasanja, maakatitens son, med sina män. </p>
<p id="v24"><sup><small>24</small></sup>  Och Gedalja gav dem och deras män sin ed och sade till dem: "Frukten icke för kaldéernas tjänare. Stannen kvar i landet, och tjänen konungen i Babel, så skall det gå eder väl." </p>
<p id="v25"><sup><small>25</small></sup>  Men i sjunde månaden kom Ismael, son till Netanja, son till Elisama, av konungslig börd, och hade med sig tio män, och de slogo ihjäl Gedalja, så ock de judar och kaldéer som voro hos honom i Mispa. </p>
<p id="v26"><sup><small>26</small></sup>  Då bröt allt folket upp, från den minste till den störste, tillika med krigshövitsmännen, och begav sig till Egypten; ty de fruktade för kaldéerna. </p>
<p id="v27"><sup><small>27</small></sup>  Men i det trettiosjunde året sedan Jojakin, Juda konung, hade blivit bortförd i fångenskap, i tolfte månaden, på tjugusjunde dagen i månaden, tog Evil-Merodak, konungen i Babel - samma år han blev konung - Jojakin, Juda konung, till nåder och befriade honom ur fängelset; </p>
<p id="v28"><sup><small>28</small></sup>  Och han talade vänligt med honom och gav honom främsta platsen bland de konungar som voro hos honom i Babel. </p>
<p id="v29"><sup><small>29</small></sup>  Han fick lägga av sin fångdräkt och beständigt äta vid hans bord, så länge han levde. </p>
<p id="v30"><sup><small>30</small></sup>  Och ett ständigt underhåll gavs honom från konungen, visst för var dag, så länge han levde. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Kings/24">
          <span class="mdi mdi-arrow-left-drop-circle"></span><span class="pl-2">2 Kungaboken - Kapitel 24</span>
        </a>
        </td>
        <td>
        <a href="/sv/Bible/2_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 25:1 <i>Nebukadnessars återkomst</i>: <a href="/sv/The_Urantia_Book/97#p9_25">Ub 97:9.25</a>. </li>
  <li id="fn2"><a href="#cite2">↑</a> 25:2-17 <i>Fullkomlig förstörelse</i>: <a href="/sv/The_Urantia_Book/97#p9_26">Ub 97:9.26</a>. </li>
</ol>
</div>
