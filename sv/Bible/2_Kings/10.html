<!--
title: 2 Kungaboken - Kapitel 10
description: 
published: true
date: 2022-10-8T9:59:7Z
tags: bible, bible—2 kings
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Kings/9">2 Kungaboken - Kapitel 9</a></td>
        <td><a href="/sv/Bible/2_Kings/Index">Index</a></td>
        <td><a href="/sv/Bible/2_Kings/11">2 Kungaboken - Kapitel 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men Ahab hade sjuttio söner i Samaria. Och Jehu skrev brev och sände till Samaria, till de överste i Jisreel, de äldste, och till de fostrare som Ahab hade utsett; </p>
<p id="v2"><sup><small>2</small></sup>  han skrev: "Nu, när detta brev kommer eder till handa, I som haven eder herres söner hos eder, och som haven vagnarna och hästarna hos eder, och därtill en befäst stad och vapen, </p>
<p id="v3"><sup><small>3</small></sup>  mån I utse den som är bäst och lämpligast av eder herres söner och sätta honom på hans faders tron och strida för eder herres hus." </p>
<p id="v4"><sup><small>4</small></sup>  Men de blevo övermåttan förskräckta och sade: "De två konungarna hava ju icke kunnat hålla stånd mot honom; huru skulle då vi kunna hålla stånd!" </p>
<p id="v5"><sup><small>5</small></sup>  Och överhovmästaren och hövdingen över staden och de äldste och konungasönernas fostrare sände till Jehu och läto säga: "Vi äro dina tjänare; allt vad du säger oss villa vi göra. Vi vilja icke göra någon till konung; gör vad dig täckes." </p>
<p id="v6"><sup><small>6</small></sup>  Då skrev han ett annat brev till dem, vari det stod: "Om I hållen med mig och viljen lyssna till mina ord, så tagen huvudena av eder herres söner och kommen i morgon vid denna tid till mig i Jisreel." De sjuttio konungasönerna bodde nämligen hos de store i staden, vilka fostrade dem. </p>
<p id="v7"><sup><small>7</small></sup>  Då nu brevet kom dem till handa, togo de konungasönerna och slaktade dem, alla sjuttio, och lade deras huvuden i korgar och sände dem till honom i Jisreel. </p>
<p id="v8"><sup><small>8</small></sup>  När då ett bud kom och berättade för honom att de hade fört dit konungasönernas huvuden, sade han: "Läggen dem till i morgon i två högar vid ingången till porten." </p>
<p id="v9"><sup><small>9</small></sup>  Och om morgonen gick han ut och ställde sig där och sade till allt folket: "I ären utan skuld. Det är jag som har anstiftat sammansvärjningen mot min herre och dräpt honom; men vem har slagit ihjäl alla dessa? </p>
<p id="v10"><sup><small>10</small></sup>  Märken nu huru intet av HERRENS ord faller till jorden, intet som HERREN har talat mot Ahabs hus. Ja, HERREN har gjort vad han har sagt genom sin tjänare Elia." </p>
<p id="v11"><sup><small>11</small></sup>  Sedan, dräpte Jehu alla som voro kvar av Ahabs hus i Jisreel, så ock alla hans store och hans förtrogne och hans präster; han lät ingen slippa undan. </p>
<p id="v12"><sup><small>12</small></sup>  Därefter stod han upp och begav sig åstad till Samaria; men under vägen, när Jehu kom till Bet-Eked-Haroim, </p>
<p id="v13"><sup><small>13</small></sup>  träffade han på Ahasjas, Juda konungs, bröder. Han frågade dem: "Vilka ären I?" De svarade: "Vi äro Ahasjas bröder, och vi äro på väg ned för att hälsa på konungasönerna och konungamoderns söner." </p>
<p id="v14"><sup><small>14</small></sup>  Han sade: "Gripen dem levande." Då grepo de dem levande och slaktade dem och kastade dem i Bet-Ekeds brunn, alla fyrtiotvå; han lät ingen av dem bliva kvar. </p>
<p id="v15"><sup><small>15</small></sup>  När han sedan begav sig därifrån, träffade han Jonadab, Rekabs son, som kom honom till mötes; och han hälsade på honom och sade till honom: "Är du lika redligt sinnad mot mig som jag är mot dig?" Jonadab svarade: "Ja." "Är det så", sade han, "så räck mig din hand." Då räckte han honom sin hand; och han lät honom stiga upp till sig i vagnen. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Och han sade: "Far med mig och se huru jag nitälskar för HERREN." Så körde man åstad med honom i hans vagn. </p>
<p id="v17"><sup><small>17</small></sup>  Och när han kom till Samaria, dräpte han alla som voro kvar av Ahabs hus i Samaria och förgjorde det så, i enlighet med det ord som HERREN hade talat till Elia. </p>
<p id="v18"><sup><small>18</small></sup>  Och Jehu församlade allt folket och sade till dem: "Ahab har tjänat Baal litet; Jehu skall tjäna honom mycket. </p>
<p id="v19"><sup><small>19</small></sup>  Så kallen nu hit till mig alla Baals profeter, alla hans tjänare och alla hans präster - ingen får saknas - ty jag har ett stort offer åt Baal i sinnet; var och en som saknas skall mista livet." Men Jehu gjorde så med led list, i avsikt att utrota Baals tjänare. </p>
<p id="v20"><sup><small>20</small></sup>  Därefter sade Jehu: "Pålysen en helig högtidsförsamling åt Baal." Då lyste man ut en sådan. </p>
<p id="v21"><sup><small>21</small></sup>  Och Jehu sände bud över hela Israel, och alla Baals tjänare kommo; Ingen underlät att komma. Och de gingo in i Baals tempel, och Baals tempel blev fullt, ifrån den ena ändan till den andra. </p>
<p id="v22"><sup><small>22</small></sup>  Sedan sade han till föreståndaren för klädkammaren: "Tag fram kläder åt alla Baals tjänare." Och han tog fram kläderna åt dem. </p>
<p id="v23"><sup><small>23</small></sup>  Därefter gick Jehu in i Baals tempel med Jonadab, Rekabs son. Och han sade till Baals tjänare: "Sen nu noga efter, att här bland eder icke finnes någon HERRENS tjänare, utan allenast sådana som tjäna Baal. </p>
<p id="v24"><sup><small>24</small></sup>  De gingo alltså in för att offra slaktoffer och brännoffer. Men Jehu hade därutanför ställt åttio man och sagt: "Om någon slipper undan av de män som jag nu överlämnar i edra händer, så skall liv givas för liv." </p>
<p id="v25"><sup><small>25</small></sup>  Och när man hade offrat brännoffret, sade Jehu till drabanterna och kämparna: "Gån in och slån ned dem; låten ingen komma ut." Och de slogo dem med svärdsegg, och drabanterna och kämparna kastade undan deras kroppar. Därefter gingo de in i det inre av Baals tempel </p>
<p id="v26"><sup><small>26</small></sup>  och kastade ut stoderna ur Baals tempel och brände upp dem. </p>
<p id="v27"><sup><small>27</small></sup>  Och själva Baalsstoden bröto de ned; de bröto ock ned Baals tempel och gjorde därav avträden, som finnas kvar ännu i dag. </p>
<p id="v28"><sup><small>28</small></sup>  Så utrotade Jehu Baal ur Israel. </p>
<p id="v29"><sup><small>29</small></sup>  Men från de Jerobeams, Nebats sons, synder genom vilka denne hade kommit Israel att synda, från dem avstod icke Jehu, icke från guldkalvarna i Betel och Dan. </p>
<p id="v30"><sup><small>30</small></sup>  Och HERREN sade till Jehu: "Därför att du har väl utfört vad rätt var i mina ögon, och gjort mot Ahabs hus allt vad jag hade i sinnet, därför skola dina söner till fjärde led sitta på Israels tron. </p>
<p id="v31"><sup><small>31</small></sup>  Men Jehu tog dock icke i akt att vandra efter HERRENS, Israels Guds, lag av allt sitt hjärta; han avstod icke från de Jerobeams synder genom vilka denne hade kommit Israel att synda. </p>
<p id="v32"><sup><small>32</small></sup>  Vid denna tid begynte HERREN skära bort stycken från Israel, ty Hasael slog israeliterna utefter hela deras gräns </p>
<p id="v33"><sup><small>33</small></sup>  och intog östra sidan om Jordan hela landet Gilead, gaditernas, rubeniternas och manassiternas land, området från Aroer vid bäcken Arnon, både Gilead och Basan. </p>
<p id="v34"><sup><small>34</small></sup>  Vad nu mer är att säga om Jehu, om allt vad han gjorde och om alla hans bedrifter, det finnes upptecknat i Israels konungars krönika. </p>
<p id="v35"><sup><small>35</small></sup>  Och Jehu gick till vila hos sina fäder, och man begrov honom i Samaria. Och hans son Joahas blev konung efter honom. </p>
<p id="v36"><sup><small>36</small></sup>  Den tid Jehu regerade över Israel Samaria var tjuguåtta år. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Kings/9">2 Kungaboken - Kapitel 9</a></td>
        <td><a href="/sv/Bible/2_Kings/Index">Index</a></td>
        <td><a href="/sv/Bible/2_Kings/11">2 Kungaboken - Kapitel 11</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 10:15-28 <i>Jehus "reformer"</i>: <a href="/sv/The_Urantia_Book/97#p9_19">Ub 97:9.19</a>. </li>
</ol>
</div>
