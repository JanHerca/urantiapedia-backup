<!--
title: 2 Kungaboken - Kapitel 24
description: 
published: true
date: 2022-10-8T9:59:7Z
tags: bible, bible—2 kings
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Kings/23">2 Kungaboken - Kapitel 23</a></td>
        <td><a href="/sv/Bible/2_Kings/Index">Index</a></td>
        <td><a href="/sv/Bible/2_Kings/25">2 Kungaboken - Kapitel 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  I hans tid drog Nebukadnessar, konungen i Babel, upp, och Jojakim blev honom underdånig och förblev så i tre år; men sedan avföll han från honom. </p>
<p id="v2"><sup><small>2</small></sup>  Då sände HERREN över honom kaldéernas; araméernas, moabiternas och Ammons barns härskaror; han sände dem över Juda för att förgöra det - i enlighet med det ord som HERREN hade talat genom sina tjänare profeterna. </p>
<p id="v3"><sup><small>3</small></sup>  Ja, det var efter HERRENS ord som detta kom över Juda, i det att han försköt det från sitt ansikte för de synder Manasse hade begått och för allt vad denne hade förövat, </p>
<p id="v4"><sup><small>4</small></sup>  jämväl för det oskyldiga blod som han utgöt, ty han uppfyllde Jerusalem med oskyldigt blod; det ville HERREN icke förlåta. </p>
<p id="v5"><sup><small>5</small></sup>  Vad nu mer är att säga om Jojakim och om allt vad han gjorde, det finnes upptecknat i Juda konungars krönika. </p>
<p id="v6"><sup><small>6</small></sup>  Och Jojakim gick till vila hos sina fäder. Och hans son Jojakin blev konung efter honom. </p>
<p id="v7"><sup><small>7</small></sup>  Därefter drog konungen i Egypten icke vidare ut ur sitt land, ty konungen i Babel hade intagit allt som tillhörde konungen i Egypten, från Egyptens bäck ända till floden Frat." </p>
<p id="v8"><sup><small>8</small></sup>  Jojakin var aderton år gammal, när han blev konung, och han regerade tre månader i Jerusalem. Hans moder hette Nehusta, Elnatans dotter, från Jerusalem. </p>
<p id="v9"><sup><small>9</small></sup>  Han gjorde vad ont var i HERRENS ögon, alldeles såsom hans fader hade gjort. </p>
<p id="v10"><sup><small>10</small></sup>  På den tiden drogo den babyloniske konungen Nebukadnessars tjänare upp till Jerusalem, och staden blev belägrad. </p>
<p id="v11"><sup><small>11</small></sup>  Och Nebukadnessar, konungen i Babel, kom till staden, medan hans tjänare belägrade den. </p>
<p id="v12"><sup><small>12</small></sup>  Då gav sig Jojakin, Juda konung, åt konungen i Babel, med sin moder och med sina tjänare, sina hövitsmän och hovmän; och konungen i Babel tog honom så till fånga i sitt åttonde regeringsår. </p>
<p id="v13"><sup><small>13</small></sup>  Och han förde bort därifrån alla skatter i HERRENS hus och skatterna i konungshuset, han lösbröt ock beläggningen från alla gyllene föremål som Salomo, Israels konung, hade låtit göra för HERRENS tempel, detta i enlighet med vad HERREN hade hotat. </p>
<p id="v14"><sup><small>14</small></sup>  Och han förde bort i fångenskap hela Jerusalem, alla hövitsmän och alla tappra stridsmän; tio tusen förde han bort, jämväl alla timmermän och smeder. Inga andra lämnades kvar än de ringaste av folket i landet. </p>
<p id="v15"><sup><small>15</small></sup>  Han förde Jojakin bort till Babel; därjämte förde han konungens moder, konungens hustrur och hans hovmän samt de mäktige i landet såsom fångar bort ifrån Jerusalem till Babel, </p>
<p id="v16"><sup><small>16</small></sup>  så ock alla stridsmännen, sju tusen, och timmermännen och smederna, ett tusen, allasammans raska och krigsdugliga män. Dessa fördes nu av den babyloniske konungen i fångenskap till Babel. </p>
<p id="v17"><sup><small>17</small></sup>  Men konungen i Babel gjorde hans farbroder Mattanja till konung i hans ställe och förändrade dennes namn till Sidkia. </p>
<p id="v18"><sup><small>18</small></sup>  Sidkia var tjuguett år gammal, när han blev konung, och han regerade elva år i Jerusalem. Hans moder hette Hamital, Jeremias dotter, från Libna. </p>
<p id="v19"><sup><small>19</small></sup>  Han gjorde vad ont var i HERRENS ögon, alldeles såsom Jojakim hade gjort. </p>
<p id="v20"><sup><small>20</small></sup>  Ty på grund av HERRENS vrede skedde vad som skedde med Jerusalem och Juda, till dess att han kastade dem bort ifrån sitt ansikte. Och Sidkia avföll från konungen i Babel. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Kings/23">2 Kungaboken - Kapitel 23</a></td>
        <td><a href="/sv/Bible/2_Kings/Index">Index</a></td>
        <td><a href="/sv/Bible/2_Kings/25">2 Kungaboken - Kapitel 25</a></td>
      </tr>
    </tbody>
  </table>
</figure>
