<!--
title: 2 Kungaboken - Kapitel 13
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/2_Kings/12">2 Kungaboken - Kapitel 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/2_Kings/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/2_Kings/14">2 Kungaboken - Kapitel 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  I Joas', Ahasjas sons, Juda konungs, tjugutredje regeringsår blev Joahas, Jehus son, konung över Israel i Samaria och regerade i sjutton år. </p>
<p id="v2"><sup><small>2</small></sup>  Han gjorde vad ont var i HERRENS ögon och följde efter de Jerobeams, Nebats sons, synder genom vilka denne hade kommit Israel att synda; från dem avstod han icke. </p>
<p id="v3"><sup><small>3</small></sup>  Då upptändes HERRENS vrede mot Israel, och han gav dem i Hasaels, den arameiske konungens, hand och i Ben-Hadads, Hasaels sons, hand hela denna tid. </p>
<p id="v4"><sup><small>4</small></sup>  (Men Joahas bönföll inför HERREN, och HERREN hörde honom, eftersom han såg Israels betryck, då nu konungen i Aram förtryckte dem. </p>
<p id="v5"><sup><small>5</small></sup>  Och HERREN gav åt Israel en frälsare, så att de blevo räddade ur araméernas hand; sedan bodde Israels barn i sina hyddor såsom förut. </p>
<p id="v6"><sup><small>6</small></sup>  Dock avstodo de icke från de Jerobeams hus' synder genom vilka denne hade kommit Israel att synda, utan vandrade i dem. Aseran fick också stå kvar i Samaria.) </p>
<p id="v7"><sup><small>7</small></sup>  Ty han hade icke låtit Joahas behålla mer folk än femtio ryttare, tio vagnar och tio tusen man fotfolk; så illa förgjorde dem konungen i Aram; han slog dem, så att de blevo såsom stoft, när man tröskar. </p>
<p id="v8"><sup><small>8</small></sup>  Vad nu mer är att säga om Joahas, om allt vad han gjorde och om hans bedrifter, det finnes upptecknat i Israels konungars krönika. </p>
<p id="v9"><sup><small>9</small></sup>  Och Joahas gick till vila hos sina fäder, och man begrov honom i Samaria. Och hans son Joas blev konung efter honom. </p>
<p id="v10"><sup><small>10</small></sup>  I Joas', Juda konungs, trettiosjunde regeringsår blev Joas, Joahas' son, konung över Israel i Samaria och regerade i sexton år. </p>
<p id="v11"><sup><small>11</small></sup>  Han gjorde vad ont var i HERRENS ögon; han avstod icke från någon av de Jerobeams, Nebats sons, synder genom vilka denne hade kommit Israel att synda, utan vandrade i dem. </p>
<p id="v12"><sup><small>12</small></sup>  Vad nu mer är att säga om Joas, om allt vad han gjorde och om hans bedrifter, om hans krig mot Amasja, Juda konung, det finnes upptecknat i Israels konungars krönika. </p>
<p id="v13"><sup><small>13</small></sup>  Och Joas gick till vila hos sina fäder, och Jerobeam besteg hans tron. Och Joas blev begraven i Samaria, hos Israels konungar. </p>
<p id="v14"><sup><small>14</small></sup>  Men när Elisa låg sjuk i den sjukdom varav han dog, kom Joas, Israels konung, ned till honom. Och han satt hos honom gråtande och sade: "Min fader, min fader! Du som för Israel är både vagnar och ryttare!" </p>
<p id="v15"><sup><small>15</small></sup>  Då sade Elisa till honom: "Hämta en båge och pilar." Och han hämtade åt honom en båge och pilar. </p>
<p id="v16"><sup><small>16</small></sup>  Då sade han till Israels konung: "Fatta i bågen med din hand." Och när han hade gjort detta, lade Elisa sina händer på konungens händer. </p>
<p id="v17"><sup><small>17</small></sup>  Därefter sade han: "Öppna fönstret mot öster." Och när han hade öppnat det, sade Elisa: "Skjut." Och han sköt. Då sade han: "En HERRENS segerpil, en segerpil mot Aram! Du skall slå araméerna vid Afek, så att de förgöras." </p>
<p id="v18"><sup><small>18</small></sup>  Därefter sade han: "Tag pilarna." Och när han hade tagit dem, sade han till Israels konung: "Slå på jorden." Då slog han tre gånger och sedan höll han upp. </p>
<p id="v19"><sup><small>19</small></sup>  Då blev gudsmannen vred på honom och sade: "Du skulle slagit fem eller sex gånger, ty då skulle du hava slagit araméerna så, att de hade blivit förgjorda; men nu kommer du att slå araméerna allenast tre gånger." </p>
<p id="v20"><sup><small>20</small></sup>  Så dog då Elisa, och man begrov honom. Men moabitiska strövskaror plägade falla in i landet, vid årets ingång. </p>
<p id="v21"><sup><small>21</small></sup>  Så hände sig, att just när några höllo på att begrava en man, fingo de se en strövskara; då kastade de mannen i Elisas grav. När då mannen kom i beröring med Elisas ben, fick han liv igen och reste sig upp på sina fötter. </p>
<p id="v22"><sup><small>22</small></sup>  Och Hasael, konungen i Aram, hade förtryckt Israel, så länge Joahas levde. </p>
<p id="v23"><sup><small>23</small></sup>  Men HERREN blev dem nådig och förbarmade sig över dem och vände sig till dem, för det förbunds skull som han hade slutit med Abraham, Isak och Jakob; ty han ville icke fördärva dem, och han hade ännu icke kastat dem bort ifrån sitt ansikte. </p>
<p id="v24"><sup><small>24</small></sup>  Och Hasael, konungen i Aram, dog, och hans son Ben-Hadad blev konung efter honom. </p>
<p id="v25"><sup><small>25</small></sup>  Då tog Joas, Joahas' son, tillbaka från Ben-Hadad, Hasaels son, de städer som denne i krig hade tagit ifrån hans fader Joahas. Tre gånger slog Joas honom och återtog så Israels städer. </p>
