<!--
title: Jeremia - Kapitel 51
description: 
published: true
date: 2023-11-8T22:1:38Z
tags: bible, bible—jeremiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Jeremiah/50">
          <span class="mdi mdi-arrow-left-drop-circle"></span><span class="pl-2">Jeremia - Kapitel 50</span>
        </a>
        </td>
        <td>
        <a href="/sv/Bible/Jeremiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Jeremiah/52">
          <span class="pr-2">Jeremia - Kapitel 52</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Så säger HERREN: Se, jag skall uppväcka mot Babel och mot Leb-Kamais inbyggare en fördärvares ande. </p>
<p id="v2"><sup><small>2</small></sup>  Och jag skall sända främlingar mot Babel, och de skola kasta det med kastskovlar och ödelägga dess land. Ja, från alla sidor skola de komma emot det på olyckans dag. </p>
<p id="v3"><sup><small>3</small></sup>  Skyttar skola spänna sina bågar mot dem som där spänna båge, och mot dem som där yvas i pansar. Skonen icke dess unga män, given hela dess här till spillo. </p>
<p id="v4"><sup><small>4</small></sup>  Dödsslagna män skola då falla i kaldéernas land och genomborrade man på dess gator. </p>
<p id="v5"><sup><small>5</small></sup>  Ty Israel och Juda äro icke änkor som hava blivit övergivna av sin Gud, av HERREN Sebaot, därför att deras land var fullt av skuld mot Israels Helige. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Flyn ut ur Babel; må var och en söka rädda sitt liv, så att I icke förgås genom dess missgärning. Ty detta är för HERREN en hämndens tid, då han vill vedergälla det vad det har gjort. </p>
<p id="v7"><sup><small>7</small></sup>  Babel var i HERRENS hand en gyllene kalk som gjorde hela jorden drucken. Av dess vin drucko folken, och så blevo folken såsom vanvettiga. </p>
<p id="v8"><sup><small>8</small></sup>  Men plötsligt är nu Babel fallet och krossat. Jämren eder över henne, hämten balsam för hennes plåga, om hon till äventyrs kan helas. </p>
<p id="v9"><sup><small>9</small></sup>  "Ja, vi hava sökt hela Babel, men hon har icke kunnat helas; låt oss lämna henne och gå var och en till sitt land. Ty hennes straffdom räcker upp till himmelen och når allt upp till skyarna. </p>
<p id="v10"><sup><small>10</small></sup>  HERREN har låtit vår rätt gå fram; kom, låt oss förtälja i Sion HERRENS, vår Guds, verk." </p>
<p id="v11"><sup><small>11</small></sup>  Vässen pilarna, fatten sköldarna. HERREN har uppväckt de mediska konungarnas ande; ty hans tankar äro vända mot Babel till att fördärva det. Ja, HERRENS hämnd är här, hämnden för hans tempel. </p>
<p id="v12"><sup><small>12</small></sup>  Resen upp ett baner mot Babels murar, hållen sträng vakt, ställen ut väktare, läggen bakhåll; ty HERREN har fattat sitt beslut, och han gör vad han har talat mot Babels invånare. </p>
<p id="v13"><sup><small>13</small></sup>  Du som bor vid stora vatten och är så rik på skatter, din ände har nu kommit, din vinningslystnads mått är fyllt. </p>
<p id="v14"><sup><small>14</small></sup>  HERREN Sebaot har svurit vid sig själv: sannerligen, om jag än har uppfyllt dig med människor så talrika som gräshoppor, så skall man dock få upphäva skördeskri över dig. </p>
<p id="v15"><sup><small>15</small></sup>  Han har gjort jorden genom sin kraft, han har berett jordens krets genom sin vishet, och genom sitt förstånd har han utspänt himmelen. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  När han vill låta höra sin röst, då brusa himmelens vatten, då låter han regnskyar stiga upp från jordens ända; han låter ljungeldar komma med regn och för vinden ut ur dess förvaringsrum. </p>
<p id="v17"><sup><small>17</small></sup>  Såsom dårar stå då alla människor där och begripa intet; guldsmederna komma då alla på skam med sina beläten, ty deras gjutna beläten äro lögn, och ingen ande är i dem. </p>
<p id="v18"><sup><small>18</small></sup>  De äro fåfänglighet, en tillverkning att le åt; när hemsökelsen kommer över dem, måste de förgås. </p>
<p id="v19"><sup><small>19</small></sup>  Men sådan är icke han som är Jakobs del; nej, det är han som har skapat allt, och särskilt sin arvedels stam. HERREN Sebaot är hans namn. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Du var min hammare, mitt stridsvapen; med dig krossade jag folk, med dig fördärvade jag riken. </p>
<p id="v21"><sup><small>21</small></sup>  Med dig krossade jag häst och ryttare; med dig krossade jag vagn och körsven. </p>
<p id="v22"><sup><small>22</small></sup>  Med dig krossade jag man och kvinna; med dig krossade jag gammal och ung; med dig krossade jag yngling och jungfru. </p>
<p id="v23"><sup><small>23</small></sup>  Med dig krossade jag herden och hans hjord; med dig krossade jag åkermannen och hans oxpar; med dig krossade jag ståthållare och landshövding. </p>
<p id="v24"><sup><small>24</small></sup>  Men nu skall jag vedergälla Babel och alla Kaldeens inbyggare allt det onda som de hava förövat mot Sion, inför edra ögon, säger HERREN. </p>
<p id="v25"><sup><small>25</small></sup>  Se, jag skall vända mig mot dig, du fördärvets berg, säger HERREN, du som fördärvade hela jorden; och jag skall uträcka min hand mot dig och vältra dig ned från klipporna och göra dig till ett förbränt berg, </p>
<p id="v26"><sup><small>26</small></sup>  så att man icke av dig skall kunna taga vare sig hörnsten eller grundsten, utan du skall bliva en ödemark för evärdlig tid, säger HERREN. </p>
<p id="v27"><sup><small>27</small></sup>  Resen upp ett baner på jorden, stöten i basun ibland folken, invigen folk till strid mot det, båden upp mot det riken, både Ararats, Minnis och Askenas', tillsätten hövdingar mot det, dragen ditupp med hästar som likna borstiga gräshoppor. </p>
<p id="v28"><sup><small>28</small></sup>  Invigen folk till strid mot det: Mediens konungar, dess ståthållare och alla dess landshövdingar, och hela det land som lyder under deras välde. </p>
<p id="v29"><sup><small>29</small></sup>  Då darrar jorden och bävar, ty nu fullbordas vad HERREN tänkte mot Babel: att han ville göra Babels land till en ödemark, där ingen skulle bo. </p>
<p id="v30"><sup><small>30</small></sup>  Babels hjältar upphöra att strida, de sitta stilla i sina fästen; deras styrka har försvunnit, de hava blivit såsom kvinnor. Man har tänt eld på dess boningar; dess bommar äro sönderbrutna. </p>
<p id="v31"><sup><small>31</small></sup>  Löparna löpa mot varandra, den ene budbäraren korsar den andres väg, med bud till konungen i Babel om att hela hans stad år intagen, </p>
<p id="v32"><sup><small>32</small></sup>  att vadställena äro besatta och dammarna förbrända i eld och krigsmännen gripna av skräck. </p>
<p id="v33"><sup><small>33</small></sup>  Ty så säger HERREN Sebaot, Israels Gud: Dottern Babel är såsom en tröskplats, när man just har trampat till den; ännu en liten tid, och skördetiden kommer för henne. </p>
<p id="v34"><sup><small>34</small></sup>  Uppätit mig och förgjort mig har han, Nebukadressar, konungen i Babel. Han har gjort mig till ett tomt kärl; lik en drake har han uppslukat mig, han har fyllt sin buk med mina läckerheter och drivit mig bort. </p>
<p id="v35"><sup><small>35</small></sup>  "Den orätt mig har skett och det som har vederfarits mitt kött, det komme över Babel", så må Sions invånare säga; och "Mitt blod komme över Kaldeens inbyggare", så må Jerusalem säga. </p>
<p id="v36"><sup><small>36</small></sup>  Därför säger HERREN så: Se, jag skall utföra din sak och utkräva din hämnd. Jag skall låta dess hav sina bort och dess brunn uttorka, </p>
<p id="v37"><sup><small>37</small></sup>  och Babel skall bliva en stenhop, en boning för schakaler, ett föremål för häpnad och begabberi, så att ingen kan bo där. </p>
<p id="v38"><sup><small>38</small></sup>  Alla ryta de nu såsom lejon; de skria såsom lejonungar. </p>
<p id="v39"><sup><small>39</small></sup>  Men när de äro som mest upptända, skall jag tillreda åt dem ett gästabud; jag skall göra dem druckna, så att de jubla. Så skola de somna in i en evig sömn, ur vilken de aldrig skola uppvakna, säger HERREN. <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  Jag skall föra dem ned till att slaktas såsom lamm, likasom vädurar och bockar. </p>
<p id="v41"><sup><small>41</small></sup>  Huru har icke Sesak blivit intaget och hon som var hela jordens berömmelse erövrad! Huru har icke Babel blivit ett föremål för häpnad bland folken! </p>
<p id="v42"><sup><small>42</small></sup>  Havet steg upp över Babel; av dess brusande böljor blev det övertäckt. </p>
<p id="v43"><sup><small>43</small></sup>  Så blev av dess städer en ödemark, ett torrt land och en hedmark, ett land där ingen bor, och där intet människobarn går fram. </p>
<p id="v44"><sup><small>44</small></sup>  Ja, jag skall hemsöka Bel i Babel och taga ut ur hans gap vad han har slukat; och folken skola icke mer strömma till honom. Babels murar skola ock falla. <sup id="cite6"><a href="#fn6">[6]</a></sup></p>
<p id="v45"><sup><small>45</small></sup>  Dragen ut därifrån, mitt folk; må var och en söka rädda sitt liv undan HERRENS vredes glöd. </p>
<p id="v46"><sup><small>46</small></sup>  Varen icke försagda i edra hjärtan, och frukten icke för de olycksbud som höras i landet, om än ett olycksbud kommer det ena året och sedan nästa år ett nytt olycksbud, och om än våld råder på jorden och härskare står mot härskare. </p>
<p id="v47"><sup><small>47</small></sup>  Se, därför skola dagar komma, då jag skall hemsöka Babels beläten, och då hela dess land skall stå med skam och alla skola falla slagna därinne. </p>
<p id="v48"><sup><small>48</small></sup>  Då skola himmel och jord jubla över Babel, de och allt vad i dem är, då nu förhärjarna komma över det norrifrån, säger HERREN. </p>
<p id="v49"><sup><small>49</small></sup>  Ja, I slagna av Israel, också Babel måste falla, likasom för Babel människor föllo slagna över hela jorden. </p>
<p id="v50"><sup><small>50</small></sup>  I som haven lyckats rädda eder undan svärdet, gån åstad, stannen icke. Kommen ihåg HERREN, i fjärran land, och tänken på Jerusalem. </p>
<p id="v51"><sup><small>51</small></sup>  Vi stå här med skam, ja vi måste höra smädelse; blygsel höljer vårt ansikte, ty främlingar hava kastat sig över vad heligt som fanns i HERRENS hus. </p>
<p id="v52"><sup><small>52</small></sup>  Se, därför skola dagar komma, säger HERREN, då jag skall hemsöka dess beläten, och då slagna män skola jämra sig i hela dess land. </p>
<p id="v53"><sup><small>53</small></sup>  Om Babel än stege upp till himmelen, och om det gjorde sin befästning än så hög och stark så skulle dock förhärjare ifrån mig komma över det, säger HERREN. </p>
<p id="v54"><sup><small>54</small></sup>  Klagorop höras från Babel, och stort brak från kaldéernas land. </p>
<p id="v55"><sup><small>55</small></sup>  Ty HERREN förhärjar Babel och gör slut på det stora larmet därinne. Och deras böljor brusa såsom stora vatten; dånet av dem ljuder högt. </p>
<p id="v56"><sup><small>56</small></sup>  Ty över det, över Babel, kommer en förhärjare, och dess hjältar tagas till fånga, deras bågar brytas sönder. Se, HERREN är en vedergällningens Gud; han lönar till fullo. </p>
<p id="v57"><sup><small>57</small></sup>  Ja, jag skall göra dess furstar druckna, så ock dess visa män, dess ståthållare, dess landshövdingar och dess hjältar, och de skola somna in i en evig sömn, ur vilken de aldrig skola uppvakna, säger konungen, han vilkens namn är HERREN Sebaot. </p>
<p id="v58"><sup><small>58</small></sup>  Så säger HERREN Sebaot: Det vida Babels murar skola i grund omstörtas, och dess höga portar skola brännas upp i eld. Så möda sig folken för det som skall bliva till intet, och folkslagen arbeta sig trötta för det som skall förbrännas av elden. </p>
<p id="v59"><sup><small>59</small></sup>  Detta är vad profeten Jeremia bjöd Seraja, son till Neria, son till Mahaseja, när denne begav sig till Babel med Sidkia, Juda konung, i hans fjärde regeringsår. Seraja var nämligen den som hade bestyret med lägerplatserna. </p>
<p id="v60"><sup><small>60</small></sup>  Och Jeremia tecknade i en och samma bok upp alla de olyckor som skulle komma över Babel, allt detta som nu är skrivet om Babel. </p>
<p id="v61"><sup><small>61</small></sup>  Jeremia sade till Seraja: "När du kommer till Babel, så se till, att du läser upp allt detta. </p>
<p id="v62"><sup><small>62</small></sup>  Och du skall säga: 'HERRE, du har själv talat om denna ort att du vill fördärva den, så att ingen mer skall bo där, varken någon människa eller något djur; ty den skall vara en ödemark för evärdlig tid.' </p>
<p id="v63"><sup><small>63</small></sup>  Och när du har läst upp boken till slut, så bind en sten vid den och kasta den ut i Frat, </p>
<p id="v64"><sup><small>64</small></sup>  och säg: 'På detta sätt skall Babel sjunka ned och icke mer komma upp, för den olyckas skull som jag skall låta komma över det, mitt under deras ävlan.'" Så långt Jeremias ord. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Jeremiah/50">
          <span class="mdi mdi-arrow-left-drop-circle"></span><span class="pl-2">Jeremia - Kapitel 50</span>
        </a>
        </td>
        <td>
        <a href="/sv/Bible/Jeremiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Jeremiah/52">
          <span class="pr-2">Jeremia - Kapitel 52</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 51:5 <i>Israels Helige</i>: <a href="/sv/The_Urantia_Book/128#p1_10">Ub 128:1.10</a>. </li>
  <li id="fn2"><a href="#cite2">↑</a> 51:15 <i>Gud skapade</i>: <a href="/sv/The_Urantia_Book/95#p5_9">Ub 95:5.9</a>.  <i>Gud är all mäktig</i>: <a href="/sv/The_Urantia_Book/131#p10_3">Ub 131:10.3</a>.  <i>Makten</i>: <a href="/sv/The_Urantia_Book/131#p10_6">Ub 131:10.6</a>.  <i>Allmäktiga</i>: <a href="/sv/The_Urantia_Book/142#p3_7">Ub 142:3.7</a>.  <i>Trofast och gudomlig skapare</i>: <a href="/sv/The_Urantia_Book/2#p1_2">Ub 2:1.2</a>.  <i>Skaparen</i>: <a href="/sv/The_Urantia_Book/131#p10_6">Ub 131:10.6</a>.  <i>Guds kraft</i>: <a href="/sv/The_Urantia_Book/1#p1_4">Ub 1:1.4</a>.  <i>Enhet, inte enhetlighet</i>: <a href="/sv/The_Urantia_Book/142#p3_7">Ub 142:3.7</a>.  <i>Gud är allvis</i>: <a href="/sv/The_Urantia_Book/131#p10_3">Ub 131:10.3</a>.  <i>Gud skapade allt</i>: <a href="/sv/The_Urantia_Book/6#p1_3">Ub 6:1.3</a>.  <i>Gud skapade alla ting och varelser</i>: <a href="/sv/The_Urantia_Book/131#p10_2">Ub 131:10.2</a>. </li>
  <li id="fn3"><a href="#cite3">↑</a> 51:15-16 <i>Gud skapade himmel och jord</i>: <a href="/sv/The_Urantia_Book/92#p6_6">Ub 92:6.6</a>.  <i>Gud som skapare av allting</i>: <a href="/sv/The_Urantia_Book/0#p2_9">Ub 0:2.9</a>.  <i>Gud skapade himmel och jord</i>: <a href="/sv/The_Urantia_Book/1#p0_1">Ub 1:0.1</a>.  <i>Skapare av himmel och jord</i>: <a href="/sv/The_Urantia_Book/128#p1_10">Ub 128:1.10</a>.  <i>Gud skapade allt</i>: <a href="/sv/The_Urantia_Book/131#p2_2">Ub 131:2.2</a>. </li>
  <li id="fn4"><a href="#cite4">↑</a> 51:19 <i>Källa till allting</i>: <a href="/sv/The_Urantia_Book/3#p2_5">Ub 3:2.5</a>. </li>
  <li id="fn5"><a href="#cite5">↑</a> 51:39 <i>Icke-överlevnad</i>: <a href="/sv/The_Urantia_Book/49#p6_7">Ub 49:6.7</a>. </li>
  <li id="fn6"><a href="#cite6">↑</a> 51:44 <i>Konkurrerande "gudar" Bel</i>: <a href="/sv/The_Urantia_Book/95#p1_3">Ub 95:1.3</a>. </li>
</ol>
</div>
