<!--
title: Jeremia - Kapitel 25
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Jeremiah/24">Jeremia - Kapitel 24</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Jeremiah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Jeremiah/26">Jeremia - Kapitel 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Detta är det ord som kom till Jeremia angående hela Juda folk, i Jojakims, Josias sons, Juda konungs, fjärde regeringsår, vilket var Nebukadressars, den babyloniske konungens, första regeringsår. </p>
<p id="v2"><sup><small>2</small></sup>  Och detta ord talade profeten Jeremia till hela Juda folk och till alla Jerusalems invånare; han sade: </p>
<p id="v3"><sup><small>3</small></sup>  Allt ifrån Josias, Amons sons, Juda konungs, trettonde regeringsår ända till denna dag, eller nu under tjugutre år, har HERRENS ord kommit till mig; men fastän jag titt och ofta har talat till eder, haven I icke velat höra. </p>
<p id="v4"><sup><small>4</small></sup>  Och fastän HERREN titt och ofta har sänt till eder alla sina tjänare profeterna, haven I icke velat höra. I böjden icke edra öron till att höra, </p>
<p id="v5"><sup><small>5</small></sup>  när de sade: "Vänden om, var och en från sin onda väg och sitt onda väsende, så skolen I för evärdliga tider få bo kvar i det land som HERREN har givit åt eder och edra fäder. </p>
<p id="v6"><sup><small>6</small></sup>  Och följen icke efter andra gudar, så att I tjänen och tillbedjen dem; och förtörnen mig icke genom edra händers verk, på det att jag icke må låta olycka komma över eder. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  I villen icke höra på mig, säger HERREN, och så förtörnaden I mig genom edra händers verk, eder själva till olycka. </p>
<p id="v8"><sup><small>8</small></sup>  Därför säger HERREN Sebaot så: Eftersom I icke villen höra mina ord, </p>
<p id="v9"><sup><small>9</small></sup>  därför skall jag sända åstad och hämta alla nordens folkstammar, säger HERREN, och skall sända bud till min tjänare Nebukadressar, konungen i Babel; och jag skall låta dem komma över detta land och dess inbyggare, så ock över alla folken här runt omkring. Och dem skall jag giva till spillo, och skall göra dem till ett föremål för häpnad och begabberi, och låta deras land bliva ödemarker för evärdlig tid. </p>
<p id="v10"><sup><small>10</small></sup>  Och jag skall i dem göra slut på fröjderop och glädjerop, på rop för brudgum och rop för brud, på buller av kvarn och ljus från lampa. </p>
<p id="v11"><sup><small>11</small></sup>  Ja, hela detta land skall bliva ödelagt och förött, och dessa folk skola vara Babels konung underdåniga i sjuttio år. </p>
<p id="v12"><sup><small>12</small></sup>  Men när sjuttio år äro till ända skall jag hemsöka konungen i Babel och folket där för deras missgärning, säger HERREN, och hemsöka kaldéernas land och göra det till en ödemark för evärdlig tid. </p>
<p id="v13"><sup><small>13</small></sup>  Och jag skall på det landet låta alla de ord fullbordas, som jag har talat mot det, allt vad som är skrivet i denna bok, och vad Jeremia har profeterat mot alla dessa folk. </p>
<p id="v14"><sup><small>14</small></sup>  Ty också dem skola mäktiga folk och stora konungar göra sig underdåniga, och jag skall vedergälla dem efter deras gärningar och deras händers verk. </p>
<p id="v15"><sup><small>15</small></sup>  Ty så sade HERREN, Israels Gud, till mig: "Tag denna kalk med vredesvin ur min hand, och giv alla de folk till vilka jag sänder dig att dricka därur. </p>
<p id="v16"><sup><small>16</small></sup>  Må de dricka, så att de ragla och mista sansen, när det svärd kommer, som jag skall sända ibland dem." </p>
<p id="v17"><sup><small>17</small></sup>  Och jag tog kalken ur HERRENS hand och gav alla de folk att dricka, till vilka HERREN sände mig, </p>
<p id="v18"><sup><small>18</small></sup>  nämligen Jerusalem med Juda städer och med dess konungar och furstar, för att så göra dem till en ödemark, och till ett föremål för häpnad och begabberi, och till ett exempel som man nämner, när man förbannar, såsom ock nu har skett; </p>
<p id="v19"><sup><small>19</small></sup>  vidare Farao, konungen i Egypten, med hans tjänare, hans furstar och allt hans folk, </p>
<p id="v20"><sup><small>20</small></sup>  så ock allt Erebs folk med alla konungar i Us' land och alla konungar i filistéernas land, både Askelon och Gasa och Ekron och kvarlevan i Asdod; </p>
<p id="v21"><sup><small>21</small></sup>  vidare Edom, Moab och Ammons barn; </p>
<p id="v22"><sup><small>22</small></sup>  vidare alla konungar i Tyrus, alla konungar i Sidon och konungarna i kustländerna på andra sidan havet; </p>
<p id="v23"><sup><small>23</small></sup>  vidare Dedan, Tema, Bus och alla dem som hava kantklippt hår; </p>
<p id="v24"><sup><small>24</small></sup>  vidare alla konungar i Arabien och alla konungar över Erebs folk, som bo i öknen, </p>
<p id="v25"><sup><small>25</small></sup>  så ock alla konungar i Simri, alla konungar i Elam och alla konungar i Medien, </p>
<p id="v26"><sup><small>26</small></sup>  slutligen alla konungar i nordlandet - både dem som bo nära och dem som bo fjärran, den ene såväl som den andre - och alla övriga riken i världen, utöver jordens yta. Och Sesaks konung skall dricka efter dem. </p>
<p id="v27"><sup><small>27</small></sup>  Och du skall säga till dem: Så säger HERREN Sebaot, Israels Gud: Dricken, så att I bliven druckna, och spyn, och fallen omkull utan att kunna stå upp; ja, fallen, när det svärd kommer, som jag skall sända bland eder. - </p>
<p id="v28"><sup><small>28</small></sup>  Men om de icke vilja taga emot kalken ur din hand och dricka, så säg till dem: Så säger HERREN Sebaot: I måsten dricka. </p>
<p id="v29"><sup><small>29</small></sup>  Ty se, med den stad som är uppkallad efter mitt namn skall jag begynna hemsökelsen. Skullen då I bliva ostraffade? Nej, I skolen icke bliva ostraffade, utan jag skall båda upp ett svärd mot jordens alla inbyggare, säger HERREN Sebaot. </p>
<p id="v30"><sup><small>30</small></sup>  Och du skall profetera för dem allt detta och säga till dem: HERREN upphäver ett rytande från höjden och från sin heliga boning låter han höra sin röst; ja, han upphäver ett högt rytande över sin ängd och höjer skördeskri, såsom en vintrampare, över alla jordens inbyggare. </p>
<p id="v31"><sup><small>31</small></sup>  Dånet höres intill jordens ända, ty HERREN har sak med folken, han går till rätta med allt kött; de ogudaktiga giver han till pris åt svärdet, säger HERREN. </p>
<p id="v32"><sup><small>32</small></sup>  Så säger HERREN Sebaot: Se, en olycka går fram ifrån det ena folket till det andra, och ett stort oväder stiger upp från jordens yttersta ända. </p>
<p id="v33"><sup><small>33</small></sup>  Och de som bliva slagna av HERREN på den tiden skola ligga strödda från jordens ena ända till den andra; man skall icke hålla dödsklagan efter dem eller samla dem tillhopa och begrava dem, utan de skola bliva gödsel på marken. </p>
<p id="v34"><sup><small>34</small></sup>  Jämren eder, I herdar, och klagen; vältren eder på marken, I väldige i hjorden; ty tiden är inne, att I skolen slaktas. I skolen bliva förskingrade, I skolen komma på fall, såsom det händer jämväl ett dyrbart kärl. </p>
<p id="v35"><sup><small>35</small></sup>  Då finnes icke mer någon undflykt för herdarna, icke mer någon räddning för de väldige i hjorden. </p>
<p id="v36"><sup><small>36</small></sup>  Hör huru herdarna ropa, huru de väldige i hjorden jämra sig! Ty HERREN ödelägger deras betesmark, </p>
<p id="v37"><sup><small>37</small></sup>  och de fredliga ängderna förgöras genom HERRENS vredes glöd. </p>
<p id="v38"><sup><small>38</small></sup>  Han drager ut såsom ett lejon ur sitt snår. Ja, deras land bliver en ödemark under förhärjelsens glöd, under hans vredes glöd. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 25:6 <i>En Gud och falska gudar</i>: <a href="/sv/The_Urantia_Book/160#p5_9">Ub 160:5.9</a>. </li>
</ol>
</div>
