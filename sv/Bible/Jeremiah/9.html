<!--
title: Jeremia - Kapitel 9
description: 
published: true
date: 2023-11-8T22:1:38Z
tags: bible, bible—jeremiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Jeremiah/8">
          <span class="mdi mdi-arrow-left-drop-circle"></span><span class="pl-2">Jeremia - Kapitel 8</span>
        </a>
        </td>
        <td>
        <a href="/sv/Bible/Jeremiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Jeremiah/10">
          <span class="pr-2">Jeremia - Kapitel 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ack att mitt huvud vore en vattenbrunn och mina ögon en tårekälla, så att jag kunde gråta dag och natt över de slagna hos dottern mitt folk! </p>
<p id="v2"><sup><small>2</small></sup>  Ack att jag hade ett härbärge i öknen, så att jag kunde övergiva mitt folk och draga bort ifrån dem! Ty de äro allasammans äktenskapsbrytare, en församling av trolösa. </p>
<p id="v3"><sup><small>3</small></sup>  Sin tungas båge spänna de till att avskjuta lögner, och till sanning bruka de icke sin makt i landet. Nej, de gå från ogärning till ogärning, men mig vilja de ej veta av, säger HERREN. </p>
<p id="v4"><sup><small>4</small></sup>  Var och en tage sig till vara för sin vän, och ingen förlite sig på någon sin broder; ty den ene brodern gör allt för att bedraga den andre, och den ene vännen går omkring och förtalar den andre. </p>
<p id="v5"><sup><small>5</small></sup>  Var och en handlar svikligt mot sin vän, och ingen talar vad sant är; de öva sina tungor i att tala lögn de arbeta sig trötta med att göra illa. </p>
<p id="v6"><sup><small>6</small></sup>  Du bor mitt ibland falskhet; i sin falskhet vilja de ej veta av mig, säger HERREN. </p>
<p id="v7"><sup><small>7</small></sup>  Därför säger HERREN Sebaot så. Se, jag måste luttra och pröva dem; ty vad annat kan jag göra, då nu dottern mitt folk är sådan? </p>
<p id="v8"><sup><small>8</small></sup>  Deras tunga är en mördande pil; vad den talar är svek. Med munnen tala de vänligt till sin nästa, men i hjärtat lägga de försåt för honom. </p>
<p id="v9"><sup><small>9</small></sup>  Skulle jag icke för sådant hemsöka dem? säger HERREN. Skulle icke min själ hämnas på ett sådant folk som detta är? </p>
<p id="v10"><sup><small>10</small></sup>  Över bergen vill jag gråta och sjunga sorgesång; jag vill höja klagosång över betesmarkerna i öknen. Ty de äro förbrända, så att ingen går där fram och inga läten av boskap där höras; både himmelens fåglar och fyrfotadjuren hava flytt och äro borta. </p>
<p id="v11"><sup><small>11</small></sup>  Jag skall göra Jerusalem till en stenhop, till en boning för schakaler, och Juda städer till en ödemark, där ingen bor. </p>
<p id="v12"><sup><small>12</small></sup>  Vem är en vis man, så att han förstår detta? Och till vem har HERRENS mun talat, så att han kan förklara detta: varför landet har blivit så fördärvat, förbränt såsom en öken, där ingen går fram? </p>
<p id="v13"><sup><small>13</small></sup>  Och HERREN svarade: Jo, därför att de hava övergivit min lag, den som jag förelade dem, och icke hava hört min röst och vandrat efter den </p>
<p id="v14"><sup><small>14</small></sup>  utan vandrat efter sina egna hjärtans hårdhet och efterföljt Baalerna, såsom deras fader lärde dem. </p>
<p id="v15"><sup><small>15</small></sup>  Därför säger HERREN Sebaot, Israels Gud, så: Se, jag skall giva detta folk malört att äta och gift att dricka. </p>
<p id="v16"><sup><small>16</small></sup>  Och jag skall förströ dem bland folk som varken de eller deras fäder hava känt, och skall sända svärdet efter dem, till dess att jag har gjort ände på dem. </p>
<p id="v17"><sup><small>17</small></sup>  Så säger HERREN Sebaot: Given akt; tillkallen gråterskor, för att de må komma, och sänden efter förfarna kvinnor, och låten dem komma. </p>
<p id="v18"><sup><small>18</small></sup>  Låten dem med hast stämma upp sorgesång över oss, så att våra ögon flyta i tårar och vatten strömmar från våra ögonlock. </p>
<p id="v19"><sup><small>19</small></sup>  Ty sorgesång höres ljuda från Sion: Huru har ej förstörelse drabbat oss! Vi hava kommit illa på skam, vi måste ju övergiva landet, ty våra boningar hava de slagit ned. </p>
<p id="v20"><sup><small>20</small></sup>  Ja, hören, I kvinnor, HERRENS ord, och edert öra fatte hans muns tal. Lären edra döttrar sorgesång; ja, lären varandra klagosång. </p>
<p id="v21"><sup><small>21</small></sup>  Ty döden stiger in genom vara fönster, han kommer in i våra palats; han utrotar barnen från gatan och ynglingarna från torgen. </p>
<p id="v22"><sup><small>22</small></sup>  Ja, tala: Så säger HERREN: Och människornas döda kroppar ligga såsom gödsel på marken och såsom kärvar efter skördemannen, vilka ingen samlar upp. </p>
<p id="v23"><sup><small>23</small></sup>  Så säger HERREN: Den vise berömme sig icke av sin vishet, den starke berömme sig icke av sin styrka, den rike berömme sig icke av sin rikedom. <sup id="cite1"><a href="#fn1">[1]</a></sup></p>
<p id="v24"><sup><small>24</small></sup>  Nej, den som vill berömma sig, han berömme sig därav att han har förstånd till att känna mig: att jag är HERREN, som gör nåd, rätt och rättfärdighet på jorden. Ty till sådana har jag behag, säger HERREN. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Se, dagar skola komma, säger HERREN, då jag skall hemsöka alla omskurna som dock äro oomskurna: </p>
<p id="v26"><sup><small>26</small></sup>  Egypten, Juda, Edom, Ammons barn, Moab och alla ökenbor med kantklippt hår. Ty hednafolken äro alla oomskurna, och hela Israels hus har ett oomskuret hjärta. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Jeremiah/8">
          <span class="mdi mdi-arrow-left-drop-circle"></span><span class="pl-2">Jeremia - Kapitel 8</span>
        </a>
        </td>
        <td>
        <a href="/sv/Bible/Jeremiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Jeremiah/10">
          <span class="pr-2">Jeremia - Kapitel 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 9:23 <i>Berömma dig inte av rikedomar</i>: <a href="/sv/The_Urantia_Book/165#p4_8">Ub 165:4.8</a>. </li>
  <li id="fn2"><a href="#cite2">↑</a> 9:24 <i>Lär känna din Gud</i>: <a href="/sv/The_Urantia_Book/5#p4_8">Ub 5:4.8</a>.  <i>Har du tro?</i>: <a href="/sv/The_Urantia_Book/1#p5_4">Ub 1:5.4</a>.  <i>Herren utför kärleksfull omtanke</i>: <a href="/sv/The_Urantia_Book/2#p4_1">Ub 2:4.1</a>.  <i>Kärleksfullhet</i>: <a href="/sv/The_Urantia_Book/2#p5_7">Ub 2:5.7</a>. </li>
</ol>
</div>
