<!--
title: Jeremia - Kapitel 46
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Jeremiah/45">Jeremia - Kapitel 45</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Jeremiah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Jeremiah/47">Jeremia - Kapitel 47</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Detta är vad som kom till profeten Jeremia såsom HERRENS ord om hednafolken. </p>
<p id="v2"><sup><small>2</small></sup>  Om Egypten, angående den egyptiske konungen Farao Nekos här, som stod invid floden Frat, vid Karkemis, och som blev slagen av Nebukadressar, konungen i Babel, i Jojakims, Josias sons, Juda konungs, fjärde regeringsår. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Reden till sköld och skärm, och rycken fram till strid. </p>
<p id="v4"><sup><small>4</small></sup>  Spännen för hästarna och bestigen springarna, och ställen upp eder, med hjälmarna på. Gören spjuten blanka, ikläden eder pansaren. </p>
<p id="v5"><sup><small>5</small></sup>  Men varav kommer detta som jag nu ser? De äro förfärade. De vika tillbaka; deras hjältar bliva slagna. De taga till flykten utan att vända sig om. Skräck från alla sidor! säger HERREN. </p>
<p id="v6"><sup><small>6</small></sup>  Ej ens den snabbaste kan fly undan, ej ens hjälten kan rädda sig. Norrut, invid floden Frat, där stappla de och falla. </p>
<p id="v7"><sup><small>7</small></sup>  Vem är denne som stiger upp såsom Nilfloden, denne vilkens vatten svalla såsom strömmar? </p>
<p id="v8"><sup><small>8</small></sup>  Det är Egypten som stiger upp såsom Nilfloden, och såsom strömmar svalla hans vatten. Han säger: "Jag vill stiga upp och övertäcka landet; jag vill fördärva städerna och dem som bo därinne." </p>
<p id="v9"><sup><small>9</small></sup>  Ja, dragen ditupp, I hästar; stormen fram, I vagnar. Må hjältarna tåga fram, etiopier och putéer, rustade med sköldar, och ludéer, rustade med bågar, bågar som de spänna. </p>
<p id="v10"><sup><small>10</small></sup>  Ty detta är Herrens; HERREN Sebaots, dag, en hämndedag, då han skall hämnas på sina motståndare; nu skall svärdet frossa sig mätt och dricka sig rusigt av deras blod. Ty ett slaktoffer vill Herren, HERREN Sebaot, anställa i nordlandet vid floden Frat. </p>
<p id="v11"><sup><small>11</small></sup>  Drag upp till Gilead och hämta balsam, du jungfru dotter Egypten. Men förgäves skaffar du dig läkemedel i mängd; du kan icke bliva helad. </p>
<p id="v12"><sup><small>12</small></sup>  Folken få höra om din skam, och av dina klagorop bliver jorden full; ty den ene hjälten stapplar på den andre, och de falla båda tillsammans. </p>
<p id="v13"><sup><small>13</small></sup>  Detta är det ord som HERREN talade till profeten Jeremia om att Nebukadressar, konungen i Babel, skulle komma och slå Egyptens land: </p>
<p id="v14"><sup><small>14</small></sup>  Förkunnen i Egypten och kungören i Migdol, ja, kungören i Nof, så ock i Tapanhes, och sägen: "Träd fram och gör dig redo, ty svärdet frossar runt omkring dig." </p>
<p id="v15"><sup><small>15</small></sup>  Varför äro dina väldige slagna till marken? De kunde ej hålla stånd, ty HERREN stötte dem bort. </p>
<p id="v16"><sup><small>16</small></sup>  Han kom många att stappla, och så föllo de, den ene över den andre; de ropade: "Upp, låt oss vända tillbaka till vårt folk och till vårt fädernesland, undan det härjande svärdet." </p>
<p id="v17"><sup><small>17</small></sup>  Ja, man ropar där: "Farao är förlorad, Egyptens konung! Han har förfelat sin tid." </p>
<p id="v18"><sup><small>18</small></sup>  Så sant jag lever, säger konungen, han vilkens namn är HERREN Sebaot, en skall komma, väldig såsom Tabor ibland bergen, såsom Karmel vid havet. </p>
<p id="v19"><sup><small>19</small></sup>  Så reden nu till åt eder, I dottern Egyptens inbyggare, vad man behöver, när man skall gå i landsflykt. Ty Nof skall bliva en ödemark och varda uppbränt, så att ingen kan bo där. </p>
<p id="v20"><sup><small>20</small></sup>  En skön kviga är Egypten; men en broms kommer farande norrifrån. </p>
<p id="v21"><sup><small>21</small></sup>  Också de legoknektar hon har i sitt land, lika gödda kalvar, ja, också de vända då om och fly allasammans, de kunna icke hålla stånd. Ty deras ofärds dag har kommit över dem, deras hemsökelses tid. </p>
<p id="v22"><sup><small>22</small></sup>  Tyst smyger hon undan såsom en krälande orm, ty med härsmakt draga de fram, och med yxor komma de över henne, såsom gällde det att hugga ved. </p>
<p id="v23"><sup><small>23</small></sup>  De fälla hennes skog, säger HERREN, ty ogenomtränglig är den; talrikare äro de än gräshoppor, ja, de kunna ej räknas. </p>
<p id="v24"><sup><small>24</small></sup>  På skam kommer dottern Egypten; hon bliver given i nordlandsfolkets hand. </p>
<p id="v25"><sup><small>25</small></sup>  Så säger HERREN Sebaot, Israels Gud: Se, jag skall hemsöka Amon från No, så ock Farao och Egypten med dess gudar och dess konungar, ja, både Farao och dem som förlita sig på honom. </p>
<p id="v26"><sup><small>26</small></sup>  Och jag skall giva dem i de mans hand, som stå efter deras liv, i Nebukadressars, den babyloniske konungens, och i hans tjänares hand. Men därefter skall landet bliva bebott såsom i forna dagar, säger HERREN. </p>
<p id="v27"><sup><small>27</small></sup>  Så frukta då icke, du min tjänare Jakob, och var ej förfärad, du Israel; ty se, jag skall frälsa dig ur det avlägsna landet, och dina barn ur deras fångenskaps land. Och Jakob skall få komma tillbaka och leva i ro och säkerhet, och ingen skall förskräcka honom. <sup id="cite2"><a href="#fn2">[2]</a></sup></p>
<p id="v28"><sup><small>28</small></sup>  Ja, frukta icke, du min tjänare Jakob, säger HERREN, ty jag är med dig. Och jag skall göra ände på alla de folk till vilka jag har drivit dig bort; men på dig vill jag ej alldeles göra ände, jag vill blott tukta dig med måtta; ty alldeles ostraffad kan jag ju ej låta dig bliva. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 46:2 <i>Nechos nederlag</i>: <a href="/sv/The_Urantia_Book/97#p9_25">Ub 97:9.25</a>. </li>
  <li id="fn2"><a href="#cite2">↑</a> 46:27 <i>Var inte förskräckt av framtida händelser</i>: <a href="/sv/The_Urantia_Book/174#p0_2">Ub 174:0.2</a>. </li>
</ol>
</div>
