<!--
title: Jeremia - Kapitel 31
description: 
published: true
date: 2022-10-8T9:59:7Z
tags: bible, bible—jeremiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Jeremiah/30">Jeremia - Kapitel 30</a></td>
        <td><a href="/sv/Bible/Jeremiah/Index">Index</a></td>
        <td><a href="/sv/Bible/Jeremiah/32">Jeremia - Kapitel 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  På den tiden, säger HERREN, skall jag vara alla Israels släkters Gud, och de skola vara mitt folk. </p>
<p id="v2"><sup><small>2</small></sup>  Så säger HERREN: Det folk som undslipper svärdet finner nåd i öknen; Israel får draga åstad dit där det får ro. </p>
<p id="v3"><sup><small>3</small></sup>  Fjärran ifrån uppenbarade sig HERREN för mig: "Ja, med evig kärlek har jag älskat dig; därför låter jag min nåd förbliva över dig. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Ännu en gång skall jag upprätta dig, så att du varder upprättad, du jungfru Israel; ännu en gång skall du få utrusta dig med puka och draga ut i dans bland dem som göra sig glada. </p>
<p id="v5"><sup><small>5</small></sup>  Ännu en gång skall du få plantera vingårdar på Samariens berg, och planteringsmännen skola själva skörda frukten. </p>
<p id="v6"><sup><small>6</small></sup>  Ty en dag kommer, då vaktare skola ropa på Efraims berg: 'Upp, låt oss draga till Sion, upp till HERREN, vår Gud.'" </p>
<p id="v7"><sup><small>7</small></sup>  Ty så säger HERREN: Jublen i glädje över Jakob, höjen fröjderop över honom som är huvudet bland folken, Låten lovsång ljuda och sägen: HERRE, giv frälsning åt ditt folk, åt kvarlevan av Israel." </p>
<p id="v8"><sup><small>8</small></sup>  Ja, jag skall föra dem från nordlandet och församla dem från jordens yttersta ända - bland dem både blinda och halta, både havande kvinnor och barnaföderskor; i en stor skara skola de komma hit tillbaka. </p>
<p id="v9"><sup><small>9</small></sup>  Under gråt skola de komma, men jag skall leda dem, där de gå bedjande fram; Jag skall föra dem till vattenbäckar, på en jämn väg, där de ej skola stappla. Ty jag har blivit en fader för Israel, och Efraim är min förstfödde son. </p>
<p id="v10"><sup><small>10</small></sup>  Hören HERRENS ord, I hednafolk, och förkunnen det i havsländerna i fjärran; sägen: Han som förskingrade Israel skall ock församla det och bevara det, såsom en herde sin hjord. </p>
<p id="v11"><sup><small>11</small></sup>  Ty HERREN skall förlossa Jakob och lösköpa honom ur den övermäktiges hand. </p>
<p id="v12"><sup><small>12</small></sup>  Och de skola komma och jubla på Sions höjd och strömma dit där HERRENS goda är, dit där man får säd, vin och olja och unga hjordar av får och fä; deras själ skall vara lik en vattenrik trädgård, och de skola icke vidare försmäkta. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Då skola jungfrurna förlusta sig med dans; unga och gamla skola glädja sig tillsammans. Jag skall förvandla deras sorg i fröjd, trösta dem och glädja dem efter deras bedrövelse. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Och prästerna skall jag vederkvicka med feta rätter; och mitt folk skall bliva mättat av mitt goda, säger HERREN. </p>
<p id="v15"><sup><small>15</small></sup>  Så säger HERREN: Ett rop höres i Rama, klagan och bitter gråt; det är Rakel som begråter sina barn, hon vill icke låta trösta sig i sorgen över att hennes barn icke mer äro till. </p>
<p id="v16"><sup><small>16</small></sup>  Men så säger HERREN: Hör upp med din högljudda gråt, och låt dina ögon icke mer fälla tårar; ty ditt verk skall få sin lön, säger HERREN, och de skola vända tillbaka från sina fienders land. </p>
<p id="v17"><sup><small>17</small></sup>  Ja, det finnes ett hopp för din framtid, säger HERREN; dina barn skola vända tillbaka till sitt land. </p>
<p id="v18"><sup><small>18</small></sup>  Jag har nogsamt hört huru Efraim klagar: "Du har tuktat mig, ja, jag har blivit tuktad såsom en otämd kalv; tag mig nu åter, så att jag får vända åter; du är ju HERREN, min Gud. </p>
<p id="v19"><sup><small>19</small></sup>  Ty sedan jag har vänt mitt sinne, ångrar jag mig, och sedan jag har kommit till besinning, slår jag mig på länden; jag både blyges och skämmes, då jag nu bär min ungdoms smälek." </p>
<p id="v20"><sup><small>20</small></sup>  Är då Efraim for mig en så dyrbar son, är han mitt älsklingsbarn, eftersom jag alltjämt tänker på honom, huru ofta jag än har måst hota honom? Ja, så mycket ömkar sig mitt hjärta över honom; jag måste förbarma mig över honom, säger HERREN. </p>
<p id="v21"><sup><small>21</small></sup>  Sätt upp vägmärken för dig, res åt dig vägvisare; giv akt på vägen, på stigen där du vandrade. Och vänd så tillbaka, du jungfru Israel, vänd tillbaka till dessa dina städer. </p>
<p id="v22"><sup><small>22</small></sup>  Huru länge skall du göra bukter hit och dit, du avfälliga dotter? Se, HERREN vill skapa något nytt i landet: det bliver nu kvinnan som tager mannen i sitt beskärm. </p>
<p id="v23"><sup><small>23</small></sup>  Så säger HERREN Sebaot, Israels Gud: I Juda land med dess städer skall man ännu en gång, när jag åter har upprättat det, få säga det ordet: "HERREN välsigne dig, du rättfärdighetens boning, du heliga berg." </p>
<p id="v24"><sup><small>24</small></sup>  Och Juda folk med alla sina städer skall samlat bo däri, åkermän jämte vandrande herdar. </p>
<p id="v25"><sup><small>25</small></sup>  Ty jag skall vederkvicka trötta själar, och alla försmäktande själar skall jag mätta. </p>
<p id="v26"><sup><small>26</small></sup>  (Härvid uppvaknade jag och såg mig om, och min sömn hade varit ljuvlig.) </p>
<p id="v27"><sup><small>27</small></sup>  Se, dagar skola komma, säger HERREN, då jag skall beså Israels land och Juda land med säd av människor och med säd av djur. </p>
<p id="v28"><sup><small>28</small></sup>  Och likasom jag har vakat över dem till att upprycka, nedbryta, fördärva, förgöra och plåga, så vill jag nu vaka över dem till att uppbygga och plantera, säger HERREN. </p>
<p id="v29"><sup><small>29</small></sup>  På den tiden skall man icke mer säga: "Fäderna hava ätit sura druvor, och barnens tänder bliva ömma därav." <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  Nej, var och en skall dö genom sin egen missgärning; var man som äter sura druvor, hans tänder skola bliva ömma därav. </p>
<p id="v31"><sup><small>31</small></sup>  Se, dagar skola komma, säger HERREN, då jag skall sluta ett nytt förbund med Israels hus och med Juda hus; </p>
<p id="v32"><sup><small>32</small></sup>  icke ett sådant förbund som det jag slöt med deras fäder på den dag då jag tog dem vid handen till att föra dem ut ur Egyptens land det förbund med mig, som de bröto, fastän jag var deras rätte herre, säger HERREN. </p>
<p id="v33"><sup><small>33</small></sup>  Nej, detta är det förbund som jag skall sluta med Israels hus i kommande dagar, säger HERREN: Jag skall lägga min lag i deras bröst och i deras hjärtan skall jag skriva den, och jag skall vara deras Gud, och de skola vara mitt folk. <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  Då skola de icke mer behöva undervisa varandra, icke den ene brodern den andre, och säga: "Lär känna HERREN"; ty de skola alla känna mig, från den minste bland dem till den störste, säger HERREN. Ty jag skall förlåta deras missgärning, och deras synd skall jag icke mer komma ihåg. <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  Så säger HERREN, han som har satt solen till att lysa om dagen och månen och stjärnorna till att lysa om natten, i ordnad gång, han som rör upp havet, så att dess böljor brusa, han vilkens namn är HERREN Sebaot: </p>
<p id="v36"><sup><small>36</small></sup>  Först när denna ordning icke mer består inför mig, säger HERREN, först då skall Israels släkt upphöra att inför mig alltjämt vara ett folk. </p>
<p id="v37"><sup><small>37</small></sup>  Ja, så säger HERREN: Först när himmelen varder uppmätt därovan och jordens grundvalar utrannsakade därnere, först då skall jag förkasta all Israels släkt, till straff för allt vad de hava gjort, säger HERREN. </p>
<p id="v38"><sup><small>38</small></sup>  Se, dagar skola komma, säger HERREN, då staden åter skall varda uppbyggd till HERRENS ära, från Hananeltornet intill Hörnporten. </p>
<p id="v39"><sup><small>39</small></sup>  Och mätsnöret skall vidare dragas rätt fram mot Garebshöjden och skall sedan vändas mot Goa. </p>
<p id="v40"><sup><small>40</small></sup>  Och hela lik- och askdalen och alla fälten intill bäcken Kidron och intill hörnet vid Hästporten österut skola vara helgade åt HERREN. Aldrig mer skall där tima någon omstörtning eller någon förstöring. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Jeremiah/30">Jeremia - Kapitel 30</a></td>
        <td><a href="/sv/Bible/Jeremiah/Index">Index</a></td>
        <td><a href="/sv/Bible/Jeremiah/32">Jeremia - Kapitel 32</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 31:3 <i>Jesu sinne</i>: <a href="/sv/The_Urantia_Book/9#p6_2">Ub 9:6.2</a>.  <i>Andens gravitation</i>: <a href="/sv/The_Urantia_Book/7#p3_2">Ub 7:3.2</a>.  <i>Älskad med evig kärlek</i>: <a href="/sv/The_Urantia_Book/97#p6_3">Ub 97:6.3</a>.  <i>Andens gravitation</i>: <a href="/sv/The_Urantia_Book/195#p10_1">Ub 195:10.1</a>.  <i>Andens gravitation</i>: <a href="/sv/The_Urantia_Book/188#p5_10">Ub 188:5.10</a>.  <i>Andens gravitation</i>: <a href="/sv/The_Urantia_Book/7#p1_1">Ub 7:1.1</a>.  <i>Andens gravitation</i>: <a href="/sv/The_Urantia_Book/14#p2_7">Ub 14:2.7</a>.  <i>Andens gravitation</i>: <a href="/sv/The_Urantia_Book/174#p5_13">Ub 174:5.13</a>.  <i>Rita alla män (andlig gravitation)</i>: <a href="/sv/The_Urantia_Book/1#p4_2">Ub 1:4.2</a>.  <i>Andens gravitation</i>: <a href="/sv/The_Urantia_Book/5#p6_9">Ub 5:6.9</a>.  <i>Andens gravitation</i>: <a href="/sv/The_Urantia_Book/34#p4_2">Ub 34:4.2</a>.  <i>Andens gravitation</i>: <a href="/sv/The_Urantia_Book/12#p8_4">Ub 12:8.4</a>.  <i>Andens gravitation</i>: <a href="/sv/The_Urantia_Book/20#p1_6">Ub 20:1.6</a>.  <i>Andens gravitation</i>: <a href="/sv/The_Urantia_Book/157#p6_10">Ub 157:6.10</a>.  <i>Kärlek med evig kärlek</i>: <a href="/sv/The_Urantia_Book/131#p2_13">Ub 131:2.13</a>.  <i>Andens gravitation</i>: <a href="/sv/The_Urantia_Book/108#p4_1">Ub 108:4.1</a>.  <i>Andens gravitation</i>: <a href="/sv/The_Urantia_Book/180#p4_5">Ub 180:4.5</a>.  <i>Andens gravitation</i>: <a href="/sv/The_Urantia_Book/107#p0_5">Ub 107:0.5</a>.  <i>Andens gravitation</i>: <a href="/sv/The_Urantia_Book/11#p8_9">Ub 11:8.9</a>. </li>
  <li id="fn2"><a href="#cite2">↑</a> 31:12,14 <i>Gud är riklig</i>: <a href="/sv/The_Urantia_Book/2#p1_2">Ub 2:1.2</a>. </li>
  <li id="fn3"><a href="#cite3">↑</a> 31:13 <i>Han kommer att trösta sörjande</i>: <a href="/sv/The_Urantia_Book/190#p5_4">Ub 190:5.4</a>. </li>
  <li id="fn4"><a href="#cite4">↑</a> 31:29-30 <i>Endast Sonen känner Fadern</i>: <a href="/sv/The_Urantia_Book/145#p2_7">Ub 145:2.7</a>. </li>
  <li id="fn5"><a href="#cite5">↑</a> 31:29-34 <i>Sura druvor, tänder på kanten</i>: <a href="/sv/The_Urantia_Book/145#p2_5">Ub 145:2.5</a>. </li>
  <li id="fn6"><a href="#cite6">↑</a> 31:33 <i>Lag skriven i mäns hjärtan</i>: <a href="/sv/The_Urantia_Book/121#p7_5">Ub 121:7.5</a>. </li>
  <li id="fn7"><a href="#cite7">↑</a> 31:34 <i>Lär känna din Gud</i>: <a href="/sv/The_Urantia_Book/5#p4_8">Ub 5:4.8</a>. </li>
</ol>
</div>
