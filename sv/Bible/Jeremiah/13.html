<!--
title: Jeremia - Kapitel 13
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Jeremiah/12">Jeremia - Kapitel 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Jeremiah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Jeremiah/14">Jeremia - Kapitel 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så sade HERREN till mig: "Gå bort och köp dig en linnegördel, och sätt den omkring dina länder, men låt den icke komma i vatten." </p>
<p id="v2"><sup><small>2</small></sup>  Och jag köpte en gördel, såsom HERREN hade befallt, och satte den omkring mina länder. </p>
<p id="v3"><sup><small>3</small></sup>  Då kom HERRENS ord till mig för andra gången; han sade: </p>
<p id="v4"><sup><small>4</small></sup>  "Tag gördeln som du har köpt, och som du bär omkring dina länder, och stå upp och gå bort till Frat, och göm den där i en stenklyfta." </p>
<p id="v5"><sup><small>5</small></sup>  Och jag gick bort och gömde den vid Frat, såsom HERREN hade bjudit mig. </p>
<p id="v6"><sup><small>6</small></sup>  Sedan, en lång tid därefter, sade HERREN till mig: "Stå upp och gå bort till Frat, och hämta därifrån den gördel som jag bjöd dig gömma där." </p>
<p id="v7"><sup><small>7</small></sup>  Och jag gick bort till Frat och grävde upp gördeln och hämtade fram den från det ställe där jag hade gömt den. Och se, gördeln var fördärvad, så att den icke mer dugde till något. </p>
<p id="v8"><sup><small>8</small></sup>  Då kom HERRENS ord till mig; han sade: </p>
<p id="v9"><sup><small>9</small></sup>  Så säger HERREN: På samma sätt skall jag sända fördärv över Judas och Jerusalems stora högmod. </p>
<p id="v10"><sup><small>10</small></sup>  Detta onda folk, som icke vill höra mitt ord, utan vandrar i sitt hjärtas hårdhet och följer efter andra gudar och tjänar och tillbeder dem, det skall bliva såsom denna gördel vilken icke duger till något. </p>
<p id="v11"><sup><small>11</small></sup>  Ty likasom en mans gördel sluter sig tätt omkring hans länder, så lät jag hela Israels hus och hela Juda hus sluta sig till mig, säger HERREN, på det att de skulle vara mitt folk och bliva mig till berömmelse, lov och ära; men de ville icke höra. </p>
<p id="v12"><sup><small>12</small></sup>  Säg därför till dem detta ord: Så säger HERREN, Israels Gud: Alla vinkärl äro till för att fyllas med vin. Och när de då säga till dig: "Skulle vi icke veta att alla vinkärl äro till för att fyllas med vin?", </p>
<p id="v13"><sup><small>13</small></sup>  så svara dem: Så säger HERREN: Se, jag skall fylla detta lands alla inbyggare, konungarna som sitta på Davids tron, och prästerna och profeterna, ja, alla Jerusalems invånare, så att de bliva druckna. </p>
<p id="v14"><sup><small>14</small></sup>  Och jag skall krossa dem, den ene mot den andre, både fäder och barn, säger HERREN. Jag skall icke hava någon misskund, icke skona och icke förbarma mig, så att jag avstår från att fördärva dem. </p>
<p id="v15"><sup><small>15</small></sup>  Hören och lyssnen härtill, varen icke övermodiga; ty HERREN har talat. </p>
<p id="v16"><sup><small>16</small></sup>  Given HERREN, eder Gud, ära, förrän han låter mörkret komma, och förrän edra fötter snubbla på bergen, när det skymmer; ty det ljus I förbiden skall han byta i dödsskugga och göra till töcken. </p>
<p id="v17"><sup><small>17</small></sup>  Men om I icke hören härpå, så måste min själ i lönndom sörja över sådant övermod, och mitt öga måste bitterligen gråta och flyta i tårar, därför att HERRENS hjord då bliver bortförd i fångenskap. </p>
<p id="v18"><sup><small>18</small></sup>  Säg till konungen och konungamodern: Sätten eder lågt ned, ty den härlighetens krona som prydde edert huvud har fallit av eder. </p>
<p id="v19"><sup><small>19</small></sup>  Städerna i Sydlandet äro tillslutna, och ingen finnes, som öppnar dem; hela Juda är bortfört i fångenskap, ja, bortfört helt och hållet. </p>
<p id="v20"><sup><small>20</small></sup>  Lyften upp edra ögon och sen huru de komma norrifrån. Var är nu hjorden som var dig given, den hjord som var din ära? </p>
<p id="v21"><sup><small>21</small></sup>  Vad vill du säga, när han sätter till herrar över dig män som du själv har lärt att komma till dig såsom älskare? Skulle du då icke gripas av vånda såsom en kvinna i barnsnöd? </p>
<p id="v22"><sup><small>22</small></sup>  Men om du säger i ditt hjärta: "Varför har det gått mig så?", så vet: for din stora missgärnings skull blev ditt mantelsläp upplyft och dina fötter nesligt blottade. </p>
<p id="v23"><sup><small>23</small></sup>  Kan väl en etiopier förvandla sin hud eller en panter sina fläckar? Då skullen också I kunna göra något gott, I som ären så övade i ondska. </p>
<p id="v24"><sup><small>24</small></sup>  Välan, jag vill förskingra dem såsom strå som far bort för öknens vind. </p>
<p id="v25"><sup><small>25</small></sup>  Detta skall vara din lott och din beskärda del från mig, säger HERREN, därför att du har förgätit mig och förlitat dig på lögn. </p>
<p id="v26"><sup><small>26</small></sup>  Därför skall jag ock draga upp ditt mantelsläp över ditt ansikte, så att man får se din skam. </p>
<p id="v27"><sup><small>27</small></sup>  Din otukt, ditt vrenskande, ditt skändliga otuktsväsen - på höjderna, på fältet har jag sett dina styggelser. Ve dig, Jerusalem! Du kommer icke att bliva ren - på huru lång tid ännu? </p>
