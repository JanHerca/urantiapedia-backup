<!--
title: Jeremia - Kapitel 19
description: 
published: true
date: 2022-10-8T9:59:7Z
tags: bible, bible—jeremiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Jeremiah/18">Jeremia - Kapitel 18</a></td>
        <td><a href="/sv/Bible/Jeremiah/Index">Index</a></td>
        <td><a href="/sv/Bible/Jeremiah/20">Jeremia - Kapitel 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så sade HERREN: Gå åstad och köp dig en lerkruka av krukmakaren; och tag med dig några av de äldste i folket och av de äldste bland prästerna, </p>
<p id="v2"><sup><small>2</small></sup>  och gå ut till Hinnoms sons dal, som ligger framför Lerskärvsporten, och predika där de ord som jag skall tala till dig. </p>
<p id="v3"><sup><small>3</small></sup>  Du skall säga: "Hören HERRENS ord, I Juda konungar och I Jerusalems invånare: Så säger HERREN Sebaot, Israels Gud: Se, jag skall låta en sådan olycka komma över denna plats, att det skall genljuda i öronen på var och en som får höra det. </p>
<p id="v4"><sup><small>4</small></sup>  Eftersom de hava övergivit mig och icke aktat denna plats, utan där tänt offereld åt andra gudar, som varken de själva eller deras fäder eller Juda konungar hava känt, och eftersom de hava uppfyllt denna plats med oskyldigas blod, </p>
<p id="v5"><sup><small>5</small></sup>  och byggt sina Baalshöjder, för att där bränna upp sina barn i eld, till brännoffer åt Baal, fastän jag aldrig har bjudit eller talat om eller ens tänkt mig något sådant, </p>
<p id="v6"><sup><small>6</small></sup>  se, därför skola dagar komma, säger HERREN, då man icke mer skall kalla denna plats 'Tofet' eller 'Hinnoms sons dal', utan 'Dråpdalen'. </p>
<p id="v7"><sup><small>7</small></sup>  Och då skall jag på denna plats göra om intet Judas och Jerusalems råd, och jag skall låta dem falla för deras fienders svärd och för de mäns hand, som stå efter deras liv och jag skall giva deras döda kroppar till mat åt himmelens fåglar och markens djur. </p>
<p id="v8"><sup><small>8</small></sup>  Och jag skall göra denna stad till ett föremål för häpnad och begabberi; alla som gå där från skola häpna och vissla vid tanken på alla dess plågor. </p>
<p id="v9"><sup><small>9</small></sup>  Och jag skall låta dem äta sina egna söners och döttrars kött, ja, den ene skall nödgas äta den andres kött. I sådan nöd och sådant trångmål skola de komma genom sina fiender och genom dem som stå efter deras liv." </p>
<p id="v10"><sup><small>10</small></sup>  Och du skall slå sönder krukan inför de mäns ögon, som hava gått med dig, </p>
<p id="v11"><sup><small>11</small></sup>  och du skall säga till dem: "Så säger HERREN Sebaot: Jag skall sönderslå detta folk och denna stad, på samma sätt som man slår sönder ett krukmakarkärl, så att det icke kan bliva helt igen; och man skall begrava i Tofet, därför att ingen annan plats finnes att begrava på. </p>
<p id="v12"><sup><small>12</small></sup>  Så skall jag göra med denna plats, säger HERREN, och med dess invånare; jag skall göra denna stad lik Tofet. </p>
<p id="v13"><sup><small>13</small></sup>  Och husen i Jerusalem och Juda konungars hus, de orena, skola bliva såsom Tofetplatsen, ja, alla de hus på vilkas tak man har tänt offereld åt himmelens hela härskara och utgjutit drickoffer åt andra gudar." </p>
<p id="v14"><sup><small>14</small></sup>  När sedan Jeremia kom igen från Tofet, dit HERREN hade sänt honom för att profetera, ställde han sig i förgården till HERRENS hus och sade till allt folket: </p>
<p id="v15"><sup><small>15</small></sup>  "Så säger HERREN Sebaot, Israels Gud: Se, över denna stad med alla dess lydstäder skall jag låta all den olycka komma, som jag har beslutit över den - detta därför att de hava varit hårdnackade och icke velat höra mina ord." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Jeremiah/18">Jeremia - Kapitel 18</a></td>
        <td><a href="/sv/Bible/Jeremiah/Index">Index</a></td>
        <td><a href="/sv/Bible/Jeremiah/20">Jeremia - Kapitel 20</a></td>
      </tr>
    </tbody>
  </table>
</figure>
