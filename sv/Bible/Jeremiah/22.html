<!--
title: Jeremia - Kapitel 22
description: 
published: true
date: 2022-10-8T9:59:7Z
tags: bible, bible—jeremiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Jeremiah/21">Jeremia - Kapitel 21</a></td>
        <td><a href="/sv/Bible/Jeremiah/Index">Index</a></td>
        <td><a href="/sv/Bible/Jeremiah/23">Jeremia - Kapitel 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så sade HERREN: Gå ned till Juda konungs hus och tala där följande ord; </p>
<p id="v2"><sup><small>2</small></sup>  säg: Hör HERRENS ord, du Juda konung, som sitter på Davids tron, hör det du med dina tjänare och ditt folk, I som gån in genom dessa portar. </p>
<p id="v3"><sup><small>3</small></sup>  Så säger HERREN: Öven rätt och rättfärdighet, och rädden den plundrade ur förtryckarens hand; förorätten icke främlingen, den faderlöse och änkan, gören icke övervåld mot dem, och utgjuten icke oskyldigt blod på denna plats. </p>
<p id="v4"><sup><small>4</small></sup>  Ty om I gören efter detta ord, så skola konungar som komma att sitta på Davids tron få draga in genom portarna till detta hus, på vagnar och hästar, följda av sina tjänare och sitt folk. </p>
<p id="v5"><sup><small>5</small></sup>  Men om I icke hören dessa ord, då har jag svurit vid mig själv, säger HERREN, att detta hus skall bliva ödelagt. </p>
<p id="v6"><sup><small>6</small></sup>  Ty så säger HERREN om Juda konungs hus: Väl är du för mig såsom ett Gilead, såsom Libanons topp; men jag skall sannerligen göra dig till en öken, till obebodda städer. </p>
<p id="v7"><sup><small>7</small></sup>  Och jag skall inviga fördärvare till att komma över dig, var och en med sina vapen, och de skola hugga ned dina väldiga cedrar och kasta dem i elden </p>
<p id="v8"><sup><small>8</small></sup>  Och många folk skola gå fram vid denna stad, och man skall fråga varandra: "Varför har HERREN gjort så mot denna stora stad?" </p>
<p id="v9"><sup><small>9</small></sup>  Och man skall då svara Därför att de övergåvo HERREN sin Guds, förbund och tillbådo andra gudar och tjänade dem." </p>
<p id="v10"><sup><small>10</small></sup>  Gråten icke över en död man, och ömken honom icke; men gråten bitterligen över honom som har måst vandra bort, ty han skall icke mer komma tillbaka och återse sitt fädernesland. </p>
<p id="v11"><sup><small>11</small></sup>  Ty så säger HERREN om Sallum, Josias son, Juda konung, som blev konung efter sin fader Josia, och som har dragit bort ifrån denna plats: Han skall icke mer komma hit tillbaka, </p>
<p id="v12"><sup><small>12</small></sup>  utan på den ort dit han har blivit bortförd i fångenskap, där skall han dö; detta land skall han icke mer få återse. </p>
<p id="v13"><sup><small>13</small></sup>  Ve dig, du som bygger ditt hus med orättfärdighet och dina salar med orätt, du som låter din nästa arbeta för intet och icke giver honom hans lön, </p>
<p id="v14"><sup><small>14</small></sup>  du som säger: "Jag vill bygga mig ett stort hus med rymliga salar", och så gör åt dig vida fönster och belägger huset med cederträ och målar det rött med dyrbar färg! </p>
<p id="v15"><sup><small>15</small></sup>  Kallar du det att vara konung, att du ävlas med att bygga cederhus? Din fader åt ju och drack, dock övade han rätt och rättfärdighet; och då gick det honom väl. </p>
<p id="v16"><sup><small>16</small></sup>  Han skaffade den betryckte och fattige rätt; och då gick det väl. Är icke detta att känna mig? säger HERREN. </p>
<p id="v17"><sup><small>17</small></sup>  Men dina ögon och ditt hjärta stå allenast efter vinning och efter att utgjuta den oskyldiges blod och att öva förtryck och våld. </p>
<p id="v18"><sup><small>18</small></sup>  Därför säger HERREN så om Jojakim, Josias son, Juda konung: Man skall ej hålla dödsklagan efter honom och ropa: "Ack ve, min broder! Ack ve, syster!" Man skall ej hålla dödsklagan efter honom och ropa: "Ack ve, herre! Ack ve, huru härlig han var!" </p>
<p id="v19"><sup><small>19</small></sup>  Såsom man begraver en åsna, så skall han begravas; han skall släpas ut och kastas bort, långt utanför Jerusalems portar. </p>
<p id="v20"><sup><small>20</small></sup>  Stig upp på Libanon och ropa, häv upp din röst i Basan, och ropa från Abarim, ty alla dina älskare äro krossade. </p>
<p id="v21"><sup><small>21</small></sup>  Jag talade till dig, när det gick dig väl, men du sade: "Jag vill icke höra." Sådan har din väg varit allt ifrån din ungdom, att du icke har velat höra min röst. </p>
<p id="v22"><sup><small>22</small></sup>  Alla dina herdar skola nu få en stormvind till sin herde, och dina älskare måste gå i fångenskap. Ja, då skall du komma på skam och få blygas för all din ondskas skull. </p>
<p id="v23"><sup><small>23</small></sup>  Du som bor på Libanon, du som har ditt näste i cedrarna, huru skall du icke jämra dig, när vånda kommer över dig, ångest lik en barnaföderskas! </p>
<p id="v24"><sup><small>24</small></sup>  Så sant jag lever, säger HERREN, om du, Konja, Jojakims son, Juda konung, än vore en signetring på min högra hand, så skulle jag dock rycka dig därifrån. </p>
<p id="v25"><sup><small>25</small></sup>  Och jag skall giva dig i de mäns hand, som stå efter ditt liv, och i de mäns hans som du fruktar för, nämligen i Nebukadressars, den babyloniske konungens, hand och i kaldéernas hand. </p>
<p id="v26"><sup><small>26</small></sup>  Och dig och din moder, den som har fött dig, skall jag slunga bort till ett annat land, där I icke ären födda; och där skolen I dö. </p>
<p id="v27"><sup><small>27</small></sup>  Till det land dit deras själ längtar att återvända, dit skola de icke få vända åter. </p>
<p id="v28"><sup><small>28</small></sup>  Är då han, denne Konja, ett föraktligt, krossat beläte eller ett värdelöst kärl? Eller varför hava de blivit bortslungade, han och hans avkomlingar, och kastade bort till ett land som de icke hava känt? </p>
<p id="v29"><sup><small>29</small></sup>  O land, land, land, hör HERRENS ord! </p>
<p id="v30"><sup><small>30</small></sup>  Så säger HERREN: Tecknen upp denne man såsom barnlös, såsom en man som ingen lycka har haft i sina livsdagar. Ty ingen av hans avkomlingar skall vara så lyckosam att han får sitta på Davids tron och i framtiden råda över Juda. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Jeremiah/21">Jeremia - Kapitel 21</a></td>
        <td><a href="/sv/Bible/Jeremiah/Index">Index</a></td>
        <td><a href="/sv/Bible/Jeremiah/23">Jeremia - Kapitel 23</a></td>
      </tr>
    </tbody>
  </table>
</figure>
