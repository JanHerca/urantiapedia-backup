<!--
title: Jeremia - Kapitel 32
description: 
published: true
date: 2023-11-8T22:1:38Z
tags: bible, bible—jeremiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Jeremiah/31">
          <span class="mdi mdi-arrow-left-drop-circle"></span><span class="pl-2">Jeremia - Kapitel 31</span>
        </a>
        </td>
        <td>
        <a href="/sv/Bible/Jeremiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Jeremiah/33">
          <span class="pr-2">Jeremia - Kapitel 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Detta är det ord som från HERREN kom till Jeremia i Sidkias, Juda konungs, tionde regeringsår, vilket var Nebukadressars adertonde regeringsår. </p>
<p id="v2"><sup><small>2</small></sup>  Vid den tiden belägrade den babyloniske konungens här Jerusalem, och profeten Jeremia låg då fången i fängelsegården i Juda konungs hus. </p>
<p id="v3"><sup><small>3</small></sup>  Ty Sidkia, Juda konung, hade låtit spärra in honom, i det han sade: "Huru djärves du profetera och säga: 'Så säger HERREN: Se, jag skall giva denna stad i de babyloniske konungens hand, och han skall intaga den. </p>
<p id="v4"><sup><small>4</small></sup>  Och Sidkia, Juda konung, skall icke undkomma kaldéernas hand, utan skall förvisso bliva given i den babyloniske konungens hand, så att han nödgas muntligen tala med honom och stå inför honom, öga mot öga. </p>
<p id="v5"><sup><small>5</small></sup>  Och Sidkia skall av honom föras till Babel och skall förbliva där, till dess jag ser till honom, säger HERREN. När I striden mot kaldéerna, skolen I icke hava någon framgång." </p>
<p id="v6"><sup><small>6</small></sup>  Och Jeremia sade: "HERRENS ord kom till mig; han sade: </p>
<p id="v7"><sup><small>7</small></sup>  Se, Hanamel, din farbroder Sallums son, skall komma till dig och säga: 'Köp du min åker i Anatot, ty du har såsom bördeman rätt att köpa den.'" </p>
<p id="v8"><sup><small>8</small></sup>  Och Hanamel, min farbroders son, kom till mig i fängelsegården, såsom HERREN hade sagt, och sade till mig: "Köp min åker i Anatot, i Benjamins land, ty du har arvsrätt därtill och är bördeman; så köp den då åt dig." Då förstod jag att det var HERRENS ord </p>
<p id="v9"><sup><small>9</small></sup>  och köpte åkern av Hanamel, min farbroders son, i Anatot, och vägde upp penningarna åt honom, sjutton siklar silver. </p>
<p id="v10"><sup><small>10</small></sup>  Jag skrev ett köpebrev och förseglade det och tillkallade vittnen och vägde upp penningarna på en våg. </p>
<p id="v11"><sup><small>11</small></sup>  Och jag tog köpebrevet, såväl det förseglade, som innehöll avtalet och de särskilda bestämmelserna, som ock det öppna brevet, <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  och gav köpebrevet åt Baruk, son till Neria, son till Mahaseja, i närvaro av min frände Hanamel och de vittnen som hade underskrivit köpebrevet, och alla andra judar som voro tillstädes i fängelsegården. </p>
<p id="v13"><sup><small>13</small></sup>  Och jag bjöd Baruk, i deras närvaro, och sade: </p>
<p id="v14"><sup><small>14</small></sup>  Så säger HERREN Sebaot, Israels Gud: Tag du dessa brev, både detta förseglade köpebrev och detta öppna brev, och lägg dem i ett lerkärl, för att de må vara i behåll för lång tid. </p>
<p id="v15"><sup><small>15</small></sup>  Ty så säger HERREN Sebaot, Israels Gud: Ännu en gång skall man komma att i detta land köpa hus och åkrar och vingårdar." </p>
<p id="v16"><sup><small>16</small></sup>  Och sedan jag hade givit köpebrevet åt Baruk, Nerias son, bad jag till HERREN och sade: </p>
<p id="v17"><sup><small>17</small></sup>  "Ack Herre, HERRE, du är ju den som har gjort himmel och jord genom din stora kraft och din uträckta arm. Intet är så underbart att du icke skulle förmå det, <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  du som gör nåd med tusenden och vedergäller fädernas missgärning i deras barns sköte efter dem; du store och väldige Gud, vilkens namn är HERREN Sebaot; <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  du som är stor i råd och mäktig i gärningar; du vilkens ögon äro öppna över människobarnens alla vägar, så att du giver åt var och en efter hans vägar och efter hans gärningars frukt; <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  du som gjorde tecken och under i Egyptens land, och som har gjort sådana intill denna dag, både i Israel och bland andra människor, och som har gjort dig ett namn, som är detsamma än i dag. </p>
<p id="v21"><sup><small>21</small></sup>  Du förde ditt folk Israel ut ur Egyptens land med tecken och under, med stark hand och uträckt arm, och genom stor förskräckelse. </p>
<p id="v22"><sup><small>22</small></sup>  Och du gav dem detta land, som du med ed hade lovat deras fäder att giva dem, ett land som flyter av mjölk och honung. </p>
<p id="v23"><sup><small>23</small></sup>  Och de kommo och togo det i besittning, men de ville icke höra din röst och vandrade icke efter din lag; de gjorde intet av det du hade bjudit dem att göra. Därför lät du all denna olycka vederfaras dem. </p>
<p id="v24"><sup><small>24</small></sup>  Se, belägringsvallarna gå redan så långt fram mot staden, att man kan intaga den och genom svärd, hungersnöd och pest är staden given i de kaldeiska belägrarnas hand. Vad du hotade med, det har skett, och du har det nu inför dina ögon. </p>
<p id="v25"><sup><small>25</small></sup>  Och likväl, fastän staden är given i kaldéernas hand, sade du, Herre HERRE, till mig: 'Köp du åkern för penningar, och tag vittnen därpå'!" </p>
<p id="v26"><sup><small>26</small></sup>  Och HERRENS ord kom till Jeremia han sade: Se, </p>
<p id="v27"><sup><small>27</small></sup>  jag är HERREN, allt kötts Gud; skulle något vara så underbart att jag icke förmådde det? <sup id="cite5"><a href="#fn5">[5]</a></sup></p>
<p id="v28"><sup><small>28</small></sup>  Därför säger HERREN så: Se, jag vill giva denna stad i kaldéernas och Nebukadressars, den babyloniske konungens, hand, och han skall intaga den. </p>
<p id="v29"><sup><small>29</small></sup>  Och kaldéerna, som belägra denna stad, skola komma och tända eld på staden och bränna upp den, tillika med de hus på vilkas tak man har tänt offereld åt Baal och utgjutit drickoffer åt andra gudar, till att förtörna mig. </p>
<p id="v30"><sup><small>30</small></sup>  Ty allt ifrån sin ungdom hava Israels barn och Juda barn allenast gjort vad ont är i mina ögon; ja, Israels barn hava med sina händers verk berett mig allenast förtörnelse, säger HERREN. </p>
<p id="v31"><sup><small>31</small></sup>  Ty allt ifrån den dag då denna stad byggdes ända till nu har den uppväckt min vrede och förtörnelse, så att jag måste förkasta den från mitt ansikte, </p>
<p id="v32"><sup><small>32</small></sup>  för all den ondskas skull som Israels barn och Juda barn med sina konungar, furstar, präster och profeter, både Juda män och Jerusalems invånare, hava bedrivit, till att förtörna mig. </p>
<p id="v33"><sup><small>33</small></sup>  De vände ryggen till mig och icke ansiktet; och fastän de titt och ofta blevo varnade, ville de icke höra och taga emot tuktan. </p>
<p id="v34"><sup><small>34</small></sup>  De satte upp sina styggelser i det hus som är uppkallat efter mitt namn och orenade det så; </p>
<p id="v35"><sup><small>35</small></sup>  och Baalshöjderna i Hinnoms sons dal byggde de upp, för att där offra sina söner och döttrar åt Molok, fastän jag aldrig hade bjudit dem att göra sådan styggelse eller ens tänkt mig något sådant; och så förledde de Juda till synd. <sup id="cite6"><a href="#fn6">[6]</a></sup></p>
<p id="v36"><sup><small>36</small></sup>  Men så säger nu HERREN, Israels Gud, om denna stad, som I menen vara genom svärd, hungersnöd och pest given i den babyloniske konungens hand: </p>
<p id="v37"><sup><small>37</small></sup>  Se, jag skall församla dem ur alla de länder till vilka jag i min vrede och harm och stora förtörnelse har fördrivit dem, och jag skall föra dem tillbaka till denna plats och låta dem bo bär i trygghet. </p>
<p id="v38"><sup><small>38</small></sup>  Och de skola vara mitt folk, och jag skall vara deras Gud. </p>
<p id="v39"><sup><small>39</small></sup>  Och jag skall giva dem alla ett och samma hjärta och lära dem en och samma väg, så att de frukta mig beständigt; för att det må gå dem väl, och deras barn efter dem. </p>
<p id="v40"><sup><small>40</small></sup>  Och jag skall sluta med dem ett evigt förbund, så att jag icke upp hör att följa dem och göra dem gott; och min fruktan skall jag ingiva i deras hjärtan, så att de icke vika av ifrån mig. <sup id="cite7"><a href="#fn7">[7]</a></sup></p>
<p id="v41"><sup><small>41</small></sup>  Och jag skall hava min fröjd i att göra dem gott, och skall plantera dem i detta land med trofasthet, av allt mitt hjärta och all min själ. </p>
<p id="v42"><sup><small>42</small></sup>  Ty så säger HERREN: Likasom jag har låtit all denna stora olycka komma över detta folk, så skall jag ock låta allt det goda som jag lovade dem komma dem till del. </p>
<p id="v43"><sup><small>43</small></sup>  Och man skall komma att köpa åkrar i detta land, om vilket I sägen att det är en ödemark, där varken människor eller djur kunna bo, och att det är givet i kaldéernas hand. </p>
<p id="v44"><sup><small>44</small></sup>  Ja, åkrar skall man köpa för penningar, och man skall skriva och försegla köpebrev och tillkalla vittnen i Benjamins land, i Jerusalems omnejd och i Juda städer, både i Bergsbygdens och i Låglandets och i Sydlandets städer; ty jag skall åter upprätta dem, säger HERREN. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Jeremiah/31">
          <span class="mdi mdi-arrow-left-drop-circle"></span><span class="pl-2">Jeremia - Kapitel 31</span>
        </a>
        </td>
        <td>
        <a href="/sv/Bible/Jeremiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Jeremiah/33">
          <span class="pr-2">Jeremia - Kapitel 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 32:11 <i>Det är vanligt</i>: <a href="/sv/The_Urantia_Book/70#p11_6">Ub 70:11.6</a>. </li>
  <li id="fn2"><a href="#cite2">↑</a> 32:17 <i>Skapare av himmel och jord</i>: <a href="/sv/The_Urantia_Book/128#p1_10">Ub 128:1.10</a>.  <i>Gud skapade alla ting och varelser</i>: <a href="/sv/The_Urantia_Book/131#p10_2">Ub 131:10.2</a>.  <i>Gud skapade himmel och jord</i>: <a href="/sv/The_Urantia_Book/131#p2_2">Ub 131:2.2</a>.  <i>Gud skapade</i>: <a href="/sv/The_Urantia_Book/95#p5_9">Ub 95:5.9</a>.  <i>Gud är all mäktig</i>: <a href="/sv/The_Urantia_Book/131#p10_3">Ub 131:10.3</a>.  <i>Skaparen</i>: <a href="/sv/The_Urantia_Book/131#p10_6">Ub 131:10.6</a>.  <i>Trofast och gudomlig skapare</i>: <a href="/sv/The_Urantia_Book/2#p1_2">Ub 2:1.2</a>.  <i>Guds kraft</i>: <a href="/sv/The_Urantia_Book/1#p1_4">Ub 1:1.4</a>.  <i>Gud skapade allt</i>: <a href="/sv/The_Urantia_Book/6#p1_3">Ub 6:1.3</a>.  <i>Gud som skapare av himlen, jorden</i>: <a href="/sv/The_Urantia_Book/0#p2_9">Ub 0:2.9</a>.  <i>Gud skapade himmel och jord</i>: <a href="/sv/The_Urantia_Book/92#p6_6">Ub 92:6.6</a>.  <i>Gud skapade himmel och jord</i>: <a href="/sv/The_Urantia_Book/1#p0_1">Ub 1:0.1</a>.  <i>Allmäktiga</i>: <a href="/sv/The_Urantia_Book/142#p3_7">Ub 142:3.7</a>.  <i>Makten</i>: <a href="/sv/The_Urantia_Book/131#p10_6">Ub 131:10.6</a>.  <i>Enhet, inte enhetlighet</i>: <a href="/sv/The_Urantia_Book/142#p3_7">Ub 142:3.7</a>.  <i>Del 1: Allt möjligt</i>: <a href="/sv/The_Urantia_Book/2#p1_2">Ub 2:1.2</a>. </li>
  <li id="fn3"><a href="#cite3">↑</a> 32:18-19 <i>Gud är oföränderlig, ofelbar</i>: <a href="/sv/The_Urantia_Book/2#p2_2">Ub 2:2.2</a>. </li>
  <li id="fn4"><a href="#cite4">↑</a> 32:19 <i>Del 2: Bra i rådgivning</i>: <a href="/sv/The_Urantia_Book/97#p6_4">Ub 97:6.4</a>. </li>
  <li id="fn5"><a href="#cite5">↑</a> 32:27 <i>Med Gud är allt möjligt</i>: <a href="/sv/The_Urantia_Book/163#p3_2">Ub 163:3.2</a>.  <i>Med Gud allt möjligt</i>: <a href="/sv/The_Urantia_Book/3#p2_2">Ub 3:2.2</a>.  <i>Med Gud är ingenting omöjligt</i>: <a href="/sv/The_Urantia_Book/26#p5_3">Ub 26:5.3</a>.  <i>Allt möjligt för troende</i>: <a href="/sv/The_Urantia_Book/158#p5_2">Ub 158:5.2</a>.  <i>Alla folks Gud</i>: <a href="/sv/The_Urantia_Book/97#p6_2">Ub 97:6.2</a>.  <i>Med Gud, allt möjligt</i>: <a href="/sv/The_Urantia_Book/131#p10_2">Ub 131:10.2</a>. </li>
  <li id="fn6"><a href="#cite6">↑</a> 32:35 <i>Eldvördnad</i>: <a href="/sv/The_Urantia_Book/85#p4_4">Ub 85:4.4</a>. </li>
  <li id="fn7"><a href="#cite7">↑</a> 32:40 <i>Lag skriven i mäns hjärtan</i>: <a href="/sv/The_Urantia_Book/121#p7_5">Ub 121:7.5</a>. </li>
</ol>
</div>
