<!--
title: Jeremia - Kapitel 1
description: 
published: true
date: 2023-11-8T22:1:38Z
tags: bible, bible—jeremiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/sv/Bible/Jeremiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Jeremiah/2">
          <span class="pr-2">Jeremia - Kapitel 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Detta är vad som talades av Jeremia, Hilkias son, en av prästerna i Anatot i Benjamins land. </p>
<p id="v2"><sup><small>2</small></sup>  Till honom kom HERRENS ord i Josias, Amons sons, Juda konungs, tid, i hans trettonde regeringsår, </p>
<p id="v3"><sup><small>3</small></sup>  Och sedan i Jojakims, Josias sons, Juda konungs, tid, intill slutet av Sidkias, Josias sons, Juda konungs, elfte regeringsår, då Jerusalems invånare i femte månaden fördes bort i fångenskap. </p>
<p id="v4"><sup><small>4</small></sup>  HERRENS ord kom till mig; han sade: </p>
<p id="v5"><sup><small>5</small></sup>  "Förrän jag danade dig i moderlivet, utvalde jag dig, och förrän du utgick ur modersskötet, helgade jag dig; jag satte dig till en profet för folken." </p>
<p id="v6"><sup><small>6</small></sup>  Men jag svarade: "Ack Herre HERRE! Se, jag förstår icke att tala, ty jag är för ung. </p>
<p id="v7"><sup><small>7</small></sup>  Då sade HERREN till mig: "Säg icke: 'Jag är för ung', utan gå åstad vart jag än sänder dig, och tala vad jag än bjuder dig. </p>
<p id="v8"><sup><small>8</small></sup>  Frukta icke för dem; ty jag är med dig och vill hjälpa dig, säger HERREN." </p>
<p id="v9"><sup><small>9</small></sup>  Och HERREN räckte ut sin hand och rörde vid min mun; och HERREN sade till mig: "Se, jag lägger mina ord i din mun. </p>
<p id="v10"><sup><small>10</small></sup>  Ja, jag sätter dig i dag över folk och riken, för att du skall upprycka och nedbryta, förgöra och fördärva, uppbygga och plantera." </p>
<p id="v11"><sup><small>11</small></sup>  Och HERRENS ord kom till mig; han sade: "Vad ser du, Jeremia?" Tag svarade: "Jag ser en gren av ett mandelträd." </p>
<p id="v12"><sup><small>12</small></sup>  Och HERREN sade till mig: "Du har sett rätt, ty jag skall vaka över mitt ord och låta det gå i fullbordan." </p>
<p id="v13"><sup><small>13</small></sup>  Och HERRENS ord kom till mig för andra gången; han sade: "Vad ser du?" Jag svarade: "Jag ser en sjudande gryta; den synes åt norr till." </p>
<p id="v14"><sup><small>14</small></sup>  Och HERREN sade till mig: "Ja, från norr skall olyckan bryta in över alla landets inbyggare. </p>
<p id="v15"><sup><small>15</small></sup>  Ty se, jag skall kalla på alla folkstammar i rikena norrut, säger HERREN; och de skola komma och resa upp var och en sitt säte vid ingången till Jerusalems portar och mot alla dess murar, runt omkring, och mot alla Juda städer. </p>
<p id="v16"><sup><small>16</small></sup>  Och jag skall gå till rätta med dem för all deras ondska, därför att de hava övergivit mig och tänt offereld åt andra gudar och tillbett sina händers verk. </p>
<p id="v17"><sup><small>17</small></sup>  Så omgjorda nu du dina länder, och stå upp och tala till dem allt vad Jag bjuder dig. Var icke förfärad för dem, på det att jag icke må låta vad förfärligt är komma över dig inför dem. </p>
<p id="v18"><sup><small>18</small></sup>  Ty se, jag själv gör dig i dag till en fast stad och till en järnpelare och en kopparmur mot hela landet, mot Juda konungar, mot dess furstar, mot dess präster och mot det meniga folket, </p>
<p id="v19"><sup><small>19</small></sup>  så att de icke skola bliva dig övermäktiga, om de vilja strida mot dig; ty jag är med dig, säger HERREN, och jag vill hjälpa dig." </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/sv/Bible/Jeremiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Jeremiah/2">
          <span class="pr-2">Jeremia - Kapitel 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
