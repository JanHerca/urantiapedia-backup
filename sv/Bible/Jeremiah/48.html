<!--
title: Jeremia - Kapitel 48
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Jeremiah/47">Jeremia - Kapitel 47</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Jeremiah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Jeremiah/49">Jeremia - Kapitel 49</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Om Moab. Så säger HERREN Sebaot, Israels Gud: Ve över Nebo, ty det är förstört! Kirjataim har kommit på skam och är intaget, fästet har kommit på skam och ligger krossat. </p>
<p id="v2"><sup><small>2</small></sup>  Moabs berömmelse är icke mer. I Hesbon förehar man onda anslag mot det: "Upp, låt oss utrota det, så att det icke mer är ett folk." Också du, Madmen, skall förgöras, svärdet skall följa dig i spåren. </p>
<p id="v3"><sup><small>3</small></sup>  Klagorop höras från Horonaim, förödelse och stort brak. </p>
<p id="v4"><sup><small>4</small></sup>  Ja, Moab ligger förstört; högljutt klaga dess barn. </p>
<p id="v5"><sup><small>5</small></sup>  Uppför Halluhots höjd stiger man under gråt, och på vägen ned till Horonaim höras ångestfulla klagorop över förstörelsen. </p>
<p id="v6"><sup><small>6</small></sup>  Flyn, rädden edra liv, och bliven som torra buskar i öknen. </p>
<p id="v7"><sup><small>7</small></sup>  Ty därför att du förlitar dig på dina verk och dina skatter, skall ock du bliva intagen; och Kemos skall gå bort i fångenskap och hans präster och furstar med honom. </p>
<p id="v8"><sup><small>8</small></sup>  Och en förhärjare skall komma över var stad, så att ingen stad skall kunna rädda sig; dalen skall bliva förstörd och slätten ödelagd, såsom HERREN har sagt. </p>
<p id="v9"><sup><small>9</small></sup>  Given vingar åt Moab, ty flygande måste han fly bort. Hans städer skola bliva mark, och ingen skall bo i dem. </p>
<p id="v10"><sup><small>10</small></sup>  Förbannad vare den som försumligt utför HERRENS verk, förbannad vare den som dröjer att bloda sitt svärd. </p>
<p id="v11"><sup><small>11</small></sup>  I säkerhet har Moab levat från sin ungdom och har legat i ro på sin drägg; han har icke varit tömd ur ett kärl i ett annat, icke vandrat bort i fångenskap; därför har hans smak behållit sig, och hans lukt har ej förvandlats. </p>
<p id="v12"><sup><small>12</small></sup>  Se, därför skola dagar komma, säger HERREN, då jag skall sända till honom vintappare, som skola tappa honom och tömma hans kärl och krossa hans krukor. </p>
<p id="v13"><sup><small>13</small></sup>  Då skall Moab komma på skam med Kemos, likasom Israels hus kom på skam med Betel, som det förlitade sig på. </p>
<p id="v14"><sup><small>14</small></sup>  Huru kunnen I säga: "Vi äro hjältar och tappra män i striden"? </p>
<p id="v15"><sup><small>15</small></sup>  Moab skall ändå bliva förstört, dess städer skola gå upp i rök, och dess utvalda unga manskap måste ned till att slaktas; så säger konungen, han vilkens namn är HERREN Sebaot. </p>
<p id="v16"><sup><small>16</small></sup>  Snart kommer Moabs ofärd, och hans olycka hastar fram med fart. </p>
<p id="v17"><sup><small>17</small></sup>  Ömken honom, I alla som bon omkring honom, I alla som kännen hans namn. Sägen: "Huru sönderbruten är icke den starka spiran, den präktiga staven!" </p>
<p id="v18"><sup><small>18</small></sup>  Stig ned från din härlighet och sätt dig på torra marken, du dottern Dibons folk; ty Moabs förhärjare drager upp mot dig och förstör dina fästen. </p>
<p id="v19"><sup><small>19</small></sup>  Ställ dig vid vägen och spela omkring dig, du Aroers folk; fråga männen som fly och kvinnorna som söka rädda sig, säg: "Vad har hänt?" </p>
<p id="v20"><sup><small>20</small></sup>  Moab har kommit på skam, ja, det är krossat; jämren eder och ropen Förkunnen vid Arnon att Moab är förstört. </p>
<p id="v21"><sup><small>21</small></sup>  Domen har kommit över slättlandet, över Holon, Jahas och Mofaat, </p>
<p id="v22"><sup><small>22</small></sup>  över Dibon, Nebo och Bet-Diblataim, </p>
<p id="v23"><sup><small>23</small></sup>  över Kirjataim, Bet-Gamul och Bet-Meon, </p>
<p id="v24"><sup><small>24</small></sup>  över Keriot och Bosra och över alla andra städer i Moabs land, vare sig de ligga fjärran eller nära. </p>
<p id="v25"><sup><small>25</small></sup>  Avhugget är Moabs horn, och hans arm är sönderbruten, säger HERREN. </p>
<p id="v26"><sup><small>26</small></sup>  Gören honom drucken, ty han har förhävt sig mot HERREN; ja, må Moab ragla omkull i sina egna spyor och bliva till åtlöje, också han. </p>
<p id="v27"><sup><small>27</small></sup>  Eller var icke Israel till ett åtlöje för dig? Blev han då ertappad bland tjuvar, eftersom du skakar huvudet, så ofta du talar om honom? </p>
<p id="v28"><sup><small>28</small></sup>  Övergiven edra städer och byggen bo i klipporna, I Moabs inbyggare, och bliven lika duvor som bygga sina nästen bortom klyftans gap. </p>
<p id="v29"><sup><small>29</small></sup>  Vi hava hört om Moabs högmod, det övermåttan höga, om hans stolthet, högmod och högfärd och hans hjärtas förhävelse. </p>
<p id="v30"><sup><small>30</small></sup>  Jag känner, säger HERREN, hans övermod och opålitlighet, hans lösa tal och opålitliga handlingssätt. </p>
<p id="v31"><sup><small>31</small></sup>  Därför måste jag jämra mig för Moabs skull; över hela Moab måste jag klaga. Över Kir-Heres' män må man sucka. </p>
<p id="v32"><sup><small>32</small></sup>  Mer än Jaeser gråter, måste jag gråta över dig, du Sibmas vinträd, du vars rankor gingo över havet och nådde till Jaesers hav; mitt i din sommar och din vinbärgning har ju en förhärjare slagit ned. </p>
<p id="v33"><sup><small>33</small></sup>  Glädje och fröjd är nu avbärgad från de bördiga fälten och från Moabs land. På vinet i pressarna har jag gjort slut; man trampar ej mer vin under skördeskri, skördeskriet är intet skördeskri mer. </p>
<p id="v34"><sup><small>34</small></sup>  Från Hesbon, jämmerstaden, ända till Eleale, ända till Jahas upphäver man rop, och från Soar ända till Horonaim, till Eglat-Selisia; ty också Nimrims vatten bliva torr ökenmark. </p>
<p id="v35"><sup><small>35</small></sup>  Och jag skall i Moab så göra, säger HERREN, att ingen mer frambär offer på offerhöjden och ingen mer tänder offereld åt sin gud. </p>
<p id="v36"><sup><small>36</small></sup>  Därför klagar mitt hjärta såsom en flöjt över Moab, ja, mitt hjärta klagar såsom en flöjt över Kir-Heres' män: vad de hava kvar av sitt förvärv går ju förlorat. </p>
<p id="v37"><sup><small>37</small></sup>  Ty alla huvuden äro skalliga och alla skägg avskurna; på alla händer äro sårmärken och omkring länderna säcktyg. </p>
<p id="v38"><sup><small>38</small></sup>  På alla Moabs tak och på dess torg höres allenast dödsklagan, ty jag har krossat Moab såsom ett värdelöst kärl, säger HERREN. </p>
<p id="v39"><sup><small>39</small></sup>  Huru förfärad är han icke! I mån jämra eder. Huru vänder icke Moab ryggen till med blygd! Ja, Moab bliver ett åtlöje och en skräck för alla dem som bo däromkring. </p>
<p id="v40"><sup><small>40</small></sup>  Ty så säger HERREN: Se, en som liknar en örn svävar fram och breder ut sina vingar över Moab. </p>
<p id="v41"><sup><small>41</small></sup>  Keriot bliver intaget, bergfästena bliva erövrade. Och Moabs hjältars hjärtan bliva på den dagen såsom en kvinnas hjärta, när hon är barnsnöd. </p>
<p id="v42"><sup><small>42</small></sup>  Ja, Moab skall förgöras så att det icke mer är ett folk, ty det har förhävt sig mot HERREN. </p>
<p id="v43"><sup><small>43</small></sup>  Faror, fallgropar och fällor vänta eder, I Moabs inbyggare, säger HERREN. </p>
<p id="v44"><sup><small>44</small></sup>  Om någon flyr undan faran, så störtar han i fallgropen, och om han kommer upp ur fallgropen, så fångas han i fällan. Ty jag skall låta ett hemsökelsens år komma över dem, över Moab, säger HERREN. </p>
<p id="v45"><sup><small>45</small></sup>  I Hesbons skugga stanna de, det är ute med flyktingarnas kraft. Ty eld gick ut från Hesbon, en låga från Sihons land; och den förtärde Moabs tinning, hjässan på stridslarmets söner. </p>
<p id="v46"><sup><small>46</small></sup>  Ve dig, Moab! Förlorat är Kemos' folk. Ty dina söner äro tagna till fånga, och dina döttrar förda bort i fångenskap. </p>
<p id="v47"><sup><small>47</small></sup>  Men i kommande dagar skall jag åter upprätta Moab, säger HERREN. Så långt om domen över Moab. </p>
