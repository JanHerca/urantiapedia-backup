<!--
title: Jeremia - Kapitel 3
description: 
published: true
date: 2022-10-8T9:59:7Z
tags: bible, bible—jeremiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Jeremiah/2">Jeremia - Kapitel 2</a></td>
        <td><a href="/sv/Bible/Jeremiah/Index">Index</a></td>
        <td><a href="/sv/Bible/Jeremiah/4">Jeremia - Kapitel 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Det är sagt: Om en man skiljer sig från sin hustru, och hon så går bort ifrån honom och bliver en annan mans hustru, icke får han då åter komma tillbaka till henne? Bleve icke då det landet ohelgat? Och du, som har bedrivit otukt med så många älskare, du vill ändå få komma tillbaka till mig! säger HERREN. </p>
<p id="v2"><sup><small>2</small></sup>  Lyft upp dina ögon till höjderna och se: var lät du icke skända dig? Vid vägarna satt du och spejade efter dem, såsom en arab i öknen, och ohelgade landet genom din otukt och genom din ondska. </p>
<p id="v3"><sup><small>3</small></sup>  Väl blevo regnskurarna förhållna, och intet vårregn föll; men du hade en äktenskapsbryterskas panna, du ville icke blygas. </p>
<p id="v4"><sup><small>4</small></sup>  Och ändå har du nyss ropat till mig: "Min fader!", Min ungdoms vän är du!" </p>
<p id="v5"><sup><small>5</small></sup>  "Skulle han kunna behålla vrede evinnerligen, skulle han framhärda så för alltid?" Så talar du och gör dock vad ont är, ja, fullbordar det ock. </p>
<p id="v6"><sup><small>6</small></sup>  Och HERREN sade till mig i konung Josias tid: Har du sett vad Israel, den avfälliga kvinnan, har gjort? Hon gick upp på alla höga berg och bort under alla gröna träd och bedrev där otukt. </p>
<p id="v7"><sup><small>7</small></sup>  Och jag tänkte att sedan hon hade gjort allt detta, skulle hon vända tillbaka till mig. Men hon vände icke tillbaka. Och hennes syster Juda, den trolösa kvinnan, såg det. </p>
<p id="v8"><sup><small>8</small></sup>  Och jag såg, att fastän jag hade skilt mig från Israel, den avfälliga, och givit henne skiljebrev just för hennes äktenskapsbrotts skull, så skrämdes dock hennes syster Juda den trolösa, icke därav, utan gick likaledes åstad och bedrev otukt </p>
<p id="v9"><sup><small>9</small></sup>  och ohelgade så landet genom sin lättfärdiga otukt, i det hon begick äktenskapsbrott med sten och trä. </p>
<p id="v10"><sup><small>10</small></sup>  Ja, oaktat allt detta vände hennes syster Juda, den trolösa, icke tillbaka till mig av fullt hjärta, utan allenast med skrymteri, säger HERREN. </p>
<p id="v11"><sup><small>11</small></sup>  Och HERREN sade till mig: Israel, den avfälliga, har bevisat sig rättfärdigare än Juda, den trolösa. </p>
<p id="v12"><sup><small>12</small></sup>  Gå bort och predika så norrut och säg: Vänd om, Israel, du avfälliga, säger HERREN, så vill jag icke längre med ogunst se på eder; ty jag är nådig, säger HERREN, jag behåller icke vrede evinnerligen. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Allenast må du besinna din missgärning, att du har varit avfällig från HERREN, din Gud, och lupit hit och dit till främmande gudar under alla gröna träd; ja, I haven icke velat höra min röst, säger HERREN. </p>
<p id="v14"><sup><small>14</small></sup>  Vänden om, I avfälliga barn, säger HERREN, ty jag är eder rätte herre; så vill jag hämta eder, en från var stad och två från var släkt, och föra eder till Sion. </p>
<p id="v15"><sup><small>15</small></sup>  Och jag vill giva eder herdar efter mitt hjärta, och de skola föra eder i bet med förstånd och insikt. </p>
<p id="v16"><sup><small>16</small></sup>  Och det skall ske, att när I på den tiden föröken eder och bliven fruktsamma i landet, säger HERREN, då skall man icke mer tala om HERRENS förbundsark eller tänka på den; man skall icke komma ihåg den eller sakna den, och man skall icke göra någon ny sådan. </p>
<p id="v17"><sup><small>17</small></sup>  Utan på den tiden skall man kalla Jerusalem "HERRENS tron"; och dit skola församla sig alla hednafolk, till HERRENS namn i Jerusalem. Och de skola icke mer vandra efter sina onda hjärtans hårdhet. </p>
<p id="v18"><sup><small>18</small></sup>  På den tiden skall Juda hus gå till Israels hus, och tillsammans skola de komma från nordlandet in i det land som jag gav edra fäder till arvedel. </p>
<p id="v19"><sup><small>19</small></sup>  Jag tänkte: "Vilken plats skall jag ej förläna dig bland barnen, och vilket ljuvligt land skall jag icke giva dig, den allra härligaste arvedel bland folken!" Och jag tänkte: "Då skolen I kalla mig fader och icke mer vika bort ifrån mig." <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Men såsom när en hustru är trolös mot sin make, så haven I av Israels hus varit trolösa mot mig, säger HERREN. </p>
<p id="v21"><sup><small>21</small></sup>  Därför höras rop på höjderna, gråt och böner av Israels barn; ty de hava gått på förvända vägar och förgätit HERREN, sin Gud. </p>
<p id="v22"><sup><small>22</small></sup>  Så vänden nu om, I avfälliga barn, så vill jag hela eder från edert avfall. Ja se, vi komma till dig, ty du är HERREN, vår Gud. </p>
<p id="v23"><sup><small>23</small></sup>  Sannerligen, bedrägligt var vårt hopp till höjderna, blott tomt larm gåvo oss bergen. Sannerligen, det är hos HERREN, vår Gud, som frälsning finnes för Israel. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Men skändlighetsguden har förtärt frukten av våra fäders arbete, allt ifrån vår ungdom, deras får och fäkreatur, deras söner och döttrar. </p>
<p id="v25"><sup><small>25</small></sup>  Så vilja vi nu ligga här i vår skam, och blygd må hölja oss. Ty mot HERREN, vår Gud, hava vi syndat, vi och våra fäder, ifrån vår ungdom ända till denna dag; vi hava icke velat höra HERRENS, vår Guds, röst. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Jeremiah/2">Jeremia - Kapitel 2</a></td>
        <td><a href="/sv/Bible/Jeremiah/Index">Index</a></td>
        <td><a href="/sv/Bible/Jeremiah/4">Jeremia - Kapitel 4</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 3:12 <i>Gud sade att vara arg</i>: <a href="/sv/The_Urantia_Book/4#p3_2">Ub 4:3.2</a>.  <i>Allbarmhärtig</i>: <a href="/sv/The_Urantia_Book/142#p3_7">Ub 142:3.7</a>.  <i>Barmhärtigheten</i>: <a href="/sv/The_Urantia_Book/131#p10_6">Ub 131:10.6</a>.  <i>Gud njuter av barmhärtighet</i>: <a href="/sv/The_Urantia_Book/143#p1_6">Ub 143:1.6</a>.  <i>Barmhärtighetstjänst</i>: <a href="/sv/The_Urantia_Book/6#p3_2">Ub 6:3.2</a>.  <i>Gud är barmhärtig</i>: <a href="/sv/The_Urantia_Book/2#p5_7">Ub 2:5.7</a>. </li>
  <li id="fn2"><a href="#cite2">↑</a> 3:19 <i>Gud är MIN Fader</i>: <a href="/sv/The_Urantia_Book/131#p10_5">Ub 131:10.5</a>.  <i>Gud: kärleksfull Fader till alla människor</i>: <a href="/sv/The_Urantia_Book/194#p4_6">Ub 194:4.6</a>.  <i>Far-barn relation</i>: <a href="/sv/The_Urantia_Book/131#p10_6">Ub 131:10.6</a>.  <i>Far-barn relation</i>: <a href="/sv/The_Urantia_Book/131#p10_8">Ub 131:10.8</a>.  <i>Gud är en</i>: <a href="/sv/The_Urantia_Book/141#p4_2">Ub 141:4.2</a>.  <i>Gud är en</i>: <a href="/sv/The_Urantia_Book/149#p6_8">Ub 149:6.8</a>. </li>
  <li id="fn3"><a href="#cite3">↑</a> 3:23 <i>Heliga berg</i>: <a href="/sv/The_Urantia_Book/85#p1_5">Ub 85:1.5</a>. </li>
</ol>
</div>
