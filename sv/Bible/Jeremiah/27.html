<!--
title: Jeremia - Kapitel 27
description: 
published: true
date: 2022-10-8T9:59:7Z
tags: bible, bible—jeremiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Jeremiah/26">Jeremia - Kapitel 26</a></td>
        <td><a href="/sv/Bible/Jeremiah/Index">Index</a></td>
        <td><a href="/sv/Bible/Jeremiah/28">Jeremia - Kapitel 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  I begynnelsen av Jojakims, Josias sons, Juda konungs, regering kom detta ord till Jeremia från HERREN; </p>
<p id="v2"><sup><small>2</small></sup>  han sade: Så har HERREN sagt till mig: Gör dig band och ok och sätt detta på din hals. </p>
<p id="v3"><sup><small>3</small></sup>  Sänd det sedan till konungen i Edom, konungen i Moab, konungen över Ammons barn, konungen i Tyrus och konungen i Sidon, genom de sändebud som hava kommit till Sidkia, Juda konung, i Jerusalem. </p>
<p id="v4"><sup><small>4</small></sup>  Och bjud dem med dessa ord framföra sitt budskap till sina herrar: Så säger HERREN Sebaot, Israels Gud: Så skolen I säga till edra herrar: </p>
<p id="v5"><sup><small>5</small></sup>  Jag är den som genom min stora kraft och min uträckta arm har gjort jorden, med de människor och djur som äro på jorden; och jag giver den åt vem jag vill. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Så giver jag nu alla dessa länder i min tjänare Nebukadnessars, den babyloniske konungens, hand; ja ock markens djur giver jag honom, för att de må tjäna honom. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Och alla folk skola vara honom och hans son och hans sonson underdåniga, till dess att också för hans land tiden är inne, att mäktiga folk och stora konungar skola göra honom sig underdånig. </p>
<p id="v8"><sup><small>8</small></sup>  Och det folk och det rike som icke vill vara honom, Nebukadnessar, konungen i Babel, underdånigt, och som icke vill giva sin hals under den babyloniske konungens ok, det folket skall jag hemsöka med svärd, hungersnöd och pest, säger HERREN, till dess att jag har förgjort dem genom hans hand. </p>
<p id="v9"><sup><small>9</small></sup>  Därför mån I icke höra på edra profeter och spåman, på edra drömmar, på edra teckentydare och trollkarlar, när dessa säga till eder: "I skolen icke komma att tjäna konungen i Babel"; </p>
<p id="v10"><sup><small>10</small></sup>  ty de profetera lögn för eder, och komma så åstad att I bliven förda långt undan från edert land, i det jag måste driva eder bort, så att I förgåns. </p>
<p id="v11"><sup><small>11</small></sup>  Men det folk som böjer sin hals under den babyloniske konungens ok och tjänar honom, det skall jag låta få ro i sitt land, säger HERREN, så att de kunna bruka det och bo däri. </p>
<p id="v12"><sup><small>12</small></sup>  Till Sidkia, Juda konung, talade jag på alldeles samma sätt; jag sade: Böjen eder hals under den babyloniske konungens ok, och tjänen honom och hans folk, så skolen I få leva. </p>
<p id="v13"><sup><small>13</small></sup>  Icke viljen I dö, du och ditt folk, genom svärd, hunger och pest, såsom HERREN har sagt att det skall ske med det folk som icke vill tjäna konungen i Babel? </p>
<p id="v14"><sup><small>14</small></sup>  Hören alltså icke på de profeters ord, som säga till eder "I skolen icke komma att tjäna konungen i Babel"; ty de profetera lögn för eder. </p>
<p id="v15"><sup><small>15</small></sup>  Jag har icke sänt dem, säger HERREN; det är de själva som profetera lögn i mitt namn, och de komma så åstad att jag måste driva eder bort, så att I förgåns, jämte de profeter som profetera för eder. </p>
<p id="v16"><sup><small>16</small></sup>  Och till prästerna och till hela detta folk talade jag och sade: Så säger HERREN: Hören icke på edra profeters ord, när de profetera för eder och säga: "Se, de kärl som höra till HERRENS hus skola nu snart föras tillbaka från Babel"; ty de profetera lögn för eder. </p>
<p id="v17"><sup><small>17</small></sup>  Hören icke på dem, utan tjänen konungen i Babel, så skolen I få leva. Icke viljen I att denna stad skall bliva ödelagd? </p>
<p id="v18"><sup><small>18</small></sup>  Om de verkligen äro profeter och hava HERRENS ord, så må de lägga sig ut hos HERREN Sebaot, för att de kärl som ännu äro kvar i HERRENS hus och i Juda konungs hus och i Jerusalem icke också må föras bort till Babel </p>
<p id="v19"><sup><small>19</small></sup>  Ty så säger HERREN Sebaot om pelarna och havet och bäckenställen och det övriga som ännu är kvar här i staden, </p>
<p id="v20"><sup><small>20</small></sup>  därför att Nebukadnessar, konungen i Babel, icke tog det med sig, när han förde bort Jekonja, Jojakims son, Juda konung, från Jerusalem till Babel, jämte alla ädlingar i Juda och Jerusalem - </p>
<p id="v21"><sup><small>21</small></sup>  ja, så säger HERREN Sebaot, Israels Gud, om det som ännu är kvar här i HERRENS hus och i Juda konungs hus och i Jerusalem: </p>
<p id="v22"><sup><small>22</small></sup>  Till Babel skall det föras, och där skall det förbliva ända till den dag då jag ser därtill, säger HERREN, och för det upp till denna plats igen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Jeremiah/26">Jeremia - Kapitel 26</a></td>
        <td><a href="/sv/Bible/Jeremiah/Index">Index</a></td>
        <td><a href="/sv/Bible/Jeremiah/28">Jeremia - Kapitel 28</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 27:5 <i>Allmäktiga</i>: <a href="/sv/The_Urantia_Book/142#p3_7">Ub 142:3.7</a>.  <i>Gud är all mäktig</i>: <a href="/sv/The_Urantia_Book/131#p10_3">Ub 131:10.3</a>.  <i>Makten</i>: <a href="/sv/The_Urantia_Book/131#p10_6">Ub 131:10.6</a>.  <i>Guds kraft</i>: <a href="/sv/The_Urantia_Book/1#p1_4">Ub 1:1.4</a>. </li>
  <li id="fn2"><a href="#cite2">↑</a> 27:6 <i>Nu ges land i händer</i>: <a href="/sv/The_Urantia_Book/97#p6_4">Ub 97:6.4</a>. </li>
</ol>
</div>
