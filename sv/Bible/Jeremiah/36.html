<!--
title: Jeremia - Kapitel 36
description: 
published: true
date: 2022-10-8T9:59:7Z
tags: bible, bible—jeremiah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Jeremiah/35">Jeremia - Kapitel 35</a></td>
        <td><a href="/sv/Bible/Jeremiah/Index">Index</a></td>
        <td><a href="/sv/Bible/Jeremiah/37">Jeremia - Kapitel 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  I Jojakims, Josias sons, Juda konungs, fjärde regeringsår kom detta ord till Jeremia från HERREN; han sade: </p>
<p id="v2"><sup><small>2</small></sup>  Tag dig en bokrulle och teckna däri upp allt vad jag har talat till dig angående Israel och Juda och alla hednafolk, från den dag då jag först talade till dig i Josias tid ända till denna dag. </p>
<p id="v3"><sup><small>3</small></sup>  Kanhända skall Juda hus, när de höra all den olycka som jag har i sinnet att göra dem, vända om, var och en från sin onda väg, och så skall jag förlåta dem deras missgärning och synd. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Då kallade Jeremia till sig Baruk, Nerias son; och efter Jeremias diktamen tecknade Baruk i en bokrulle upp alla de ord som HERREN hade talat till honom. </p>
<p id="v5"><sup><small>5</small></sup>  Och Jeremia bjöd Baruk och sade: "Jag är själv under tvång, så att jag icke kan begiva mig till HERRENS hus. </p>
<p id="v6"><sup><small>6</small></sup>  Men gå du dit; och ur den rulle som du har skrivit efter min diktamen må du därpå fastedagen läsa UPP HERRENS ord inför folket i HERRENS hus. Inför hela Juda, så många som komma in från sina städer, må du ock läsa upp dem. </p>
<p id="v7"><sup><small>7</small></sup>  Kanhända skola de då bönfalla inför HERREN och vända om, var och en från sin onda väg. Ty stor är den vrede och förtörnelse som HERREN har uttalat över detta folk." </p>
<p id="v8"><sup><small>8</small></sup>  Och Baruk, Nerias son, gjorde alldeles såsom profeten Jeremia hade bjudit honom: i HERRENS hus läste han ur boken upp HERRENS ord. </p>
<p id="v9"><sup><small>9</small></sup>  I Jojakims, Josias sons, Juda konungs, femte regeringsår, i nionde månaden, utlystes nämligen en fasta inför HERREN, vilken hölls av allt folket i Jerusalem och av allt det folk som från Juda städer hade kommit till Jerusalem. </p>
<p id="v10"><sup><small>10</small></sup>  Då läste Baruk ur boken upp Jeremias ord; han läste upp dem i HERRENS hus, i sekreteraren Gemarjas, Safans sons, kammare på den övre förgården, vid ingången till nya porten på HERRENS hus, inför allt folket.. </p>
<p id="v11"><sup><small>11</small></sup>  När nu Mika; son till Gemarja, son till Safan, hade hört alla HERRENS ord uppläsas ur boken, </p>
<p id="v12"><sup><small>12</small></sup>  gick han ned till konungshuset och in i sekreterarens kammare; där sutto då alla furstarna: sekreteraren Elisama, Delaja, Semajas son, Elnatan, Akbors son, Gemarja, Safans son, Sidkia, Hananjas son, och alla de andra furstarna. </p>
<p id="v13"><sup><small>13</small></sup>  Och Mika omtalade för dem allt vad han hade hört Baruk läsa upp ur boken inför folket. </p>
<p id="v14"><sup><small>14</small></sup>  Då sände alla furstarna Jehudi, son till Netanja, son till Selemja, Kusis son, åstad till Baruk och läto säga honom: "Tag med dig den rulle varur du har läst inför folket, och kom hit." Och Baruk, Nerias son, tog rullen med sig och kom till dem. </p>
<p id="v15"><sup><small>15</small></sup>  Då sade de till honom: "Sätt dig ned och läs den inför oss." Och Baruk läste inför dem. </p>
<p id="v16"><sup><small>16</small></sup>  När de då hörde allt som stod där, sågo de med förskräckelse på varandra och sade till Baruk: "Vi måste omtala för konungen allt som står här." </p>
<p id="v17"><sup><small>17</small></sup>  Och de frågade Baruk och sade: "Tala om för oss huru det skedde att du efter hans diktamen tecknade upp allt detta." </p>
<p id="v18"><sup><small>18</small></sup>  Baruk svarade dem: "Han dikterade för mig allt detta, och jag tecknade upp det i boken med bläck." </p>
<p id="v19"><sup><small>19</small></sup>  Då sade furstarna till Baruk: "Gå och göm dig, du jämte Jeremia, och låten ingen veta var I ären." </p>
<p id="v20"><sup><small>20</small></sup>  Därefter, sedan de hade lämnat rullen i förvar i sekreteraren Elisamas kammare, gingo de in till konungen på förgården och omtalade så allt för konungen. </p>
<p id="v21"><sup><small>21</small></sup>  Då sände konungen Jehudi att hämta rullen; och denne hämtade den från sekreteraren Elisamas kammare. Sedan läste Jehudi upp den inför konungen och inför alla furstarna, som stodo omkring konungen. </p>
<p id="v22"><sup><small>22</small></sup>  Konungen bodde då i vinterhuset, ty det var den nionde månaden. Och kolpannan stod påtänd framför honom; </p>
<p id="v23"><sup><small>23</small></sup>  och så ofta Jehudi hade läst tre eller fyra spalter, skar han av rullen med pennkniven och kastade stycket på elden i kolpannan, ända till dess att hela rullen var förtärd av elden i kolpannan. </p>
<p id="v24"><sup><small>24</small></sup>  Och varken konungen själv eller någon av hans tjänare blev förskräckt eller rev sönder sina kläder, när de hörde allt detta som upplästes. </p>
<p id="v25"><sup><small>25</small></sup>  Och fastän Elnatan, Delaja och Gemarja bådo konungen att han icke skulle bränna upp rullen, lyssnade han icke till dem. </p>
<p id="v26"><sup><small>26</small></sup>  I stället bjöd konungen Jerameel, konungasonen, och Seraja, Asriels son, och Selemja, Abdeels son, att de skulle gripa skrivaren Baruk och profeten Jeremia. Men HERREN gömde dem undan. </p>
<p id="v27"><sup><small>27</small></sup>  Men sedan konungen hade bränt upp rullen med det som Baruk efter Jeremias diktamen hade skrivit däri, kom HERRENS ord till Jeremia; han sade: </p>
<p id="v28"><sup><small>28</small></sup>  Tag dig nu åter en annan rulle och teckna däri upp allt vad som förut stod i den förra rullen, den som Jojakim, Juda konung, brände upp. </p>
<p id="v29"><sup><small>29</small></sup>  Men angående Jojakim, Juda konung, skall du säga: Så säger HERREN: Du har bränt upp denna rulle och sagt: "Huru kunde du skriva däri att konungen i Babel förvisso skall komma och fördärva detta land, och göra slut på både människor och djur däri?" </p>
<p id="v30"><sup><small>30</small></sup>  Därför säger HERREN så om Jojakim, Juda konung: Ingen ättling av honom skall sitta på Davids tron; och hans egen döda kropp skall komma att ligga utkastad, prisgiven åt hettan om dagen och åt kölden om natten. </p>
<p id="v31"><sup><small>31</small></sup>  Och jag skall hemsöka honom och hans avkomlingar och hans tjänare för deras missgärnings skull, och över dem och över Jerusalems invånare och över Juda män skall jag låta all den olycka komma, som jag har förkunnat över dem, fastän de icke hava velat höra. </p>
<p id="v32"><sup><small>32</small></sup>  Då tog Jeremia en annan rulle och gav den åt skrivaren Baruk, Nerias son; och efter Jeremias diktamen tecknade denne däri upp allt vad som hade stått i den bok som Jojakim, Juda konung, hade bränt upp i eld. Och till detta lades ytterligare mycket annat av samma slag. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Jeremiah/35">Jeremia - Kapitel 35</a></td>
        <td><a href="/sv/Bible/Jeremiah/Index">Index</a></td>
        <td><a href="/sv/Bible/Jeremiah/37">Jeremia - Kapitel 37</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 36:3 <i>Omvänd er för förlåtelse (Gamla testamentet)</i>: <a href="/sv/The_Urantia_Book/159#p5_13">Ub 159:5.13</a>. </li>
</ol>
</div>
