<!--
title: 1 Korintierbrevet - Kapitel 9
description: 
published: true
date: 2022-8-28T15:43:40Z
tags: 
editor: ckeditor
dateCreated: 2022-8-28T15:43:40Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/1_Corinthians/8">1 Korintierbrevet - Kapitel 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/1_Corinthians/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/1_Corinthians/10">1 Korintierbrevet - Kapitel 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Är jag icke fri? Är jag icke en apostel? Har jag icke sett Jesus, vår Herre? Ären icke I mitt verk i Herren? </p>
<p id="v2"><sup><small>2</small></sup>  Om jag icke för andra är en apostel, så är jag det åtminstone för eder, ty I själva ären i Herren inseglet på mitt apostlaämbete. </p>
<p id="v3"><sup><small>3</small></sup>  Detta är mitt försvar mot dem som sätta sig till doms över mig. </p>
<p id="v4"><sup><small>4</small></sup>  Skulle vi kanhända icke hava rätt att få mat och dryck? </p>
<p id="v5"><sup><small>5</small></sup>  Skulle vi icke hava rätt att få såsom hustru föra med oss på våra resor någon som är en syster, vi likaväl som de andra apostlarna och Herrens bröder och särskilt Cefas? </p>
<p id="v6"><sup><small>6</small></sup>  Eller äro jag och Barnabas de enda som icke hava rätt att vara fritagna ifrån kroppsarbete? </p>
<p id="v7"><sup><small>7</small></sup>  Vem tjänar någonsin i krig på egen sold? Vem planterar en vingård och äter icke dess frukt? Eller vem vaktar en hjord och förtär icke mjölk från hjorden? </p>
<p id="v8"><sup><small>8</small></sup>  Icke talar jag väl detta därför att människor pläga så tala? Säger icke själva lagen detsamma? </p>
<p id="v9"><sup><small>9</small></sup>  I Moses' lag är ju skrivet: "Du skall icke binda munnen till på oxen som tröskar." Månne det är om oxarna som Gud har sådan omsorg? </p>
<p id="v10"><sup><small>10</small></sup>  Eller säger han det icke i alla händelser med tanke på oss? Jo, för vår skull blev det skrivet, att den som plöjer bör plöja med en förhoppning, och att den som tröskar bör göra det i förhoppning om att få sin del. </p>
<p id="v11"><sup><small>11</small></sup>  Om vi hava sått åt eder ett utsäde av andligt gott, är det då för mycket, om vi få inbärga från eder en skörd av lekamligt gott? </p>
<p id="v12"><sup><small>12</small></sup>  Om andra hava en viss rättighet över eder, skulle då icke vi än mer hava det? Och likväl hava vi icke gjort bruk av den rättigheten, utan vi fördraga allt, för att icke lägga något hinder i vägen för Kristi evangelium. </p>
<p id="v13"><sup><small>13</small></sup>  I veten ju att de som förrätta tjänsten i helgedomen få sin föda ifrån helgedomen, och att de som äro anställda vid altaret få sin del, när altaret får sin. </p>
<p id="v14"><sup><small>14</small></sup>  Så har ock Herren förordnat att de som förkunna evangelium skola hava sitt uppehälle av evangelium. </p>
<p id="v15"><sup><small>15</small></sup>  Men jag för min del har icke gjort bruk av någon sådan förmån. Detta skriver jag nu icke, för att jag själv skall få någon sådan; långt hellre ville jag dö. Nej, ingen skall göra min berömmelse om intet. </p>
<p id="v16"><sup><small>16</small></sup>  Ty om jag förkunnar evangelium, så är detta ingen berömmelse för mig. Jag måste ju så göra; och ve mig, om jag icke förkunnade evangelium! </p>
<p id="v17"><sup><small>17</small></sup>  Gör jag det av egen drift, så har jag rätt till lön; men då jag nu icke gör det av egen drift, så är den syssla som jag är betrodd med allenast en livegen förvaltares. - </p>
<p id="v18"><sup><small>18</small></sup>  Vilken är alltså min lön? Jo, just den, att när jag förkunnar evangelium, så gör jag detta utan kostnad för någon, i det att jag avstår från att göra bruk av den rättighet jag har såsom förkunnare av evangelium. </p>
<p id="v19"><sup><small>19</small></sup>  Ty fastän jag är fri och oberoende av alla, har jag dock gjort mig till allas tjänare, för att jag skall vinna dess flera. </p>
<p id="v20"><sup><small>20</small></sup>  För judarna har jag blivit såsom en jude, för att kunna vinna judar; för dom som stå under lagen har jag, som själv icke står under lagen, blivit såsom stode jag under lagen, för att kunna vinna dem som stå under lagen. </p>
<p id="v21"><sup><small>21</small></sup>  För dem som äro utan lag har jag, som icke är utan Guds lag, men är i Kristi lag, blivit såsom vore jag utan lag, för att jag skall vinna dem som äro utan lag. </p>
<p id="v22"><sup><small>22</small></sup>  För de svaga har jag blivit svag, för att kunna vinna de svaga; för alla har jag blivit allt, för att jag i alla händelser skall frälsa några. </p>
<p id="v23"><sup><small>23</small></sup>  Men allt gör jag för evangelii skull, för att också jag skall bliva delaktig av dess goda. </p>
<p id="v24"><sup><small>24</small></sup>  I veten ju, att fastän de som löpa på tävlingsbanan allasammans löpa, så vinner allenast en segerlönen. Löpen såsom denne, för att I mån vinna lönen. </p>
<p id="v25"><sup><small>25</small></sup>  Men alla som vilja deltaga i en sådan tävlan pålägga sig återhållsamhet i alla stycken: dessa för att vinna en förgänglig segerkrans, men vi för att vinna en oförgänglig. </p>
<p id="v26"><sup><small>26</small></sup>  Jag för min del löper alltså icke såsom gällde det ett ovisst mål; jag kämpar icke likasom en man som hugger i vädret. </p>
<p id="v27"><sup><small>27</small></sup>  Fastmer tuktar jag min kropp och kuvar den, för att jag icke, när jag predikar för andra, själv skall komma till korta vid provet. </p>
