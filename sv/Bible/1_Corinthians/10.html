<!--
title: 1 Korintierbrevet - Kapitel 10
description: 
published: true
date: 2022-8-28T15:43:40Z
tags: 
editor: ckeditor
dateCreated: 2022-8-28T15:43:40Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/1_Corinthians/9">1 Korintierbrevet - Kapitel 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/1_Corinthians/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/1_Corinthians/11">1 Korintierbrevet - Kapitel 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ty jag vill säga eder detta, mina bröder: Våra fäder voro alla under molnskyn och gingo alla genom havet; </p>
<p id="v2"><sup><small>2</small></sup>  alla blevo de i molnskyn och i havet döpta till Moses; </p>
<p id="v3"><sup><small>3</small></sup>  alla åto de samma andliga mat, </p>
<p id="v4"><sup><small>4</small></sup>  och alla drucko de samma andliga dryck - de drucko nämligen ur en andlig klippa, som åtföljde dem, och den klippan var Kristus. </p>
<p id="v5"><sup><small>5</small></sup>  Men de flesta av dem hade Gud icke behag till; de blevo ju nedgjorda i öknen. </p>
<p id="v6"><sup><small>6</small></sup>  Detta skedde oss till en varnagel, för att vi icke skulle hava begärelse till det onda, såsom de hade begärelse därtill. </p>
<p id="v7"><sup><small>7</small></sup>  Ej heller skolen I bliva avgudadyrkare, såsom somliga av dem blevo; så är ju skrivet: "Folket satte sig ned till att äta och dricka, och därpå stodo de upp till all leka." </p>
<p id="v8"><sup><small>8</small></sup>  Låtom oss icke heller bedriva otukt, såsom somliga av dem gjorde, varför ock tjugutre tusen föllo på en enda dag. </p>
<p id="v9"><sup><small>9</small></sup>  Låtom oss icke heller fresta Kristus, såsom somliga av dem gjorde, varför de ock blevo dödade av ormarna. </p>
<p id="v10"><sup><small>10</small></sup>  Knorren icke heller, såsom somliga av dem gjorde, varför de ock blevo dödade av "Fördärvaren". </p>
<p id="v11"><sup><small>11</small></sup>  Men detta vederfors dem för att tjäna till en varnagel, och det blev upptecknat till lärdom för oss, som hava tidernas ände inpå oss. </p>
<p id="v12"><sup><small>12</small></sup>  Därför, den som menar sig stå, han må se till, att han icke faller. </p>
<p id="v13"><sup><small>13</small></sup>  Inga andra frestelser hava mött eder än sådana som vanligen möta människor. Och Gud är trofast; han skall icke tillstädja att I bliven frestade över eder förmåga, utan när han låter frestelsen komma, skall han ock bereda en utväg därur, så att I kunnen härda ut i den. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Alltså, mina älskade, undflyn avgudadyrkan. </p>
<p id="v15"><sup><small>15</small></sup>  Jag säger detta till eder såsom till förståndiga människor; själva mån I döma om det som jag säger. </p>
<p id="v16"><sup><small>16</small></sup>  Välsignelsens kalk, över vilken vi uttala välsignelsen, är icke den en delaktighet av Kristi blod? Brödet, som vi bryta, är icke det en delaktighet av Kristi kropp? </p>
<p id="v17"><sup><small>17</small></sup>  Eftersom det är ett enda bröd, så äro vi, fastän många, en enda kropp, ty alla få vi vår del av detta ena bröd. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Sen på det lekamliga Israel: äro icke de som äta av offren delaktiga i altaret? </p>
<p id="v19"><sup><small>19</small></sup>  Vad vill jag då säga härmed? Månne att avgudaofferskött är någonting, eller att en avgud är någonting? </p>
<p id="v20"><sup><small>20</small></sup>  Nej, det vill jag säga, att vad hedningarna offra, det offra de åt onda andar och icke åt Gud; och jag vill icke att I skolen hava någon gemenskap med de onda andarna. </p>
<p id="v21"><sup><small>21</small></sup>  I kunnen icke dricka Herrens kalk och tillika onda andars kalk; I kunnen icke hava del i Herrens bord och tillika i onda andars bord. </p>
<p id="v22"><sup><small>22</small></sup>  Eller vilja vi reta Herren? Äro då vi starkare än han? </p>
<p id="v23"><sup><small>23</small></sup>  "Allt är lovligt"; ja, men icke allt är nyttigt. "Allt är lovligt"; ja, men icke allt uppbygger. </p>
<p id="v24"><sup><small>24</small></sup>  Ingen söke sitt eget bästa, utan envar den andres. </p>
<p id="v25"><sup><small>25</small></sup>  Allt som säljes i köttboden mån I äta; I behöven icke för samvetets skull göra någon undersökning därom. </p>
<p id="v26"><sup><small>26</small></sup>  Ty "jorden är Herrens, och allt vad därpå är". <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Om någon av dem som icke äro troende bjuder eder till sig och I viljen gå till honom, så mån I äta av allt som sättes fram åt eder; I behöven icke för samvetets skull göra någon undersökning därom. </p>
<p id="v28"><sup><small>28</small></sup>  Men om någon då säger till eder: "Detta är offerkött", så skolen I avhålla eder från att äta, för den mans skull, som gav saken till känna, och för samvetets skull - </p>
<p id="v29"><sup><small>29</small></sup>  jag menar icke ditt eget samvete, utan den andres; ty varför skulle jag låta min frihet dömas av en annans samvete? </p>
<p id="v30"><sup><small>30</small></sup>  Om jag äter därav med tacksägelse, varför skulle jag då bliva smädad för det som jag tackar Gud för? </p>
<p id="v31"><sup><small>31</small></sup>  Alltså, vare sig I äten eller dricken, eller vadhelst annat I gören, så gören allt till Guds ära. </p>
<p id="v32"><sup><small>32</small></sup>  Bliven icke för någon till en stötesten, varken för judar eller för greker eller för Guds församling; </p>
<p id="v33"><sup><small>33</small></sup>  varen såsom jag, som i alla stycken fogar mig efter alla och icke söker min egen nytta, utan de mångas, för att de skola bliva frälsta. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 10:13 <i># 1 Gud är trofast</i>: <a href="/sv/The_Urantia_Book/4#p1_3">Ub 4:1.3</a>. </li>
  <li id="fn2"><a href="#cite2">↑</a> 10:17 <i>Andens enhet</i>: <a href="/sv/The_Urantia_Book/134#p4_6">Ub 134:4.6</a>.  <i>Andens sociala frukter</i>: <a href="/sv/The_Urantia_Book/54#p6_3">Ub 54:6.3</a>. </li>
  <li id="fn3"><a href="#cite3">↑</a> 10:26,28 <i>Jorden är Herrens, och fullhet</i>: <a href="/sv/The_Urantia_Book/3#p5_2">Ub 3:5.2</a>. </li>
</ol>
</div>
