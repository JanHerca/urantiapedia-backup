<!--
title: 1 Korintierbrevet - Kapitel 7
description: 
published: true
date: 2022-8-28T15:43:40Z
tags: 
editor: ckeditor
dateCreated: 2022-8-28T15:43:40Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/1_Corinthians/6">1 Korintierbrevet - Kapitel 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/1_Corinthians/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/1_Corinthians/8">1 Korintierbrevet - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vad nu angår det I haven skrivit om, så svarar jag detta: En man gör visserligen väl i att icke komma vid någon kvinna; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  men för att undgå otuktssynder må var man hava sin egen hustru, och var kvinna sin egen man. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Mannen give sin hustru vad han är henne pliktig, sammalunda ock hustrun sin man. </p>
<p id="v4"><sup><small>4</small></sup>  Hustrun råder icke själv över sin kropp, utan mannen; sammalunda råder ej heller mannen över sin kropp, utan hustrun. </p>
<p id="v5"><sup><small>5</small></sup>  Dragen eder icke undan från varandra, om icke möjligen, med bådas samtycke, till en tid, för att I skolen hava ledighet till bönen. Kommen sedan åter tillsammans, så att Satan icke frestar eder, då I nu icke kunnen leva återhållsamt. </p>
<p id="v6"><sup><small>6</small></sup>  Detta säger jag likväl såsom en tillstädjelse, icke såsom en befallning. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Jag skulle dock vilja att alla människor vore såsom jag. Men var och en har fått sin särskilda nådegåva från Gud, den ene så, den andre så. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Till de ogifta åter och till änkorna säger jag att de göra väl, om de förbliva i samma ställning som jag. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Men kunna de icke leva återhållsamt, så må de gifta sig; ty det är bättre att gifta sig än att vara upptänd av begär. </p>
<p id="v10"><sup><small>10</small></sup>  Men dem som äro gifta bjuder jag - dock icke jag, utan Herren; En hustru må icke skilja sig från sin man </p>
<p id="v11"><sup><small>11</small></sup>  (om hon likväl skulle skilja sig, så förblive hon ogift eller förlike sig åter med mannen), ej heller må en man förskjuta sin hustru. </p>
<p id="v12"><sup><small>12</small></sup>  Till de andra åter säger jag själv, icke Herren: Om någon som hör till bröderna har en hustru som icke är troende, och denna är villig att leva tillsammans med honom, så må han icke förskjuta henne. </p>
<p id="v13"><sup><small>13</small></sup>  Likaså, om en hustru har en man som icke är troende, och denne är villig att leva tillsammans med henne, så må hon icke förskjuta mannen. </p>
<p id="v14"><sup><small>14</small></sup>  Ty den icke troende mannen är helgad i och genom sin hustru, och den icke troende hustrun är helgad i och genom sin man, då han är en broder; annars vore ju edra barn orena, men nu äro de heliga. - </p>
<p id="v15"><sup><small>15</small></sup>  Om däremot den icke troende vill skiljas, så må han få skiljas. En broder eller syster är i sådana fall intet tvång underkastad, och Gud har kallat oss till att leva i frid. </p>
<p id="v16"><sup><small>16</small></sup>  Ty huru kan du veta, du hustru, om du skall frälsa din man? Eller du man, huru vet du om du skall frälsa din hustru? </p>
<p id="v17"><sup><small>17</small></sup>  Må allenast var och en vandra den väg fram, som Herren har bestämt åt honom, var och en i den ställning vari Gud har kallat honom. Den ordningen stadgar jag för alla församlingar. </p>
<p id="v18"><sup><small>18</small></sup>  Har någon blivit kallad såsom omskuren, så göre han sig icke åter lik de oomskurna; har någon blivit kallad såsom oomskuren, så låte han icke omskära sig. </p>
<p id="v19"><sup><small>19</small></sup>  Det kommer icke an på om någon är omskuren eller oomskuren; allt beror på huruvida han håller Guds bud. </p>
<p id="v20"><sup><small>20</small></sup>  Var och en förblive i den kallelse vari han var, när han blev kallad. </p>
<p id="v21"><sup><small>21</small></sup>  Har du blivit kallad såsom träl, så låt detta icke gå dig till sinnes; dock, om du kan bliva fri, så begagna dig hellre därav. </p>
<p id="v22"><sup><small>22</small></sup>  Ty den träl som har blivit kallad till att vara i Herren, han är en Herrens frigivne; sammalunda är ock den frie, som har blivit kallad, en Kristi livegne. </p>
<p id="v23"><sup><small>23</small></sup>  I ären köpta, och betalningen är given; bliven icke människors trälar. </p>
<p id="v24"><sup><small>24</small></sup>  Ja, mina bröder, var och en förblive inför Gud i den ställning vari han har blivit kallad. </p>
<p id="v25"><sup><small>25</small></sup>  Vad vidare angår dem som äro jungfrur, så har jag icke att åberopa någon befallning av Herren, utan giver allenast ett råd, såsom en som genom Herrens barmhärtighet har blivit förtroende värd. </p>
<p id="v26"><sup><small>26</small></sup>  Jag menar alltså, med tanke på den nöd som står för dörren, att den människa gör väl, som förbliver såsom hon är. </p>
<p id="v27"><sup><small>27</small></sup>  Är du bunden vid hustru, så sök icke att bliva lös. Är du utan hustru, så sök icke att få hustru. </p>
<p id="v28"><sup><small>28</small></sup>  Om du likväl skulle gifta dig, så syndar du icke därmed; ej heller syndar en jungfru, om hon gifter sig. Dock komma de som så göra att draga över sig lekamliga vedermödor; och jag skulle gärna vilja skona eder. </p>
<p id="v29"><sup><small>29</small></sup>  Men det säger jag, mina bröder: Tiden är kort; därför må härefter de som hava hustrur vara såsom hade de inga, </p>
<p id="v30"><sup><small>30</small></sup>  och de som gråta såsom gräte de icke, och de som glädja sig såsom gladde de sig icke, och de som köpa något såsom finge de icke behålla det, </p>
<p id="v31"><sup><small>31</small></sup>  och de som bruka denna världen såsom gjorde de icke något bruk av den. Ty den nuvarande världsordningen går mot sitt slut; </p>
<p id="v32"><sup><small>32</small></sup>  och jag skulle gärna vilja att I voren fria ifrån omsorger. Den man som icke är gift ägnar nämligen sin omsorg åt vad som hör Herren till, huru han skall behaga Herren; </p>
<p id="v33"><sup><small>33</small></sup>  men den gifte mannen ägnar sin omsorg åt vad som hör världen till, huru han skall behaga sin hustru, </p>
<p id="v34"><sup><small>34</small></sup>  och så är hans hjärta delat. Likaså ägnar den kvinna, som icke längre är gift eller som är jungfru, sin omsorg åt vad som hör Herren till, att hon må vara helig till både kropp och ande; men den gifta kvinnan ägnar sin omsorg åt vad som hör världen till, huru hon skall behaga sin man. </p>
<p id="v35"><sup><small>35</small></sup>  Detta säger jag till eder egen nytta, och icke för att lägga något band på eder, utan för att I skolen föra en hövisk vandel och stadigt förbliva vid Herren. </p>
<p id="v36"><sup><small>36</small></sup>  Men om någon menar sig handla otillbörligt mot sin ogifta dotter därmed att hon får bliva överårig, då må han göra såsom han vill, om det nu måste så vara; han begår därmed ingen synd. Må hon få gifta sig. </p>
<p id="v37"><sup><small>37</small></sup>  Om däremot någon är fast i sitt sinne och icke bindes av något nödtvång, utan kan följa sin egen vilja, och så i sitt sinne är besluten att låta sin ogifta dotter förbliva såsom hon är, då gör denne väl. </p>
<p id="v38"><sup><small>38</small></sup>  Alltså: den som gifter bort sin dotter, han gör väl; och den som icke gifter bort henne, han gör ännu bättre. </p>
<p id="v39"><sup><small>39</small></sup>  En hustru är bunden så länge hennes man lever; men när hennes man är avsomnad, står det henne fritt att gifta sig med vem hon vill, blott det sker i Herren. </p>
<p id="v40"><sup><small>40</small></sup>  Men lyckligare är hon, om hon förbliver såsom hon är. Så är min mening, och jag tror att också jag har Guds Ande. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 7:1 <i>Man rör inte kvinna</i>: <a href="/sv/The_Urantia_Book/89#p3_6">Ub 89:3.6</a>. </li>
  <li id="fn2"><a href="#cite2">↑</a> 7:2,9 <i>Äktenskap, det mindre onda</i>: <a href="/sv/The_Urantia_Book/89#p3_6">Ub 89:3.6</a>. </li>
  <li id="fn3"><a href="#cite3">↑</a> 7:6 <i>Paul talar med tillåtelse</i>: <a href="/sv/The_Urantia_Book/89#p3_6">Ub 89:3.6</a>. </li>
  <li id="fn4"><a href="#cite4">↑</a> 7:7 <i>Paulus skulle alla människor vara som han</i>: <a href="/sv/The_Urantia_Book/89#p3_6">Ub 89:3.6</a>. </li>
  <li id="fn5"><a href="#cite5">↑</a> 7:8 <i>Bra för singlar och änkor</i>: <a href="/sv/The_Urantia_Book/89#p3_6">Ub 89:3.6</a>. </li>
</ol>
</div>
