<!--
title: 1 Korintierbrevet - Kapitel 14
description: 
published: true
date: 2022-8-28T15:43:40Z
tags: 
editor: ckeditor
dateCreated: 2022-8-28T15:43:40Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/1_Corinthians/13">1 Korintierbrevet - Kapitel 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/1_Corinthians/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/1_Corinthians/15">1 Korintierbrevet - Kapitel 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Faren efter kärleken, men varen ock ivriga att undfå de andliga gåvorna, framför allt profetians gåva. </p>
<p id="v2"><sup><small>2</small></sup>  Ty den som talar tungomål, han talar icke för människor, utan för Gud; ingen förstår honom ju, han talar i andehänryckning hemlighetsfulla ord. </p>
<p id="v3"><sup><small>3</small></sup>  Men den som profeterar, han talar för människor, dem till uppbyggelse och förmaning och tröst. </p>
<p id="v4"><sup><small>4</small></sup>  Den som talar tungomål uppbygger allenast sig själv, men den som profeterar, han uppbygger en hel församling. </p>
<p id="v5"><sup><small>5</small></sup>  Jag skulle väl vilja att I alla taladen tungomål, men ännu hellre ville jag att I profeteraden. Den som profeterar är förmer än den som talar tungomål, om nämligen den senare icke därjämte uttyder sitt tal, så att församlingen får någon uppbyggelse. </p>
<p id="v6"><sup><small>6</small></sup>  Ja, mina bröder, om jag komme till eder och talade tungomål, vad gagn gjorde jag eder därmed, såframt jag icke därjämte genom mitt tal meddelade eder antingen någon uppenbarelse eller någon kunskap eller någon profetia eller någon undervisning? </p>
<p id="v7"><sup><small>7</small></sup>  Gäller det icke jämväl om livlösa ting som giva ljud ifrån sig, det må nu vara en flöjt eller en harpa, att vad som spelas på dem icke kan uppfattas, om de icke giva ifrån sig toner som kunna skiljas från varandra? </p>
<p id="v8"><sup><small>8</small></sup>  Likaså, om den signal som basunen giver är otydlig, vem gör sig då redo till strid? </p>
<p id="v9"><sup><small>9</small></sup>  Detsamma gäller nu för eder; om I icke med edra tungor frambringen begripliga ord, huru skall man då kunna förstå vad I talen? Då bliver det ju ett tal i vädret. </p>
<p id="v10"><sup><small>10</small></sup>  Det finnes här i världen olika språk, vem vet huru många, och bland dem finnes intet vars ljud äro utan mening. </p>
<p id="v11"><sup><small>11</small></sup>  Men om jag nu icke förstår språket, så bliver jag en främling för den som talar, och den som talar bliver en främling för mig. </p>
<p id="v12"><sup><small>12</small></sup>  Detta gäller ock för eder; när I ären ivriga att undfå andliga gåvor, så må eder strävan efter att dessa hos eder skola överflöda hava församlingens uppbyggelse till mål. </p>
<p id="v13"><sup><small>13</small></sup>  Därför må den som talar tungomål bedja om att han ock må kunna uttyda. </p>
<p id="v14"><sup><small>14</small></sup>  Ty om jag talar tungomål, när jag beder, så beder visserligen min ande, men mitt förstånd kommer ingen frukt åstad. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Vad följer då härav? Jo, jag skall väl bedja med anden, men jag skall ock bedja med förståndet; jag skall väl lovsjunga med anden, men jag skall ock lovsjunga med förståndet. </p>
<p id="v16"><sup><small>16</small></sup>  Eljest, om du lovar Gud med anden, huru skola de som sitta på de olärdas plats då kunna säga sitt "amen" till din tacksägelse? De förstå ju icke vad du säger. </p>
<p id="v17"><sup><small>17</small></sup>  Om än din tacksägelse är god, så bliva de andra dock icke uppbyggda därav. - </p>
<p id="v18"><sup><small>18</small></sup>  Gud vare tack, jag talar tungomål mer än I alla; </p>
<p id="v19"><sup><small>19</small></sup>  och dock vill jag hellre i församlingen tala fem ord med mitt förstånd, till undervisning jämväl för andra, än tio tusen ord i tungomål. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Mina bröder, varen icke barn till förståndet; nej varen barn i ondskan, men varen fullmogna till förståndet. </p>
<p id="v21"><sup><small>21</small></sup>  Det är skrivet i lagen: "Genom människor med främmande tungomål och genom främlingars läppar skall jag tala till detta folk, men icke ens så skola de höra på mig, säger Herren." </p>
<p id="v22"><sup><small>22</small></sup>  Alltså äro "tungomålen" ett tecken, ej för dem som tro, utan för dem som icke tro; profetian däremot är ett tecken, ej för dem som icke tro, utan för dem som tro. </p>
<p id="v23"><sup><small>23</small></sup>  Om nu hela församlingen komme tillhopa till gemensamt möte, och alla där talade tungomål, och så några som vore olärda komme ditin, eller några som icke trodde, skulle då icke dessa säga att I voren ifrån edra sinnen? </p>
<p id="v24"><sup><small>24</small></sup>  Om åter alla profeterade, och så någon som icke trodde, eller som vore olärd komme ditin, då skulle denne känna sig avslöjad av alla och av alla utrannsakad. </p>
<p id="v25"><sup><small>25</small></sup>  Vad som vore fördolt i hans hjärta bleve då uppenbart, och så skulle han falla ned på sitt ansikte och tillbedja Gud och betyga att "Gud verkligen är i eder". </p>
<p id="v26"><sup><small>26</small></sup>  Vad följer då härav, mina bröder? Jo, när I kommen tillsammans, så har var och en något särskilt att meddela: den ene har en psalm, den andre något till undervisning, en annan åter någon uppenbarelse, en talar tungomål, en annan uttyder; allt detta må nu ske så, att det länder till uppbyggelse. </p>
<p id="v27"><sup><small>27</small></sup>  Vill man tala tungomål, så må för var gång två eller högst tre få tala, och av dessa en i sänder, och en må uttyda det. </p>
<p id="v28"><sup><small>28</small></sup>  Är ingen uttydare tillstädes, så må de tiga i församlingen och tala allenast för sig själva och för Gud. </p>
<p id="v29"><sup><small>29</small></sup>  Av dem som vilja profetera må två eller tre få tala, och de andra må döma om det som talas. </p>
<p id="v30"><sup><small>30</small></sup>  Men om någon annan som sitter där får en uppenbarelse, då må den förste tiga. </p>
<p id="v31"><sup><small>31</small></sup>  Ty I kunnen alla få profetera, den ene efter den andre, så att alla bliva undervisade och alla förmanade; </p>
<p id="v32"><sup><small>32</small></sup>  och profeters andar äro profeterna underdåniga. </p>
<p id="v33"><sup><small>33</small></sup>  Gud är ju icke oordningens Gud, utan fridens. <sup id="cite3"><a href="#fn3">[3]</a></sup></p>
<p id="v34"><sup><small>34</small></sup>  Såsom kvinnorna tiga i alla andra de heligas församlingar, så må de ock tiga i edra församlingar. Det är dem icke tillstatt att tala, utan de böra underordna sig, såsom lagen bjuder. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v35"><sup><small>35</small></sup>  Vilja de hava upplysning om något, så må de hemma fråga sina män; ty det är en skam för en kvinna att tala i församlingen. - </p>
<p id="v36"><sup><small>36</small></sup>  Eller är det från eder som Guds ord har utgått? Eller har det kommit allenast till eder? </p>
<p id="v37"><sup><small>37</small></sup>  Om någon menar sig vara en profet eller en man med andegåva, så må han ock inse att vad jag skriver till eder är Herrens bud. </p>
<p id="v38"><sup><small>38</small></sup>  Men vill någon icke inse detta, så vare det hans egen sak. </p>
<p id="v39"><sup><small>39</small></sup>  Alltså, mina bröder, varen ivriga att undfå profetians gåva och förmenen ej heller någon att tala tungomål. </p>
<p id="v40"><sup><small>40</small></sup>  Men låten allt tillgå på höviskt sätt och med ordning. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 14:14-19 <i>Be i ande och sanning</i>: <a href="/sv/The_Urantia_Book/168#p4_9">Ub 168:4.9</a>. </li>
  <li id="fn2"><a href="#cite2">↑</a> 14:19 <i>Var du orubblig</i>: <a href="/sv/The_Urantia_Book/26#p11_4">Ub 26:11.4</a>. </li>
  <li id="fn3"><a href="#cite3">↑</a> 14:33 <i>Varaktig fred</i>: <a href="/sv/The_Urantia_Book/5#p4_2">Ub 5:4.2</a>. </li>
  <li id="fn4"><a href="#cite4">↑</a> 14:34 <i>Kvinnlig partiskhet</i>: <a href="/sv/The_Urantia_Book/82#p2_5">Ub 82:2.5</a>. </li>
  <li id="fn5"><a href="#cite5">↑</a> 14:34-35 <i>Pauls kvinnosyn</i>: <a href="/sv/The_Urantia_Book/150#p1_3">Ub 150:1.3</a>. </li>
</ol>
</div>
