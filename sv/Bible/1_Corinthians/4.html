<!--
title: 1 Korintierbrevet - Kapitel 4
description: 
published: true
date: 2023-11-8T22:1:38Z
tags: bible, bible—1 corinthians
editor: ckeditor
dateCreated: 2022-8-28T15:43:40Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/1_Corinthians/3">
          <span class="mdi mdi-arrow-left-drop-circle"></span><span class="pl-2">1 Korintierbrevet - Kapitel 3</span>
        </a>
        </td>
        <td>
        <a href="/sv/Bible/1_Corinthians/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/1_Corinthians/5">
          <span class="pr-2">1 Korintierbrevet - Kapitel 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Såsom Kristi tjänare och såsom förvaltare av Guds hemligheter, så må man anse oss. </p>
<p id="v2"><sup><small>2</small></sup>  Vad man nu därutöver söker hos förvaltare är att en sådan må befinnas vara trogen. </p>
<p id="v3"><sup><small>3</small></sup>  För mig betyder det likväl föga att I - eller överhuvud någon mänsklig domstol - sätten eder till doms över mig. Ja, jag vill icke ens sätta mig till doms över mig själv. </p>
<p id="v4"><sup><small>4</small></sup>  Ty väl vet jag intet med mig, men därigenom är jag icke rättfärdigad; det är Herren som sitter till doms över mig. </p>
<p id="v5"><sup><small>5</small></sup>  Dömen därför icke förrän tid är, icke förrän Herren kommer, han som skall draga fram i ljuset vad som är fördolt i mörker och uppenbara alla hjärtans rådslag. Och då skall var och en undfå av Gud den berömmelse som honom tillkommer. </p>
<p id="v6"><sup><small>6</small></sup>  Detta, mina bröder, har jag nu för eder skull så framställt, som gällde det mig och Apollos; ty jag vill att I skolen i fråga om oss lära eder detta: "Icke utöver vad skrivet är." Jag vill icke att I skolen stå emot varandra, uppblåsta var och en över sin lärare. </p>
<p id="v7"><sup><small>7</small></sup>  Vem säger då att du har något företräde? Och vad äger du, som du icke har fått dig givet? Men har du nu fått dig givet vad du har, huru kan du då berömma dig, såsom om du icke hade fått det dig givet? </p>
<p id="v8"><sup><small>8</small></sup>  I ären kantänka redan mätta, I haven redan blivit rika; oss förutan haven I blivit sannskyldiga konungar! Ja, jag skulle önska att I verkligen haden blivit konungar, så att vi kunde få bliva edra medkonungar. </p>
<p id="v9"><sup><small>9</small></sup>  Mig tyckes nämligen att Gud har ställt oss apostlar här såsom de ringaste bland alla, såsom livdömda män; ett skådespel hava vi ju blivit för världen, för både änglar och människor. </p>
<p id="v10"><sup><small>10</small></sup>  Vi äro dårar för Kristi skull, men I ären kloka i Kristus; vi äro svaga, men I ären starka; I ären ärade, men vi äro föraktade. </p>
<p id="v11"><sup><small>11</small></sup>  Ännu i denna stund lida vi både hunger och törst, vi måste gå nakna, vi få uppbära hugg och slag, vi hava intet stadigt hemvist, </p>
<p id="v12"><sup><small>12</small></sup>  vi måste möda oss och arbeta med våra händer. Vi bliva smädade och välsigna likväl; vi lida förföljelse och härda dock ut; </p>
<p id="v13"><sup><small>13</small></sup>  man talar illa om oss, men vi tala goda ord. Vi hava blivit såsom världens avskum, såsom var mans avskrap, och vi äro så ännu alltjämt. </p>
<p id="v14"><sup><small>14</small></sup>  Detta skriver jag, icke för att komma eder att blygas, utan såsom en förmaning till mina älskade barn. </p>
<p id="v15"><sup><small>15</small></sup>  Ty om I än haden tio tusen uppfostrare i Kristus, så haven I dock icke många fäder; det var ju jag som i Kristus Jesus genom evangelium födde eder till liv. </p>
<p id="v16"><sup><small>16</small></sup>  Därför förmanar jag eder: Bliven mina efterföljare. </p>
<p id="v17"><sup><small>17</small></sup>  Just för denna saks skull sänder jag nu till eder Timoteus, min älskade och trogne son i Herren; han skall påminna eder om huru jag går till väga i Kristus, i enlighet med den lära jag förkunnar allestädes, i alla församlingar. </p>
<p id="v18"><sup><small>18</small></sup>  Nu är det väl så, att somliga hava blivit uppblåsta, under förmenande att jag icke skulle komma till eder. </p>
<p id="v19"><sup><small>19</small></sup>  Men om Herren så vill, skall jag snart komma till eder; och då skall jag lära känna, icke dessa uppblåsta människors ord, utan deras kraft. </p>
<p id="v20"><sup><small>20</small></sup>  Ty Guds rike består icke i ord, utan i kraft. <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  Vilketdera viljen I nu: skall jag komma till eder med ris eller i kärlek och saktmods ande? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/1_Corinthians/3">
          <span class="mdi mdi-arrow-left-drop-circle"></span><span class="pl-2">1 Korintierbrevet - Kapitel 3</span>
        </a>
        </td>
        <td>
        <a href="/sv/Bible/1_Corinthians/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/1_Corinthians/5">
          <span class="pr-2">1 Korintierbrevet - Kapitel 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 4:20 <i>Rikets evangelium</i>: <a href="/sv/The_Urantia_Book/190#p5_4">Ub 190:5.4</a>.  <i>Rikets evangelium</i>: <a href="/sv/The_Urantia_Book/143#p1_5">Ub 143:1.5</a>.  <i>Guds rike</i>: <a href="/sv/The_Urantia_Book/153#p2_4">Ub 153:2.4</a>.  <i>Guds rike</i>: <a href="/sv/The_Urantia_Book/34#p6_13">Ub 34:6.13</a>.  <i>Förkunna upprättandet av kungariket</i>: <a href="/sv/The_Urantia_Book/137#p8_6">Ub 137:8.6</a>.  <i>Rikets evangelium</i>: <a href="/sv/The_Urantia_Book/193#p0_4">Ub 193:0.4</a>.  <i>Guds rike</i>: <a href="/sv/The_Urantia_Book/169#p4_6">Ub 169:4.6</a>. </li>
</ol>
</div>
