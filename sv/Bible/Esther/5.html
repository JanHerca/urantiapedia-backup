<!--
title: Ester - Kapitel 5
description: 
published: true
date: 2022-10-8T9:59:7Z
tags: bible, bible—esther
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Esther/4">Ester - Kapitel 4</a></td>
        <td><a href="/sv/Bible/Esther/Index">Index</a></td>
        <td><a href="/sv/Bible/Esther/6">Ester - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  På tredje dagen klädde Ester sig i konungslig skrud och trädde in på den inre gården till konungshuset, mitt emot själva konungshuset; konungen satt då på sin konungatron i det kungliga palatset, mitt emot palatsets dörr. </p>
<p id="v2"><sup><small>2</small></sup>  När nu konungen såg drottning Ester stå på gården, fann hon nåd för hans ögon, så att konungen räckte ut mot Ester den gyllene spira, som han hade i sin hand; då gick Ester fram och rörde vid ändan av spiran. </p>
<p id="v3"><sup><small>3</small></sup>  Och konungen sade till henne: "Vad önskar du, drottning Ester, och vad är din begäran? Gällde den ock hälften av riket, så skall den beviljas dig." </p>
<p id="v4"><sup><small>4</small></sup>  Ester svarade: "Om det så täckes konungen, må konungen jämte Haman i dag komma till ett gästabud, som jag har tillrett för honom." </p>
<p id="v5"><sup><small>5</small></sup>  Då sade konungen: "Skynden att hämta hit Haman, för att så må ske, som Ester har begärt." Så kommo då konungen och Haman till gästabudet, som Ester hade tillrett. </p>
<p id="v6"><sup><small>6</small></sup>  Och när vinet dracks, sade konungen till Ester: "Vad är din bön? Den vare dig beviljad. Och vad är din begäran? Gällde den ock hälften av riket, så skall den uppfyllas." </p>
<p id="v7"><sup><small>7</small></sup>  Ester svarade och sade: "Min bön och min begäran är: </p>
<p id="v8"><sup><small>8</small></sup>  om jag har funnit nåd för konungens ögon, och det täckes konungen att bevilja min bön och uppfylla min begäran, så må konungen och Haman komma till ännu ett gästabud, som jag vill tillreda för dem; då skall jag i morgon göra såsom konungen har befallt." </p>
<p id="v9"><sup><small>9</small></sup>  Och Haman gick därifrån den dagen, glad och väl till mods. Men när han fick se Mordokai i konungens port och denne varken stod upp eller ens rörde sig för honom, då uppfylldes Haman med vrede mot Mordokai. </p>
<p id="v10"><sup><small>10</small></sup>  Men Haman betvang sig och gick hem; därefter sände han och lät hämta sina vänner och sin hustru Seres. </p>
<p id="v11"><sup><small>11</small></sup>  Och Haman talade för dem om sin rikedom och härlighet och om sina många barn och om all den storhet, som konungen hade givit honom, och om huru konungen i allt hade upphöjt honom över de andra furstarna och konungens övriga tjänare. </p>
<p id="v12"><sup><small>12</small></sup>  Och Haman sade ytterligare: "Icke heller har drottning Ester låtit någon annan än mig komma med konungen till det gästabud, som hon hade tillrett; och jämväl i morgon är jag bjuden till henne, jämte konungen. </p>
<p id="v13"><sup><small>13</small></sup>  Men vid allt detta kan jag dock icke vara till freds, så länge jag ser juden Mordokai sitta i konungens port." </p>
<p id="v14"><sup><small>14</small></sup>  Då sade hans hustru Seres och alla hans vänner till honom: "Låt resa upp en påle, femtio alnar hög, och bed i morgon konungen, att Mordokai må bliva upphängd därpå; då kan du glad komma med konungen till gästabudet." Detta behagade Haman, och han lät resa upp pålen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Esther/4">Ester - Kapitel 4</a></td>
        <td><a href="/sv/Bible/Esther/Index">Index</a></td>
        <td><a href="/sv/Bible/Esther/6">Ester - Kapitel 6</a></td>
      </tr>
    </tbody>
  </table>
</figure>
