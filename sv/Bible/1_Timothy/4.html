<!--
title: 1 Timoteusbrevet - Kapitel 4
description: 
published: true
date: 2022-8-28T15:43:40Z
tags: 
editor: ckeditor
dateCreated: 2022-8-28T15:43:40Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/1_Timothy/3">1 Timoteusbrevet - Kapitel 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/1_Timothy/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/1_Timothy/5">1 Timoteusbrevet - Kapitel 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men Anden säger uttryckligen, att i kommande tider somliga skola avfalla från tron och hålla sig till villoandar och till onda andars läror. </p>
<p id="v2"><sup><small>2</small></sup>  Så skall ske genom lögnpredikanters skrymteri, människors som i sina egna samveten äro brännmärkta såsom brottslingar, </p>
<p id="v3"><sup><small>3</small></sup>  och som förbjuda äktenskap och vilja att man skall avhålla sig från allahanda mat, som Gud har skapat till att med tacksägelse mottagas av dem som tro och hava lärt känna sanningen. </p>
<p id="v4"><sup><small>4</small></sup>  Ty allt vad Gud har skapat är gott, och intet är förkastligt, när det mottages med tacksägelse: </p>
<p id="v5"><sup><small>5</small></sup>  det bliver nämligen helgat genom Guds ord och genom bön. </p>
<p id="v6"><sup><small>6</small></sup>  Om du framlägger detta för bröderna, så bevisar du dig såsom en god Kristi Jesu tjänare, då du ju hämtar din näring av trons och den goda lärans ord, den läras som du troget har efterföljt. </p>
<p id="v7"><sup><small>7</small></sup>  Men de oandliga käringfablerna må du visa ifrån dig. Öva dig i stället själv i gudsfruktan. </p>
<p id="v8"><sup><small>8</small></sup>  Ty lekamlig övning gagnar till litet, men gudsfruktan gagnar till allt; den har med sig löfte om liv, både för denna tiden och för den tillkommande. </p>
<p id="v9"><sup><small>9</small></sup>  Detta är ett fast ord och i allo värt att mottagas. </p>
<p id="v10"><sup><small>10</small></sup>  Ja, därför arbeta och kämpa vi, då vi nu hava satt vårt hopp till den levande Guden, honom som är alla människors Frälsare, först och främst deras som tro. </p>
<p id="v11"><sup><small>11</small></sup>  Så skall du bjuda och undervisa. </p>
<p id="v12"><sup><small>12</small></sup>  Låt ingen förakta dig för din ungdoms skull; fastmer må du för dem som tro bliva ett föredöme i tal och i vandel, i kärlek, i tro och i renhet. </p>
<p id="v13"><sup><small>13</small></sup>  Var nitisk i att föreläsa skriften och i att förmana och undervisa, till dess jag kommer. </p>
<p id="v14"><sup><small>14</small></sup>  Försumma icke att vårda den nådegåva som finnes i dig, och som gavs dig i kraft av profetord, under handpåläggning av de äldste. </p>
<p id="v15"><sup><small>15</small></sup>  Tänk på detta, lev i detta, så att din förkovran bliver uppenbar för alla. </p>
<p id="v16"><sup><small>16</small></sup>  Hav akt på dig själv och på din undervisning, och håll stadigt ut därmed; ty om du så gör, frälsar du både dig själv och dem som höra dig. </p>
