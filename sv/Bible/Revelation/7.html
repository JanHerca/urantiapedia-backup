<!--
title: Uppenbarelseboken - Kapitel 7
description: 
published: true
date: 2022-10-8T9:59:7Z
tags: bible, bible—revelation
editor: ckeditor
dateCreated: 2022-8-28T15:43:40Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Revelation/6">Uppenbarelseboken - Kapitel 6</a></td>
        <td><a href="/sv/Bible/Revelation/Index">Index</a></td>
        <td><a href="/sv/Bible/Revelation/8">Uppenbarelseboken - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sedan såg jag fyra änglar stå vid jordens fyra hörn och hålla tillbaka jordens fyra vindar, för att ingen vind skulle blåsa över jorden eller över havet eller mot något träd. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Och jag såg en annan ängel träda fram ifrån öster med den levande Gudens signet. Och han ropade med hög röst till de fyra änglar som hade fått sig givet att skada jorden och havet, <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  och sade: "Gören icke jorden eller havet eller träden någon skada, förrän vi hava tecknat vår Guds tjänare med insegel på deras pannor." </p>
<p id="v4"><sup><small>4</small></sup>  Och jag fick höra antalet av dem som voro tecknade med insegel, ett hundra fyrtiofyra tusen tecknade, av alla Israels barns stammar; </p>
<p id="v5"><sup><small>5</small></sup>  av Juda stam tolv tusen tecknade, av Rubens stam tolv tusen, av Gads stam tolv tusen, </p>
<p id="v6"><sup><small>6</small></sup>  av Asers stam tolv tusen, av Neftalims stam tolv tusen, av Manasses' stam tolv tusen, </p>
<p id="v7"><sup><small>7</small></sup>  av Simeons stam tolv tusen, av Levi stam tolv tusen, av Isaskars stam tolv tusen, </p>
<p id="v8"><sup><small>8</small></sup>  av Sabulons stam tolv tusen, av Josefs stam tolv tusen, av Benjamins stam tolv tusen tecknade. </p>
<p id="v9"><sup><small>9</small></sup>  Sedan fick jag se en stor skara, som ingen kunde räkna, en skara ur alla folkslag och stammar och folk och tungomål stå inför tronen och inför Lammet; och de voro klädda i vita, fotsida kläder och hade palmer i sina händer. </p>
<p id="v10"><sup><small>10</small></sup>  Och de ropade med hög röst och sade: "Frälsningen tillhör vår Gud, honom som sitter på tronen, och Lammet." </p>
<p id="v11"><sup><small>11</small></sup>  Och alla änglar, som stodo runt omkring tronen och omkring de äldste och de fyra väsendena, föllo ned på sina ansikten inför tronen och tillbådo Gud <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  och sade: "Amen. Lovet och priset och visheten och tacksägelsen och äran och makten och starkheten tillhöra vår Gud i evigheternas evigheter. Amen." </p>
<p id="v13"><sup><small>13</small></sup>  Och en av de äldste tog till orda och sade till mig: "Dessa som äro klädda i de vita, fotsida kläderna, vilka äro de, och varifrån hava de kommit?" </p>
<p id="v14"><sup><small>14</small></sup>  Jag svarade honom: "Min herre, du vet själv det." Då sade han till mig: "Dessa äro de som komma ur den stora bedrövelsen, och som hava tvagit sina kläder och gjort dem vita i Lammets blod. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Därför stå de inför Guds tron och tjäna honom, dag och natt, i hans tempel. Och han som sitter på tronen skall slå upp sitt tabernakel över dem. </p>
<p id="v16"><sup><small>16</small></sup>  'De skola icke mer hungra och icke mer törsta, och solens hetta skall icke träffa dem, ej heller eljest någon brännande hetta. </p>
<p id="v17"><sup><small>17</small></sup>  Ty Lammet, som står mitt för tronen, skall vara deras herde och leda dem till livets vattenkällor, och 'Gud skall avtorka alla tårar från deras ögon'." <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Revelation/6">Uppenbarelseboken - Kapitel 6</a></td>
        <td><a href="/sv/Bible/Revelation/Index">Index</a></td>
        <td><a href="/sv/Bible/Revelation/8">Uppenbarelseboken - Kapitel 8</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 7:1 <i>Helig bok fetisch</i>: <a href="/sv/The_Urantia_Book/88#p2_7">Ub 88:2.7</a>. </li>
  <li id="fn2"><a href="#cite2">↑</a> 7:2-3 <i>Är du befriaren?</i>: <a href="/sv/The_Urantia_Book/52#p1_6">Ub 52:1.6</a>. </li>
  <li id="fn3"><a href="#cite3">↑</a> 7:11 <i>Urantia förvaltning</i>: <a href="/sv/The_Urantia_Book/114#p2_1">Ub 114:2.1</a>.  <i>24 rådgivare</i>: <a href="/sv/The_Urantia_Book/77#p9_5">Ub 77:9.5</a>. </li>
  <li id="fn4"><a href="#cite4">↑</a> 7:14 <i>Genom stor vedermöda</i>: <a href="/sv/The_Urantia_Book/47#p8_7">Ub 47:8.7</a>.  <i>vedermödans och glädjens rike</i>: <a href="/sv/The_Urantia_Book/137#p6_5">Ub 137:6.5</a>. </li>
  <li id="fn5"><a href="#cite5">↑</a> 7:17 <i>Del 3: Torka bort alla tårar</i>: <a href="/sv/The_Urantia_Book/27#p1_5">Ub 27:1.5</a>.  <i>SoT blir brunn av levande vatten</i>: <a href="/sv/The_Urantia_Book/181#p1_4">Ub 181:1.4</a>. </li>
</ol>
</div>
