<!--
title: Uppenbarelseboken - Kapitel 11
description: 
published: true
date: 2022-10-8T9:59:7Z
tags: bible, bible—revelation
editor: ckeditor
dateCreated: 2022-8-28T15:43:40Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Revelation/10">Uppenbarelseboken - Kapitel 10</a></td>
        <td><a href="/sv/Bible/Revelation/Index">Index</a></td>
        <td><a href="/sv/Bible/Revelation/12">Uppenbarelseboken - Kapitel 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och ett rör, likt en mätstång, gavs åt mig, och mig blev sagt: "Stå upp och mät Guds tempel och altaret tillika med dem som tillbedja därinne. </p>
<p id="v2"><sup><small>2</small></sup>  Men lämna å sido templets yttre förgård och mät den icke; ty den är prisgiven åt hedningarna, och de skola under fyrtiotvå månader förtrampa den heliga staden. </p>
<p id="v3"><sup><small>3</small></sup>  Och jag skall låta mina två vittnen under ett tusen två hundra sextio dagar profetera, höljda i säcktyg. </p>
<p id="v4"><sup><small>4</small></sup>  Dessa vittnen äro de två olivträd och de två ljusstakar som stå inför jordens Herre. </p>
<p id="v5"><sup><small>5</small></sup>  Och om någon vill göra dem skada, så går eld ut ur deras mun och förtär deras ovänner; ja, om någon vill göra dem skada, så skall han bliva dödad på det sättet. </p>
<p id="v6"><sup><small>6</small></sup>  De hava makt att tillsluta himmelen, så att intet regn faller under den tid de profetera; de hava ock makt över vattnet, att förvandla det till blod, och makt att slå jorden med alla slags plågor, så ofta de vilja. </p>
<p id="v7"><sup><small>7</small></sup>  Och när de hava till fullo framburit sitt vittnesbörd, skall vilddjuret, det som skall stiga upp ur avgrunden, giva sig i strid med dem och skall övervinna dem och döda dem. </p>
<p id="v8"><sup><small>8</small></sup>  Och deras döda kroppar skola bliva liggande på gatan i den stora staden som, andligen talat, heter Sodom och Egypten, den stad där också deras Herre blev korsfäst. </p>
<p id="v9"><sup><small>9</small></sup>  Och människor av allahanda folk och stammar och tungomål och folkslag skola i tre och en halv dagar se deras döda kroppar ligga där, och de skola icke tillstädja att kropparna läggas i någon grav. </p>
<p id="v10"><sup><small>10</small></sup>  Och jordens inbyggare skola glädjas över vad som har vederfarits dem och skola fröjda sig och sända varandra gåvor; ty dessa två profeter hade varit en plåga för jordens inbyggare." </p>
<p id="v11"><sup><small>11</small></sup>  Men efter tre och en halv dagar kom livets ande från Gud in i dem, och de reste sig upp på sina fötter; och en stor fruktan föll över dem som sågo dem. </p>
<p id="v12"><sup><small>12</small></sup>  Och de hörde en stark röst från himmelen, som sade till dem: "Kommen hit upp." Då stego de i en sky upp till himmelen, i sina ovänners åsyn. </p>
<p id="v13"><sup><small>13</small></sup>  Och i samma stund blev det en stor jordbävning, och tiondedelen av staden störtade samman, och genom jordbävningen omkommo sju tusen människor; och de övriga blevo förskräckta och gåvo ära åt Gud i himmelen. </p>
<p id="v14"><sup><small>14</small></sup>  Det andra ve har gått till ända; se, det tredje ve kommer snart. </p>
<p id="v15"><sup><small>15</small></sup>  Och den sjunde ängeln stötte i sin basun. Då ljödo i himmelen starka röster som sade: "Väldet över världen har blivit vår Herres och hans Smordes, och han skall vara konung i evigheternas evigheter." </p>
<p id="v16"><sup><small>16</small></sup>  Och de tjugufyra äldste, som sutto på sina troner inför Gud, föllo ned på sina ansikten och tillbådo Gud <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  och sade: "Vi tacka dig, Herre Gud, du Allsmäktige, du som är, och som var, för att du har tagit i besittning din stora makt och trätt fram såsom konung. </p>
<p id="v18"><sup><small>18</small></sup>  Folken vredgades, men din vredes dag har nu kommit, och den tid då de döda skola få sin dom, och då du skall löna dina tjänare profeterna och de heliga och dem som frukta ditt namn, både små och stora, och då du skall fördärva dem som fördärva jorden." </p>
<p id="v19"><sup><small>19</small></sup>  Och Guds tempel i himmelen öppnades, och hans förbundsark blev synlig i hans tempel. Då kommo ljungeldar och dunder och tordön och jordbävning och starkt hagel. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Revelation/10">Uppenbarelseboken - Kapitel 10</a></td>
        <td><a href="/sv/Bible/Revelation/Index">Index</a></td>
        <td><a href="/sv/Bible/Revelation/12">Uppenbarelseboken - Kapitel 12</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 11:16 <i>Urantia förvaltning</i>: <a href="/sv/The_Urantia_Book/114#p2_1">Ub 114:2.1</a>.  <i>24 rådgivare</i>: <a href="/sv/The_Urantia_Book/77#p9_5">Ub 77:9.5</a>.  <i>Jerusem provision</i>: <a href="/sv/The_Urantia_Book/114#p1_1">Ub 114:1.1</a>. </li>
  <li id="fn2"><a href="#cite2">↑</a> 11:19 <i>Jerusem-mottagare</i>: <a href="/sv/The_Urantia_Book/46#p3_3">Ub 46:3.3</a>.  <i>Hejdå</i>: <a href="/sv/The_Urantia_Book/85#p4_3">Ub 85:4.3</a>. </li>
</ol>
</div>
