<!--
title: Uppenbarelseboken - Kapitel 2
description: 
published: true
date: 2022-8-28T15:43:40Z
tags: 
editor: ckeditor
dateCreated: 2022-8-28T15:43:40Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Revelation/1">Uppenbarelseboken - Kapitel 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Revelation/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Revelation/3">Uppenbarelseboken - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Skriv till Efesus' församlings ängel: "Så säger han som håller de sju stjärnorna i sin högra hand, han som går omkring bland de sju gyllene ljusstakarna: <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Jag känner dina gärningar och ditt arbete och din ståndaktighet, och jag vet att du icke kan lida onda människor; du har prövat dem som säga sig vara apostlar, men icke äro det, och har funnit dem vara lögnare. </p>
<p id="v3"><sup><small>3</small></sup>  Och du är ståndaktig och har burit mycket för mitt namns skull och har icke förtröttats. </p>
<p id="v4"><sup><small>4</small></sup>  Men jag har det emot dig, att du har övergivit din första kärlek. </p>
<p id="v5"><sup><small>5</small></sup>  Betänk då varifrån du har fallit, och bättra dig, och gör åter sådana gärningar som du gjorde under din första tid. Varom icke, så skall jag komma över dig och skall flytta din ljusstake från dess plats, såframt du icke gör bättring. </p>
<p id="v6"><sup><small>6</small></sup>  Men den berömmelsen har du, att du hatar nikolaiternas gärningar, som också jag hatar. - </p>
<p id="v7"><sup><small>7</small></sup>  Den som har öra, han höre vad Anden säger till församlingarna. Den som vinner seger, åt honom skall jag giva att äta av livets träd, som står i Guds paradis." <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Och skriv till Smyrnas församlings ängel: "Så säger den förste och den siste, han som var död och åter har blivit levande: <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Jag känner din bedrövelse och din fattigdom - dock, du är rik! - och jag vet vilken försmädelse du utstår av dem som säga sig vara judar, men icke äro detta, utan äro en Satans synagoga. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Frukta icke för det som du skall få lida. Se, djävulen skall kasta somliga av eder i fängelse, för att I skolen sättas på prov; och I skolen få utstå bedrövelse i tio dagar. Var trogen intill döden, så skall jag giva dig livets krona, <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Den som har öra, han höre vad Anden säger till församlingarna. Den som vinner seger, han skall förvisso icke lida någon skada av den andra döden." </p>
<p id="v12"><sup><small>12</small></sup>  Och skriv till Pergamus' församlings ängel: "Så säger han som har det skarpa tveeggade svärdet: </p>
<p id="v13"><sup><small>13</small></sup>  Jag vet var du bor: där varest Satan har sin tron. Och dock håller du fast vid mitt namn; och tron på mig förnekade du icke ens på den tid då Antipas, mitt vittne, min trogne tjänare, blev dräpt hos eder - där varest Satan bor. </p>
<p id="v14"><sup><small>14</small></sup>  Men jag har något litet emot dig: du har hos dig några som hålla fast vid Balaams lära, hans som lärde Balak huru han skulle lägga en stötesten för Israels barn, så att de skulle äta kött från avgudaoffer och bedriva otukt. </p>
<p id="v15"><sup><small>15</small></sup>  Så har också du några som på lika sätt hålla sig till nikolaiternas lära. </p>
<p id="v16"><sup><small>16</small></sup>  Gör då bättring; varom icke, så skall jag snart komma över dig och skall strida mot dem med min muns svärd. </p>
<p id="v17"><sup><small>17</small></sup>  Den som har öra, han höre vad Anden säger till församlingarna. Den som vinner seger, åt honom skall jag giva av det fördolda mannat; och jag skall giva honom en vit sten och ett nytt namn skrivet på den stenen, ett namn som ingen känner, utom den som får det." <sup id="cite7"><a href="#fn7">[7]</a></sup></p>
<p id="v18"><sup><small>18</small></sup>  Och skriv till Tyatiras församlings ängel: "Så säger Guds Son, han som har ögon såsom eldslågor, han vilkens fötter likna glänsande malm: </p>
<p id="v19"><sup><small>19</small></sup>  Jag känner dina gärningar och din kärlek och din tro, och jag vet huru du har tjänat och varit ståndaktig, och huru dina sista gärningar äro flera än dina första. </p>
<p id="v20"><sup><small>20</small></sup>  Men jag har det emot dig att du är så efterlåten mot kvinnan Jesabel - hon som säger sig vara en profetissa och uppträder såsom lärare och förleder mina tjänare till att bedriva otukt och till att äta kött från avgudaoffer. </p>
<p id="v21"><sup><small>21</small></sup>  Jag har givit henne tid till bättring, men hon vill icke göra bättring och upphöra med sin otukt. </p>
<p id="v22"><sup><small>22</small></sup>  Se, jag vill lägga henne ned på sjuksängen; och över dem som med henne begå äktenskapsbrott vill jag sända stor vedermöda, såframt de icke bättra sig och upphöra med att göra hennes gärningar. </p>
<p id="v23"><sup><small>23</small></sup>  Och hennes barn skall jag dräpa. Och alla församlingarna skola förnimma, att jag är den som rannsakar njurar och hjärtan; och jag skall giva var och en av eder efter hans gärningar. </p>
<p id="v24"><sup><small>24</small></sup>  Men till eder, I andra som bon i Tyatira, till eder alla som icke haven denna lära, då I ju icke "haven lärt känna djupheterna", såsom de säga - ja, Satans djupheter! - till eder säger jag: Jag lägger icke på eder någon ny börda; </p>
<p id="v25"><sup><small>25</small></sup>  hållen allenast fast vid det som I haven, till dess jag kommer. </p>
<p id="v26"><sup><small>26</small></sup>  Den som vinner seger och intill änden troget gör mina gärningar, åt honom skall jag giva makt över hedningarna. </p>
<p id="v27"><sup><small>27</small></sup>  och han skall styra dem med järnspira, likasom när man krossar lerkärl, </p>
<p id="v28"><sup><small>28</small></sup>  såsom ock jag har fått den makten av min Fader; och jag skall giva honom morgonstjärnan. </p>
<p id="v29"><sup><small>29</small></sup>  Den som har öra, han höre vad Anden säger till församlingarna." </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 2:9 <i>Son bryter med stång av järn</i>: <a href="/sv/The_Urantia_Book/155#p1_2">Ub 155:1.2</a>. </li>
  <li id="fn2"><a href="#cite2">↑</a> 2:1,8,12,18 <i>Kyrkans ängel</i>: <a href="/sv/The_Urantia_Book/114#p6_7">Ub 114:6.7</a>. </li>
  <li id="fn3"><a href="#cite3">↑</a> 2:7 <i>Livets träd</i>: <a href="/sv/The_Urantia_Book/73#p6_3">Ub 73:6.3</a>.  <i>Livets träd</i>: <a href="/sv/The_Urantia_Book/85#p2_4">Ub 85:2.4</a>.  <i>Paradiset</i>: <a href="/sv/The_Urantia_Book/0#p4_11">Ub 0:4.11</a>.  <i>Paradiset</i>: <a href="/sv/The_Urantia_Book/19#p7_1">Ub 19:7.1</a>.  <i>Livets träd</i>: <a href="/sv/The_Urantia_Book/73#p6_1">Ub 73:6.1</a>. </li>
  <li id="fn4"><a href="#cite4">↑</a> 2:7,11,17,29 <i>Ha ett öra, hör Anden</i>: <a href="/sv/The_Urantia_Book/8#p6_4">Ub 8:6.4</a>. </li>
  <li id="fn5"><a href="#cite5">↑</a> 2:8 <i>Jag är den första och den sista</i>: <a href="/sv/The_Urantia_Book/128#p1_10">Ub 128:1.10</a>.  <i>Han är början och slutet</i>: <a href="/sv/The_Urantia_Book/2#p1_5">Ub 2:1.5</a>.  <i>Första, sista och bara Gud</i>: <a href="/sv/The_Urantia_Book/10#p7_1">Ub 10:7.1</a>.  <i>Jag är den första och den sista</i>: <a href="/sv/The_Urantia_Book/97#p7_6">Ub 97:7.6</a>.  <i>Han är början och slutet</i>: <a href="/sv/The_Urantia_Book/2#p1_2">Ub 2:1.2</a>. </li>
  <li id="fn6"><a href="#cite6">↑</a> 2:10 <i>Krona av evigt liv</i>: <a href="/sv/The_Urantia_Book/131#p10_6">Ub 131:10.6</a>. </li>
  <li id="fn7"><a href="#cite7">↑</a> 2:17 <i>Nya Jerusalem</i>: <a href="/sv/The_Urantia_Book/108#p5_5">Ub 108:5.5</a>.  <i>Nya Jerusalem</i>: <a href="/sv/The_Urantia_Book/108#p3_3">Ub 108:3.3</a>.  <i>Nynamnsanda</i>: <a href="/sv/The_Urantia_Book/194#p2_19">Ub 194:2.19</a>.  <i>Nya Jerusalem</i>: <a href="/sv/The_Urantia_Book/47#p8_5">Ub 47:8.5</a>. </li>
</ol>
</div>
