<!--
title: Uppenbarelseboken - Kapitel 8
description: 
published: true
date: 2022-8-28T15:43:40Z
tags: 
editor: ckeditor
dateCreated: 2022-8-28T15:43:40Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Revelation/7">Uppenbarelseboken - Kapitel 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Revelation/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Revelation/9">Uppenbarelseboken - Kapitel 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och när Lammet bröt det sjunde inseglet, uppstod i himmelen en tystnad, som varade vid pass en halv timme. </p>
<p id="v2"><sup><small>2</small></sup>  Och jag fick se de sju änglar, som stå inför Gud; åt dem gåvos sju basuner. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Och en annan ängel kom och ställde sig vid altaret, och han hade ett gyllene rökelsekar; och mycken rökelse var given åt honom, för att han skulle lägga den till alla de heligas böner på det gyllene altare som stod framför tronen. </p>
<p id="v4"><sup><small>4</small></sup>  Och ur ängelns hand steg röken av rökelsen med de heligas böner upp inför Gud. </p>
<p id="v5"><sup><small>5</small></sup>  Och ängeln tog rökelsekaret och fyllde det med eld från altaret och kastade elden ned på jorden. Då kommo tordön och dunder och ljungeldar och jordbävning. </p>
<p id="v6"><sup><small>6</small></sup>  Och de sju änglarna, som hade de sju basunerna, gjorde sig redo att stöta i sina basuner. </p>
<p id="v7"><sup><small>7</small></sup>  Och den förste stötte i sin basun. Då kom hagel och eld, blandat med blod, och det kastades ned på jorden; och tredjedelen av jorden brändes upp, och tredjedelen av träden brändes upp, och allt grönt gräs brändes upp. </p>
<p id="v8"><sup><small>8</small></sup>  Och den andre ängeln stötte i sin basun. Då var det som om ett stort brinnande berg hade blivit kastat i havet; och tredjedelen av havet blev blod. </p>
<p id="v9"><sup><small>9</small></sup>  Och tredjedelen av de levande varelser som funnos i havet omkom; och tredjedelen av skeppen förgicks. </p>
<p id="v10"><sup><small>10</small></sup>  Och den tredje ängeln stötte i sin basun. Då föll från himmelen en stor stjärna, brinnande såsom ett bloss; och den föll ned över tredjedelen av strömmarna och över vattenkällorna. </p>
<p id="v11"><sup><small>11</small></sup>  Och stjärnans namn var Malört. Och tredjedelen av vattnet blev bitter malört; och många människor omkommo genom vattnet, därför att det hade blivit så bittert. </p>
<p id="v12"><sup><small>12</small></sup>  Och den fjärde ängeln stötte i sin basun. Då drabbade hemsökelsen tredjedelen av solen och tredjedelen av månen och tredjedelen av stjärnorna, så att tredjedelen av dem förmörkades och dagen miste tredjedelen av sitt ljus, sammalunda ock natten. </p>
<p id="v13"><sup><small>13</small></sup>  Sedan fick jag i min syn höra en örn, som flög fram uppe i himlarymden, ropa med hög röst: "Ve, ve, ve över jordens inbyggare, när de tre övriga änglar, som skola stöta i basun, låta sina basuner ljuda!" </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 8:2,6 <i>Trumpeternas änglar</i>: <a href="/sv/The_Urantia_Book/114#p6_8">Ub 114:6.8</a>. </li>
</ol>
</div>
