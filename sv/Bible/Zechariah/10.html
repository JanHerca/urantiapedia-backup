<!--
title: Sakarja - Kapitel 10
description: 
published: true
date: 2022-10-8T9:59:7Z
tags: bible, bible—zechariah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Zechariah/9">Sakarja - Kapitel 9</a></td>
        <td><a href="/sv/Bible/Zechariah/Index">Index</a></td>
        <td><a href="/sv/Bible/Zechariah/11">Sakarja - Kapitel 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  HERREN mån I bedja om regn, när vårregnets tid är inne; HERREN är det som sänder ljungeldarna. Regn skall han då giva människorna i ymnigt mått, gröda på marken åt var och en.. </p>
<p id="v2"><sup><small>2</small></sup>  Men husgudarnas tal är fåfänglighet, spåmännens syner äro lögn, tomma drömmar är vad de tala, och den tröst de giva är ett intet. Därför måste folket draga hädan såsom en fårhjord och fara illa, där det går utan herde. </p>
<p id="v3"><sup><small>3</small></sup>  Mot herdarna är min vrede upptänd och bockarna skall jag hemsöka. Ja, HERREN Sebaot skall vårda sig om sin hjord, Juda hus, och skall så göra den till en stolt stridshäst åt sig. </p>
<p id="v4"><sup><small>4</small></sup>  Från den hjorden skall en hörnsten komma, från den en stödjepelare, från den en båge till striden, från den allt vad styresman heter. </p>
<p id="v5"><sup><small>5</small></sup>  Och de skola vara lika hjältar, som gå fram i striden, likasom trampade de i orenlighet på gatan. Ja, strida skola de, ty HERREN är med dem, och ryttarna på sina hästar skola då komma på skam. </p>
<p id="v6"><sup><small>6</small></sup>  Jag skall giva styrka åt Juda hus, och åt Josefs hus skall jag giva seger. Jag skall i min barmhärtighet låta dem komma tillbaka, och det skall bliva såsom hade jag aldrig förkastat dem. Ty jag är HERREN, deras Gud, och skall bönhöra dem. </p>
<p id="v7"><sup><small>7</small></sup>  Och Efraims män skola bliva lika hjältar, och deras hjärtan skola glädja sig såsom av vin. Deras barn skola ock se det och bliva glada; deras hjärtan skola fröjda sig i HERREN. </p>
<p id="v8"><sup><small>8</small></sup>  Jag skall locka på dem och samla dem tillhopa, ty jag förlossar dem; och de skola bliva lika talrika som de fordom voro. </p>
<p id="v9"><sup><small>9</small></sup>  Och när jag planterar ut dem bland folken, skola de tänka på mig i fjärran land; och med sina barn skola de få leva och komma tillbaka. </p>
<p id="v10"><sup><small>10</small></sup>  Ja, från Egyptens land skall jag låta dem komma tillbaka och från Assur skall jag församla dem. Sedan skall jag föra dem till Gileads land och till Libanon; och där skall icke finnas rum nog för dem. </p>
<p id="v11"><sup><small>11</small></sup>  Han skall draga fram genom havet på en trång väg, böljorna i havet skall han slå ned, och alla Nilflodens djup skola torka ut. Så skall Assurs stolthet bliva nedbruten och spiran tagen ifrån Egypten. </p>
<p id="v12"><sup><small>12</small></sup>  Men dem skall jag göra starka i HERREN, och i hans namn skola de gå fram, säger HERREN. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Zechariah/9">Sakarja - Kapitel 9</a></td>
        <td><a href="/sv/Bible/Zechariah/Index">Index</a></td>
        <td><a href="/sv/Bible/Zechariah/11">Sakarja - Kapitel 11</a></td>
      </tr>
    </tbody>
  </table>
</figure>
