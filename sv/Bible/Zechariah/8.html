<!--
title: Sakarja - Kapitel 8
description: 
published: true
date: 2022-10-8T9:59:7Z
tags: bible, bible—zechariah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Zechariah/7">Sakarja - Kapitel 7</a></td>
        <td><a href="/sv/Bible/Zechariah/Index">Index</a></td>
        <td><a href="/sv/Bible/Zechariah/9">Sakarja - Kapitel 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vidare kom HERREN Sebaots ord; han sade: </p>
<p id="v2"><sup><small>2</small></sup>  Så säger HERREN Sebaot: Jag har stor nitälskan för Sion, ja, med stor vrede nitälskar jag för henne. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Så säger HERREN: Jag vill vända: åter till Sion och taga min boning i Jerusalem; och Jerusalem skall kallas "den trogna staden", och HERREN Sebaots berg "det heliga berget". </p>
<p id="v4"><sup><small>4</small></sup>  Så säger HERREN Sebaot: Ännu en gång skola gamla män och gamla kvinnor vara att finna på gatorna i Jerusalem, var och en med sin stav i handen, för hög ålders skull. </p>
<p id="v5"><sup><small>5</small></sup>  Och stadens gator skola vara fulla av gossar och flickor, som leka där på gatorna, </p>
<p id="v6"><sup><small>6</small></sup>  Så säger HERREN Sebaot. Om än sådant på den tiden kan komma att synas alltför underbart för kvarlevan av detta folk, icke måste det väl därför synas alltför underbart också för mig? säger HERREN Sebaot. </p>
<p id="v7"><sup><small>7</small></sup>  Så säger HERREN Sebaot: Se, jag skall frälsa mitt folk ut ur både österland och västerland </p>
<p id="v8"><sup><small>8</small></sup>  och låta dem komma och bosätta sig i Jerusalem; och de skola vara mitt folk, och jag skall vara deras Gud, i sanning och rättfärdighet. </p>
<p id="v9"><sup><small>9</small></sup>  Så säger HERREN Sebaot: Fatten mod, I som i denna tid hören dessa ord av samma profeters mun, som talade på den tid då grunden lades till HERREN Sebaots hus, templet som skulle byggas upp. </p>
<p id="v10"><sup><small>10</small></sup>  Ty före den tiden var människornas arbete lönlöst och djurens arbete fåfängt; ingen hade någon ro för sina ovänner, vare sig han gick ut eller in, ty jag eggade alla människor mot varandra. </p>
<p id="v11"><sup><small>11</small></sup>  Men nu är jag icke mer så sinnad mot kvarlevan av detta folk som jag var i forna dagar, säger HERREN Sebaot. </p>
<p id="v12"><sup><small>12</small></sup>  Ty nu skall friden skaffa utsäde, vinträdet skall giva sin frukt, jorden skall giva sin gröda, och himmelen skall giva sin dagg; och jag skall låta kvarlevan av detta folk få allt detta till sin arvedel. </p>
<p id="v13"><sup><small>13</small></sup>  Och det skall ske, att likasom I, både Juda hus och Israels hus, haven varit ett exempel som man har nämnt, när man förbannade bland hedningarna, så skolen I nu, då jag har frälsat eder, tvärtom bliva nämnda, när man välsignar. Frukten icke, utan fatten mod. </p>
<p id="v14"><sup><small>14</small></sup>  Ty så säger HERREN Sebaot: Likasom jag, när edra fäder förtörnade mig, beslöt att göra eder ont, säger HERREN Sebaot, och icke sedan ångrade det, <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  så har jag tvärtom i denna tid beslutit att göra gott mot Jerusalem och Juda hus; frukten icke. </p>
<p id="v16"><sup><small>16</small></sup>  Men detta är vad I skolen göra: Talen sanning med varandra; domen rätta och fridsamma domar i edra portar. </p>
<p id="v17"><sup><small>17</small></sup>  Tänken icke i edra hjärtan ut ont mot varandra, och älsken icke falska eder; ty allt sådant hatar jag, säger HERREN. </p>
<p id="v18"><sup><small>18</small></sup>  Och HERREN Sebaots ord kom till mig; han sade: </p>
<p id="v19"><sup><small>19</small></sup>  Så säger HERREN Sebaot: Fastedagarna i fjärde, femte, sjunde och tionde månaden skola för Juda hus bliva till fröjd och glädje och till sköna högtider. Men älsken sanning och frid. </p>
<p id="v20"><sup><small>20</small></sup>  Så säger HERREN Sebaot: Ännu en gång skall det ske att folk skola komma hit och många städers invånare; </p>
<p id="v21"><sup><small>21</small></sup>  och invånarna i den ena staden skola gå till den andra och säga: "Upp, låtom oss gå åstad och bönfalla inför HERREN och söka HERREN Sebaot; jag själv vill ock gå åstad." </p>
<p id="v22"><sup><small>22</small></sup>  Ja, många folk och mäktiga hednafolk skola komma och söka HERREN Sebaot i Jerusalem och bönfalla inför HERREN, </p>
<p id="v23"><sup><small>23</small></sup>  Så säger HERREN Sebaot: På den tiden skall det ske att tio män av allahanda tungomål som talas bland hednafolken skola fatta en judisk man i mantelfliken och säga: "Låt oss gå med eder, ty vi hava hört att Gud är med eder." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Zechariah/7">Sakarja - Kapitel 7</a></td>
        <td><a href="/sv/Bible/Zechariah/Index">Index</a></td>
        <td><a href="/sv/Bible/Zechariah/9">Sakarja - Kapitel 9</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 8:2 <i>Gud sade att vara svartsjuk för</i>: <a href="/sv/The_Urantia_Book/4#p3_1">Ub 4:3.1</a>.  <i>Avundsjuk för</i>: <a href="/sv/The_Urantia_Book/96#p4_6">Ub 96:4.6</a>. </li>
  <li id="fn2"><a href="#cite2">↑</a> 8:14 <i>Gud ångrar sig inte (av val)</i>: <a href="/sv/The_Urantia_Book/2#p2_2">Ub 2:2.2</a>.  <i>Gud ångrar sig inte (av val)</i>: <a href="/sv/The_Urantia_Book/4#p3_4">Ub 4:3.4</a>. </li>
</ol>
</div>
