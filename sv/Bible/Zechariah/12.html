<!--
title: Sakarja - Kapitel 12
description: 
published: true
date: 2022-10-8T9:59:7Z
tags: bible, bible—zechariah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Zechariah/11">Sakarja - Kapitel 11</a></td>
        <td><a href="/sv/Bible/Zechariah/Index">Index</a></td>
        <td><a href="/sv/Bible/Zechariah/13">Sakarja - Kapitel 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Detta är en utsaga som innehåller HERRENS ord över Israel. Så säger HERREN, han som har utspänt himmelen och grundat jorden och danat människans ande i henne: </p>
<p id="v2"><sup><small>2</small></sup>  Se, jag skall göra Jerusalem till an berusningens kalk för alla folk runt omkring; jämväl över Juda skall det komma, när Jerusalem bliver belägrat. </p>
<p id="v3"><sup><small>3</small></sup>  Och det skall ske på den tiden att jag skall göra Jerusalem till en lyftesten för alla folk; var och en som försöker lyfta den skall illa sarga sig därpå. Och alla jordens folk skola församla sig mot det. </p>
<p id="v4"><sup><small>4</small></sup>  På den tiden, säger HERREN, skall jag slå alla hästar med förvirring och deras ryttare med vanvett. Men över Juda hus skall jag upplåta mina ögon, när jag bland hednafolken slår alla hästar med blindhet. </p>
<p id="v5"><sup><small>5</small></sup>  Då skola Juda stamfurstar säga i sina hjärtan: "Jerusalems invånare äro vår styrka, genom HERREN Sebaot, sin Gud." </p>
<p id="v6"><sup><small>6</small></sup>  På den tiden skall jag låta Juda stamfurstar bliva såsom brinnande fyrfat bland ved, och såsom eldbloss bland halmkärvar, så att de förbränna alla folk runt omkring, både åt höger och åt vänster; men Jerusalem skall framgent trona på sin plats, där Jerusalem nu är. </p>
<p id="v7"><sup><small>7</small></sup>  Och först skall HERREN giva seger åt Juda hyddor, för att icke Davids hus och Jerusalems invånare skola tillräkna sig större ära än Juda. </p>
<p id="v8"><sup><small>8</small></sup>  På den tiden skall HERREN beskärma Jerusalems invånare; den skröpligaste bland dem skall på den tiden vara såsom David, och Davids hus skall vara såsom ett gudaväsen, såsom HERRENS ängel framför dem. </p>
<p id="v9"><sup><small>9</small></sup>  Och jag skall på den tiden sätta mig i sinnet att förgöra alla folk som komma mot Jerusalem. </p>
<p id="v10"><sup><small>10</small></sup>  Men över Davids hus och över Jerusalems invånare skall jag utgjuta en nådens och bönens ande, så att de se upp till mig, och se vem de hava stungit. Och de skola hålla dödsklagan efter honom, såsom man håller dödsklagan efter ende sonen, och skola bittert sörja honom, såsom man sörjer sin förstfödde. </p>
<p id="v11"><sup><small>11</small></sup>  Ja, på den tiden skall i Jerusalem hållas stor dödsklagan, sådan den var, som hölls i Hadadrimmon på Megiddons slätt. </p>
<p id="v12"><sup><small>12</small></sup>  Och släkterna i landet skola hålla dödsklagan var för sig: Davids hus släkt för sig, och dess kvinnor för sig, Natans hus' släkt för sig, och dess kvinnor för sig, </p>
<p id="v13"><sup><small>13</small></sup>  Levi hus' släkt för sig, och dess kvinnor för sig, Simeis släkt för sig, och dess kvinnor för sig; </p>
<p id="v14"><sup><small>14</small></sup>  så ock alla övriga släkter var för sig, och deras kvinnor för sig. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Zechariah/11">Sakarja - Kapitel 11</a></td>
        <td><a href="/sv/Bible/Zechariah/Index">Index</a></td>
        <td><a href="/sv/Bible/Zechariah/13">Sakarja - Kapitel 13</a></td>
      </tr>
    </tbody>
  </table>
</figure>
