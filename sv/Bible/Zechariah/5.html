<!--
title: Sakarja - Kapitel 5
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Zechariah/4">Sakarja - Kapitel 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Zechariah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Zechariah/6">Sakarja - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  När jag sedan åter lyfte upp mina ögon, fick jag se en bokrulle flyga fram. </p>
<p id="v2"><sup><small>2</small></sup>  Och han sade till mig: "Vad ser du?" Jag svarade: "Jag ser en bokrulle flyga fram; den är tjugu alnar lång och tio alnar bred." </p>
<p id="v3"><sup><small>3</small></sup>  Då sade han till mig: "Detta är Förbannelsen, som går ut över hela landet; ty i kraft av den skall var och en som stjäl varda bortrensad härifrån, och i kraft av den skall var och en som svär varda bortrensad härifrån. </p>
<p id="v4"><sup><small>4</small></sup>  Jag har låtit den gå ut, säger HERREN Sebaot, för att den skall komma in i tjuvens hus och in i dens hus, som svär falskt vid mitt namn; och den skall stanna där i huset och fräta upp det med både trävirke och stenar." </p>
<p id="v5"><sup><small>5</small></sup>  Sedan kom ängeln som talade med mig fram och sade till mig: "Lyft upp dina ögon och se vad det är som där kommer fram. </p>
<p id="v6"><sup><small>6</small></sup>  Och jag frågade: "Vad är det?" Han svarade: "Det är en sädesskäppa som kommer fram." Ytterligare sade han: "Så är det beställt med dem i hela landet." </p>
<p id="v7"><sup><small>7</small></sup>  Jag fick då se huru en rund skiva av bly lyfte sig; och nu syntes där en kvinna som satt i skäppan. </p>
<p id="v8"><sup><small>8</small></sup>  Därefter sade han: "Detta är Ogudaktigheten." Och så stötte han henne åter ned i skäppan och slog igen blylocket över dess öppning. </p>
<p id="v9"><sup><small>9</small></sup>  När jag sedan lyfte upp mina ögon, fick jag se två kvinnor komma fram; och vinden fyllde deras vingar, ty de hade vingar lika hägerns. Och de lyfte upp skäppan mellan jord och himmel. </p>
<p id="v10"><sup><small>10</small></sup>  Då frågade jag ängeln som talade med mig: "Vart föra de skäppan?" </p>
<p id="v11"><sup><small>11</small></sup>  Han svarade mig: "De hava i sinnet att bygga ett hus åt henne i Sinears land; och när det är färdigt, skall hon där bliva nedsatt på sin plats." </p>
