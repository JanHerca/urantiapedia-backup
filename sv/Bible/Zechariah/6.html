<!--
title: Sakarja - Kapitel 6
description: 
published: true
date: 2022-10-8T9:59:7Z
tags: bible, bible—zechariah
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Zechariah/5">Sakarja - Kapitel 5</a></td>
        <td><a href="/sv/Bible/Zechariah/Index">Index</a></td>
        <td><a href="/sv/Bible/Zechariah/7">Sakarja - Kapitel 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  När jag sedan åter lyfte upp mina ögon, fick jag se fyra vagnar komma fram mellan två berg, och bergen voro av koppar. </p>
<p id="v2"><sup><small>2</small></sup>  För den första vagnen voro röda hästar, för den andra vagnen svarta hästar, </p>
<p id="v3"><sup><small>3</small></sup>  för den tredje vagnen vita hästar, och för den fjärde vagnen fläckiga hästar, starkare än de andra. </p>
<p id="v4"><sup><small>4</small></sup>  Då tog jag till orda och frågade ängeln som talade med mig: "Vad betyda dessa, min herre?" </p>
<p id="v5"><sup><small>5</small></sup>  Ängeln svarade och sade till mig: "Det är himmelens fyra vindar, vilka nu draga ut, sedan de hava fått träda inför hela jordens Herre. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Vagnen med de svarta hästarna drager mot nordlandet, de vita följa efter dem, och de fläckiga draga mot sydlandet." </p>
<p id="v7"><sup><small>7</small></sup>  Men när de som voro starkast skulle draga ut, voro de ivriga att få fara omkring på jorden. Då sade han: "Ja, I mån fara omkring på jorden." Och de foro åstad omkring på jorden. </p>
<p id="v8"><sup><small>8</small></sup>  Därefter ropade han på mig och talade till mig och sade: "Se, genom dem som draga ut mot nordlandet skall jag släcka min vrede på nordlandet." </p>
<p id="v9"><sup><small>9</small></sup>  Och HERRENS ord kom till mig; han sade: </p>
<p id="v10"><sup><small>10</small></sup>  Tag emot av Heldai gåvorna från de landsflyktiga, från Tobia och Jedaja; du själv må redan samma dag gå åstad bort till Josias, Sefanjas sons, hus, dit dessa hava kommit från Babel. </p>
<p id="v11"><sup><small>11</small></sup>  När du så har fått silver och guld, skall du därav låta göra kronor; och du skall sätta en på översteprästen Josuas, Josadaks sons, huvud. </p>
<p id="v12"><sup><small>12</small></sup>  Och du skall säga till honom: "Så säger HERREN Sebaot: Se, där är en man som skall kallas Telningen. Under honom skall det gro, och han skall bygga upp HERRENS tempel. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Ja, han skall bygga upp HERRENS tempel och förvärva majestät och sitta på sin tron och regera; och en präst skall han vara på sin tron; och fridens rådslag skola vara mellan båda. </p>
<p id="v14"><sup><small>14</small></sup>  Men kronorna skola förvaras i HERRENS tempel, till en åminnelse av Helem, Tobia och Jedaja och Hen, Sefanjas son. </p>
<p id="v15"><sup><small>15</small></sup>  Och fjärran ifrån skall man komma och bygga på HERRENS tempel; och I skolen så förnimma att HERREN Sebaot har sänt mig till eder. Och så skall ske, om I troget hören HERRENS, eder Guds, röst." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Zechariah/5">Sakarja - Kapitel 5</a></td>
        <td><a href="/sv/Bible/Zechariah/Index">Index</a></td>
        <td><a href="/sv/Bible/Zechariah/7">Sakarja - Kapitel 7</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 6:5 <i>Allas Herre</i>: <a href="/sv/The_Urantia_Book/128#p1_10">Ub 128:1.10</a>. </li>
  <li id="fn2"><a href="#cite2">↑</a> 6:12 <i>Stam eller gren av vinstockar</i>: <a href="/sv/The_Urantia_Book/180#p2_3">Ub 180:2.3</a>. </li>
</ol>
</div>
