<!--
title: 1 Krönikeboken - Kapitel 18
description: 
published: true
date: 2022-10-8T9:59:7Z
tags: bible, bible—1 chronicles
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/1_Chronicles/17">1 Krönikeboken - Kapitel 17</a></td>
        <td><a href="/sv/Bible/1_Chronicles/Index">Index</a></td>
        <td><a href="/sv/Bible/1_Chronicles/19">1 Krönikeboken - Kapitel 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En tid härefter slog David filistéerna och kuvade dem. Därvid tog han Gat med underlydande orter ur filistéernas hand. </p>
<p id="v2"><sup><small>2</small></sup>  Han slog ock moabiterna; så blevo moabiterna David underdåniga och förde till honom skänker. </p>
<p id="v3"><sup><small>3</small></sup>  Likaledes slog David Hadareser, konungen i Soba, vid Hamat, när denne hade dragit åstad för att befästa sitt välde vid floden Frat. </p>
<p id="v4"><sup><small>4</small></sup>  Och David tog ifrån honom ett tusen vagnar och tog till fånga sju tusen ryttare och tjugu tusen man fotfolk; och David lät avskära fotsenorna på alla vagnshästarna, utom på ett hundra hästar, som han skonade. </p>
<p id="v5"><sup><small>5</small></sup>  När sedan araméerna från Damaskus kommo för att hjälpa Hadareser, konungen i Soba, nedgjorde David tjugutvå tusen man av dem. </p>
<p id="v6"><sup><small>6</small></sup>  Och David insatte fogdar bland araméerna i Damaskus; och araméerna blevo David underdåniga och förde till honom skänker. Så gav HERREN seger åt David, varhelst han drog fram. </p>
<p id="v7"><sup><small>7</small></sup>  Och David tog de gyllene sköldar som Hadaresers tjänare hade burit och förde dem till Jerusalem. </p>
<p id="v8"><sup><small>8</small></sup>  Och från Hadaresers städer Tibhat och Kun tog David koppar i stor myckenhet; därav gjorde sedan Salomo kopparhavet, pelarna och kopparkärlen. </p>
<p id="v9"><sup><small>9</small></sup>  Då nu Tou, konungen i Hamat, hörde att David hade slagit Hadaresers, konungens i Soba, hela här, </p>
<p id="v10"><sup><small>10</small></sup>  sände han sin son Hadoram till konung David för att hälsa honom och lyckönska honom, därför att han hade givit sig i strid med Hadareser och slagit honom; ty Hadareser hade varit Tous fiende. Han sände ock alla slags kärl av guld, silver och koppar. </p>
<p id="v11"><sup><small>11</small></sup>  Också dessa helgade konung David åt HERREN, likasom han hade gjort med det silver och guld han hade hemfört från alla andra folk: från edoméerna, moabiterna, Ammons barn, filistéerna och amalekiterna. </p>
<p id="v12"><sup><small>12</small></sup>  Och sedan Absai, Serujas son, hade slagit edoméerna i Saltdalen, aderton tusen man, </p>
<p id="v13"><sup><small>13</small></sup>  insatte han fogdar i Edom; och alla edoméer blevo David underdåniga. Så gav HERREN seger åt David, varhelst han drog fram. </p>
<p id="v14"><sup><small>14</small></sup>  David regerade nu över hela Israel; och han skipade lag och rätt åt allt sitt folk. </p>
<p id="v15"><sup><small>15</small></sup>  Joab, Serujas son, hade befälet över krigshären, och Josafat, Ahiluds son, var kansler. </p>
<p id="v16"><sup><small>16</small></sup>  Sadok, Ahitubs son, och Abimelek, Ebjatars son, voro präster, och Sausa var sekreterare. </p>
<p id="v17"><sup><small>17</small></sup>  Benaja, Jojadas son, hade befälet över keretéerna och peletéerna; men Davids söner voro de förnämste vid konungens sida. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/1_Chronicles/17">1 Krönikeboken - Kapitel 17</a></td>
        <td><a href="/sv/Bible/1_Chronicles/Index">Index</a></td>
        <td><a href="/sv/Bible/1_Chronicles/19">1 Krönikeboken - Kapitel 19</a></td>
      </tr>
    </tbody>
  </table>
</figure>
