<!--
title: 1 Krönikeboken - Kapitel 5
description: 
published: true
date: 2022-10-8T9:59:7Z
tags: bible, bible—1 chronicles
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/1_Chronicles/4">1 Krönikeboken - Kapitel 4</a></td>
        <td><a href="/sv/Bible/1_Chronicles/Index">Index</a></td>
        <td><a href="/sv/Bible/1_Chronicles/6">1 Krönikeboken - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Rubens söner, Israels förstföddes - han var nämligen den förstfödde, men därför att han oskärade sin faders bädd, blev hans förstfödslorätt given åt Josefs, Israels sons, söner, dock icke så, att denne skulle upptagas i släktregistret såsom den förstfödde; </p>
<p id="v2"><sup><small>2</small></sup>  ty väl var Juda den mäktigaste bland sina bröder, och furste blev en av hans avkomlingar, men förstfödslorätten blev dock Josefs - </p>
<p id="v3"><sup><small>3</small></sup>  Rubens, Israels förstföddes, söner voro Hanok och Pallu, Hesron och Karmi. </p>
<p id="v4"><sup><small>4</small></sup>  Joels söner voro hans son Semaja, dennes son Gog, dennes son Simei, </p>
<p id="v5"><sup><small>5</small></sup>  dennes son Mika, dennes son Reaja, dennes son Baal, </p>
<p id="v6"><sup><small>6</small></sup>  så ock dennes son Beera, som Tillegat-Pilneeser, konungen i Assyrien, förde bort i fångenskap; han var hövding för rubeniterna. </p>
<p id="v7"><sup><small>7</small></sup>  Och hans bröder voro, efter sina släkter, när de upptecknades i släktregistret efter sin ättföljd: Jegiel, huvudmannen, Sakarja </p>
<p id="v8"><sup><small>8</small></sup>  och Bela, son till Asas, son till Sema, son till Joel; han bodde i Aroer, och hans boningsplatser nådde ända till Nebo och Baal-Meon. </p>
<p id="v9"><sup><small>9</small></sup>  Och österut nådde hans boningsplatser ända fram till öknen som sträcker sig ifrån floden Frat; ty de hade stora boskapshjordar i Gileads land. </p>
<p id="v10"><sup><small>10</small></sup>  Men i Sauls tid förde de krig mot hagariterna, och dessa föllo för deras hand; då bosatte de sig i deras hyddor utefter hela östra sidan av Gilead. </p>
<p id="v11"><sup><small>11</small></sup>  Och Gads barn hade sina boningsplatser gent emot dem i landet Basan ända till Salka: </p>
<p id="v12"><sup><small>12</small></sup>  Joel, huvudmannen, och Safam därnäst, och vidare Jaanai och Safat i Basan. </p>
<p id="v13"><sup><small>13</small></sup>  Och deras bröder voro, efter sina familjer, Mikael, Mesullam, Seba, Jorai, Jaekan, Sia och Eber, tillsammans sju. </p>
<p id="v14"><sup><small>14</small></sup>  Dessa voro söner till Abihail, son till Huri, son till Jaroa, son till Gilead, son till Mikael, son till Jesisai, son till Jado, son till Bus. </p>
<p id="v15"><sup><small>15</small></sup>  Men Ahi, son till Abdiel, son till Guni, var huvudman för deras familjer. </p>
<p id="v16"><sup><small>16</small></sup>  Och de bodde i Gilead i Basan och underlydande orter, så ock på alla Sarons utmarker, så långt de sträckte sig. </p>
<p id="v17"><sup><small>17</small></sup>  Alla dessa blevo upptecknade i släktregistret i Jotams, Juda konungs, och i Jerobeams, Israels konungs, tid. </p>
<p id="v18"><sup><small>18</small></sup>  Rubens barn och gaditerna och ena hälften av Manasse stam, de av dem, som voro krigsdugliga och buro sköld och svärd och spände båge och voro stridskunniga, utgjorde fyrtiofyra tusen sju hundra sextio stridbara män. </p>
<p id="v19"><sup><small>19</small></sup>  Och de förde krig mot hagariterna och mot Jetur, Nafis och Nodab. </p>
<p id="v20"><sup><small>20</small></sup>  Och seger beskärdes dem i striden mot dessa, så att hagariterna och alla som voro med dem blevo givna i deras hand; ty de ropade till Gud under striden, och han bönhörde dem, därför att de förtröstade på honom. </p>
<p id="v21"><sup><small>21</small></sup>  Och såsom byte förde de bort deras boskapshjordar, femtio tusen kameler, två hundra femtio tusen får och två tusen åsnor, så ock ett hundra tusen människor. </p>
<p id="v22"><sup><small>22</small></sup>  Ty många hade fallit slagna, eftersom striden var av Gud. Sedan bosatte de sig i deras land och bodde där ända till fångenskapen. </p>
<p id="v23"><sup><small>23</small></sup>  Halva Manasse stams barn bodde ock där i landet, från Basan ända till Baal-Hermon och Senir och Hermons berg, och de voro talrika. </p>
<p id="v24"><sup><small>24</small></sup>  Och dessa voro huvudmän för sina familjer: Efer, Jisei, Eliel, Asriel, Jeremia, Hodauja och Jadiel, tappra stridsmän, namnkunniga män, huvudmän för sina familjer. </p>
<p id="v25"><sup><small>25</small></sup>  Men de blevo otrogna mot sina fäders Gud, i det att de i trolös avfällighet lupo efter de gudar som dyrkades av de folk där i landet, som Gud hade förgjort för dem. </p>
<p id="v26"><sup><small>26</small></sup>  Då uppväckte Israels Gud den assyriske konungen Puls ande och den assyriske konungen Tillegat-Pilnesers ande och lät folket föras bort i fångenskap, såväl rubeniterna och gaditerna som ena hälften av Manasse stam, och lät dem komma till Hala, Habor, Hara och Gosans ström, där de äro ännu i dag. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/1_Chronicles/4">1 Krönikeboken - Kapitel 4</a></td>
        <td><a href="/sv/Bible/1_Chronicles/Index">Index</a></td>
        <td><a href="/sv/Bible/1_Chronicles/6">1 Krönikeboken - Kapitel 6</a></td>
      </tr>
    </tbody>
  </table>
</figure>
