<!--
title: Amos - Kapitel 7
description: 
published: true
date: 2022-10-8T9:59:7Z
tags: bible, bible—amos
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Amos/6">Amos - Kapitel 6</a></td>
        <td><a href="/sv/Bible/Amos/Index">Index</a></td>
        <td><a href="/sv/Bible/Amos/8">Amos - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Följande syn lät Herren, HERREN mig se; Jag såg gräshoppor skapas, när sommargräset begynte växa upp; och det var sommargräset efter kungsslåttern. </p>
<p id="v2"><sup><small>2</small></sup>  När så dessa hade ätit upp alla markens örter, sade jag: "Herre, HERRE, förlåt. Huru skall Jakob kunna bestå, han som är så ringa?" </p>
<p id="v3"><sup><small>3</small></sup>  Då ångrade HERREN detta. "Det skall icke ske", sade HERREN. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Följande syn lät Herren, HERREN mig se: Jag såg Herren, HERREN nalkas för att utföra sin sak genom eld; och elden förtärde det stora djupet och höll på att förtära arvedelslandet. </p>
<p id="v5"><sup><small>5</small></sup>  Då sade jag: "Herre, HERRE, håll upp. Huru skall Jakob kunna bestå, han som är så ringa?" </p>
<p id="v6"><sup><small>6</small></sup>  Då ångrade HERREN detta. "Icke heller detta skall ske", sade Herren, HERREN. </p>
<p id="v7"><sup><small>7</small></sup>  Följande syn lät han mig se: Jag såg Herren stå på en mur, uppförd efter sänklod, och i sin hand höll han ett sänklod. </p>
<p id="v8"><sup><small>8</small></sup>  Och HERREN sade till mig: "Vad ser du, Amos?" Jag svarade: "Ett sänklod." Då sade Herren: "Se, jag skall hänga upp ett sänklod mitt ibland mitt folk Israel; jag kan icke vidare tillgiva dem. </p>
<p id="v9"><sup><small>9</small></sup>  Isaks offerhöjder skola bliva ödelagda och Israels helgedomar förstörda, och mot Jerobeams hus skall jag uppresa mig med svärdet." </p>
<p id="v10"><sup><small>10</small></sup>  Men Amasja, prästen i Betel, sände till Jerobeam, Israels konung, och lät säga: "Amos förehar en sammansvärjning mot dig, mitt i Israels hus. Landet kan icke härda ut med allt hans ordande. </p>
<p id="v11"><sup><small>11</small></sup>  Ty så har Amos sagt: 'Jerobeam skall dö för svärd, och Israel skall föras bort i fångenskap ur sitt land.'" </p>
<p id="v12"><sup><small>12</small></sup>  Och Amasja sade till Amos: "Du siare, gå din väg och sök din tillflykt i Juda land; där må du äta ditt bröd, och där må du profetera. </p>
<p id="v13"><sup><small>13</small></sup>  Men i Betel får du icke vidare profetera, ty det är en konungslig helgedom och ett rikets tempel." </p>
<p id="v14"><sup><small>14</small></sup>  Då svarade Amos och sade till Amasja: "Jag är varken en profet eller en profetlärljunge, jag är en boskapsherde, som lever av mullbärsfikon. </p>
<p id="v15"><sup><small>15</small></sup>  Men HERREN tog mig från hjorden; HERREN sade till mig: 'Gå åstad och profetera för mitt folk Israel.' </p>
<p id="v16"><sup><small>16</small></sup>  Så hör nu HERRENS ord. Du säger: 'Profetera icke mot Israel och predika icke mot Isaks hus.' </p>
<p id="v17"><sup><small>17</small></sup>  Därför säger HERREN så: Din hustru skall bliva en sköka i staden, dina söner och döttrar skola falla för svärd, ditt land skall bliva utskiftat med mätsnöre, själv skall du dö i ett orent land, och Israel skall föras bort i fångenskap ur sitt land." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Amos/6">Amos - Kapitel 6</a></td>
        <td><a href="/sv/Bible/Amos/Index">Index</a></td>
        <td><a href="/sv/Bible/Amos/8">Amos - Kapitel 8</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 7:3,6 <i>Gud sägs omvända sig</i>: <a href="/sv/The_Urantia_Book/2#p2_2">Ub 2:2.2</a>.  <i>Gud sägs omvända sig</i>: <a href="/sv/The_Urantia_Book/4#p3_4">Ub 4:3.4</a>. </li>
</ol>
</div>
