<!--
title: Amos - Kapitel 5
description: 
published: true
date: 2022-10-8T9:59:7Z
tags: bible, bible—amos
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Amos/4">Amos - Kapitel 4</a></td>
        <td><a href="/sv/Bible/Amos/Index">Index</a></td>
        <td><a href="/sv/Bible/Amos/6">Amos - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hören följande ord, som jag vill uppstämma såsom klagosång över eder, I av Israels hus: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Fallen är hon och kan icke mer stå upp, jungfrun Israel! Hon ligger slagen till marken i sitt land; ingen reser henne upp." </p>
<p id="v3"><sup><small>3</small></sup>  Ty så säger Herren, HERREN: Den stad varifrån tusen plägade draga ut skall få behålla hundra kvar, och den stad varifrån hundra plägade draga ut skall få behålla tio kvar, i Israels hus. </p>
<p id="v4"><sup><small>4</small></sup>  Ty så säger HERREN till Israels hus: Söken mig, så fån I leva. </p>
<p id="v5"><sup><small>5</small></sup>  Men söken icke Betel, kommen icke till Gilgal, och dragen ej bort till Beer-Seba; ty Gilgal skall bliva bortfört i fångenskap, och Betel skall hemfalla åt fördärvet. </p>
<p id="v6"><sup><small>6</small></sup>  Söken HERREN så fån I leva; varom icke, så skall han komma över Josefs hus lik en eld; och elden skall bränna, och ingen skall släcka den, till att rädda Betel. </p>
<p id="v7"><sup><small>7</small></sup>  I som förvandlen rätten till malört och slån rättfärdigheten ned till jorden, veten: </p>
<p id="v8"><sup><small>8</small></sup>  han som har gjort Sjustjärnorna och Orion, han som kan förvandla svarta mörkret till morgon och göra dagen mörk såsom natten, han som kallar på havets vatten och gjuter det ut över jorden - HERREN är hans namn. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Och han låter fördärv ljunga ned över starka fästen; ja, över fasta borgar kommer fördärv. </p>
<p id="v10"><sup><small>10</small></sup>  Dessa hata i porten den som försvarar vad rätt är och räkna såsom en styggelse den som talar sanning. </p>
<p id="v11"><sup><small>11</small></sup>  Därför, eftersom I trampen på den arme och tagen ifrån honom hans säd såsom skatt, därför hören; om I än byggen hus av huggen sten, skolen I icke få bo i dem, och om I än planteren sköna vingårdar, skolen I icke få dricka vin från dem. </p>
<p id="v12"><sup><small>12</small></sup>  Ty jag vet att edra överträdelser äro många och edra synder talrika, I den rättfärdiges förtryckare, som tagen mutor och vrängen rätten för de fattiga i porten. </p>
<p id="v13"><sup><small>13</small></sup>  Därför måste den förståndige tiga stilla i denna tid; ty det är en ond tid. </p>
<p id="v14"><sup><small>14</small></sup>  Söken vad gott är, och icke vad ont är, på det att I mån leva. Då skall Herren, härskarornas Gud, vara med eder, såsom I menen honom vara. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Haten vad ont är, och älsken vad gott är, och hållen rätten vid makt i porten; kanhända skall då Herren, härskarornas Gud, vara nådig mot Josefs kvarleva. </p>
<p id="v16"><sup><small>16</small></sup>  Därför, så säger HERREN, härskarornas Gud, Herren: På alla torg skall dödsklagan ljuda, och på alla gator skall man ropa: "Ack ve! Ack ve!" Åkermännen skall man mana att brista ut i jämmer, och dödsklagan skall höjas av dem som äro förfarna i sorgesång; </p>
<p id="v17"><sup><small>17</small></sup>  ja, i alla vingårdar skall dödsklagan ljuda, ty jag skall gå fram mitt ibland eder, säger HERREN. </p>
<p id="v18"><sup><small>18</small></sup>  Ve eder som åstunden HERRENS dag! Vad viljen I med HERRENS dag? Den är mörker och icke ljus. </p>
<p id="v19"><sup><small>19</small></sup>  Då går det, såsom när någon flyr för ett lejon, men därvid mötes av en björn, och när han då söker tillflykt i sitt hus, bliver han stungen av en orm, vid det han sätter handen mot väggen. </p>
<p id="v20"><sup><small>20</small></sup>  Ja, HERRENS dag är mörker och icke ljus, den är töcken utan något solsken. </p>
<p id="v21"><sup><small>21</small></sup>  Jag hatar edra fester, jag är led vid dem, och jag finner intet behag i edra högtidsförsamlingar. <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  Ty om I än offren åt mig brännoffer, jämte edra spisoffer, så har jag dock ingen lust till dem, ej heller gitter jag se edra tackoffer av gödda kalvar. </p>
<p id="v23"><sup><small>23</small></sup>  Hav bort ifrån mig dina sångers buller; jag gitter icke höra ditt psaltarspel. </p>
<p id="v24"><sup><small>24</small></sup>  Men må rätten flöda fram såsom vatten, och rättfärdigheten lik en bäck som aldrig sinar. </p>
<p id="v25"><sup><small>25</small></sup>  Framburen I väl åt mig slaktoffer och spisoffer under de fyrtio åren i öknen, I av Israels hus? </p>
<p id="v26"><sup><small>26</small></sup>  Så skolen I nu nödgas taga med eder Sickut, eder konung, och Kiun, eder avgudabild, stjärnguden, som I haven gjort åt eder; <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  och jag skall låta eder föras åstad i fångenskap ända bortom Damaskus, säger han vilkens namn är HERREN, härskarornas Gud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Amos/4">Amos - Kapitel 4</a></td>
        <td><a href="/sv/Bible/Amos/Index">Index</a></td>
        <td><a href="/sv/Bible/Amos/6">Amos - Kapitel 6</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 5:1-27 <i>Amos hot & varning</i>: <a href="/sv/The_Urantia_Book/97#p8_3">Ub 97:8.3</a>. </li>
  <li id="fn2"><a href="#cite2">↑</a> 5:8 <i>Del 2: Sök himlarnas skapare</i>: <a href="/sv/The_Urantia_Book/97#p4_3">Ub 97:4.3</a>.  <i>Vår Herre och vår Gud</i>: <a href="/sv/The_Urantia_Book/41#p3_1">Ub 41:3.1</a>. </li>
  <li id="fn3"><a href="#cite3">↑</a> 5:14-15 <i>Skriften läser: Sök det goda och inte det onda</i>: <a href="/sv/The_Urantia_Book/126#p4_3">Ub 126:4.3</a>. </li>
  <li id="fn4"><a href="#cite4">↑</a> 5:21-24 <i>Ritual kontra rättfärdighet</i>: <a href="/sv/The_Urantia_Book/97#p4_4">Ub 97:4.4</a>. </li>
  <li id="fn5"><a href="#cite5">↑</a> 5:26 <i>Astrologi</i>: <a href="/sv/The_Urantia_Book/90#p2_5">Ub 90:2.5</a>. </li>
</ol>
</div>
