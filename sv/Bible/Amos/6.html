<!--
title: Amos - Kapitel 6
description: 
published: true
date: 2022-10-8T9:59:7Z
tags: bible, bible—amos
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Amos/5">Amos - Kapitel 5</a></td>
        <td><a href="/sv/Bible/Amos/Index">Index</a></td>
        <td><a href="/sv/Bible/Amos/7">Amos - Kapitel 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ve eder, I säkre på Sion, I sorglöse på Samarias berg, I ädlingar bland förstlingsfolket, I som Israels hus plägar vända sig till! </p>
<p id="v2"><sup><small>2</small></sup>  Gån åstad till Kalne och sen efter, dragen därifrån till Stora Hamat, och faren så ned till filistéernas Gat: äro de bättre än rikena här, eller är deras område större än edert område? </p>
<p id="v3"><sup><small>3</small></sup>  Ve eder, I som menen att olycksdagen skall vara fjärran, men likväl inbjuden våldet att trona hos eder; </p>
<p id="v4"><sup><small>4</small></sup>  I som liggen på soffor av elfenben och haven det makligt på edra bäddar; I som äten lamm, utvalda ur hjorden, och kalvar, hämtade från gödstallet; </p>
<p id="v5"><sup><small>5</small></sup>  I som skrålen visor till harpans ljud och tänken ut åt eder musikinstrumenter såsom David; </p>
<p id="v6"><sup><small>6</small></sup>  I som dricken vin ur stora bålar och bruken salvor av yppersta olja, men icke bekymren eder om Josefs skada! </p>
<p id="v7"><sup><small>7</small></sup>  Fördenskull skola nu dessa främst föras bort i fångenskap; de som nu hava det så makligt få då sluta med sitt skrål. </p>
<p id="v8"><sup><small>8</small></sup>  Herren, HERREN har svurit vid sig själv, säger HERREN, härskarornas Gud: Jakobs stolthet är mig en styggelse, och hans palatser hatar jag; jag skall giva staden till pris med allt vad däri är. </p>
<p id="v9"><sup><small>9</small></sup>  Och det skall ske, att om än tio män finnas kvar i ett och samma hus, så skola de likväl alla dö. </p>
<p id="v10"><sup><small>10</small></sup>  När sedan en frände till någon av de döda med förbrännarens hjälp vill skaffa benen ut ur huset, och därvid ropar till en som är i det inre av huset: "Finnes här någon mer än du?", då måste denne svara: "Ingen"; och den förre skall då säga: "Rätt så, stillhet må råda; ty HERRENS namn får icke bliva nämnt." </p>
<p id="v11"><sup><small>11</small></sup>  Ty se, på HERRENS bud skola de stora husen bliva slagna i spillror och de små husen i splittror. </p>
<p id="v12"><sup><small>12</small></sup>  Kunna väl hästar springa uppför en klippbrant, eller plöjer man där med oxar? - eftersom I viljen förvandla rätten till en giftplanta och rättfärdighetens frukt till malört, </p>
<p id="v13"><sup><small>13</small></sup>  I som glädjen eder över det som är intet värt och sägen: "Genom vår egen styrka hava vi ju berett oss horn." </p>
<p id="v14"><sup><small>14</small></sup>  Ty se, jag skall uppväcka ett folk mot eder, I av Israels hus, säger Herren, härskarornas Gud; och de skola förtrycka edert land, från det ställe där vägen går till Hamat ända till Hedmarksbäcken. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Amos/5">Amos - Kapitel 5</a></td>
        <td><a href="/sv/Bible/Amos/Index">Index</a></td>
        <td><a href="/sv/Bible/Amos/7">Amos - Kapitel 7</a></td>
      </tr>
    </tbody>
  </table>
</figure>
