<!--
title: Amos - Kapitel 1
description: 
published: true
date: 2022-10-8T9:59:7Z
tags: bible, bible—amos
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/sv/Bible/Amos/Index">Index</a></td>
        <td><a href="/sv/Bible/Amos/2">Amos - Kapitel 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Detta är vad som talades av Amos, en bland herdarna från Tekoa, vad han skådade angående Israel i Ussias, Juda konungs, och Jerobeams, Joas' sons, Israels konungs, tid, två år före jordbävningen. </p>
<p id="v2"><sup><small>2</small></sup>  Han sade: HERREN upphäver ett rytande från Sion, och från Jerusalem låter han höra sin röst. Då försänkas herdarnas betesmarker i sorg, och Karmels topp förtorkas. </p>
<p id="v3"><sup><small>3</small></sup>  Så säger HERREN: Eftersom Damaskus har trefalt förbrutit sig, ja, fyrfalt, skall jag icke rygga mitt beslut: eftersom de hava tröskat Gilead med sina tröskvagnar av järn. </p>
<p id="v4"><sup><small>4</small></sup>  Därför skall jag sända en eld mot Hasaels hus, och den skall förtära Ben-Hadads palatser. </p>
<p id="v5"><sup><small>5</small></sup>  Jag skall bryta sönder Damaskus' bommar och utrota invånarna i Bikeat-Aven och spirans bärare i Bet-Eden; och Arams folk skall bliva bortfört till Kir, säger HERREN. </p>
<p id="v6"><sup><small>6</small></sup>  Så säger HERREN: Eftersom Gasa har trefalt förbrutit sig, ja, fyrfalt, skall jag icke rygga mitt beslut: eftersom de hava fört bort allt folket såsom fångar och överlämnat dem åt Edom. </p>
<p id="v7"><sup><small>7</small></sup>  Därför skall jag sända en eld mot Gasas murar, och den skall förtära dess palatser. </p>
<p id="v8"><sup><small>8</small></sup>  Jag skall utrota invånarna i Asdod och spirans bärare i Askelon; och jag skall vända min hand mot Ekron, så att filistéernas sista kvarleva förgås, säger Herren, HERREN. </p>
<p id="v9"><sup><small>9</small></sup>  Så säger HERREN: Eftersom Tyrus har trefalt förbrutit sig, ja, fyrfalt, skall jag icke rygga mitt beslut: eftersom de hava överlämnat allt folket såsom fångar åt Edom, utan att tänka på sitt brödraförbund. </p>
<p id="v10"><sup><small>10</small></sup>  Därför skall jag sända en eld mot Tyrus' murar, och den skall förtära dess palatser. </p>
<p id="v11"><sup><small>11</small></sup>  Så säger HERREN: Eftersom Edom har trefalt förbrutit sig, ja, fyrfalt, skall jag icke rygga mitt beslut: eftersom han har förföljt sin broder med svärd och förkvävt all barmhärtighet, och eftersom han oupphörligt har låtit sin vrede rasa och ständigt behållit sin förgrymmelse. </p>
<p id="v12"><sup><small>12</small></sup>  Därför skall jag sända en eld mot Teman, och den skall förtära Bosras palatser. </p>
<p id="v13"><sup><small>13</small></sup>  Så säger HERREN: Eftersom Ammons barn hava trefalt förbrutit sig, ja, fyrfalt, skall jag icke rygga mitt beslut: eftersom de hava uppristat havande kvinnor i Gilead, när de ville utvidga sitt område. </p>
<p id="v14"><sup><small>14</small></sup>  Därför skall jag tända upp en eld mot Rabbas murar, och den skall förtära dess palatser, under härskri på stridens dag, under storm på ovädrets dag. </p>
<p id="v15"><sup><small>15</small></sup>  Och deras konung skall vandra bort i fångenskap, han själv och hans hövdingar med honom, säger HERREN. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/sv/Bible/Amos/Index">Index</a></td>
        <td><a href="/sv/Bible/Amos/2">Amos - Kapitel 2</a></td>
      </tr>
    </tbody>
  </table>
</figure>
