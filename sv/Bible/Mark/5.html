<!--
title: Markus - Kapitel 5
description: 
published: true
date: 2022-10-8T9:59:7Z
tags: bible, bible—mark
editor: ckeditor
dateCreated: 2022-8-28T15:43:40Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Mark/4">Markus - Kapitel 4</a></td>
        <td><a href="/sv/Bible/Mark/Index">Index</a></td>
        <td><a href="/sv/Bible/Mark/6">Markus - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så kommo de över till gerasenernas land, på andra sidan sjön. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Och strax då han hade stigit ur båten, kom en man, som var besatt av en oren ande, emot honom från gravarna där; <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  han hade nämligen sitt tillhåll bland gravarna. Och icke ens med kedjor kunde man numera fängsla honom; </p>
<p id="v4"><sup><small>4</small></sup>  ty väl hade han många gånger blivit fängslad med fotbojor och kedjor, men han hade slitit itu kedjorna och brutit sönder fotbojorna, och ingen kunde få makt med honom. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Och han vistades alltid, dag och natt, bland gravarna och på bergen och skriade och sargade sig själv med stenar. <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  När denne nu fick se Jesus på avstånd, skyndade han fram och föll ned för honom <sup id="cite6"><a href="#fn6">[6]</a></sup></p>
<p id="v7"><sup><small>7</small></sup>  och ropade med hög röst och sade: "Vad har du med mig att göra, Jesus, du Guds, den Högstes, Son? Jag besvär dig vid Gud, plåga mig icke." <sup id="cite7"><a href="#fn7">[7]</a></sup></p>
<p id="v8"><sup><small>8</small></sup>  Jesus skulle nämligen just säga till honom: "Far ut ur mannen, du orena ande." <sup id="cite8"><a href="#fn8">[8]</a></sup></p>
<p id="v9"><sup><small>9</small></sup>  Då frågade han honom: "Vad är ditt namn?" Han svarade honom: "Legion är mitt namn, ty vi äro många." </p>
<p id="v10"><sup><small>10</small></sup>  Och han bad honom enträget att icke driva dem bort ifrån den trakten. </p>
<p id="v11"><sup><small>11</small></sup>  Nu gick där vid berget en stor svinhjord i bet. <sup id="cite9"><a href="#fn9">[9]</a></sup></p>
<p id="v12"><sup><small>12</small></sup>  Och de bådo honom och sade: "Sänd oss åstad in i svinen; låt oss få fara in i dem." </p>
<p id="v13"><sup><small>13</small></sup>  Och han tillstadde dem det. Då gåvo sig de orena andarna åstad och foro in i svinen. Och hjorden, vid pass två tusen svin, störtade sig utför branten ned i sjön och drunknade i sjön. </p>
<p id="v14"><sup><small>14</small></sup>  Men de som vaktade dem flydde och berättade härom i staden och på landsbygden; och folket gick åstad för att se vad det var som hade skett. </p>
<p id="v15"><sup><small>15</small></sup>  När de då kommo till Jesus, fingo de se den som hade varit besatt, mannen som hade haft legionen i sig, sitta där klädd och vid sina sinnen; och de betogos av häpnad. <sup id="cite10"><a href="#fn10">[10]</a></sup></p>
<p id="v16"><sup><small>16</small></sup>  Och de som hade åsett händelsen förtäljde för dem vad som hade vederfarits den besatte, och vad som hade skett med svinen. <sup id="cite11"><a href="#fn11">[11]</a></sup></p>
<p id="v17"><sup><small>17</small></sup>  Då begynte folket bedja honom att han skulle gå bort ifrån deras område. </p>
<p id="v18"><sup><small>18</small></sup>  När han sedan steg i båten, bad honom mannen som hade varit besatt, att han skulle få följa honom. <sup id="cite12"><a href="#fn12">[12]</a></sup></p>
<p id="v19"><sup><small>19</small></sup>  Men han tillstadde honom det icke, utan sade till honom: "Gå hem till de dina, och berätta för dem huru stora ting Herren har gjort med dig, och huru han har förbarmat sig över dig." </p>
<p id="v20"><sup><small>20</small></sup>  Då gick han åstad och begynte förkunna i Dekapolis huru stora ting Jesus hade gjort med honom; och alla förundrade sig. </p>
<p id="v21"><sup><small>21</small></sup>  Och när Jesus hade farit över i båten, tillbaka till andra stranden, församlade sig mycket folk omkring honom, där han stod vid sjön. <sup id="cite13"><a href="#fn13">[13]</a></sup></p>
<p id="v22"><sup><small>22</small></sup>  Då kom en synagogföreståndare, vid namn Jairus, dit; och när denne fick se honom, föll han ned för hans fötter </p>
<p id="v23"><sup><small>23</small></sup>  och bad honom enträget och sade: "Min dotter ligger på sitt yttersta. Kom och lägg händerna på henne, så att hon bliver hulpen och får leva." <sup id="cite14"><a href="#fn14">[14]</a></sup></p>
<p id="v24"><sup><small>24</small></sup>  Då gick han med mannen; och honom följde mycket folk, som trängde sig inpå honom. </p>
<p id="v25"><sup><small>25</small></sup>  Nu var där en kvinna som hade haft blodgång i tolv år, <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v26"><sup><small>26</small></sup>  och som hade lidit mycket hos många läkare och kostat på sig allt vad hon ägde, utan att det hade varit henne till något gagn; snarare hade det blivit värre med henne. </p>
<p id="v27"><sup><small>27</small></sup>  Hon hade fått höra om Jesus och kom nu i folkhopen, bakom honom, och rörde vid hans mantel. </p>
<p id="v28"><sup><small>28</small></sup>  Ty hon tänkte: "Om jag åtminstone får röra vid hans kläder, så bliver jag hulpen." </p>
<p id="v29"><sup><small>29</small></sup>  Och strax uttorkade hennes blods källa, och hon kände i sin kropp att hon var botad från sin plåga. </p>
<p id="v30"><sup><small>30</small></sup>  Men strax då Jesus inom sig förnam vilken kraft som hade gått ut ifrån honom, vände han sig om i folkhopen och frågade: "Vem rörde vid mina kläder?" <sup id="cite17"><a href="#fn17">[17]</a></sup></p>
<p id="v31"><sup><small>31</small></sup>  Hans lärjungar sade till honom: "Du ser huru folket tränger på, och ändå frågar du: 'Vem rörde vid mig?'" </p>
<p id="v32"><sup><small>32</small></sup>  Då såg han sig omkring för att få se den som hade gjort detta. </p>
<p id="v33"><sup><small>33</small></sup>  Men kvinnan fruktade och bävade, ty hon visste vad som hade skett med henne; och hon kom fram och föll ned för honom och sade honom hela sanningen. </p>
<p id="v34"><sup><small>34</small></sup>  Då sade han till henne: "Min dotter, din tro har hjälpt dig. Gå i frid, och var botad från din plåga." <sup id="cite18"><a href="#fn18">[18]</a></sup></p>
<p id="v35"><sup><small>35</small></sup>  Medan han ännu talade, kommo några från synagogföreståndarens hus och sade: "Din dotter är död; du må icke vidare göra mästaren omak." <sup id="cite19"><a href="#fn19">[19]</a></sup></p>
<p id="v36"><sup><small>36</small></sup>  Men när Jesus märkte vad som talades, sade han till synagogföreståndaren: "Frukta icke, tro allenast." <sup id="cite20"><a href="#fn20">[20]</a></sup></p>
<p id="v37"><sup><small>37</small></sup>  Och han tillstadde ingen att följa med, utom Petrus och Jakob och Johannes, Jakobs broder. </p>
<p id="v38"><sup><small>38</small></sup>  Så kommo de till synagogföreståndarens hus, och han fick där se en hop människor som höjde klagolåt och gräto och jämrade sig högt. </p>
<p id="v39"><sup><small>39</small></sup>  Och han gick in och sade till dem: "Varför klagen I och gråten? Flickan är icke död, hon sover." </p>
<p id="v40"><sup><small>40</small></sup>  Då hånlogo de åt honom. Men han visade ut dem allasammans; och han tog med sig allenast flickans fader och moder och dem som hade fått följa med honom, och gick in dit där flickan låg. </p>
<p id="v41"><sup><small>41</small></sup>  Och han tog flickan vid handen och sade till henne: "Talita, kum" (det betyder: "Flicka, jag säger dig, stå upp"). </p>
<p id="v42"><sup><small>42</small></sup>  Och strax stod flickan upp och begynte gå omkring (hon var nämligen tolv år gammal); och de blevo strax uppfyllda av stor häpnad. </p>
<p id="v43"><sup><small>43</small></sup>  Men han förbjöd dem strängeligen att låta någon få veta vad som hade skett. Därefter tillsade han att man skulle giva henne något att äta. <sup id="cite21"><a href="#fn21">[21]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Mark/4">Markus - Kapitel 4</a></td>
        <td><a href="/sv/Bible/Mark/Index">Index</a></td>
        <td><a href="/sv/Bible/Mark/6">Markus - Kapitel 6</a></td>
      </tr>
    </tbody>
  </table>
</figure>
<h2>Referenser</h2>
<div style="column-width: 30em;">
<ol>
  <li id="fn1"><a href="#cite1">↑</a> 5:1 <i>Ankomst Kheresa (Gadara)</i>: <a href="/sv/The_Urantia_Book/151#p6_1">Ub 151:6.1</a>. </li>
  <li id="fn2"><a href="#cite2">↑</a> 5:1-13 <i>Källa till predikantens evangelium</i>: <a href="/sv/The_Urantia_Book/159#p2_4">Ub 159:2.4</a>. </li>
  <li id="fn3"><a href="#cite3">↑</a> 5:2-3 <i>Lunatic cured</i>: <a href="/sv/The_Urantia_Book/151#p6_2">Ub 151:6.2</a>. </li>
  <li id="fn4"><a href="#cite4">↑</a> 5:4 <i>Galen på fri fot</i>: <a href="/sv/The_Urantia_Book/151#p6_2">Ub 151:6.2</a>. </li>
  <li id="fn5"><a href="#cite5">↑</a> 5:5 <i>Lunatics upptåg</i>: <a href="/sv/The_Urantia_Book/151#p6_3">Ub 151:6.3</a>. </li>
  <li id="fn6"><a href="#cite6">↑</a> 5:6-7 <i>Lunatic känner igen Jesus</i>: <a href="/sv/The_Urantia_Book/151#p6_4">Ub 151:6.4</a>. </li>
  <li id="fn7"><a href="#cite7">↑</a> 5:7 <i>Mest toppar</i>: <a href="/sv/The_Urantia_Book/43#p3_1">Ub 43:3.1</a>.  <i>Högsta</i>: <a href="/sv/The_Urantia_Book/93#p3_2">Ub 93:3.2</a>.  <i>Högste Gud</i>: <a href="/sv/The_Urantia_Book/93#p2_3">Ub 93:2.3</a>. </li>
  <li id="fn8"><a href="#cite8">↑</a> 5:8 <i>Jesus "botar" galning</i>: <a href="/sv/The_Urantia_Book/151#p6_5">Ub 151:6.5</a>. </li>
  <li id="fn9"><a href="#cite9">↑</a> 5:11-16 <i>Legenden om grisar</i>: <a href="/sv/The_Urantia_Book/151#p6_6">Ub 151:6.6</a>. </li>
  <li id="fn10"><a href="#cite10">↑</a> 5:15 <i>Lunatic bröt bojor</i>: <a href="/sv/The_Urantia_Book/151#p6_5">Ub 151:6.5</a>. </li>
  <li id="fn11"><a href="#cite11">↑</a> 5:16-17 <i>Lastar transporter</i>: <a href="/sv/The_Urantia_Book/151#p6_7">Ub 151:6.7</a>. </li>
  <li id="fn12"><a href="#cite12">↑</a> 5:18-20 <i>Galningens öde</i>: <a href="/sv/The_Urantia_Book/151#p6_8">Ub 151:6.8</a>. </li>
  <li id="fn13"><a href="#cite13">↑</a> 5:21-24 <i>Jairus begäran: hela dottern</i>: <a href="/sv/The_Urantia_Book/152#p0_1">Ub 152:0.1</a>. </li>
  <li id="fn14"><a href="#cite14">↑</a> 5:23,36 <i>Helad av tro</i>: <a href="/sv/The_Urantia_Book/175#p1_1">Ub 175:1.1</a>. </li>
  <li id="fn15"><a href="#cite15">↑</a> 5:25-33 <i>Läkning av kvinnas blödning</i>: <a href="/sv/The_Urantia_Book/152#p0_2">Ub 152:0.2</a>. </li>
  <li id="fn16"><a href="#cite16">↑</a> 5:25-34 <i>Kvinnans tro helade henne</i>: <a href="/sv/The_Urantia_Book/171#p7_8">Ub 171:7.8</a>. </li>
  <li id="fn17"><a href="#cite17">↑</a> 5:30 <i>Kraften har gått</i>: <a href="/sv/The_Urantia_Book/149#p1_3">Ub 149:1.3</a>. </li>
  <li id="fn18"><a href="#cite18">↑</a> 5:34 <i>Tro är segrare över kött</i>: <a href="/sv/The_Urantia_Book/152#p0_3">Ub 152:0.3</a>. </li>
  <li id="fn19"><a href="#cite19">↑</a> 5:35-43 <i>Healing Jairus dotter</i>: <a href="/sv/The_Urantia_Book/152#p1_1">Ub 152:1.1</a>. </li>
  <li id="fn20"><a href="#cite20">↑</a> 5:36 <i>Var inte rädd</i>: <a href="/sv/The_Urantia_Book/100#p7_15">Ub 100:7.15</a>.  <i>"Frukta inte" sa Jesus</i>: <a href="/sv/The_Urantia_Book/140#p8_20">Ub 140:8.20</a>. </li>
  <li id="fn21"><a href="#cite21">↑</a> 5:43 <i>Berätta ingen man om tidsförkortning</i>: <a href="/sv/The_Urantia_Book/136#p8_1">Ub 136:8.1</a>.  <i>Berätta ingen man</i>: <a href="/sv/The_Urantia_Book/149#p1_2">Ub 149:1.2</a>.  <i>Berätta ingen man</i>: <a href="/sv/The_Urantia_Book/152#p1_2">Ub 152:1.2</a>. </li>
</ol>
</div>
