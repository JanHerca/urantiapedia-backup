<!--
title: 1 Moseboken - Kapitel 35
description: 
published: true
date: 2023-11-8T22:1:37Z
tags: bible, bible—genesis
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Genesis/34">
          <span class="mdi mdi-arrow-left-drop-circle"></span><span class="pl-2">1 Moseboken - Kapitel 34</span>
        </a>
        </td>
        <td>
        <a href="/sv/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Genesis/36">
          <span class="pr-2">1 Moseboken - Kapitel 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Gud sade till Jakob: "Stå upp, drag till Betel och stanna där, och res där ett altare åt den Gud som uppenbarade sig för dig, när du flydde för din broder Esau." </p>
<p id="v2"><sup><small>2</small></sup>  Då sade Jakob till sitt husfolk och till alla som voro med honom: "Skaffen bort de främmande gudar som I haven bland eder, och renen eder och byten om kläder, </p>
<p id="v3"><sup><small>3</small></sup>  och låt oss så stå upp och draga till Betel; där vill jag resa ett altare åt den Gud som bönhörde mig, när jag var i nöd, och som var med mig på den väg jag vandrade." </p>
<p id="v4"><sup><small>4</small></sup>  Då gåvo de åt Jakob alla de främmande gudar som de hade hos sig, därtill ock sina örringar; och Jakob grävde ned detta under terebinten vid Sikem. </p>
<p id="v5"><sup><small>5</small></sup>  Sedan bröto de upp; och en förskräckelse ifrån Gud kom över de kringliggande städerna, så att man icke förföljde Jakobs söner. </p>
<p id="v6"><sup><small>6</small></sup>  Och Jakob kom till Lus, det är Betel, i Kanaans land, jämte allt det folk som var med honom. </p>
<p id="v7"><sup><small>7</small></sup>  Och han byggde där ett altare och kallade platsen El-Betel, därför att Gud där hade uppenbarat sig för honom, när han flydde för sin broder. </p>
<p id="v8"><sup><small>8</small></sup>  Och Debora, Rebeckas amma, dog och blev begraven nedanför Betel, under en ek; den fick namnet Gråtoeken. </p>
<p id="v9"><sup><small>9</small></sup>  Och Gud uppenbarade sig åter för Jakob, när han hade kommit tillbaka från Paddan-Aram, och välsignade honom. </p>
<p id="v10"><sup><small>10</small></sup>  Och Gud sade till honom: "Ditt namn är Jakob; men du skall icke mer heta Jakob, utan Israel skall vara ditt namn." Så fick han namnet Israel. </p>
<p id="v11"><sup><small>11</small></sup>  Och Gud sade till honom: "Jag är Gud den Allsmäktige; var fruktsam och föröka dig. Ett folk, ja, skaror av folk skola komma av dig, och konungar skola utgå från din länd. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Och det land som jag har givit åt Abraham och Isak skall jag giva åt dig; åt din säd efter dig skall jag ock giva det landet. </p>
<p id="v13"><sup><small>13</small></sup>  Och Gud for upp från honom, på den plats där han hade talat med honom. </p>
<p id="v14"><sup><small>14</small></sup>  Men Jakob reste en stod på den plats där han hade talat med honom, en stod av sten; och han offrade drickoffer därpå och göt olja över den. </p>
<p id="v15"><sup><small>15</small></sup>  Och Jakob gav åt platsen där Gud hade talat med honom namnet Betel. </p>
<p id="v16"><sup><small>16</small></sup>  Sedan bröto de upp från Betel. Och när det ännu var ett stycke väg fram till Efrat, kom Rakel i barnsnöd, och barnsnöden blev henne svår. </p>
<p id="v17"><sup><small>17</small></sup>  Då nu hennes barnsnöd var som svårast, sade hjälpkvinnan till henne: "Frukta icke; ty också denna gång får du en son." </p>
<p id="v18"><sup><small>18</small></sup>  Men när hon höll på att giva upp andan, ty hon skulle nu dö, gav hon honom namnet Ben-Oni; men hans fader kallade honom Benjamin. </p>
<p id="v19"><sup><small>19</small></sup>  Så dog Rakel, och hon blev begraven vid vägen till Efrat, det är Bet-Lehem. </p>
<p id="v20"><sup><small>20</small></sup>  Och Jakob reste en vård på hennes grav; det är den som ännu i dag kallas Rakels gravvård. </p>
<p id="v21"><sup><small>21</small></sup>  Och Israel bröt upp därifrån och slog upp sitt tält på andra sidan om Herdetornet. </p>
<p id="v22"><sup><small>22</small></sup>  Och medan Israel bodde där i landet, gick Ruben åstad och lägrade Bilha, sin faders bihustru; och Israel fick höra det. Och Jakob hade tolv söner. </p>
<p id="v23"><sup><small>23</small></sup>  Leas söner voro Ruben, Jakobs förstfödde, vidare Simeon, Levi, Juda, Isaskar och Sebulon. </p>
<p id="v24"><sup><small>24</small></sup>  Rakels söner voro Josef och Benjamin. </p>
<p id="v25"><sup><small>25</small></sup>  Bilhas, Rakels tjänstekvinnas, söner voro Dan och Naftali. </p>
<p id="v26"><sup><small>26</small></sup>  Silpas, Leas tjänstekvinnas, söner voro Gad och Aser. Dessa voro Jakobs söner, och de föddes åt honom i Paddan-Aram. </p>
<p id="v27"><sup><small>27</small></sup>  Och Jakob kom till sin fader Isak i Mamre vid Kirjat-Arba, det är Hebron, där Abraham och Isak hade bott såsom främlingar. </p>
<p id="v28"><sup><small>28</small></sup>  Och Isak levde ett hundra åttio år; </p>
<p id="v29"><sup><small>29</small></sup>  därefter gav Isak upp andan och dog och blev samlad till sina fäder, gammal och mätt på att leva. Och hans söner Esau och Jakob begrovo honom. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Genesis/34">
          <span class="mdi mdi-arrow-left-drop-circle"></span><span class="pl-2">1 Moseboken - Kapitel 34</span>
        </a>
        </td>
        <td>
        <a href="/sv/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Genesis/36">
          <span class="pr-2">1 Moseboken - Kapitel 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 35:11 <i>Faderns länd</i>: <a href="/sv/The_Urantia_Book/74#p7_8">Ub 74:7.8</a>.  <i>Del 1: Den Allsmäktige</i>: <a href="/sv/The_Urantia_Book/96#p5_7">Ub 96:5.7</a>. </li>
</ol>
</div>
