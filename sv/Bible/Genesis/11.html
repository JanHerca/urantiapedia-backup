<!--
title: 1 Moseboken - Kapitel 11
description: 
published: true
date: 2022-10-8T9:59:7Z
tags: bible, bible—genesis
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Genesis/10">1 Moseboken - Kapitel 10</a></td>
        <td><a href="/sv/Bible/Genesis/Index">Index</a></td>
        <td><a href="/sv/Bible/Genesis/12">1 Moseboken - Kapitel 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och hela jorden hade enahanda tungomål och talade på enahanda sätt. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Men när de bröto upp och drogo österut, funno de en lågslätt i Sinears land och bosatte sig där. </p>
<p id="v3"><sup><small>3</small></sup>  Och de sade till varandra: "Kom, låt oss slå tegel och bränna det." Och teglet begagnade de såsom sten, och såsom murbruk begagnade de jordbeck. </p>
<p id="v4"><sup><small>4</small></sup>  Och de sade: "Kom, låt oss bygga en stad åt oss och ett torn vars spets räcker upp i himmelen, och så göra oss ett namn; vi kunde eljest bliva kringspridda över hela jorden." </p>
<p id="v5"><sup><small>5</small></sup>  Då steg HERREN ned för att se staden och tornet som människobarnen byggde. </p>
<p id="v6"><sup><small>6</small></sup>  Och HERREN sade: "Se, de äro ett enda folk och hava alla enahanda tungomål, och detta är deras första tilltag; härefter skall intet bliva dem omöjligt, vad de än besluta att göra. </p>
<p id="v7"><sup><small>7</small></sup>  Välan, låt oss stiga dit ned och förbistra deras tungomål, så att den ene icke förstår den andres tungomål." </p>
<p id="v8"><sup><small>8</small></sup>  Och så spridde HERREN dem därifrån ut över hela jorden, så att de måste upphöra att bygga på staden. </p>
<p id="v9"><sup><small>9</small></sup>  Därav fick den namnet Babel, eftersom HERREN där förbistrade hela jordens tungomål; därifrån spridde ock HERREN ut dem över hela jorden. </p>
<p id="v10"><sup><small>10</small></sup>  Detta är berättelsen om Sems släkt. När Sem var hundra år gammal, födde han Arpaksad, två år efter floden. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Och sedan Sem hade fött Arpaksad, levde han fem hundra år och födde söner och döttrar. </p>
<p id="v12"><sup><small>12</small></sup>  När Arpaksad var trettiofem år gammal, födde han Sela. </p>
<p id="v13"><sup><small>13</small></sup>  Och sedan Arpaksad hade fött Sela, levde han fyra hundra tre år och födde söner och döttrar. </p>
<p id="v14"><sup><small>14</small></sup>  När Sela var trettio år gammal, födde han Eber. </p>
<p id="v15"><sup><small>15</small></sup>  Och sedan Sela hade fött Eber, levde han fyra hundra tre år och födde söner och döttrar. </p>
<p id="v16"><sup><small>16</small></sup>  När Eber var trettiofyra år gammal, födde han Peleg. </p>
<p id="v17"><sup><small>17</small></sup>  Och sedan Eber hade fött Peleg, levde han fyra hundra trettio år och födde söner och döttrar. </p>
<p id="v18"><sup><small>18</small></sup>  När Peleg var trettio år gammal, födde han Regu. </p>
<p id="v19"><sup><small>19</small></sup>  Och sedan Peleg hade fött Regu, levde han två hundra nio år och födde söner och döttrar. </p>
<p id="v20"><sup><small>20</small></sup>  När Regu var trettiotvå år gammal, födde han Serug. </p>
<p id="v21"><sup><small>21</small></sup>  Och sedan Regu hade fött Serug, levde han två hundra sju år och födde söner och döttrar. </p>
<p id="v22"><sup><small>22</small></sup>  När Serug var trettio år gammal, födde han Nahor. </p>
<p id="v23"><sup><small>23</small></sup>  Och sedan Serug hade fött Nahor, levde han två hundra år och födde söner och döttrar. </p>
<p id="v24"><sup><small>24</small></sup>  När Nahor var tjugunio år gammal, födde han Tera. </p>
<p id="v25"><sup><small>25</small></sup>  Och sedan Nahor hade fött Tera, levde han ett hundra nitton år och födde söner och döttrar. </p>
<p id="v26"><sup><small>26</small></sup>  När Tera var sjuttio år gammal, födde han Abram, Nahor och Haran. </p>
<p id="v27"><sup><small>27</small></sup>  Och detta är berättelsen om Teras släkt. Tera födde Abram, Nahor och Haran. Och Haran födde Lot. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Och Haran dog hos sin fader Tera i sitt fädernesland, i det kaldeiska Ur. </p>
<p id="v29"><sup><small>29</small></sup>  Och Abram och Nahor togo sig hustrur; Abrams hustru hette Sarai, och Nahors hustru hette Milka, dotter till Haran, som var fader till Milka och Jiska. </p>
<p id="v30"><sup><small>30</small></sup>  Men Sarai var ofruktsam och hade inga barn. </p>
<p id="v31"><sup><small>31</small></sup>  Och Tera tog med sig sin son Abram och sin sonson Lot, Harans son, och sin sonhustru Sarai, som var hans son Abrams hustru; och de drogo tillsammans ut från det kaldeiska Ur på väg till Kanaans land; men när de kommo till Haran, bosatte de sig där. <sup id="cite4"><a href="#fn4">[4]</a></sup></p>
<p id="v32"><sup><small>32</small></sup>  Och Teras ålder blev två hundra fem år; därefter dog Tera i Haran. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Genesis/10">1 Moseboken - Kapitel 10</a></td>
        <td><a href="/sv/Bible/Genesis/Index">Index</a></td>
        <td><a href="/sv/Bible/Genesis/12">1 Moseboken - Kapitel 12</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 11:1-9 <i>Babels torn</i>: <a href="/sv/The_Urantia_Book/77#p3_1">Ub 77:3.1</a>.  <i>Ett språk</i>: <a href="/sv/The_Urantia_Book/81#p6_18">Ub 81:6.18</a>. </li>
  <li id="fn2"><a href="#cite2">↑</a> 11:10-26 <i>Livslängd</i>: <a href="/sv/The_Urantia_Book/77#p2_11">Ub 77:2.11</a>.  <i>Hebreisk härstamning</i>: <a href="/sv/The_Urantia_Book/74#p8_10">Ub 74:8.10</a>.  <i>Genealogi</i>: <a href="/sv/The_Urantia_Book/78#p7_3">Ub 78:7.3</a>. </li>
  <li id="fn3"><a href="#cite3">↑</a> 11:27-31 <i>Ur, Abrahams födelseplats</i>: <a href="/sv/The_Urantia_Book/133#p9_2">Ub 133:9.2</a>. </li>
  <li id="fn4"><a href="#cite4">↑</a> 11:31 <i>Abram anländer</i>: <a href="/sv/The_Urantia_Book/142#p3_4">Ub 142:3.4</a>. </li>
  <li id="fn5"><a href="#cite5">↑</a> 11:32 <i>Terahs död</i>: <a href="/sv/The_Urantia_Book/93#p5_5">Ub 93:5.5</a>. </li>
</ol>
</div>
