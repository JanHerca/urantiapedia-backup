<!--
title: 1 Moseboken - Kapitel 41
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Genesis/40">1 Moseboken - Kapitel 40</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Genesis/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Genesis/42">1 Moseboken - Kapitel 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Två år därefter hände sig att Farao hade en dröm. Han tyckte sig stå vid Nilfloden. </p>
<p id="v2"><sup><small>2</small></sup>  Och han såg sju kor, vackra och feta, stiga upp ur floden, och de betade i vassen. </p>
<p id="v3"><sup><small>3</small></sup>  Sedan såg han sju andra kor, fula och magra, stiga upp ur floden; och de ställde sig bredvid de förra korna på stranden av floden. </p>
<p id="v4"><sup><small>4</small></sup>  Och de fula och magra korna åto upp de sju vackra och feta korna. Därefter vaknade Farao. </p>
<p id="v5"><sup><small>5</small></sup>  Men han somnade åter in och såg då i drömmen sju ax, frodiga och vackra, växa på samma strå. </p>
<p id="v6"><sup><small>6</small></sup>  Sedan såg han sju andra ax skjuta upp, tunna och svedda av östanvinden; </p>
<p id="v7"><sup><small>7</small></sup>  och de tunna axen uppslukade de sju frodiga och fulla axen. Därefter vaknade Farao och fann att det var en dröm. </p>
<p id="v8"><sup><small>8</small></sup>  Då han nu om morgonen var orolig till sinnes, sände han ut och lät kalla till sig alla spåmän och alla vise i Egypten. Och Farao förtäljde sina drömmar för dem; men ingen fanns, som kunde uttyda dem för Farao. </p>
<p id="v9"><sup><small>9</small></sup>  Då talade överste munskänken till Farao och sade: "Jag måste i dag påminna om mina synder. </p>
<p id="v10"><sup><small>10</small></sup>  När Farao en gång var förtörnad på sina tjänare, satte han mig jämte överste bagaren i fängelse i drabanthövitsmannens hus. </p>
<p id="v11"><sup><small>11</small></sup>  Då hade vi båda, jag och han, under samma natt en dröm, och våra drömmar hade var sin särskilda betydelse. </p>
<p id="v12"><sup><small>12</small></sup>  Och jämte oss var där en ung hebré, som var tjänare hos hövitsmannen för drabanterna. För honom förtäljde vi våra drömmar, och han uttydde dem för oss; efter som var och en hade drömt gav han en uttydning. </p>
<p id="v13"><sup><small>13</small></sup>  Och såsom han uttydde för oss, så gick det. Jag blev åter insatt på min plats, och den andre blev upphängd." </p>
<p id="v14"><sup><small>14</small></sup>  Då sände Farao och lät kalla Josef till sig; och man skyndade att föra honom ut ur fängelset. Och han lät raka sig och bytte om kläder och kom inför Farao. </p>
<p id="v15"><sup><small>15</small></sup>  Och Farao sade till Josef: "Jag har haft en dröm, och ingen finnes, som kan uttyda den. Men jag har hört sägas om dig, att allenast du får höra en dröm, kan du uttyda den." </p>
<p id="v16"><sup><small>16</small></sup>  Josef svarade Farao och sade: "I min makt står det icke; men Gud skall giva Farao ett lyckosamt svar." </p>
<p id="v17"><sup><small>17</small></sup>  Då sade Farao till Josef: "Jag drömde att jag stod på stranden av Nilfloden. </p>
<p id="v18"><sup><small>18</small></sup>  Och jag såg sju kor stiga upp ur floden, feta och vackra, och de betade i vassen. </p>
<p id="v19"><sup><small>19</small></sup>  Sedan såg jag sju andra kor stiga upp, avfallna och mycket fula och magra; i hela Egyptens land har jag icke sett några så fula som dessa. </p>
<p id="v20"><sup><small>20</small></sup>  Och de magra och fula korna åto upp de sju första, feta korna. </p>
<p id="v21"><sup><small>21</small></sup>  Men när de hade sväljt ned dem, kunde man icke märka att de hade sväljt ned dem, utan de förblevo fula såsom förut. Därefter vaknade jag. </p>
<p id="v22"><sup><small>22</small></sup>  Åter drömde jag och såg då sju ax, fulla och vackra, växa på samma strå. </p>
<p id="v23"><sup><small>23</small></sup>  Sedan såg jag sju andra ax skjuta upp, förtorkade, tunna och svedda av östanvinden; </p>
<p id="v24"><sup><small>24</small></sup>  och de tunna axen uppslukade de sju vackra axen. Detta omtalade jag för spåmännen; men ingen fanns, som kunde förklara det för mig." </p>
<p id="v25"><sup><small>25</small></sup>  Då sade Josef till Farao: "Faraos drömmar hava en och samma betydelse; vad Gud ämnar göra, det har han förkunnat för Farao. </p>
<p id="v26"><sup><small>26</small></sup>  De sju vackra korna betyda sju år, de sju vackra axen betyda ock sju år; drömmarna hava en och samma betydelse. </p>
<p id="v27"><sup><small>27</small></sup>  Och de sju magra och fula korna som stego upp efter dessa betyda sju år, så ock de sju tomma axen, de som voro svedda av östanvinden; sju hungerår skola nämligen komma. </p>
<p id="v28"><sup><small>28</small></sup>  Detta menade jag, när jag sade till Farao: Vad Gud ämnar göra, det har han låtit Farao veta. </p>
<p id="v29"><sup><small>29</small></sup>  Se, sju år skola komma med stor ymnighet över hela Egyptens land. </p>
<p id="v30"><sup><small>30</small></sup>  Men efter dem skola sju hungerår inträffa, sådana, att man skall förgäta all den förra ymnigheten i Egyptens land, och hungersnöden skall förtära landet. </p>
<p id="v31"><sup><small>31</small></sup>  Och man skall icke hava något minne av den förra ymnigheten i landet, för den hungersnöds skull som sedan kommer, ty den skall bliva mycket svår. </p>
<p id="v32"><sup><small>32</small></sup>  Men att Farao har haft drömmen två gånger, det betyder att detta är av Gud bestämt, och att Gud skall låta det ske snart. </p>
<p id="v33"><sup><small>33</small></sup>  Må nu alltså Farao utse en förståndig och vis man, som han kan sätta över Egyptens land. </p>
<p id="v34"><sup><small>34</small></sup>  Må Farao göra så; må han ock förordna tillsyningsmän över landet och taga upp femtedelen av avkastningen i Egyptens land under de sju ymniga åren. </p>
<p id="v35"><sup><small>35</small></sup>  Må man under dessa kommande goda år samla in allt som kan tjäna till föda och hopföra säd under Faraos vård i städerna, för att tjäna till föda, och må man sedan förvara den, </p>
<p id="v36"><sup><small>36</small></sup>  så att dessa födoämnen finnas att tillgå för landet under de sju hungerår som skola komma över Egyptens land. Så skall landet icke behöva förgås genom hungersnöden." </p>
<p id="v37"><sup><small>37</small></sup>  Det talet behagade Farao och alla hans tjänare. </p>
<p id="v38"><sup><small>38</small></sup>  Och Farao sade till sina tjänare: "Kunna vi finna någon i vilken Guds Ande så är som i denne?" </p>
<p id="v39"><sup><small>39</small></sup>  Och Farao sade till Josef: "Eftersom Gud har kungjort för dig allt detta, finnes ingen som är så förståndig och vis som du. </p>
<p id="v40"><sup><small>40</small></sup>  Du skall förestå mitt hus, och efter dina befallningar skall allt mitt folk rätta sig; allenast däri att tronen förbliver min vill jag vara förmer än du." </p>
<p id="v41"><sup><small>41</small></sup>  Ytterligare sade Farao till Josef: "Jag sätter dig nu över hela Egyptens land." <sup id="cite1"><a href="#fn1">[1]</a></sup></p>
<p id="v42"><sup><small>42</small></sup>  Och Farao tog ringen av sin hand och satte den på Josefs hand och lät kläda honom i kläder av fint linne och hängde den gyllene kedjan om hans hals. </p>
<p id="v43"><sup><small>43</small></sup>  Och han lät honom åka i vagnen närmast efter sin egen, och man utropade framför honom "abrek". Och han satte honom över hela Egyptens land. </p>
<p id="v44"><sup><small>44</small></sup>  Och Farao sade till Josef: "Jag är Farao; utan din vilja skall ingen i hela Egyptens land lyfta hand eller fot." </p>
<p id="v45"><sup><small>45</small></sup>  Och Farao gav Josef namnet Safenat-Panea och gav honom till hustru Asenat, dotter till Poti-Fera, prästen i On. Och Josef begav sig ut och besåg Egyptens land. </p>
<p id="v46"><sup><small>46</small></sup>  Josef var trettio år gammal, när han stod inför Farao, konungen i Egypten. Och Josef gick ut ifrån Farao och färdades omkring i hela Egyptens land. </p>
<p id="v47"><sup><small>47</small></sup>  Och landet gav under de sju ymniga åren avkastning i överflöd </p>
<p id="v48"><sup><small>48</small></sup>  och under dessa sju år som kommo i Egyptens land samlade han in allt som kunde tjäna till föda och lade upp det i städerna. I var särskild stad lade han upp de födoämnen som man hämtade ifrån fälten däromkring. </p>
<p id="v49"><sup><small>49</small></sup>  Så hopförde Josef säd i stor myckenhet, såsom sanden i havet, till dess man måste upphöra att hålla räkning på den, eftersom det var omöjligt att hålla räkning på den. </p>
<p id="v50"><sup><small>50</small></sup>  Och åt Josef föddes två söner, innan något hungerår kom; de föddes åt honom av Asenat, dotter till Poti-Fera, prästen i On. </p>
<p id="v51"><sup><small>51</small></sup>  Och Josef gav åt den förstfödde namnet Manasse, "ty", sade han, "Gud har låtit mig förgäta all min olycka och hela min faders hus." </p>
<p id="v52"><sup><small>52</small></sup>  Och åt den andre gav han namnet Efraim, "ty", sade han, "Gud har gjort mig fruktsam i mitt lidandes land". </p>
<p id="v53"><sup><small>53</small></sup>  Men de sju ymniga åren som först hade kommit i Egyptens land gingo till ända; </p>
<p id="v54"><sup><small>54</small></sup>  sedan begynte de sju hungeråren, såsom Josef hade förutsagt. Och hungersnöd uppstod i alla andra länder; men i Egyptens land fanns bröd överallt. </p>
<p id="v55"><sup><small>55</small></sup>  Och när hela Egyptens land begynte hungra och folket ropade till Farao efter bröd, sade Farao till alla egyptier: "Gån till Josef, och gören vad han säger eder." </p>
<p id="v56"><sup><small>56</small></sup>  När nu alltså hungersnöd var över hela landet, öppnade Josef alla förrådshus och sålde säd åt egyptierna. Men hungersnöden blev allt större i Egyptens land; </p>
<p id="v57"><sup><small>57</small></sup>  och från alla länder kom man till Josef i Egypten för att köpa säd, ty hungersnöden blev allt större i alla länder. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 41:41 <i>Civil administratör</i>: <a href="/sv/The_Urantia_Book/93#p9_5">Ub 93:9.5</a>. </li>
</ol>
</div>
