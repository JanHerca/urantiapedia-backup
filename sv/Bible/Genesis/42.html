<!--
title: 1 Moseboken - Kapitel 42
description: 
published: true
date: 2023-11-8T22:1:37Z
tags: bible, bible—genesis
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Genesis/41">
          <span class="mdi mdi-arrow-left-drop-circle"></span><span class="pl-2">1 Moseboken - Kapitel 41</span>
        </a>
        </td>
        <td>
        <a href="/sv/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Genesis/43">
          <span class="pr-2">1 Moseboken - Kapitel 43</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Men när Jakob förnam att säd fanns i Egypten, sade han till sina söner: "Varför stån I så rådlösa?" </p>
<p id="v2"><sup><small>2</small></sup>  Och han sade vidare: "Se, jag har hört att i Egypten finnes säd; faren ditned och köpen därifrån säd åt oss, för att vi må leva och icke dö." </p>
<p id="v3"><sup><small>3</small></sup>  Då foro tio av Josefs bröder ned för att köpa säd i Egypten. </p>
<p id="v4"><sup><small>4</small></sup>  Men Benjamin, Josefs broder, blev icke av Jakob sänd åstad med sina bröder, ty han fruktade att någon olycka kunde hända honom. </p>
<p id="v5"><sup><small>5</small></sup>  Så kommo då, bland de andra, också Israels söner för att köpa säd; ty hungersnöd rådde i Kanaans land. </p>
<p id="v6"><sup><small>6</small></sup>  Och Josef var den som hade att befalla i landet; det var han som sålde säd åt allt folket i landet. Då nu Josefs bröder kommo dit, föllo de ned till jorden på sitt ansikte inför honom. </p>
<p id="v7"><sup><small>7</small></sup>  När då Josef fick se sina bröder, kände han igen dem; men han ställde sig främmande mot dem och tilltalade dem hårt och frågade dem: "Varifrån kommen I?" De svarade: "Från Kanaans land, för att köpa säd till föda åt oss." </p>
<p id="v8"><sup><small>8</small></sup>  Och fastän Josef kände igen sina bröder, kände de icke igen honom. </p>
<p id="v9"><sup><small>9</small></sup>  Men Josef tänkte på de drömmar som han hade drömt om dem. Och han sade till dem: "I ären spejare, I haven kommit för att se efter, var landet är utan skydd." </p>
<p id="v10"><sup><small>10</small></sup>  De svarade honom: "Nej, herre, dina tjänare hava kommit för att köpa säd till föda åt sig. </p>
<p id="v11"><sup><small>11</small></sup>  Vi äro alla söner till en och samma man; vi äro redliga män, dina tjänare äro inga spejare." </p>
<p id="v12"><sup><small>12</small></sup>  Men han sade till dem: "Jo, I haven kommit för att se efter, var landet är utan skydd." </p>
<p id="v13"><sup><small>13</small></sup>  De svarade: "Vi, dina tjänare, äro tolv bröder, söner till en och samma man i Kanaans land; men den yngste är nu hemma hos vår fader, och en är icke mer till." </p>
<p id="v14"><sup><small>14</small></sup>  Josef sade till dem: "Det är såsom jag sade eder: I ären spejare. </p>
<p id="v15"><sup><small>15</small></sup>  Och på detta sätt vill jag pröva eder: så sant Farao lever, I skolen icke slippa härifrån, med mindre eder yngste broder kommer hit. </p>
<p id="v16"><sup><small>16</small></sup>  En av eder må fara och hämta hit eder broder. Men I andra skolen stanna såsom fångar, för att jag så må pröva om I haven talat sanning. Ty om så icke är, då ären I spejare, så sant Farao lever." </p>
<p id="v17"><sup><small>17</small></sup>  Därefter lät han hålla dem allasammans i fängelse under tre dagar. </p>
<p id="v18"><sup><small>18</small></sup>  Men på tredje dagen sade Josef till dem: "Om I viljen leva, så gören på detta sätt, ty jag fruktar Gud: </p>
<p id="v19"><sup><small>19</small></sup>  ären I redliga män, så må en av eder, I bröder, stanna såsom fånge i huset där I haven suttit fängslade; men I andra mån fara eder väg, och föra hem med eder den säd som I haven köpt till hjälp mot hungersnöden hemma hos eder. </p>
<p id="v20"><sup><small>20</small></sup>  Fören sedan eder yngste broder hit till mig; om så edra ord visa sig vara sanna, skolen I slippa att dö." Och de måste göra så. </p>
<p id="v21"><sup><small>21</small></sup>  Men de sade till varandra: "Förvisso hava vi dragit skuld över oss genom det som vi gjorde mot vår broder; ty vi sågo hans själs ångest, när han bad oss om misskund, och vi ville dock icke lyssna till honom. Därför hava vi själva kommit i denna ångest." </p>
<p id="v22"><sup><small>22</small></sup>  Ruben svarade dem: "Sade jag icke till eder: 'Försynden eder icke på gossen'? Men I lyssnaden icke till mig; se, därför utkräves nu hans blod." </p>
<p id="v23"><sup><small>23</small></sup>  Men de visste icke att Josef förstod detta, ty han talade med dem genom tolk. </p>
<p id="v24"><sup><small>24</small></sup>  Och han vände sig bort ifrån dem och grät. Sedan vände han sig åter till dem och talade med dem; och han tog Simeon ut ur deras krets och lät fängsla honom inför deras ögon. </p>
<p id="v25"><sup><small>25</small></sup>  Och Josef bjöd att man skulle fylla deras säckar med säd, och lägga vars och ens penningar tillbaka i hans säck, och giva dem kost för resan. Och man gjorde så med dem. </p>
<p id="v26"><sup><small>26</small></sup>  Och de lastade säden på sina åsnor och foro därifrån. </p>
<p id="v27"><sup><small>27</small></sup>  Men när vid ett viloställe en av dem öppnade sin säck för att giva foder åt sin åsna, fick han se sina penningar ligga överst i säcken. </p>
<p id="v28"><sup><small>28</small></sup>  Då sade han till sina bröder: "Mina penningar hava blivit lagda hit tillbaka; se, de äro här i min säck." Då blevo de utom sig av häpnad och sågo förskräckta på varandra och sade: "Vad har Gud gjort mot oss!" </p>
<p id="v29"><sup><small>29</small></sup>  När de kommo hem till sin fader Jakob i Kanaans land, berättade de för honom allt vad som hade hänt dem och sade: </p>
<p id="v30"><sup><small>30</small></sup>  "Mannen som var herre där i landet tilltalade oss hårt och behandlade oss såsom om vi ville bespeja landet. </p>
<p id="v31"><sup><small>31</small></sup>  Men vi sade till honom: 'Vi äro redliga män och inga spejare; </p>
<p id="v32"><sup><small>32</small></sup>  vi äro tolv bröder, samma faders söner; en är icke mer till, och den yngste är nu hemma hos vår fader i Kanaans land.' </p>
<p id="v33"><sup><small>33</small></sup>  Men mannen som var herre i landet svarade oss: 'Därav skall jag veta att I ären redliga män: lämnen kvar hos mig en av eder, I bröder; tagen så vad I haven köpt till hjälp mot hungersnöden hemma hos eder, och faren eder väg. </p>
<p id="v34"><sup><small>34</small></sup>  Sedan mån I föra eder yngste broder hit till mig, så kan jag veta att I icke ären spejare, utan redliga män. Då skall jag giva eder broder tillbaka åt eder, och I skolen fritt få draga omkring i landet. </p>
<p id="v35"><sup><small>35</small></sup>  När de sedan tömde sina säckar, fann var och en sin penningpung i sin säck. Och då de och deras fader fingo se penningpungarna, blevo de förskräckta. </p>
<p id="v36"><sup><small>36</small></sup>  Och Jakob, deras fader, sade till dem: "I gören mig barnlös; Josef är borta, Simeon är borta, Benjamin viljen I ock taga ifrån mig; över mig kommer allt detta." </p>
<p id="v37"><sup><small>37</small></sup>  Då svarade Ruben sin fader och sade: "Mina båda söner må du döda, om jag icke för honom åter till dig. Anförtro honom åt mig, jag skall föra honom tillbaka till dig." </p>
<p id="v38"><sup><small>38</small></sup>  Men han svarade: "Min son får icke fara ditned med eder. Hans broder är ju död, och han är allena kvar; om nu någon olycka hände honom på den resa I viljen företaga, så skullen I bringa mina grå hår med sorg ned i dödsriket." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Genesis/41">
          <span class="mdi mdi-arrow-left-drop-circle"></span><span class="pl-2">1 Moseboken - Kapitel 41</span>
        </a>
        </td>
        <td>
        <a href="/sv/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Genesis/43">
          <span class="pr-2">1 Moseboken - Kapitel 43</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
