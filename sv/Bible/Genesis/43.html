<!--
title: 1 Moseboken - Kapitel 43
description: 
published: true
date: 2022-10-8T9:59:7Z
tags: bible, bible—genesis
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Genesis/42">1 Moseboken - Kapitel 42</a></td>
        <td><a href="/sv/Bible/Genesis/Index">Index</a></td>
        <td><a href="/sv/Bible/Genesis/44">1 Moseboken - Kapitel 44</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men hungersnöden var svår i landet. </p>
<p id="v2"><sup><small>2</small></sup>  Och när de hade förtärt den säd som de hade hämtat från Egypten, sade deras fader till dem: "Faren tillbaka och köpen litet säd till föda åt oss." </p>
<p id="v3"><sup><small>3</small></sup>  Men Juda svarade honom och sade: "Mannen betygade högtidligt och sade till oss: 'I fån icke komma inför mitt ansikte, med mindre eder broder är med eder.' </p>
<p id="v4"><sup><small>4</small></sup>  Om du nu låter vår broder följa med oss, så skola vi fara ned och köpa säd till föda åt dig. </p>
<p id="v5"><sup><small>5</small></sup>  Men om du icke låter honom följa med oss, så vilja vi icke fara, ty mannen sade till oss: 'I fån icke komma inför mitt ansikte, med mindre eder broder är med eder.' </p>
<p id="v6"><sup><small>6</small></sup>  Då sade Israel: "Varför gjorden I så illa mot mig och berättaden för mannen att I haden ännu en broder?" </p>
<p id="v7"><sup><small>7</small></sup>  De svarade: "Mannen frågade noga om oss och vår släkt; han sade: 'Lever eder fader ännu? Haven I någon broder?' Då omtalade vi för honom huru det förhöll sig. Kunde vi veta att han skulle säga: 'Fören eder broder hitned'?" </p>
<p id="v8"><sup><small>8</small></sup>  Och Juda sade till sin fader Israel: "Låt ynglingen följa med mig, så vilja vi stå upp och begiva oss åstad, för att vi må leva och icke dö, vi själva och du och våra kvinnor och barn. </p>
<p id="v9"><sup><small>9</small></sup>  Jag vill ansvara för honom; av min hand må du utkräva honom. Om jag icke för honom åter till dig och ställer honom inför ditt ansikte, så vill jag vara en syndare inför dig i all min tid. </p>
<p id="v10"><sup><small>10</small></sup>  Sannerligen, om vi icke hade dröjt så länge, så skulle vi redan hava varit tillbaka för andra gången." </p>
<p id="v11"><sup><small>11</small></sup>  Då svarade deras fader Israel dem: "Måste det så vara, så gören nu på detta sätt: tagen av landets bästa frukt i edra säckar och fören det till mannen såsom skänk, litet balsam och litet honung, dragantgummi och ladanum, pistacienötter och mandlar. </p>
<p id="v12"><sup><small>12</small></sup>  Och tagen dubbla summan penningar med eder, så att I fören tillbaka dit med eder de penningar som I haven fått igen överst i edra säckar. Kanhända var det ett misstag. </p>
<p id="v13"><sup><small>13</small></sup>  Tagen ock eder broder med eder, och stån upp och faren tillbaka till mannen. </p>
<p id="v14"><sup><small>14</small></sup>  Men Gud den Allsmäktige låte eder finna barmhärtighet inför mannen, så att han tillstädjer eder andre broder och Benjamin att återvända med eder. Men skall jag bliva barnlös, så må det då ske." </p>
<p id="v15"><sup><small>15</small></sup>  Då togo männen de nämnda skänkerna och togo med sig dubbla summan penningar, därtill ock Benjamin, och stodo upp och foro ned till Egypten och trädde inför Josef. </p>
<p id="v16"><sup><small>16</small></sup>  Då nu Josef såg att Benjamin var med dem, sade han till sin hovmästare: "För dessa män in i mitt hus; och låt slakta och tillreda en måltid, ty männen skola äta middag med mig." </p>
<p id="v17"><sup><small>17</small></sup>  Och mannen gjorde såsom Josef hade sagt och förde männen in i Josefs hus. </p>
<p id="v18"><sup><small>18</small></sup>  Och männen blevo förskräckta, när de fördes in i Josefs hus; de sade: "Det är på grund av penningarna vi föras hitin, de penningar som förra gången kommo tillbaka i våra säckar; ty han vill nu störta sig på oss och överfalla oss och göra oss själva till trälar och taga ifrån oss våra åsnor." </p>
<p id="v19"><sup><small>19</small></sup>  Och de trädde fram till Josefs hovmästare och talade med honom vid ingången till huset </p>
<p id="v20"><sup><small>20</small></sup>  och sade: "Hör oss, herre. När vi förra gången voro härnere för att köpa säd till föda åt oss </p>
<p id="v21"><sup><small>21</small></sup>  och sedan kommo till ett viloställe och öppnade våra säckar, då fann var och en av oss sina penningar överst i sin säck, penningarna till deras fulla vikt; dem hava vi nu fört tillbaka med oss. </p>
<p id="v22"><sup><small>22</small></sup>  Och vi hava tagit andra penningar med oss för att köpa säd till föda åt oss. Vi veta icke vem som hade lagt penningarna i våra säckar." </p>
<p id="v23"><sup><small>23</small></sup>  Då svarade han: "Varen vid gott mod, frukten icke; det är eder Gud och eder faders Gud som har låtit eder finna en skatt i edra säckar; edra penningar har jag fått." Sedan hämtade han Simeon ut till dem. </p>
<p id="v24"><sup><small>24</small></sup>  Och han förde männen in i Josefs hus och gav dem vatten till att två sina fötter och gav foder åt deras åsnor. </p>
<p id="v25"><sup><small>25</small></sup>  Och de ställde i ordning sina skänker, till dess Josef skulle komma hem om middagen; ty de hade fått höra att de skulle äta där. </p>
<p id="v26"><sup><small>26</small></sup>  När sedan Josef hade kommit hem, förde de skänkerna, som de hade med sig, in till honom i huset och föllo ned för honom till jorden. </p>
<p id="v27"><sup><small>27</small></sup>  Och han hälsade dem och frågade: "Står det väl till med eder fader, den gamle, som I taladen om? Lever han ännu?" </p>
<p id="v28"><sup><small>28</small></sup>  De svarade: "Ja, det står väl till med vår fader, din tjänare; han lever ännu." Och de bugade sig och föllo ned för honom. </p>
<p id="v29"><sup><small>29</small></sup>  Och när han lyfte upp sina ögon och fick se sin broder Benjamin, sin moders son, frågade han: "Är detta eder yngste broder, den som I taladen om med mig?" Därpå sade han: "Gud vare dig nådig, min son." </p>
<p id="v30"><sup><small>30</small></sup>  Men Josef bröt av sitt tal, ty hans hjärta upprördes av kärlek till brodern, och han sökte tillfälle att gråta ut och gick in i sin kammare och grät där. </p>
<p id="v31"><sup><small>31</small></sup>  Därefter, sedan han hade tvagit sitt ansikte, gick han åter ut och betvang sig och sade: "Sätten fram mat." </p>
<p id="v32"><sup><small>32</small></sup>  Och de satte fram särskilt för honom och särskilt för dem och särskilt för de egyptier som åto tillsammans med honom; ty egyptierna få icke äta tillsammans med hebréerna; sådant är nämligen en styggelse för egyptierna. </p>
<p id="v33"><sup><small>33</small></sup>  Och de fingo sina platser mitt emot honom, den förstfödde främst såsom den förstfödde, sedan de yngre, var och en efter sin ålder; och männen sågo med förundran på varandra. </p>
<p id="v34"><sup><small>34</small></sup>  Och han lät bära till dem av rätterna på sitt bord, och Benjamin fick fem gånger så mycket som var och en av de andra. Och de drucko sig glada med honom. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Genesis/42">1 Moseboken - Kapitel 42</a></td>
        <td><a href="/sv/Bible/Genesis/Index">Index</a></td>
        <td><a href="/sv/Bible/Genesis/44">1 Moseboken - Kapitel 44</a></td>
      </tr>
    </tbody>
  </table>
</figure>
