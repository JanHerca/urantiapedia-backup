<!--
title: 1 Moseboken - Kapitel 14
description: 
published: true
date: 2022-10-8T9:59:7Z
tags: bible, bible—genesis
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Genesis/13">1 Moseboken - Kapitel 13</a></td>
        <td><a href="/sv/Bible/Genesis/Index">Index</a></td>
        <td><a href="/sv/Bible/Genesis/15">1 Moseboken - Kapitel 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  På den tid då Amrafel var konung i Sinear, Arjok konung i Ellasar, Kedorlaomer konung i Elam och Tideal konung över Goim, hände sig </p>
<p id="v2"><sup><small>2</small></sup>  att dessa begynte krig mot Bera, konungen i Sodom, Birsa, konungen i Gomorra, Sinab, konungen i Adma, Semeber, konungen i Seboim, och mot konungen i Bela, det är Soar. </p>
<p id="v3"><sup><small>3</small></sup>  De förenade sig alla och tågade till Siddimsdalen, där Salthavet nu är. </p>
<p id="v4"><sup><small>4</small></sup>  I tolv år hade de varit under Kedorlaomer, men i det trettonde året hade de avfallit. </p>
<p id="v5"><sup><small>5</small></sup>  Så kom nu i det fjortonde året Kedorlaomer med de konungar som voro på hans sida; och de slogo rafaéerna i Asterot-Karnaim, suséerna i Ham, eméerna i Save-Kirjataim </p>
<p id="v6"><sup><small>6</small></sup>  och horéerna på deras berg Seir och drevo dem ända till El-Paran vid öknen. </p>
<p id="v7"><sup><small>7</small></sup>  Sedan vände de om och kommo till En-Mispat, det är Kades, och härjade amalekiternas hela land; de slogo ock amoréerna som bodde i Hasason-Tamar. </p>
<p id="v8"><sup><small>8</small></sup>  Då drogo konungen i Sodom, konungen i Gomorra, konungen i Adma, konungen i Seboim och konungen i Bela, det är Soar, ut och ställde upp sig i Siddimsdalen till strid mot dem - <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  mot Kedorlaomer, konungen i Elam, Tideal, konungen över Goim, Amrafel, konungen i Sinear, och Arjok, konungen i Ellasar, fyra konungar mot de fem. </p>
<p id="v10"><sup><small>10</small></sup>  Men Siddimsdalen var full av jordbecksgropar. Och konungarna i Sodom och Gomorra måste fly och föllo då i dessa, och de som kommo undan flydde till bergsbygden. </p>
<p id="v11"><sup><small>11</small></sup>  Så togo de allt gods som fanns i Sodom och Gomorra, och alla livsmedel där, och tågade bort; </p>
<p id="v12"><sup><small>12</small></sup>  de togo ock med sig Lot, Abrams brorson, och hans ägodelar, när de tågade bort; ty denne bodde i Sodom. </p>
<p id="v13"><sup><small>13</small></sup>  Men en av de räddade kom och berättade detta för Abram, hebréen; denne bodde vid den terebintlund som tillhörde amoréen Mamre, Eskols och Aners broder, och dessa voro i förbund med Abram. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Då nu Abram hörde att hans frände var fången, lät han sina mest beprövade tjänare, sådana som voro födda i hans hus, tre hundra aderton män, rycka ut, och förföljde fienderna ända till Dan. </p>
<p id="v15"><sup><small>15</small></sup>  Och han delade sitt folk och överföll dem så om natten med sina tjänare och slog dem, och förföljde dem sedan ända till Hoba, norr om Damaskus, </p>
<p id="v16"><sup><small>16</small></sup>  och tog tillbaka allt godset; sin frände Lot och hans ägodelar tog han ock tillbaka, ävensom kvinnorna och det övriga folket. </p>
<p id="v17"><sup><small>17</small></sup>  Då han nu var på återvägen, sedan han hade slagit Kedorlaomer och de konungar som voro på hans sida, gick konungen i Sodom honom till mötes i Savedalen, det är Konungsdalen. </p>
<p id="v18"><sup><small>18</small></sup>  Och Melki-Sedek, konungen i Salem, lät bära ut bröd och vin; denne var präst åt Gud den Högste. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v19"><sup><small>19</small></sup>  Och han välsignade honom och sade: "Välsignad vare Abram av Gud den Högste, himmelens och jordens skapare! </p>
<p id="v20"><sup><small>20</small></sup>  Och välsignad vare Gud den Högste, som har givit dina ovänner i din hand!" Och Abram gav honom tionde av allt. <sup id="cite9"><a href="#fn9">[9]</a></sup></p>
<p id="v21"><sup><small>21</small></sup>  Och konungen i Sodom sade till Abram: "Giv mig folket; godset må du behålla för dig själv." </p>
<p id="v22"><sup><small>22</small></sup>  Men Abram svarade konungen i Sodom: "Jag lyfter min hand upp till HERREN, till Gud den Högste, himmelens och jordens skapare, och betygar </p>
<p id="v23"><sup><small>23</small></sup>  att jag icke vill taga ens en tråd eller en skorem, än mindre något annat som tillhör dig. Du skall icke kunna säga: 'Jag har riktat Abram.' </p>
<p id="v24"><sup><small>24</small></sup>  Jag vill intet hava; det är nog med vad mina män hava förtärt och den del som tillkommer mina följeslagare. Aner, Eskol och Mamre, de må få sin del." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Genesis/13">1 Moseboken - Kapitel 13</a></td>
        <td><a href="/sv/Bible/Genesis/Index">Index</a></td>
        <td><a href="/sv/Bible/Genesis/15">1 Moseboken - Kapitel 15</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 14:8-12 <i>Kings fångar Lot</i>: <a href="/sv/The_Urantia_Book/93#p5_12">Ub 93:5.12</a>. </li>
  <li id="fn2"><a href="#cite2">↑</a> 14:13-16 <i>Abram slår ut kungar</i>: <a href="/sv/The_Urantia_Book/93#p5_12">Ub 93:5.12</a>. </li>
  <li id="fn3"><a href="#cite3">↑</a> 14:18 <i>Melkisedek, prins av Salem</i>: <a href="/sv/The_Urantia_Book/35#p4_5">Ub 35:4.5</a>.  <i>Melkisedeks andra namn</i>: <a href="/sv/The_Urantia_Book/93#p2_4">Ub 93:2.4</a>.  <i>Präst för evigt, som Melkisedek</i>: <a href="/sv/The_Urantia_Book/98#p7_12">Ub 98:7.12</a>. </li>
  <li id="fn4"><a href="#cite4">↑</a> 14:18 ff <i>Melkisedek</i>: <a href="/sv/The_Urantia_Book/51#p3_9">Ub 51:3.9</a>. </li>
  <li id="fn5"><a href="#cite5">↑</a> 14:18-20 <i>El Elyon, den Högste</i>: <a href="/sv/The_Urantia_Book/93#p3_2">Ub 93:3.2</a>.  <i>Utelämnanden i rekord</i>: <a href="/sv/The_Urantia_Book/93#p9_9">Ub 93:9.9</a>.  <i>Abram tionde till Melkisedek</i>: <a href="/sv/The_Urantia_Book/93#p5_13">Ub 93:5.13</a>.  <i>Melkisedek, präst i M. High</i>: <a href="/sv/The_Urantia_Book/93#p2_1">Ub 93:2.1</a>. </li>
  <li id="fn6"><a href="#cite6">↑</a> 14:18-20,22 <i>Mest toppar</i>: <a href="/sv/The_Urantia_Book/43#p3_1">Ub 43:3.1</a>.  <i>Högste Gud (El Elyon)</i>: <a href="/sv/The_Urantia_Book/93#p2_3">Ub 93:2.3</a>.  <i>Högsta</i>: <a href="/sv/The_Urantia_Book/93#p3_2">Ub 93:3.2</a>. </li>
  <li id="fn7"><a href="#cite7">↑</a> 14:18-22 <i>El Elyon, den Högste Guden</i>: <a href="/sv/The_Urantia_Book/142#p3_4">Ub 142:3.4</a>.  <i>El Elyon</i>: <a href="/sv/The_Urantia_Book/96#p1_4">Ub 96:1.4</a>. </li>
  <li id="fn8"><a href="#cite8">↑</a> 14:18ff <i>Melkisedek, kung av Salem...</i>: <a href="/sv/The_Urantia_Book/93#p4_14">Ub 93:4.14</a>.  <i>Machiventa Melchizedek</i>: <a href="/sv/The_Urantia_Book/45#p4_16">Ub 45:4.16</a>.  <i>Melkisedek, kung av Salem</i>: <a href="/sv/The_Urantia_Book/43#p5_17">Ub 43:5.17</a>. </li>
  <li id="fn9"><a href="#cite9">↑</a> 14:20 <i>Välsignad vare den Högste</i>: <a href="/sv/The_Urantia_Book/43#p5_17">Ub 43:5.17</a>.  <i>Tiendesystem</i>: <a href="/sv/The_Urantia_Book/93#p3_1">Ub 93:3.1</a>. </li>
</ol>
</div>
