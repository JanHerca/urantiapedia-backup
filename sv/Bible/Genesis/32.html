<!--
title: 1 Moseboken - Kapitel 32
description: 
published: true
date: 2023-11-8T22:1:37Z
tags: bible, bible—genesis
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Genesis/31">
          <span class="mdi mdi-arrow-left-drop-circle"></span><span class="pl-2">1 Moseboken - Kapitel 31</span>
        </a>
        </td>
        <td>
        <a href="/sv/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Genesis/33">
          <span class="pr-2">1 Moseboken - Kapitel 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Men när Jakob drog sin väg fram, mötte honom Guds änglar; </p>
<p id="v2"><sup><small>2</small></sup>  och då Jakob såg dem, sade han: "Detta är Guds skara." Och han gav den platsen namnet Mahanaim. </p>
<p id="v3"><sup><small>3</small></sup>  Och Jakob sände budbärare framför sig till sin broder Esau i Seirs land, på Edoms mark; </p>
<p id="v4"><sup><small>4</small></sup>  och han bjöd dem och sade: "Så skolen I säga till min herre Esau: Din tjänare Jakob låter säga: Jag har vistats borta hos Laban och dröjt kvar där ända till nu; </p>
<p id="v5"><sup><small>5</small></sup>  och jag har fått oxar, åsnor, får, tjänare och tjänarinnor. Och jag har nu velat sända bud för att låta min herre veta detta, på det att jag må finna nåd för dina ögon." </p>
<p id="v6"><sup><small>6</small></sup>  När sedan budbärarna kommo tillbaka till Jakob, sade de: "Vi träffade din broder Esau, som redan drager emot dig med fyra hundra man." </p>
<p id="v7"><sup><small>7</small></sup>  Då blev Jakob mycket förskräckt och betogs av ångest; och han delade sitt folk och fåren och fäkreaturen och kamelerna i två skaror. </p>
<p id="v8"><sup><small>8</small></sup>  Ty han tänkte: "Om Esau överfaller den ena skaran och slår den, så kan dock den andra skaran undkomma." </p>
<p id="v9"><sup><small>9</small></sup>  Och Jakob sade: "Min fader Abrahams Gud och min fader Isaks Gud, HERRE, du som sade till mig: 'Vänd tillbaka till ditt land och till din släkt, så skall jag göra dig gott', </p>
<p id="v10"><sup><small>10</small></sup>  jag är för ringa till all den nåd och all den trofasthet som du har bevisat din tjänare; ty jag hade icke mer än min stav, när jag gick över denna Jordan, och nu har jag förökats till två skaror. </p>
<p id="v11"><sup><small>11</small></sup>  Rädda mig undan min broder Esaus hand, ty jag fruktar att han kommer och förgör mig, utan att ens skona mödrar och barn. </p>
<p id="v12"><sup><small>12</small></sup>  Du har själv sagt: 'Jag skall göra dig mycket gott och låta din säd bliva såsom havets sand, som man icke kan räkna för dess myckenhets skull.'" </p>
<p id="v13"><sup><small>13</small></sup>  Och han stannade där den natten. Och av det han hade förvärvat tog han ut till skänker åt sin broder Esau </p>
<p id="v14"><sup><small>14</small></sup>  två hundra getter och tjugu bockar, två hundra tackor och tjugu vädurar, </p>
<p id="v15"><sup><small>15</small></sup>  trettio kamelston som gåvo di, jämte deras föl, därtill fyrtio kor och tio tjurar samt tjugu åsninnor med tio föl. </p>
<p id="v16"><sup><small>16</small></sup>  Och han lämnade detta i sina tjänares vård, var hjord för sig, och sade till sina tjänare: "Gån framför mig och låten ett mellanrum vara mellan hjordarna." </p>
<p id="v17"><sup><small>17</small></sup>  Och han bjöd den förste och sade: "När min broder Esau möter dig och frågar dig: 'Vem tillhör du, och vart går du, och vem tillhöra djuren som du driver framför dig?', </p>
<p id="v18"><sup><small>18</small></sup>  då skall du svara: 'De tillhöra din tjänare Jakob; de äro skänker som han sänder till min herre Esau, och själv kommer han här efter oss.'" </p>
<p id="v19"><sup><small>19</small></sup>  Och han bjöd likaledes den andre och den tredje och alla de övriga som drevo hjordarna: "Såsom jag nu har sagt eder skolen I säga till Esau, när I kommen fram till honom. </p>
<p id="v20"><sup><small>20</small></sup>  Och I skolen vidare säga: 'Också din tjänare Jakob kommer här efter oss.'" Ty han tänkte: "Jag vill blidka honom med de skänker som gå före mig; sedan vill jag själv komma inför hans ansikte; kanhända tager han då nådigt emot mig." </p>
<p id="v21"><sup><small>21</small></sup>  Så kommo nu skänkerna före honom, medan han själv den natten stannade i lägret. </p>
<p id="v22"><sup><small>22</small></sup>  Men under natten stod han upp och tog sina båda hustrur och sina båda tjänstekvinnor och sina elva söner och gick över Jabboks vad. </p>
<p id="v23"><sup><small>23</small></sup>  Han tog dem och förde dem över bäcken och förde tillika över vad han eljest ägde. </p>
<p id="v24"><sup><small>24</small></sup>  Och Jakob blev ensam kvar. Då brottades en man med honom, till dess morgonrodnaden gick upp. </p>
<p id="v25"><sup><small>25</small></sup>  Och när denne såg att han icke kunde övervinna Jakob, gav han honom ett slag på höftleden, så att höften gick ur led, under det han brottades med honom. </p>
<p id="v26"><sup><small>26</small></sup>  Och mannen sade: "Släpp mig, ty morgonrodnaden går upp." Men han svarade: "Jag släpper dig icke, med mindre du välsignar mig." </p>
<p id="v27"><sup><small>27</small></sup>  Då sade han till honom: "Vad är ditt namn?" Han svarade: "Jakob." </p>
<p id="v28"><sup><small>28</small></sup>  Han sade: "Du skall icke mer heta Jakob, utan Israel, ty du har kämpat med Gud och med människor och vunnit seger." </p>
<p id="v29"><sup><small>29</small></sup>  Då frågade Jakob och sade: "Låt mig veta ditt namn." Han svarade: "Varför frågar du efter mitt namn?" Och han välsignade honom där. </p>
<p id="v30"><sup><small>30</small></sup>  Men Jakob gav platsen namnet Peniel, "ty", sade han, "jag har sett Gud ansikte mot ansikte, och dock har mitt liv blivit räddat". </p>
<p id="v31"><sup><small>31</small></sup>  Och när han hade kommit förbi Penuel, såg han solen gå upp; men han haltade på höften. </p>
<p id="v32"><sup><small>32</small></sup>  Fördenskull äta Israels barn ännu i dag icke höftsenan som ligger på höftleden, därför nämligen, att han gav Jakob ett slag på höftleden, på höftsenan. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Genesis/31">
          <span class="mdi mdi-arrow-left-drop-circle"></span><span class="pl-2">1 Moseboken - Kapitel 31</span>
        </a>
        </td>
        <td>
        <a href="/sv/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Genesis/33">
          <span class="pr-2">1 Moseboken - Kapitel 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 32:32 <i>Israels barn</i>: <a href="/sv/The_Urantia_Book/96#p2_3">Ub 96:2.3</a>. </li>
</ol>
</div>
