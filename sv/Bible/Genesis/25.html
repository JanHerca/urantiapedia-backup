<!--
title: 1 Moseboken - Kapitel 25
description: 
published: true
date: 2023-11-8T22:1:37Z
tags: bible, bible—genesis
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Genesis/24">
          <span class="mdi mdi-arrow-left-drop-circle"></span><span class="pl-2">1 Moseboken - Kapitel 24</span>
        </a>
        </td>
        <td>
        <a href="/sv/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Genesis/26">
          <span class="pr-2">1 Moseboken - Kapitel 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Abraham tog sig ännu en hustru, och hon hette Ketura. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Hon födde åt honom Simran, Joksan, Medan, Midjan, Jisbak och Sua. </p>
<p id="v3"><sup><small>3</small></sup>  Och Joksan födde Saba och Dedan, och Dedans söner voro assuréerna, letuséerna och leumméerna. </p>
<p id="v4"><sup><small>4</small></sup>  Och Midjans söner voro Efa, Efer, Hanok, Abida och Eldaa. Alla dessa voro Keturas söner. </p>
<p id="v5"><sup><small>5</small></sup>  Och Abraham gav allt vad han ägde åt Isak. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Men åt sönerna till sina bihustrur gav Abraham skänker och skilde dem, medan han själv ännu levde, från sin son Isak och lät dem draga österut, bort till Österlandet. </p>
<p id="v7"><sup><small>7</small></sup>  Och detta är antalet av Abrahams levnadsår: ett hundra sjuttiofem år; <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  därefter gav Abraham upp andan och dog i en god ålder, gammal och mätt på livet, och blev samlad till sina fäder. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Och hans söner Isak och Ismael begrovo honom i grottan i Makpela, på hetiten Efrons, Sohars sons, åker gent emot Mamre, </p>
<p id="v10"><sup><small>10</small></sup>  den åker som Abraham hade köpt av Hets barn; där blev Abraham begraven, såväl som hans hustru Sara. </p>
<p id="v11"><sup><small>11</small></sup>  Och efter Abrahams död välsignade Gud hans son Isak. Och Isak bodde vid Beer-Lahai-Roi. </p>
<p id="v12"><sup><small>12</small></sup>  Och detta är berättelsen om Ismaels släkt, Abrahams sons, som föddes åt Abraham av Hagar, Saras egyptiska tjänstekvinna. </p>
<p id="v13"><sup><small>13</small></sup>  Dessa äro namnen på Ismaels söner, med deras namn, efter deras ättföljd: Nebajot, Ismaels förstfödde, vidare Kedar, Adbeel, Mibsam, </p>
<p id="v14"><sup><small>14</small></sup>  Misma, Duma och Massa, </p>
<p id="v15"><sup><small>15</small></sup>  Hadad och Tema, Jetur, Nafis och Kedma. </p>
<p id="v16"><sup><small>16</small></sup>  Dessa voro Ismaels söner och dessa deras namn, i deras byar och tältläger, tolv hövdingar efter deras stammar. </p>
<p id="v17"><sup><small>17</small></sup>  Och detta är antalet av Ismaels levnadsår: ett hundra trettiosju år; därefter gav han upp andan och dog och blev samlad till sina fäder. </p>
<p id="v18"><sup><small>18</small></sup>  Och de hade sina boningsplatser från Havila ända till Sur, som ligger gent emot Egypten, fram emot Assyrien. Han kom i strid med alla sina bröder. </p>
<p id="v19"><sup><small>19</small></sup>  Och detta är berättelsen om Isaks, Abrahams sons, släkt. Abraham födde Isak; </p>
<p id="v20"><sup><small>20</small></sup>  och Isak var fyrtio år gammal, när han till hustru åt sig tog Rebecka, som var dotter till araméen Betuel från Paddan-Aram och syster till araméen Laban. </p>
<p id="v21"><sup><small>21</small></sup>  Och Isak bad till HERREN för sin hustru Rebecka, ty hon var ofruktsam; och HERREN bönhörde honom, så att hans hustru Rebecka blev havande. </p>
<p id="v22"><sup><small>22</small></sup>  Men barnen stötte varandra i hennes liv; då sade hon: "Om det skulle gå så, varför skulle jag då vara till?" Och hon gick bort för att fråga HERREN. </p>
<p id="v23"><sup><small>23</small></sup>  Och HERREN svarade henne: "Två folk finnas i ditt liv, två folkstammar skola ur ditt sköte söndras från varandra; den ena stammen skall vara den andra övermäktig, och den äldre skall tjäna den yngre." </p>
<p id="v24"><sup><small>24</small></sup>  När sedan tiden var inne att hon skulle föda, se, då funnos tvillingar i hennes liv. </p>
<p id="v25"><sup><small>25</small></sup>  Den som först kom fram var rödlätt och över hela kroppen såsom en hårmantel; och de gåvo honom namnet Esau. </p>
<p id="v26"><sup><small>26</small></sup>  Därefter kom hans broder fram, och denne höll med sin hand i Esaus häl; och han fick namnet Jakob. Men Isak var sextio år gammal, när de föddes. </p>
<p id="v27"><sup><small>27</small></sup>  Och barnen växte upp, och Esau blev en skicklig jägare, som höll sig ute på marken; Jakob åter blev en fromsint man, som bodde i tält. </p>
<p id="v28"><sup><small>28</small></sup>  Och Isak hade Esau kärast, ty han hade smak för villebråd; men Rebecka hade Jakob kärast. </p>
<p id="v29"><sup><small>29</small></sup>  En gång, då Jakob höll på att koka något till soppa, kom Esau hem från marken, uppgiven av hunger. </p>
<p id="v30"><sup><small>30</small></sup>  Och Esau sade till Jakob: "Låt mig få till livs av det röda, det röda du har där; ty jag är uppgiven av hunger." Därav fick han namnet Edom. </p>
<p id="v31"><sup><small>31</small></sup>  Men Jakob sade: "Sälj då nu åt mig din förstfödslorätt." </p>
<p id="v32"><sup><small>32</small></sup>  Esau svarade: "Jag är ju döden nära; vartill gagnar mig då min förstfödslorätt?" </p>
<p id="v33"><sup><small>33</small></sup>  Jakob sade: "Så giv mig nu din ed därpå." Och han gav honom sin ed och sålde så sin förstfödslorätt till Jakob. </p>
<p id="v34"><sup><small>34</small></sup>  Men Jakob gav Esau bröd och linssoppa; och han åt och drack och stod sedan upp och gick sin väg. Så ringa aktade Esau sin förstfödslorätt. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Genesis/24">
          <span class="mdi mdi-arrow-left-drop-circle"></span><span class="pl-2">1 Moseboken - Kapitel 24</span>
        </a>
        </td>
        <td>
        <a href="/sv/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Genesis/26">
          <span class="pr-2">1 Moseboken - Kapitel 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 25:1 <i>Ketura inte fru</i>: <a href="/sv/The_Urantia_Book/93#p9_8">Ub 93:9.8</a>. </li>
  <li id="fn2"><a href="#cite2">↑</a> 25:5 <i>Är människan mer rättvis än Gud?</i>: <a href="/sv/The_Urantia_Book/93#p9_8">Ub 93:9.8</a>. </li>
  <li id="fn3"><a href="#cite3">↑</a> 25:7-8 <i>Abrahams ålder</i>: <a href="/sv/The_Urantia_Book/93#p9_8">Ub 93:9.8</a>. </li>
  <li id="fn4"><a href="#cite4">↑</a> 25:8 <i>Abrahams död</i>: <a href="/sv/The_Urantia_Book/93#p9_4">Ub 93:9.4</a>.  <i>Ge upp spöket</i>: <a href="/sv/The_Urantia_Book/86#p5_2">Ub 86:5.2</a>. </li>
</ol>
</div>
