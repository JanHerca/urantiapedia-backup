<!--
title: 1 Moseboken - Kapitel 47
description: 
published: true
date: 2022-10-8T9:59:7Z
tags: bible, bible—genesis
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Genesis/46">1 Moseboken - Kapitel 46</a></td>
        <td><a href="/sv/Bible/Genesis/Index">Index</a></td>
        <td><a href="/sv/Bible/Genesis/48">1 Moseboken - Kapitel 48</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Josef kom och berättade för Farao och sade: "Min fader och mina bröder hava kommit från Kanaans land med sina får och fäkreatur och allt vad de äga; och de äro nu i landet Gosen." </p>
<p id="v2"><sup><small>2</small></sup>  Och han hade bland sina bröder tagit ut fem män; dem ställde han fram inför Farao. </p>
<p id="v3"><sup><small>3</small></sup>  Då frågade Farao hans bröder: "Vad är edert yrke?" De svarade Farao: "Dina tjänare äro fårherdar, såsom ock våra fäder hava varit." </p>
<p id="v4"><sup><small>4</small></sup>  Och de sade ytterligare till Farao: "Vi hava kommit för att bo någon tid här i landet; ty dina tjänare hade intet bete för sina får, eftersom hungersnöden är så svår i Kanaans land. Så låt nu dina tjänare bo i landet Gosen." </p>
<p id="v5"><sup><small>5</small></sup>  Då sade Farao till Josef: "Din fader och dina bröder hava alltså nu kommit till dig. </p>
<p id="v6"><sup><small>6</small></sup>  Egyptens land ligger öppet för dig; i den bästa delen av landet må du låta din fader och dina bröder bo. Må de bo i landet Gosen, och ifall du vet om några bland dem att de äro dugande män, så sätt dessa till uppsyningsmän över min boskap." </p>
<p id="v7"><sup><small>7</small></sup>  Sedan hämtade Josef sin fader Jakob och förde honom fram inför Farao, och Jakob hälsade Farao. </p>
<p id="v8"><sup><small>8</small></sup>  Men Farao frågade Jakob: "Huru hög är din ålder?" </p>
<p id="v9"><sup><small>9</small></sup>  Jakob svarade Farao: "Min vandringstid har varat ett hundra trettio år. Få och onda hava mina levnadsår varit, de nå icke upp till antalet av mina fäders levnadsår under deras vandringstid." </p>
<p id="v10"><sup><small>10</small></sup>  Och Jakob tog avsked av Farao och gick ut ifrån honom. </p>
<p id="v11"><sup><small>11</small></sup>  Men Josef lät sin fader och sina bröder bo i Egyptens land och gav dem besittning där, i den bästa delen av landet, i landet Rameses, såsom Farao hade bjudit. </p>
<p id="v12"><sup><small>12</small></sup>  Och Josef försörjde sin fader och sina bröder och hela sin faders hus, och gav var och en underhåll efter antalet av hans barn. </p>
<p id="v13"><sup><small>13</small></sup>  Men ingenstädes i landet fanns bröd, ty hungersnöden var mycket svår, så att Egyptens land och Kanaans land försmäktade av hunger. </p>
<p id="v14"><sup><small>14</small></sup>  Och för den säd som folket köpte samlade Josef till sig alla penningar som funnos i Egyptens land och i Kanaans land; och Josef lät föra penningarna in i Faraos hus. </p>
<p id="v15"><sup><small>15</small></sup>  Men när penningarna togo slut i Egyptens land och i Kanaans land, kommo alla egyptier till Josef och sade: "Giv oss bröd; icke vill du väl att vi skola dö i din åsyn? Vi hava ju inga penningar mer." </p>
<p id="v16"><sup><small>16</small></sup>  Josef svarade: "Fören hit eder boskap, så skall jag giva eder bröd i utbyte mot eder boskap, om I icke mer haven några penningar." </p>
<p id="v17"><sup><small>17</small></sup>  Då förde de sin boskap till Josef, och Josef gav dem bröd i utbyte mot deras hästar, får, fäkreatur och åsnor. Så underhöll han dem det året och gav dem bröd i utbyte mot all deras boskap. </p>
<p id="v18"><sup><small>18</small></sup>  Så gick detta år till ända. Men det följande året kommo de åter till honom och sade till honom: "Vi vilja icke dölja det för min herre: penningarna äro slut, och den boskap vi ägde har kommit i min herres ägo; intet annat finnes nu kvar att giva åt min herre än våra kroppar och vår jord. </p>
<p id="v19"><sup><small>19</small></sup>  Icke vill du att vi skola förgås inför dina ögon, vi med vår åkerjord? Köp oss och vår jord för bröd, så vilja vi med vår jord bliva Faraos trälar; giv oss allenast utsäde, för att vi må leva och icke dö, och för att jorden icke må läggas öde." </p>
<p id="v20"><sup><small>20</small></sup>  Då köpte Josef all jord i Egypten åt Farao; ty egyptierna sålde var och en sin åker, eftersom hungersnöden så svårt tryckte dem. Så blev jorden Faraos egendom. </p>
<p id="v21"><sup><small>21</small></sup>  Och folket förflyttade han till städerna, från den ena ändan av Egyptens område till den andra. </p>
<p id="v22"><sup><small>22</small></sup>  Allenast prästernas jord köpte han icke, ty prästerna hade sitt bestämda underhåll av Farao, och de levde av det bestämda underhåll som Farao gav dem; därför behövde de icke sälja sin jord. </p>
<p id="v23"><sup><small>23</small></sup>  Och Josef sade till folket: "Se, jag har nu köpt eder och eder jord åt Farao. Där haven I utsäde; besån nu jorden. </p>
<p id="v24"><sup><small>24</small></sup>  Och när grödan kommer in, skolen I giva en femtedel åt Farao; men fyra femtedelar skolen I själva hava till utsäde på åkern och till föda för eder och dem som I haven i edra hus och till föda för edra barn." </p>
<p id="v25"><sup><small>25</small></sup>  De svarade: "Du har behållit oss vid liv; låt oss finna nåd för min herres ögon, så vilja vi vara Faraos trälar." </p>
<p id="v26"><sup><small>26</small></sup>  Så gjorde Josef det till en stadga, som ännu i dag gäller för Egyptens jord, att man skulle giva femtedelen åt Farao. Allenast prästernas jord blev icke Faraos egendom. </p>
<p id="v27"><sup><small>27</small></sup>  Så bodde nu Israel i Egyptens land, i landet Gosen; och de fingo sina besittningar där och voro fruktsamma och förökade sig storligen. </p>
<p id="v28"><sup><small>28</small></sup>  Och Jakob levde sjutton år i Egyptens land, så att hans levnadsålder blev ett hundra fyrtiosju år. </p>
<p id="v29"><sup><small>29</small></sup>  Då nu tiden närmade sig att Israel skulle dö, kallade han till sig sin son Josef och sade till honom: "Om jag har funnit nåd för dina ögon, så lägg din hand under min länd och lova att visa mig din kärlek och trofasthet därmed att du icke begraver mig i Egypten; </p>
<p id="v30"><sup><small>30</small></sup>  fastmer, när jag har gått till vila hos mina fäder, skall du föra mig från Egypten och begrava mig i deras grav." Han svarade: "Jag skall göra såsom du har sagt." </p>
<p id="v31"><sup><small>31</small></sup>  Men han sade: "Giv mig din ed därpå." Och han gav honom sin ed. Då tillbad Israel, böjd mot sängens huvudgärd. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Genesis/46">1 Moseboken - Kapitel 46</a></td>
        <td><a href="/sv/Bible/Genesis/Index">Index</a></td>
        <td><a href="/sv/Bible/Genesis/48">1 Moseboken - Kapitel 48</a></td>
      </tr>
    </tbody>
  </table>
</figure>
