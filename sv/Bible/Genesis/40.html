<!--
title: 1 Moseboken - Kapitel 40
description: 
published: true
date: 2022-10-8T9:59:7Z
tags: bible, bible—genesis
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Genesis/39">1 Moseboken - Kapitel 39</a></td>
        <td><a href="/sv/Bible/Genesis/Index">Index</a></td>
        <td><a href="/sv/Bible/Genesis/41">1 Moseboken - Kapitel 41</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En tid härefter hände sig att den egyptiske konungens munskänk och hans bagare försyndade sig mot sin herre, konungen av Egypten. </p>
<p id="v2"><sup><small>2</small></sup>  Och Farao blev förtörnad på sina två hovmän, överste munskänken och överste bagaren, </p>
<p id="v3"><sup><small>3</small></sup>  och lät sätta dem i förvar i drabanthövitsmannens hus, i samma fängelse där Josef satt fången. </p>
<p id="v4"><sup><small>4</small></sup>  Och hövitsmannen för drabanterna anställde Josef hos dem till att betjäna dem; och de sutto där i förvar en tid. </p>
<p id="v5"><sup><small>5</small></sup>  Medan nu den egyptiske konungens munskänk och bagare sutto fångna i fängelset, hade de båda under samma natt var sin dröm, vardera med sin särskilda betydelse. </p>
<p id="v6"><sup><small>6</small></sup>  Och när Josef om morgonen kom in till dem, fick han se att de voro bedrövade. </p>
<p id="v7"><sup><small>7</small></sup>  Då frågade han Faraos hovmän, som med honom sutto i förvar i hans herres hus: "Varför sen I så sorgsna ut i dag?" </p>
<p id="v8"><sup><small>8</small></sup>  De svarade honom: "Vi hava haft en dröm, och ingen finnes, som kan uttyda den." Josef sade till dem: "Att giva uttydningen är ju Guds sak; förtäljen drömmen för mig." </p>
<p id="v9"><sup><small>9</small></sup>  Då förtäljde överste munskänken sin dröm för Josef och sade till honom: "Jag drömde att ett vinträd stod framför mig; </p>
<p id="v10"><sup><small>10</small></sup>  på vinträdet voro tre rankor, och knappt hade det skjutit skott, så slogo dess blommor ut och dess klasar buro mogna druvor. </p>
<p id="v11"><sup><small>11</small></sup>  Och jag hade Faraos bägare i min hand, och jag tog druvorna och pressade ut dem i Faraos bägare och gav Farao bägaren i handen." </p>
<p id="v12"><sup><small>12</small></sup>  Då sade Josef till honom: "Detta är uttydningen: de tre rankorna betyda tre dagar; </p>
<p id="v13"><sup><small>13</small></sup>  om tre dagar skall Farao upphöja ditt huvud och sätta dig åter på din plats, så att du får giva Farao bägaren i handen likasom förut, då du var hans munskänk. </p>
<p id="v14"><sup><small>14</small></sup>  Men tänk på mig, när det går dig väl, så att du gör barmhärtighet med mig och nämner om mig för Farao och skaffar mig ut från detta hus; </p>
<p id="v15"><sup><small>15</small></sup>  ty jag är med orätt bortförd från hebréernas land, och icke heller här har jag gjort något varför jag borde sättas i fängelse." <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Då nu överste bagaren såg att Josef hade givit en god uttydning, sade han till honom: "Också jag hade en dröm. Jag tyckte att jag bar tre vetebrödskorgar på mitt huvud. </p>
<p id="v17"><sup><small>17</small></sup>  Och i den översta korgen funnos bakverk av alla slag, sådant som Farao plägar äta; men fåglarna åto därav ur korgen på mitt huvud." </p>
<p id="v18"><sup><small>18</small></sup>  Då svarade Josef och sade: "Detta är uttydningen: de tre korgarna betyda tre dagar; </p>
<p id="v19"><sup><small>19</small></sup>  om tre dagar skall Farao upphöja ditt huvud och taga det av dig; han skall upphänga dig på trä, och fåglarna skola äta ditt kött." </p>
<p id="v20"><sup><small>20</small></sup>  På tredje dagen därefter, då det var Faraos födelsedag, gjorde denne ett gästabud för alla sina tjänare. Då upphöjde han, bland sina tjänare, såväl överste munskänkens huvud som överste bagarens. </p>
<p id="v21"><sup><small>21</small></sup>  Han insatte överste munskänken åter i hans ämbete, så att han fick giva Farao bägaren i handen; </p>
<p id="v22"><sup><small>22</small></sup>  men överste bagaren lät han upphänga, såsom Josef hade sagt dem i sin uttydning. </p>
<p id="v23"><sup><small>23</small></sup>  Men överste munskänken tänkte icke på Josef, utan glömde honom. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Genesis/39">1 Moseboken - Kapitel 39</a></td>
        <td><a href="/sv/Bible/Genesis/Index">Index</a></td>
        <td><a href="/sv/Bible/Genesis/41">1 Moseboken - Kapitel 41</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 40:15 <i>Hebréer</i>: <a href="/sv/The_Urantia_Book/96#p2_3">Ub 96:2.3</a>. </li>
</ol>
</div>
