<!--
title: Predikaren - Kapitel 1
description: 
published: true
date: 2022-10-8T9:59:7Z
tags: bible, bible—ecclesiastes
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/sv/Bible/Ecclesiastes/Index">Index</a></td>
        <td><a href="/sv/Bible/Ecclesiastes/2">Predikaren - Kapitel 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Detta är predikarens ord, Davids sons, konungens i Jerusalem. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Fåfängligheters fåfänglighet! säger Predikaren. Fåfängligheters fåfänglighet! Allt är fåfänglighet! </p>
<p id="v3"><sup><small>3</small></sup>  Vad förmån har människan av all möda som hon gör sig under solen? </p>
<p id="v4"><sup><small>4</small></sup>  Släkte går, och släkte kommer, och jorden står evinnerligen kvar. </p>
<p id="v5"><sup><small>5</small></sup>  Och solen går upp, och solen går ned, och har sedan åter brått att komma till den ort där hon går upp. </p>
<p id="v6"><sup><small>6</small></sup>  Vinden far mot söder och vänder sig så mot norr; den vänder sig och vänder sig, allt under det att den far fram, och så begynner den åter sitt kretslopp. </p>
<p id="v7"><sup><small>7</small></sup>  Alla floder rinna ut i havet, och ändå bliver havet aldrig fullt; där floderna förut hava runnit, dit rinna de ständigt åter. </p>
<p id="v8"><sup><small>8</small></sup>  Alla arbetar utan rast; ingen kan utsäga det. Ögat mättas icke av att se, och örat bliver icke fullt av att höra. </p>
<p id="v9"><sup><small>9</small></sup>  Vad som har varit är vad som kommer att vara, och vad som har hänt är vad som kommer att hända; intet nytt sker under solen. </p>
<p id="v10"><sup><small>10</small></sup>  Inträffar något varom man ville säga: "Se, detta är nytt", så har detsamma ändå skett redan förut, i gamla tider, som voro före oss. </p>
<p id="v11"><sup><small>11</small></sup>  Man kommer icke ihåg dem som levde före oss. Och dem som skola uppstå efter oss skall man icke heller komma ihåg bland dem som leva ännu senare. </p>
<p id="v12"><sup><small>12</small></sup>  Jag, Predikaren, var konung över Israel i Jerusalem. </p>
<p id="v13"><sup><small>13</small></sup>  Och jag vände mitt hjärta till att begrunda och utrannsaka genom vishet allt vad som händer under himmelen; sådant är ett uselt besvär, som Gud har givit människors barn till att plåga sig med. </p>
<p id="v14"><sup><small>14</small></sup>  När jag nu såg på allt vad som händer under himmelen, se, då var det allt fåfänglighet och ett jagande efter vind. </p>
<p id="v15"><sup><small>15</small></sup>  Det som är krokigt kan icke bliva rakt, och det som ej finnes kan ej komma med i någon räkning. </p>
<p id="v16"><sup><small>16</small></sup>  Jag sade i mitt hjärta: "Se, jag har förvärvat mig stor vishet, och jag har förökat den, så att den övergår allas som före mig hava regerat över Jerusalem; ja, vishet och insikt har mitt hjärta inhämtat i rikt mått." </p>
<p id="v17"><sup><small>17</small></sup>  Men när jag nu vände mitt hjärta till att förstå vishet och till att förstå oförnuft och dårskap, då insåg jag att också detta var ett jagande efter vind. </p>
<p id="v18"><sup><small>18</small></sup>  Ty där mycken vishet är, där är mycken grämelse; och den som förökar sin insikt, han förökar sin plåga. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/sv/Bible/Ecclesiastes/Index">Index</a></td>
        <td><a href="/sv/Bible/Ecclesiastes/2">Predikaren - Kapitel 2</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 1:1-8 <i>Döden oundviklig, misströsta inte</i>: <a href="/sv/The_Urantia_Book/102#p0_1">Ub 102:0.1</a>. </li>
  <li id="fn2"><a href="#cite2">↑</a> 1:1-18 <i>Predikaren är pessimistisk</i>: <a href="/sv/The_Urantia_Book/97#p8_2">Ub 97:8.2</a>. </li>
</ol>
</div>
