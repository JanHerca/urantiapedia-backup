<!--
title: Predikaren - Kapitel 10
description: 
published: true
date: 2022-10-8T9:59:7Z
tags: bible, bible—ecclesiastes
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ecclesiastes/9">Predikaren - Kapitel 9</a></td>
        <td><a href="/sv/Bible/Ecclesiastes/Index">Index</a></td>
        <td><a href="/sv/Bible/Ecclesiastes/11">Predikaren - Kapitel 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Giftflugor vålla stank och jäsning i salvoberedarens salva; så uppväger ett grand av dårskap både vishet och ära. </p>
<p id="v2"><sup><small>2</small></sup>  Den vise har sitt hjärta åt höger, men dåren har sitt hjärta åt vänster. </p>
<p id="v3"><sup><small>3</small></sup>  Ja, varhelst dåren går kommer hans förstånd till korta, och till alla säger han ifrån, att han är en dåre. </p>
<p id="v4"><sup><small>4</small></sup>  Om hos en furste vrede uppstår mot dig, så håll dig dock stilla, ty saktmod gör stora synder ogjorda. </p>
<p id="v5"><sup><small>5</small></sup>  Ett elände gives, som jag har sett under solen, ett fel som beror av den som har makten: </p>
<p id="v6"><sup><small>6</small></sup>  att dårskap sättes på höga platser, medan förnämliga män få sitta i förnedring. </p>
<p id="v7"><sup><small>7</small></sup>  Jag har sett trälar färdas till häst och hövdingar få gå till fots såsom trälar. </p>
<p id="v8"><sup><small>8</small></sup>  Den som gräver en grop, han faller själv däri, och den som bryter ned en mur, honom stinger ormen. </p>
<p id="v9"><sup><small>9</small></sup>  Den som vältrar bort stenar bliver skadad av dem, den som hugger ved kommer i fara därvid. </p>
<p id="v10"><sup><small>10</small></sup>  Om man icke slipar eggen, när ett järn har blivit slött, så måste man anstränga krafterna dess mer; och vishet är att göra allt på bästa sätt. </p>
<p id="v11"><sup><small>11</small></sup>  Om ormen får stinga, innan han har blivit tjusad, så har besvärjaren intet gagn av sin konst. </p>
<p id="v12"><sup><small>12</small></sup>  Med sin muns ord förvärvar den vise ynnest, men dårens läppar fördärva honom själv. </p>
<p id="v13"><sup><small>13</small></sup>  Begynnelsen på hans muns ord är dårskap, och änden på hans tal är uselt oförnuft. </p>
<p id="v14"><sup><small>14</small></sup>  Och dåren är rik på ord; dock vet ingen människa vad som skall ske; vem kan säga en människa vad som efter henne skall ske? </p>
<p id="v15"><sup><small>15</small></sup>  Dårens möda bliver honom tung, ty icke ens till staden hittar han fram. </p>
<p id="v16"><sup><small>16</small></sup>  Ve dig, du land vars konung är ett barn, och vars furstar hålla måltid redan på morgonen! </p>
<p id="v17"><sup><small>17</small></sup>  Väl dig, du land vars konung är en ädling, och vars furstar hålla måltid i tillbörlig tid, med måttlighet, och icke för att överlasta sig! </p>
<p id="v18"><sup><small>18</small></sup>  Genom lättja förfalla husets bjälkar, och genom försumlighet dryper det in i huset. </p>
<p id="v19"><sup><small>19</small></sup>  Till sin förlustelse håller man gästabud, och vinet gör livet glatt; men penningen är det som förlänar alltsammans. </p>
<p id="v20"><sup><small>20</small></sup>  Uttala ej ens i din tanke förbannelser över en konung, och ej ens i din sovkammare förbannelser över en rik man; ty himmelens fåglar böra fram ditt tal, och de bevingade förkunna vad du har sagt. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ecclesiastes/9">Predikaren - Kapitel 9</a></td>
        <td><a href="/sv/Bible/Ecclesiastes/Index">Index</a></td>
        <td><a href="/sv/Bible/Ecclesiastes/11">Predikaren - Kapitel 11</a></td>
      </tr>
    </tbody>
  </table>
</figure>
