<!--
title: Predikaren - Kapitel 5
description: 
published: true
date: 2022-10-8T9:59:7Z
tags: bible, bible—ecclesiastes
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ecclesiastes/4">Predikaren - Kapitel 4</a></td>
        <td><a href="/sv/Bible/Ecclesiastes/Index">Index</a></td>
        <td><a href="/sv/Bible/Ecclesiastes/6">Predikaren - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Var icke obetänksam med din mun, och låt icke ditt hjärta förhasta sig med att uttala något ord inför Gud. Gud är ju i himmelen, och du är på jorden; låt därför dina ord vara få. </p>
<p id="v2"><sup><small>2</small></sup>  Ty tanklöshet har med sig mångahanda besvär, och en dåres röst har överflöd på ord. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  När du har gjort ett löfte åt Gud, så dröj icke att infria det; ty till dårar har han icke behag. Det löfte du har givit skall du infria. </p>
<p id="v4"><sup><small>4</small></sup>  Det är bättre att du intet lovar, än att du gör ett löfte och icke infriar det. </p>
<p id="v5"><sup><small>5</small></sup>  Låt icke din mun draga skuld över hela din kropp; och säg icke inför Guds sändebud att det var ett förhastande. Icke vill du att Gud skall förtörnas för ditt tals skull, så att han fördärvar sina händers verk? </p>
<p id="v6"><sup><small>6</small></sup>  Se, där mycken tanklöshet och fåfänglighet är, där är ock en myckenhet av ord. Ja, Gud må du frukta. </p>
<p id="v7"><sup><small>7</small></sup>  Om du ser att den fattige förtryckes, och att rätt och rättfärdighet våldföres i landet, så förundra dig icke däröver; ty på den höge vaktar en högre, och andra ännu högre vakta på dem båda. </p>
<p id="v8"><sup><small>8</small></sup>  Och vid allt detta är det en förmån för ett land att hava en konung som så styr, att marken bliver brukad. </p>
<p id="v9"><sup><small>9</small></sup>  Den som så älskar penningar bliver icke mätt på penningar, och den som älskar rikedom har ingen vinning därav. Också detta är fåfänglighet. </p>
<p id="v10"><sup><small>10</small></sup>  När ägodelarna förökas, bliva ock de som äta av dem många; och till vad gagn äro de då för ägaren, utom att hans ögon få se dem? </p>
<p id="v11"><sup><small>11</small></sup>  Söt är arbetarens sömn, vare sig han har litet eller mycket att äta; men den rikes överflöd tillstädjer honom icke att sova. </p>
<p id="v12"><sup><small>12</small></sup>  Ett bedrövligt elände som jag har sett under solen är det att hopsparad rikedom kan bliva sin ägare till skada. </p>
<p id="v13"><sup><small>13</small></sup>  Och om rikedomen har gått förlorad för någon genom en olycka, så får hans son, om han har fött en son, alls intet därav. </p>
<p id="v14"><sup><small>14</small></sup>  Sådan som han kom ur sin moders liv måste han själv åter gå bort, lika naken som han kom, och för sin möda får han alls intet som han kan taga med sig. </p>
<p id="v15"><sup><small>15</small></sup>  Också det är ett bedrövligt elände. Om han måste gå bort alldeles sådan som han kom, vad förmån har han då därav att han så mödar sig - för vind? </p>
<p id="v16"><sup><small>16</small></sup>  Nej, alla sina livsdagar framlever han i mörker; och mycken grämelse har han, och plåga och förtret. </p>
<p id="v17"><sup><small>17</small></sup>  Se, vad jag har funnit vara bäst och skönast för människan, det är att hon äter och dricker och gör sig goda dagar vid den möda som hon har under solen, medan de livsdagar vara, som Gud giver henne; ty detta är den del hon får. </p>
<p id="v18"><sup><small>18</small></sup>  Och om Gud åt någon har givit rikedom och skatter, och därtill förunnat honom makt att njuta härav och att göra sig till godo sin del och att vara glad under sin möda, så är också detta en Guds gåva. </p>
<p id="v19"><sup><small>19</small></sup>  Ty man tänker då icke så mycket på sina livsdagars gång, när Gud förlänar glädje i hjärtat. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ecclesiastes/4">Predikaren - Kapitel 4</a></td>
        <td><a href="/sv/Bible/Ecclesiastes/Index">Index</a></td>
        <td><a href="/sv/Bible/Ecclesiastes/6">Predikaren - Kapitel 6</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 5:2 <i>En Gud i himlen</i>: <a href="/sv/The_Urantia_Book/79#p1_9">Ub 79:1.9</a>. </li>
</ol>
</div>
