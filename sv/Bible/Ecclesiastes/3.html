<!--
title: Predikaren - Kapitel 3
description: 
published: true
date: 2022-10-8T9:59:7Z
tags: bible, bible—ecclesiastes
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ecclesiastes/2">Predikaren - Kapitel 2</a></td>
        <td><a href="/sv/Bible/Ecclesiastes/Index">Index</a></td>
        <td><a href="/sv/Bible/Ecclesiastes/4">Predikaren - Kapitel 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Allting har sin tid, och vart företag under himmelen har sin stund. </p>
<p id="v2"><sup><small>2</small></sup>  Födas har sin tid, och dö har sin tid. Plantera har sin tid, och rycka upp det planterade har sin tid. </p>
<p id="v3"><sup><small>3</small></sup>  Dräpa har sin tid, och läka har sin tid. Bryta ned har sin tid, och bygga upp har sin tid. </p>
<p id="v4"><sup><small>4</small></sup>  Gråta har sin tid, och le har sin tid. Klaga har sin tid, och dansa har sin tid. </p>
<p id="v5"><sup><small>5</small></sup>  Kasta undan stenar har sin tid, och samla ihop stenar har sin tid. Taga i famn har sin tid, och avhålla sig från famntag har sin tid. </p>
<p id="v6"><sup><small>6</small></sup>  Söka upp har sin tid, och tappa bort har sin tid. Förvara har sin tid, och kasta bort har sin tid. </p>
<p id="v7"><sup><small>7</small></sup>  Riva sönder har sin tid, och sy ihop har sin tid. Tiga har sin tid, och tala har sin tid. </p>
<p id="v8"><sup><small>8</small></sup>  Älska har sin tid, och hata har sin tid. Krig har sin tid, och fred har sin tid. </p>
<p id="v9"><sup><small>9</small></sup>  Vad förmån av sin möda har då den som arbetar? </p>
<p id="v10"><sup><small>10</small></sup>  Jag såg vilket besvär Gud har givit människors barn till att plåga sig med. </p>
<p id="v11"><sup><small>11</small></sup>  Allt har han gjort skönt för sin tid, ja, han har ock lagt evigheten i människornas hjärtan, dock så, att de icke förmå att till fullo, ifrån begynnelsen intill änden, fatta det verk som Gud har gjort. </p>
<p id="v12"><sup><small>12</small></sup>  Jag insåg att intet är bättre för dem, än att de äro glada och göra sig goda dagar, så länge de leva. </p>
<p id="v13"><sup><small>13</small></sup>  Men om någon kan äta och dricka och njuta vad gott är under all sin möda, så är också detta en Guds gåva. </p>
<p id="v14"><sup><small>14</small></sup>  Jag insåg att allt vad Gud gör skall förbliva evinnerligen; man kan icke lägga något därtill, ej heller taga något därifrån. Och Gud har så gjort, för att man skall frukta honom. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Vad som är, det var redan förut, och vad som kommer att ske, det skedde ock redan förut; Gud söker blott fram det förgångna. </p>
<p id="v16"><sup><small>16</small></sup>  Ytterligare såg jag under solen att på domarsätet rådde orättfärdighet, och på rättfärdighetens säte orättfärdighet. </p>
<p id="v17"><sup><small>17</small></sup>  Då sade jag i mitt hjärta: Både den rättfärdige och den orättfärdige skall Gud döma; ty vart företag och allt vad man gör har sin tid hos honom. </p>
<p id="v18"><sup><small>18</small></sup>  Jag sade i mitt hjärta: För människornas skull sker detta, på det att Gud må pröva dem, och på det att de själva må inse att de äro såsom fänad. </p>
<p id="v19"><sup><small>19</small></sup>  Ty det går människors barn såsom det går fänaden, dem alla går det lika. Såsom fänaden dör, så dö ock de; enahanda ande hava de ock alla. Ja, människorna hava intet framför fänaden, ty allt är fåfänglighet. </p>
<p id="v20"><sup><small>20</small></sup>  Alla går de till samma mål; alla have de kommit av stoft, och alla skola de åter varda stoft. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Vem kan veta om människornas ande att den stiger uppåt, och om fänadens ande att den far ned under jorden? <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  Och jag såg att intet är bättre för människan, än att hon är glad under sitt arbete; ty detta är den del hon får. Ty vem kan föra henne tillbaka, så att hon får se och hava glädje av vad som skall ske efter henne? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ecclesiastes/2">Predikaren - Kapitel 2</a></td>
        <td><a href="/sv/Bible/Ecclesiastes/Index">Index</a></td>
        <td><a href="/sv/Bible/Ecclesiastes/4">Predikaren - Kapitel 4</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 3:14 <i>Gud handlar fullt ut & för alltid</i>: <a href="/sv/The_Urantia_Book/2#p2_2">Ub 2:2.2</a>. </li>
  <li id="fn2"><a href="#cite2">↑</a> 3:20 <i>Damm till damm</i>: <a href="/sv/The_Urantia_Book/112#p3_5">Ub 112:3.5</a>.  <i>Damm du är, till damm tillbaka</i>: <a href="/sv/The_Urantia_Book/68#p6_1">Ub 68:6.1</a>.  <i># 2 Damm till damm</i>: <a href="/sv/The_Urantia_Book/89#p6_7">Ub 89:6.7</a>.  <i>Vår Fader i himlen</i>: <a href="/sv/The_Urantia_Book/112#p7_19">Ub 112:7.19</a>. </li>
  <li id="fn3"><a href="#cite3">↑</a> 3:20-21 <i>Kroppen återvänder till jorden</i>: <a href="/sv/The_Urantia_Book/1#p4_3">Ub 1:4.3</a>. </li>
  <li id="fn4"><a href="#cite4">↑</a> 3:21 <i>Andens återkomst</i>: <a href="/sv/The_Urantia_Book/34#p6_4">Ub 34:6.4</a>.  <i>Ande återvänder till Gud</i>: <a href="/sv/The_Urantia_Book/1#p4_3">Ub 1:4.3</a>. </li>
</ol>
</div>
