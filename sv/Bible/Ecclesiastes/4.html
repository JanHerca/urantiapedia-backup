<!--
title: Predikaren - Kapitel 4
description: 
published: true
date: 2022-10-8T9:59:7Z
tags: bible, bible—ecclesiastes
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ecclesiastes/3">Predikaren - Kapitel 3</a></td>
        <td><a href="/sv/Bible/Ecclesiastes/Index">Index</a></td>
        <td><a href="/sv/Bible/Ecclesiastes/5">Predikaren - Kapitel 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och ytterligare såg jag på alla de våldsgärningar som förövas under solen. Jag såg förtryckta fälla tårar, och ingen fanns, som tröstade dem; jag såg dem lida övervåld av sina förtryckares hand, och ingen fanns, som tröstade dem. </p>
<p id="v2"><sup><small>2</small></sup>  Då prisade jag de döda, som redan hade fått dö, lyckliga framför de levande, som ännu leva; </p>
<p id="v3"><sup><small>3</small></sup>  Men lycklig framför båda prisade jag den som ännu icke hade kommit till, den som hade sluppit att se vad ont som göres under solen. </p>
<p id="v4"><sup><small>4</small></sup>  Och jag såg att all möda och all skicklighet i vad som göres icke är annat än den enes avund mot den andre. Också detta är fåfänglighet och ett jagande efter vind. </p>
<p id="v5"><sup><small>5</small></sup>  Dåren lägger händerna i kors och tär så sitt eget kött. </p>
<p id="v6"><sup><small>6</small></sup>  Ja, bättre är en handfull ro än båda händerna fulla med möda och med jagande efter vind. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Och ytterligare såg jag något som är fåfänglighet under solen: </p>
<p id="v8"><sup><small>8</small></sup>  mången finnes, som står ensam och icke har någon jämte sig, varken son eller broder; och likväl är det ingen ände på all hans möda, och hans ögon bliva icke mätta på rikedom. Och för vem mödar jag mig då och nekar mig själv vad gott är? Också detta är fåfänglighet och ett uselt besvär. </p>
<p id="v9"><sup><small>9</small></sup>  Bättre är att vara två än en, ty de två få större vinning av sin möda. </p>
<p id="v10"><sup><small>10</small></sup>  Om någondera faller, så kan ju den andre resa upp sin medbroder. Men ve den ensamme, om han faller och icke en annan finnes, som kan resa upp honom. </p>
<p id="v11"><sup><small>11</small></sup>  Likaledes, om två ligga tillsammans, så hava de det varmt; men huru skall den ensamme bliva varm? </p>
<p id="v12"><sup><small>12</small></sup>  Och om någon kan slå ned den som är ensam, så hålla dock två stånd mot angriparen. Och en tretvinnad tråd brister icke så snart. </p>
<p id="v13"><sup><small>13</small></sup>  Bättre är en gammal konung som är dåraktig och ej har förstånd nog att låta varna sig är en fattig yngling med vishet. </p>
<p id="v14"><sup><small>14</small></sup>  Ty ifrån fängelset gick en gång en sådan till konungavälde, fastän han var född i fattigdom inom den andres rike. </p>
<p id="v15"><sup><small>15</small></sup>  Jag såg huru alla som levde och rörde sig under solen följde ynglingen, denne nye som skulle träda i den förres ställe; </p>
<p id="v16"><sup><small>16</small></sup>  det var ingen ände på hela skaran av alla dem som han gick i spetsen för. Men ändå hava de efterkommande ingen glädje av honom. Ty också detta är fåfänglighet och ett jagande efter vind. </p>
<p id="v17"><sup><small>17</small></sup>  Bevara din fot, när du går till Guds hus; att komma dit för att höra är bättre än något slaktoffer som dårarna frambära; ty de äro oförståndiga och göra så vad ont är. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Ecclesiastes/3">Predikaren - Kapitel 3</a></td>
        <td><a href="/sv/Bible/Ecclesiastes/Index">Index</a></td>
        <td><a href="/sv/Bible/Ecclesiastes/5">Predikaren - Kapitel 5</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 4:6 <i>Bättre är vissa med lugn</i>: <a href="/sv/The_Urantia_Book/149#p5_2">Ub 149:5.2</a>. </li>
</ol>
</div>
