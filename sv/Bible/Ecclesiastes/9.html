<!--
title: Predikaren - Kapitel 9
description: 
published: true
date: 2023-11-8T22:1:38Z
tags: bible, bible—ecclesiastes
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Ecclesiastes/8">
          <span class="mdi mdi-arrow-left-drop-circle"></span><span class="pl-2">Predikaren - Kapitel 8</span>
        </a>
        </td>
        <td>
        <a href="/sv/Bible/Ecclesiastes/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Ecclesiastes/10">
          <span class="pr-2">Predikaren - Kapitel 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja, allt detta har jag besinnat, och jag har sökt pröva allt detta, huru de rättfärdiga och de visa och deras verk äro i Guds våld. Varken om kärlek eller hat kan en människa veta något förut; allt kan förestå henne. </p>
<p id="v2"><sup><small>2</small></sup>  Ja, allt kan vederfaras alla; det går den rättfärdige såsom den ogudaktige, den gode och rene såsom den orene, den som offrar såsom den vilken icke offrar; den gode räknas lika med syndaren, den som svär bliver lik den som har försyn för att svärja. </p>
<p id="v3"><sup><small>3</small></sup>  Ett elände vid allt som händer under solen är detta, att det går alla lika. Därför äro ock människornas hjärtan fulla med ondska, och oförnuft är i deras hjärtan, så länge de leva; och sedan måste de ned bland de döda. </p>
<p id="v4"><sup><small>4</small></sup>  För den som utkoras att vara i de levandes skara finnes ju ännu något att hoppas; ty bättre är att vara en levande hund än ett dött lejon. </p>
<p id="v5"><sup><small>5</small></sup>  Och väl veta de som leva att de måste dö, men de döda vet alls intet, och de hava ingen vinning mer att vänta, utan deras åminnelse är förgäten. </p>
<p id="v6"><sup><small>6</small></sup>  Både deras kärlek och deras hat och deras avund hava redan nått sin ände, och aldrig någonsin få de mer någon del i vad som händer under solen. </p>
<p id="v7"><sup><small>7</small></sup>  Välan, så ät då ditt bröd med glädje, och drick ditt vin med glatt hjärta, ty Gud har redan i förväg givit sitt bifall till vad du gör. </p>
<p id="v8"><sup><small>8</small></sup>  Låt dina kläder alltid vara vita, och låt aldrig olja fattas på ditt huvud. </p>
<p id="v9"><sup><small>9</small></sup>  Njut livet med någon kvinna som du älskar, så länge de fåfängliga livsdagar vara, som förlänas dig under solen, ja, under alla dina fåfängliga dagar; ty detta är den del du får i livet vid den möda som du gör dig under solen. </p>
<p id="v10"><sup><small>10</small></sup>  Allt vad du förmår uträtta med din kraft må du söka uträtta; ty i dödsriket, dit du går, kan man icke verka eller tänka, där finnes ingen insikt eller vishet. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Ytterligare såg jag under solen att det icke beror av de snabba huru de lyckas i löpandet, icke av hjältarna huru striden utfaller, icke av de visa huru de få sitt bröd, icke av de kloka vad rikedom de förvärva, eller av de förståndiga vad ynnest de vinna, utan att allt för dem beror av tid och lägenhet. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Ty människan känner icke sin tid, lika litet som fiskarna, vilka fångas i olycksnätet, eller fåglarna, vilka fastna i snaran. Såsom dessa, så snärjas ock människornas barn på olyckans tid, när ofärd plötsligt faller över dem. </p>
<p id="v13"><sup><small>13</small></sup>  Också detta såg jag under solen, ett visdomsverk, som tycktes mig stort: </p>
<p id="v14"><sup><small>14</small></sup>  Det fanns en liten stad med få invånare, och mot den kom en stor konung och belägrade den och byggde stora bålverk mot den. </p>
<p id="v15"><sup><small>15</small></sup>  Men därinne fanns en fattig man som var vis; och denne räddade staden genom sin vishet. Dock, sedan tänkte ingen människa på denne fattige man. </p>
<p id="v16"><sup><small>16</small></sup>  Då sade jag: Väl är vishet bättre än styrka, men den fattiges vishet bliver icke föraktad, och hans ord varda icke hörda. </p>
<p id="v17"><sup><small>17</small></sup>  De vises ord, om de ock höras helt stilla, äro förmer än allt ropande av en dårarnas överste. </p>
<p id="v18"><sup><small>18</small></sup>  Bättre är vishet än krigsredskap; ty en enda som felar kan fördärva mycket gott. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Ecclesiastes/8">
          <span class="mdi mdi-arrow-left-drop-circle"></span><span class="pl-2">Predikaren - Kapitel 8</span>
        </a>
        </td>
        <td>
        <a href="/sv/Bible/Ecclesiastes/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Ecclesiastes/10">
          <span class="pr-2">Predikaren - Kapitel 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 9:10 <i>Gör med all din makt</i>: <a href="/sv/The_Urantia_Book/133#p8_3">Ub 133:8.3</a>. </li>
  <li id="fn2"><a href="#cite2">↑</a> 9:11-12 <i>Tävla inte mot den snabba</i>: <a href="/sv/The_Urantia_Book/86#p1_6">Ub 86:1.6</a>. </li>
</ol>
</div>
