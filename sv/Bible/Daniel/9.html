<!--
title: Daniel - Kapitel 9
description: 
published: true
date: 2022-10-8T9:59:7Z
tags: bible, bible—daniel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Daniel/8">Daniel - Kapitel 8</a></td>
        <td><a href="/sv/Bible/Daniel/Index">Index</a></td>
        <td><a href="/sv/Bible/Daniel/10">Daniel - Kapitel 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  I Darejaves', Ahasveros' sons, första regeringsår - hans som var av medisk släkt, men som hade blivit upphöjd till konung över kaldéernas rike - </p>
<p id="v2"><sup><small>2</small></sup>  i dennes första regeringsår kom jag, Daniel, att i skrifterna lägga märke till det antal år, som HERREN hade angivit för profeten Jeremia, när han sade att han ville låta sjuttio år gå till ända, medan Jerusalem låg öde. </p>
<p id="v3"><sup><small>3</small></sup>  Då vände jag mitt ansikte till Herren Gud med ivrig bön och åkallan, och fastade därvid i säck och aska. </p>
<p id="v4"><sup><small>4</small></sup>  Jag bad till HERREN, min Gud, och bekände och sade: "Ack Herre, du store och fruktansvärde Gud, du som håller förbund och bevarar nåd mot dem som älska dig och hålla dina bud! </p>
<p id="v5"><sup><small>5</small></sup>  Vi hava syndat och gjort illa och varit ogudaktiga och avfälliga; vi hava vikit av ifrån dina bud och rätter. </p>
<p id="v6"><sup><small>6</small></sup>  Vi hava icke hörsammat dina tjänare profeterna, som talade i ditt namn till våra konungar, furstar och fader och till allt folket i landet. </p>
<p id="v7"><sup><small>7</small></sup>  Du, Herre, är rättfärdig, men vi måste blygas, såsom vi ock nu göra, vi Juda man och Jerusalems invånare, ja, hela Israel, både de som bo nära och de som bo fjärran i alla andra länder dit du har fördrivit dem, därför att de voro otrogna mot dig. </p>
<p id="v8"><sup><small>8</small></sup>  Ja, Herre, vi med våra konungar, furstar och fäder måste blygas, därför att vi hava syndat mot dig. </p>
<p id="v9"><sup><small>9</small></sup>  Men hos Herren, vår Gud, är barmhärtighet och förlåtelse. Ty vi voro avfälliga från </p>
<p id="v10"><sup><small>10</small></sup>  och hörde icke HERRENS, vår Guds, röst, så att vi vandrade efter hans lagar, dem som han förelade oss genom sina tjänare profeterna. </p>
<p id="v11"><sup><small>11</small></sup>  Nej, hela Israel överträdde din lag och vek av, utan att höra din röst. Därför utgöt sig ock över oss den förbannelse som han hade svurit att sända, och som står skriven i Moses, Guds tjänares, lag; ty vi hade ju syndat mot honom. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Han höll sina ord, vad han hade talat mot oss, och mot domarna som dömde oss; och han lät en så stor olycka komma över oss, att ingenstädes under himmelen något sådant har skett, som det som nu har skett i Jerusalem. </p>
<p id="v13"><sup><small>13</small></sup>  I enlighet med vad som står skrivet i Moses lag kom all denna olycka över oss, men ändå sökte vi icke att blidka HERREN, vår Gud, genom att omvända oss från våra missgärningar och akta på din sanning. </p>
<p id="v14"><sup><small>14</small></sup>  Därför vakade ock HERREN över att olyckan drabbade oss; ty HERREN, vår Gud, är rättfärdig i alla de gärningar som han gör, men hörde icke hans röst. </p>
<p id="v15"><sup><small>15</small></sup>  Och nu, Herre, vår Gud, du som förde ditt folk ut ur Egyptens land med stark hand, och så gjorde dig ett namn, som är detsamma än i dag! Vi hava syndat, vi hava varit ogudaktiga. </p>
<p id="v16"><sup><small>16</small></sup>  Men Herre, låt, för all din rättfärdighets skull, din vrede och förtörnelse vända sig ifrån din stad Jerusalem, ditt heliga berg; ty genom våra synder och genom våra faders missgärningar hava Jerusalem och ditt folk blivit till smälek för alla som bo omkring oss. </p>
<p id="v17"><sup><small>17</small></sup>  Och hör nu, du vår Gud, din tjänares bön och åkallan, och låt ditt ansikte lysa över din ödelagda helgedom, för Herrens skull. </p>
<p id="v18"><sup><small>18</small></sup>  Böj, min Gud, ditt öra härtill och hör; öppna dina ögon och se vilken förödelse som har övergått oss, och se till staden som är uppkallad efter ditt namn. Ty icke i förlitande på vad rättfärdigt vi hava gjort bönfalla vi inför dig, utan i förlitande på din stora barmhärtighet. </p>
<p id="v19"><sup><small>19</small></sup>  O Herre, hör, o Herre, förlåt; o Herre, akta härpå, och utför ditt verk utan att dröja - för din egen skull, min Gud, ty din stad och ditt folk äro uppkallade efter ditt namn." </p>
<p id="v20"><sup><small>20</small></sup>  Medan jag ännu så talade och bad och bekände min egen och mitt folk Israels synd och inför HERREN, min Gud, frambar min förbön för min Guds heliga berg - </p>
<p id="v21"><sup><small>21</small></sup>  medan jag alltså ännu så talade i min bön, kom Gabriel till mig i flygande hast, den man som jag förut hade sett i min syn; och det var vid tiden för aftonoffret. </p>
<p id="v22"><sup><small>22</small></sup>  Han undervisade mig och talade till mig och sade: "Daniel, jag har nu begivit mig hit för att lära dig förstånd. </p>
<p id="v23"><sup><small>23</small></sup>  Redan när du begynte din bön, utgick befallning, och jag har kommit för att giva dig besked, ty du är högt benådad. Så giv nu akt på ordet, och akta på synen. </p>
<p id="v24"><sup><small>24</small></sup>  Sjuttio veckor äro bestämda över ditt folk och över din heliga stad, innan en gräns sättes för överträdelsen och synderna få en ände och missgärningen varder försonad och en evig rättfärdighet framhavd, och innan syn och profetia beseglas och en höghelig helgedom bliver smord. </p>
<p id="v25"><sup><small>25</small></sup>  Så vet nu och förstå: Från den tid då ordet om att Jerusalem åter skulle byggas upp utgick, till dess en smord, en furste, kommer, skola sju veckor förgå; och under sextiotvå veckor skall det åter byggas upp med sina gator och sina vallgravar, om ock i tider av trångmål. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Men efter de sextiotvå veckorna skall en som är smord förgöras, utan att någon efterföljer honom. Och staden och helgedomen skall en anryckande furstes folk förstöra; men själv skall denne få sin ände i störtfloden. Och intill änden skall strid vara; förödelse är oryggligt besluten. </p>
<p id="v27"><sup><small>27</small></sup>  Och han skall med många sluta ett starkt förbund för en vecka, och för en halv vecka skola genom honom slaktoffer och spisoffer vara avskaffade; och på styggelsens vinge skall förödaren komma. Detta skall fortgå, till dess att förstöring och oryggligt besluten straffdom utgjuter sig över förödaren." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Daniel/8">Daniel - Kapitel 8</a></td>
        <td><a href="/sv/Bible/Daniel/Index">Index</a></td>
        <td><a href="/sv/Bible/Daniel/10">Daniel - Kapitel 10</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 9:11 <i>Kände sig som en skyldig nation</i>: <a href="/sv/The_Urantia_Book/136#p2_1">Ub 136:2.1</a>. </li>
  <li id="fn2"><a href="#cite2">↑</a> 9:25-26 <i>Messias</i>: <a href="/sv/The_Urantia_Book/136#p1_1">Ub 136:1.1</a>. </li>
</ol>
</div>
