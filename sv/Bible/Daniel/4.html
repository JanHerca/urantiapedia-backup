<!--
title: Daniel - Kapitel 4
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Daniel/3">Daniel - Kapitel 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Daniel/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Daniel/5">Daniel - Kapitel 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jag, Nebukadnessar, satt i god ro i mitt hus och levde lycklig i mitt palats. </p>
<p id="v2"><sup><small>2</small></sup>  Då hade jag en dröm som förskräckte mig; jag ängslades genom drömbilder på mitt läger och genom en syn som jag såg. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Därför gav jag befallning att man skulle hämta alla de vise i Babel till mig, för att de skulle säga mig drömmens uttydning. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Så kommo nu spåmännen, besvärjarna, kaldéerna och stjärntydarna, och jag förtäljde drömmen för dem, men de kunde icke säga mig dess uttydning. </p>
<p id="v5"><sup><small>5</small></sup>  Slutligen kom ock Daniel inför mig, han som hade fått namnet Beltesassar efter min guds namn, och i vilken heliga gudars ande är; och jag förtäljde drömmen för honom sålunda: </p>
<p id="v6"><sup><small>6</small></sup>  "Beltesassar, du som är den överste bland spåmännen, du om vilken jag vet att heliga gudars ande är i dig, och att ingen hemlighet är dig för svår, säg mig vad jag såg i min dröm, och vad den betyder. </p>
<p id="v7"><sup><small>7</small></sup>  Detta var den syn jag hade på mitt läger: Jag såg i min syn ett träd stå mitt på jorden, och det var mycket högt. </p>
<p id="v8"><sup><small>8</small></sup>  Ja, stort och väldigt var trädet, och så högt att det räckte upp till himmelen och syntes allt intill jordens ända. </p>
<p id="v9"><sup><small>9</small></sup>  Dess lövverk var skönt, och de bar mycken frukt, så att det hade föda åt alla. Markens djur funno skugga därunder, och himmelens fåglar bodde på dess grenar, och allt kött hade sin föda därav. </p>
<p id="v10"><sup><small>10</small></sup>  Vidare såg jag, i den syn jag hade på mitt läger, huru en helig ängel steg ned från himmelen. </p>
<p id="v11"><sup><small>11</small></sup>  Han ropade med hög röst och sade: 'Huggen ned trädet och skären av dess grenar, riven bort dess lövverk och förströn dess frukt, så att djuren som ligga därunder fara sin väg och fåglarna flyga bort ifrån dess grenar. </p>
<p id="v12"><sup><small>12</small></sup>  Dock må stubben med rötterna lämnas kvar i jorden, bunden med kedjor av järn och koppar, bland markens gräs; av himmelens dagg skall han vätas och hava sin lott med djuren bland markens örter. </p>
<p id="v13"><sup><small>13</small></sup>  Hans hjärta skall förvandlas, så att det icke mer är en människas, och ett djurs hjärta skall givas åt honom, och sju tider skola så gå fram över honom. </p>
<p id="v14"><sup><small>14</small></sup>  Så är det förordnat genom änglarnas rådslut, och så är det befallt om denna sak av de heliga, för att de levande skola besinna att den Högste råder över människors riken och giver dem åt vem han vill, ja, upphöjer den lägste bland människor till att härska över dem.' </p>
<p id="v15"><sup><small>15</small></sup>  Sådan var den dröm som jag, konung Nebukadnessar, hade. Och du, Beltesassar, må nu säga uttydningen; ty ingen av de vise i mitt rike kan säga mig uttydningen, men du kan det väl, ty heliga gudars ande är i dig." </p>
<p id="v16"><sup><small>16</small></sup>  Då stod Daniel, som också hade namnet Beltesassar, en stund häpen, uppfylld av oroliga tankar. Men konungen tog åter till orda och sade: "Beltesassar, låt icke drömmen och vad den betyder förskräcka dig. Beltesassar svarade och sade: "Min herre, o att drömmen gällde dem som hata dig, och dess betydelse dina fiender! </p>
<p id="v17"><sup><small>17</small></sup>  Trädet som du såg, vilket var så stort och väldigt och så högt att det räckte upp till himmelen och syntes över hela jorden, <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  och som hade ett så skönt lövverk och bar mycken frukt, så att det hade föda åt alla, trädet under vilket markens djur bodde, och på vars grenar himmelens fåglar hade sina nästen, </p>
<p id="v19"><sup><small>19</small></sup>  det är du själv, o konung, du som har blivit så stor och väldig, du vilkens storhet har vuxit, till dess att den har nått upp till himmelen, och vilkens välde sträcker sig till jordens ända. </p>
<p id="v20"><sup><small>20</small></sup>  Men att konungen såg en helig ängel stiga ned från himmelen, vilken sade: 'Huggen ned trädet och förstören det; dock må stubben med rötterna lämnas kvar i jorden, bunden med kedjor av järn och koppar, bland markens gräs; av himmelens dagg skall han vätas och hava sin lott med markens djur, till dess att sju tider hava gått fram över honom', </p>
<p id="v21"><sup><small>21</small></sup>  detta betyder följande, o konung, och detta är den Högstes rådslut, som har drabbat min herre konungen: </p>
<p id="v22"><sup><small>22</small></sup>  Du skall bliva utstött från människorna och nödgas bo ibland markens djur och äta gräs såsom en oxe och vätas av himmelens dagg; och sju tider skola så gå fram över dig, till dess du besinnar att den Högste råder över människors riken och giver dem åt vem han vill. </p>
<p id="v23"><sup><small>23</small></sup>  Men att det befalldes att trädets stubbe med rötterna skulle lämnas kvar, det betyder att du skall återfå ditt rike, när du har besinnat att det är himmelen som har makten. </p>
<p id="v24"><sup><small>24</small></sup>  Därför, o konung, må du låta mitt råd täckas dig: gör dig fri ifrån dina synder genom att göra gott, och ifrån dina missgärningar genom att öva barmhärtighet mot de fattiga, om till äventyrs din lycka så kunde bliva beståndande." </p>
<p id="v25"><sup><small>25</small></sup>  Allt detta drabbade också konung Nebukadnessar. </p>
<p id="v26"><sup><small>26</small></sup>  Tolv månader därefter, när konungen en gång gick omkring på taket av det kungliga palatset i Babel, </p>
<p id="v27"><sup><small>27</small></sup>  hov han upp sin röst och sade: "Se, detta är det stora Babel, som jag har byggt upp till ett konungasäte genom min väldiga makt, min härlighet till ära!" </p>
<p id="v28"><sup><small>28</small></sup>  Medan ordet ännu var i konungens mun, kom en röst från himmelen: "Dig, konung Nebukadnessar, vare det sagt: Ditt rike har blivit taget ifrån dig; </p>
<p id="v29"><sup><small>29</small></sup>  du skall bliva utstött från människorna och nödgas bo ibland markens djur och äta gräs såsom en oxe; och sju tider skola så gå fram över dig, till dess du besinnar att den Högste råder över människors riken och giver dem åt vem han vill." </p>
<p id="v30"><sup><small>30</small></sup>  I samma stund gick det ordet i fullbordan på Nebukadnessar; han blev utstött från människorna och måste äta gräs såsom en oxe, och av himmelens dagg vättes hans kropp, till dess att hans hår växte och blev såsom örnfjädrar, och till dess att hans naglar blevo såsom fågelklor. </p>
<p id="v31"><sup><small>31</small></sup>  Men när tiden var förliden, upplyfte jag, Nebukadnessar, mina ögon till himmelen och fick åter mitt förstånd. Då lovade jag den Högste, jag prisade och ärade honom som lever evinnerligen, honom vilkens välde är ett evigt välde, och vilkens rike varar från släkte till släkte, </p>
<p id="v32"><sup><small>32</small></sup>  honom mot vilken alla som bo på jorden äro att akta såsom intet, ty han gör vad han vill både med himmelens här och med dem som bo på jorden, och ingen kan stå emot hans hand eller säga till honom: "Vad gör du?" <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  Så fick jag då på den tiden åter mitt förstånd, och jag fick tillbaka min härlighet och glans, mitt rike till ära; och mina rådsherrar och stormän sökte upp mig. Och jag blev åter insatt i mitt rike, och ännu större makt blev mig given. </p>
<p id="v34"><sup><small>34</small></sup>  Därför prisar nu jag, Nebukadnessar, och upphöjer och ärar himmelens konung, ty alla hans gärningar äro sanning, och hans vägar äro rätta, och dem som vandra i högmod kan han ödmjuka. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 4:2,17,24-25,32 <i>Mest toppar</i>: <a href="/sv/The_Urantia_Book/43#p3_1">Ub 43:3.1</a>.  <i>Högste Gud</i>: <a href="/sv/The_Urantia_Book/93#p2_3">Ub 93:2.3</a>.  <i>Högsta</i>: <a href="/sv/The_Urantia_Book/93#p3_2">Ub 93:3.2</a>. </li>
  <li id="fn2"><a href="#cite2">↑</a> 4:3 <i>Riket som framtidshopp</i>: <a href="/sv/The_Urantia_Book/170#p1_2">Ub 170:1.2</a>. </li>
  <li id="fn3"><a href="#cite3">↑</a> 4:17,25,32 <i>Mount of Paradise montering</i>: <a href="/sv/The_Urantia_Book/97#p8_5">Ub 97:8.5</a>.  <i>De flesta högsta härskar</i>: <a href="/sv/The_Urantia_Book/114#p0_1">Ub 114:0.1</a>.  <i>De flesta Högsta styr riken</i>: <a href="/sv/The_Urantia_Book/175#p1_8">Ub 175:1.8</a>.  <i>Härska i människornas riken</i>: <a href="/sv/The_Urantia_Book/3#p5_2">Ub 3:5.2</a>.  <i>De flesta Högsta styr i mäns kungariken</i>: <a href="/sv/The_Urantia_Book/93#p3_4">Ub 93:3.4</a>.  <i>Mount of Paradise montering</i>: <a href="/sv/The_Urantia_Book/50#p2_6">Ub 50:2.6</a>.  <i>Regler i mäns riken</i>: <a href="/sv/The_Urantia_Book/43#p5_17">Ub 43:5.17</a>.  <i>De flesta Högsta styr i mäns kungariken</i>: <a href="/sv/The_Urantia_Book/134#p5_3">Ub 134:5.3</a>.  <i>Gud styr nationer</i>: <a href="/sv/The_Urantia_Book/131#p2_5">Ub 131:2.5</a>.  <i>De flesta högsta härskar</i>: <a href="/sv/The_Urantia_Book/114#p6_8">Ub 114:6.8</a>.  <i>De högsta reglerna</i>: <a href="/sv/The_Urantia_Book/43#p3_4">Ub 43:3.4</a>. </li>
  <li id="fn4"><a href="#cite4">↑</a> 4:32 <i>Mest toppar</i>: <a href="/sv/The_Urantia_Book/43#p3_1">Ub 43:3.1</a>.  <i>Högsta</i>: <a href="/sv/The_Urantia_Book/93#p3_2">Ub 93:3.2</a>.  <i>Högste Gud</i>: <a href="/sv/The_Urantia_Book/93#p2_3">Ub 93:2.3</a>.  <i>Mest toppar</i>: <a href="/sv/The_Urantia_Book/43#p3_1">Ub 43:3.1</a>. </li>
  <li id="fn5"><a href="#cite5">↑</a> 4:35 <i>Gör enligt Hans vilja</i>: <a href="/sv/The_Urantia_Book/3#p2_1">Ub 3:2.1</a>. </li>
</ol>
</div>
