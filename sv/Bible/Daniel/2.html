<!--
title: Daniel - Kapitel 2
description: 
published: true
date: 2023-11-8T22:1:38Z
tags: bible, bible—daniel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Daniel/1">
          <span class="mdi mdi-arrow-left-drop-circle"></span><span class="pl-2">Daniel - Kapitel 1</span>
        </a>
        </td>
        <td>
        <a href="/sv/Bible/Daniel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Daniel/3">
          <span class="pr-2">Daniel - Kapitel 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I sitt andra regeringsår hade Nebukadnessar drömmar av vilka han blev orolig till sinnes, och sömnen vek bort ifrån honom. </p>
<p id="v2"><sup><small>2</small></sup>  Då lät konungen tillkalla sina spåmän, besvärjare, trollkarlar och kaldéer, för att de skulle giva konungen till känna vad han hade drömt, och de kommo och trädde fram för konungen. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Och konungen sade till dem: "Jag har haft en dröm, och jag är orolig till sinnes och ville veta vad jag har drömt." </p>
<p id="v4"><sup><small>4</small></sup>  Då talade kaldéerna till konungen på arameiska: "Må du leva evinnerligen, o konung! Förtälj drömmen för dina tjänare, så skola vi meddela uttydningen." </p>
<p id="v5"><sup><small>5</small></sup>  Konungen svarade och sade till kaldéerna: "Nej, mitt oryggliga beslut är, att om I icke sägen mig drömmen och dess uttydning, skolen I huggas i stycken, och edra hus skola göras till platser för orenlighet. </p>
<p id="v6"><sup><small>6</small></sup>  Men om I meddelen drömmen och dess uttydning, så skolen I få gåvor och skänker och stor ära av mig. Meddelen mig alltså nu drömmen och dess uttydning." </p>
<p id="v7"><sup><small>7</small></sup>  De svarade för andra gången och sade: "Konungen må förtälja drömmen för sina tjänare, så skola vi meddela uttydningen." </p>
<p id="v8"><sup><small>8</small></sup>  Konungen svarade och sade: "Jag märker nogsamt att I viljen vinna tid, eftersom I sen att mitt beslut är oryggligt, </p>
<p id="v9"><sup><small>9</small></sup>  att om I icke sägen mig drömmen, domen över eder icke kan bliva annat än en. Ja, I haven kommit överens om att inför mig föra lögnaktigt och bedrägligt tal, i hopp att tiderna skola förändra sig. Sägen mig alltså nu vad jag har drömt, så märker jag att I ock kunnen meddela mig uttydningen därpå." </p>
<p id="v10"><sup><small>10</small></sup>  Då svarade kaldéerna konungen och sade: "Det finnes ingen människa på jorden, som förmår meddela konungen det som han vill veta; aldrig har ju heller någon konung, huru stor och mäktig han än var, begärt sådant som detta av någon spåman eller besvärjare eller kaldé. </p>
<p id="v11"><sup><small>11</small></sup>  Ty det som konungen begär är alltför svårt, och ingen finnes, som kan meddela konungen det, förutom gudarna; och de hava icke sin boning ibland de dödliga. </p>
<p id="v12"><sup><small>12</small></sup>  Då blev konungen vred och mycket förtörnad och befallde att man skulle förgöra alla de vise i Babel. </p>
<p id="v13"><sup><small>13</small></sup>  När alltså påbudet härom hade blivit utfärdat och man skulle döda de vise, sökte man ock efter Daniel och hans medbröder för att döda dem. </p>
<p id="v14"><sup><small>14</small></sup>  Då vände sig Daniel med kloka och förståndiga ord till Arjok, översten för konungens drabanter, vilken hade dragit ut för att döda de vise i Babel. </p>
<p id="v15"><sup><small>15</small></sup>  Han tog till orda och frågade Arjok, konungens hövitsman: "Varför har detta stränga påbud blivit utfärdat av konungen?" Då omtalade Arjok för Daniel vad som var på färde. </p>
<p id="v16"><sup><small>16</small></sup>  Och Daniel gick in och bad konungen att tid måtte beviljas honom, så skulle han meddela konungen uttydningen. </p>
<p id="v17"><sup><small>17</small></sup>  Därefter gick Daniel hem och omtalade för Hananja, Misael och Asarja, sina medbröder, vad som var på färde, </p>
<p id="v18"><sup><small>18</small></sup>  och han uppmanade dem att bedja himmelens Gud om förbarmande, så att denna hemlighet bleve uppenbarad, på det att icke Daniel och hans medbröder måtte förgöras tillika med de övriga vise Babel. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Då blev hemligheten uppenbarad för Daniel i en syn om natten. Och Daniel lovade himmelens Gud därför; </p>
<p id="v20"><sup><small>20</small></sup>  Daniel hov upp sin röst och sade: "Lovat vare Guds namn från evighet till evighet! Ty vishet och makt höra honom till. </p>
<p id="v21"><sup><small>21</small></sup>  Han låter tider och stunder omskifta, han avsätter konungar och tillsätter konungar, han giver åt de visa deras vishet och åt de förståndiga deras förstånd. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  Han uppenbarar det som är djupt och förborgat, han vet vad i mörkret är, och hos honom bor ljuset. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Dig, mina fäders Gud, tackar och prisar jag för att du har givit mig vishet och förmåga, och för att du nu har uppenbarat för mig det vi bådo dig om; ty det som konungen ville veta har du uppenbarat för oss." </p>
<p id="v24"><sup><small>24</small></sup>  I följd härav gick Daniel in till Arjok, som av konungen hade fått befallning att förgöra de vise i Babel; han gick åstad och sade till honom så: "De vise i Babel må du icke förgöra. För mig in till konungen, så skall jag meddela konungen uttydningen." </p>
<p id="v25"><sup><small>25</small></sup>  Då förde Arjok med hast Daniel inför konungen och sade till honom så: "Jag har bland de judiska fångarna funnit en man som kan säga konungen uttydningen." </p>
<p id="v26"><sup><small>26</small></sup>  Konungen svarade och sade till Daniel, som hade fått namnet Beltesassar: "Förmår du säga mig den dröm som jag har haft och dess uttydning?" </p>
<p id="v27"><sup><small>27</small></sup>  Daniel svarade konungen och sade: "Den hemlighet som konungen begär att få veta kunna inga vise, besvärjare, spåmän eller stjärntydare meddela konungen. </p>
<p id="v28"><sup><small>28</small></sup>  Men det finnes en Gud i himmelen, som kan uppenbara hemligheter, och han har låtit konung Nebukadnessar veta vad som skall ske i kommande dagar. Detta var din dröm och den syn du hade på ditt läger: </p>
<p id="v29"><sup><small>29</small></sup>  När du, o konung, låg på ditt läger, uppstego hos dig tankar på vad som skall ske i framtiden; och han som uppenbarar hemligheter lät dig veta vad som skall ske. </p>
<p id="v30"><sup><small>30</small></sup>  Och för mig har denna hemlighet blivit uppenbarad, icke i kraft av någon vishet som jag äger framför alla andra levande varelser, utan på det att uttydningen må bliva kungjord för konungen, så att du förstår ditt hjärtas tankar. </p>
<p id="v31"><sup><small>31</small></sup>  Du, o konung, såg i din syn en stor bildstod stå framför dig, och den stoden var hög och dess glans övermåttan stor, och den var förskräcklig att skåda. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  Bildstodens huvud var av bästa guld, dess bröst och armar voro av silver, dess buk och länder av koppar; dess ben voro av järn, </p>
<p id="v33"><sup><small>33</small></sup>  dess fötter delvis av järn och delvis av lera. </p>
<p id="v34"><sup><small>34</small></sup>  Medan du nu betraktade den, blev en sten lösriven, dock icke genom människohänder, och den träffade bildstoden på fötterna, som voro av järn och lera, och krossade dem. </p>
<p id="v35"><sup><small>35</small></sup>  Då blev på en gång alltsammans krossat, järnet, leran, kopparen, silvret och guldet, och det blev såsom agnar på en tröskloge om sommaren, och vinden förde bort det, så att man icke mer kunde finna något spår därav. Men av stenen som hade träffat bildstoden blev ett stort berg, som uppfyllde hela jorden. <sup id="cite7"><a href="#fn7">[7]</a></sup></p>
<p id="v36"><sup><small>36</small></sup>  Detta var drömmen; och vi vilja nu säga konungen uttydningen: </p>
<p id="v37"><sup><small>37</small></sup>  Du, o konung, konungarnas konung, åt vilken himmelens Gud har givit rike, väldighet, makt och ära, </p>
<p id="v38"><sup><small>38</small></sup>  och i vilkens hand han har givit människors barn och djuren på marken och fåglarna under himmelen, varhelst varelser bo, och som han har satt till herre över allasammans, du är det gyllene huvudet. </p>
<p id="v39"><sup><small>39</small></sup>  Men efter dig skall uppstå ett annat rike, ringare än ditt, och därefter ännu ett tredje rike, ett som är av koppar, och det skall råda över hela jorden. </p>
<p id="v40"><sup><small>40</small></sup>  Ett fjärde rike skall ock uppstå och vara starkt såsom järn, ty järnet krossar och sönderslår ju allt; och såsom järnet förstör allt annat, så skall ock detta krossa och förstöra. </p>
<p id="v41"><sup><small>41</small></sup>  Men att du såg fötterna och tårna vara delvis av krukmakarlera och delvis av järn, det betyder att det skall vara ett söndrat rike, dock så att det har något av järnets fasthet, ty du såg ju järn vara där, blandat med lerjord. </p>
<p id="v42"><sup><small>42</small></sup>  Och att tårna på fötterna voro delvis av järn och delvis av lera, det betyder att riket skall vara delvis starkt och delvis svagt. </p>
<p id="v43"><sup><small>43</small></sup>  Och att du såg järnet vara blandat med lerjord, det betyder att väl en beblandning där skall äga rum genom människosäd, men att delarna likväl icke skola hålla ihop med varandra, lika litet som järn kan förbinda sig med lera. </p>
<p id="v44"><sup><small>44</small></sup>  Men i de konungarnas dagar skall himmelens Gud upprätta ett rike som aldrig i evighet skall förstöras och vars makt icke skall bliva överlämnad åt något annat folk. Det skall krossa och göra en ände på alla dessa andra riken, men självt skall det bestå evinnerligen; <sup id="cite8"><a href="#fn8">[8]</a></sup></p>
<p id="v45"><sup><small>45</small></sup>  ty du såg ju att en sten blev lösriven från berget, dock icke genom människohänder, och att den krossade järnet, kopparen, leran, silvret och guldet. Så har en stor Gud uppenbarat för konungen vad som skall ske i framtiden, och drömmen är viss, och dess uttydning är tillförlitlig." </p>
<p id="v46"><sup><small>46</small></sup>  Då föll konung Nebukadnessar på sitt ansikte och tillbad inför Daniel, och befallde att man skulle offra åt honom spisoffer och rökoffer. </p>
<p id="v47"><sup><small>47</small></sup>  Och konungen svarade Daniel och sade: "I sanning, eder Gud är en Gud över andra gudar och en herre över konungar och en uppenbarare av hemligheter, eftersom du har kunnat uppenbara denna hemlighet." <sup id="cite9"><a href="#fn9">[9]</a></sup></p>
<p id="v48"><sup><small>48</small></sup>  Därefter upphöjde konungen Daniel och gav honom många stora skänker och satte honom till herre över hela Babels hövdingdöme och till högste föreståndare för alla de vise i Babel. </p>
<p id="v49"><sup><small>49</small></sup>  Och på Daniels bön förordnade konungen Sadrak, Mesak och Abed-Nego att förvalta Babels hövdingdöme; men Daniel själv stannade vid konungens hov. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Daniel/1">
          <span class="mdi mdi-arrow-left-drop-circle"></span><span class="pl-2">Daniel - Kapitel 1</span>
        </a>
        </td>
        <td>
        <a href="/sv/Bible/Daniel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Daniel/3">
          <span class="pr-2">Daniel - Kapitel 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 2:2 <i>Astrologi</i>: <a href="/sv/The_Urantia_Book/90#p2_5">Ub 90:2.5</a>. </li>
  <li id="fn2"><a href="#cite2">↑</a> 2:18-19,28 <i>En Gud i himlen</i>: <a href="/sv/The_Urantia_Book/79#p1_9">Ub 79:1.9</a>. </li>
  <li id="fn3"><a href="#cite3">↑</a> 2:21 <i>Tar bort, sätter upp, kungar</i>: <a href="/sv/The_Urantia_Book/3#p5_2">Ub 3:5.2</a>. </li>
  <li id="fn4"><a href="#cite4">↑</a> 2:22 <i>Avslöjar djupa hemligheter, ljus</i>: <a href="/sv/The_Urantia_Book/131#p2_3">Ub 131:2.3</a>. </li>
  <li id="fn5"><a href="#cite5">↑</a> 2:31-33 <i>Mörka gravitationskroppar</i>: <a href="/sv/The_Urantia_Book/135#p3_2">Ub 135:3.2</a>. </li>
  <li id="fn6"><a href="#cite6">↑</a> 2:31-45 <i>Daniel: messianska riket</i>: <a href="/sv/The_Urantia_Book/97#p8_3">Ub 97:8.3</a>. </li>
  <li id="fn7"><a href="#cite7">↑</a> 2:35 <i>Stenfall, brott osv.</i>: <a href="/sv/The_Urantia_Book/173#p4_4">Ub 173:4.4</a>. </li>
  <li id="fn8"><a href="#cite8">↑</a> 2:44 <i>Evigt rike</i>: <a href="/sv/The_Urantia_Book/135#p3_2">Ub 135:3.2</a>.  <i>Guds rike nära till hands</i>: <a href="/sv/The_Urantia_Book/136#p2_1">Ub 136:2.1</a>.  <i>Johannes attackerar Herodes</i>: <a href="/sv/The_Urantia_Book/141#p4_1">Ub 141:4.1</a>. </li>
  <li id="fn9"><a href="#cite9">↑</a> 2:47 <i>Gud den Högste</i>: <a href="/sv/The_Urantia_Book/0#p2_12">Ub 0:2.12</a>.  <i>Gudarnas Gud</i>: <a href="/sv/The_Urantia_Book/45#p4_10">Ub 45:4.10</a>. </li>
</ol>
</div>
