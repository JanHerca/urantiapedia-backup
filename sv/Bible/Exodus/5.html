<!--
title: 2 Moseboken - Kapitel 5
description: 
published: true
date: 2022-10-8T9:59:7Z
tags: bible, bible—exodus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Exodus/4">2 Moseboken - Kapitel 4</a></td>
        <td><a href="/sv/Bible/Exodus/Index">Index</a></td>
        <td><a href="/sv/Bible/Exodus/6">2 Moseboken - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Därefter kommo Mose och Aron och sade till Farao: "Så säger HERREN, Israels Gud: Släpp mitt folk, så att de kunna hålla högtid åt mig i öknen." <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Men Farao svarade: "Vem är HERREN, eftersom jag på hans befallning skulle släppa Israel? Jag vet icke av HERREN och vill ej heller släppa Israel." </p>
<p id="v3"><sup><small>3</small></sup>  Då sade de: "Hebréernas Gud har visat sig för oss. Så låt oss nu gå tre dagsresor in i öknen och offra åt HERREN, vår Gud, för att han icke må komma över oss med pest eller med svärd." </p>
<p id="v4"><sup><small>4</small></sup>  Men konungen i Egypten svarade dem: "Mose och Aron, varför dragen I folket ifrån dess arbete? Gån bort till edra dagsverken. </p>
<p id="v5"><sup><small>5</small></sup>  Ytterligare sade Farao: "Folket är ju redan alltför talrikt i landet, och likväl viljen I skaffa dem frihet ifrån deras dagsverken!" </p>
<p id="v6"><sup><small>6</small></sup>  Därefter bjöd Farao samma dag fogdarna och tillsyningsmännen över folket och sade: </p>
<p id="v7"><sup><small>7</small></sup>  "I skolen icke vidare såsom förut giva folket halm till att göra tegel. Låten dem själva gå och skaffa sig halm. </p>
<p id="v8"><sup><small>8</small></sup>  Men samma antal tegel som de förut hava gjort skolen I ändå ålägga dem, utan något avdrag; ty de äro lata, därför ropa de och säga: 'Låt oss gå och offra åt vår Gud.' </p>
<p id="v9"><sup><small>9</small></sup>  Man måste lägga tungt arbete på dessa människor, så att de därigenom få något att göra och icke akta på lögnaktigt tal." </p>
<p id="v10"><sup><small>10</small></sup>  Då gingo fogdarna och tillsyningsmännen över folket ut och sade till folket: "Så säger Farao: Jag vill icke längre giva eder halm. </p>
<p id="v11"><sup><small>11</small></sup>  Gån själva och skaffen eder halm, var I kunnen finna sådan; men i edert arbete skall intet avdrag göras." </p>
<p id="v12"><sup><small>12</small></sup>  Då spridde sig folket över hela Egyptens land och samlade strå för att bruka det såsom halm. </p>
<p id="v13"><sup><small>13</small></sup>  Och fogdarna drevo på dem och sade: "Fullgören edert arbete, var dag det för den dagen bestämda, likasom när man gav eder halm." </p>
<p id="v14"><sup><small>14</small></sup>  Och Israels barns tillsyningsmän, de som Faraos fogdar hade satt över dem, fingo uppbära hugg och slag, och man sade till dem: "Varför haven I icke såsom förut fullgjort edert förelagda dagsverke i tegel, varken i går eller i dag?" </p>
<p id="v15"><sup><small>15</small></sup>  Då kommo Israels barns tillsyningsmän och ropade till Farao och sade: "Varför gör du så mot dina tjänare? </p>
<p id="v16"><sup><small>16</small></sup>  Ingen halm giver man åt dina tjänare, och likväl säger man till oss: 'Skaffen fram tegel.' Och se, dina tjänare få nu uppbära hugg och slag, fastän skulden ligger hos ditt eget folk." </p>
<p id="v17"><sup><small>17</small></sup>  Men han svarade: "I ären lata, ja lata ären I. Därför sägen I: 'Låt oss gå och offra åt HERREN.' </p>
<p id="v18"><sup><small>18</small></sup>  Nej, gån i stället till edert arbete. Halm skall man icke giva eder, men det bestämda antalet tegel måsten I ändå lämna." </p>
<p id="v19"><sup><small>19</small></sup>  Då märkte Israels barns tillsyningsmän att det var illa ställt för dem, eftersom de hade fått det svaret att de icke skulle få något avdrag i det antal tegel, som de skulle lämna för var dag. </p>
<p id="v20"><sup><small>20</small></sup>  Och när de kommo ut ifrån Farao, träffade de Mose och Aron, som stodo där för att möta dem; </p>
<p id="v21"><sup><small>21</small></sup>  och de sade till dem: "Må HERREN hemsöka eder och döma eder, eftersom I haven gjort oss förhatliga för Farao och hans tjänare och satt dem svärdet i hand till att dräpa oss. </p>
<p id="v22"><sup><small>22</small></sup>  Då vände sig Mose åter till HERREN och sade: "Herre, varför har du gjort så illa mot detta folk? Varför har du sänt mig? </p>
<p id="v23"><sup><small>23</small></sup>  Allt ifrån den tid då jag gick till Farao för att tala i ditt namn har han ju gjort illa mot detta folk, och du har ingalunda räddat ditt folk. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Exodus/4">2 Moseboken - Kapitel 4</a></td>
        <td><a href="/sv/Bible/Exodus/Index">Index</a></td>
        <td><a href="/sv/Bible/Exodus/6">2 Moseboken - Kapitel 6</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 5:1 <i>Herre Israels Gud</i>: <a href="/sv/The_Urantia_Book/96#p1_9">Ub 96:1.9</a>.  <i>Israels Gud</i>: <a href="/sv/The_Urantia_Book/45#p4_14">Ub 45:4.14</a>. </li>
</ol>
</div>
