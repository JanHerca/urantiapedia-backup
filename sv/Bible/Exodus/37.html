<!--
title: 2 Moseboken - Kapitel 37
description: 
published: true
date: 2022-10-8T9:59:7Z
tags: bible, bible—exodus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Exodus/36">2 Moseboken - Kapitel 36</a></td>
        <td><a href="/sv/Bible/Exodus/Index">Index</a></td>
        <td><a href="/sv/Bible/Exodus/38">2 Moseboken - Kapitel 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Besalel gjorde arken av akacieträ, två och en halv aln lång, en och en halv aln bred och en och en halv aln hög. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Och han överdrog den med rent guld innan och utan; och han gjorde på den en rand av guld runt omkring. </p>
<p id="v3"><sup><small>3</small></sup>  Och han göt till den fyra ringar: av guld och satte dem över de fyra fötterna, två ringar på ena sidan och två ringar på andra sidan. </p>
<p id="v4"><sup><small>4</small></sup>  Och han gjorde stänger av akacieträ och överdrog dem med guld. </p>
<p id="v5"><sup><small>5</small></sup>  Och stängerna sköt han in i ringarna, på sidorna av arken, så att man kunde bära arken. </p>
<p id="v6"><sup><small>6</small></sup>  Och han gjorde en nådastol av rent guld, två och en halv aln lång och en och en halv aln bred. </p>
<p id="v7"><sup><small>7</small></sup>  Och han gjorde två keruber av guld; i drivet arbete gjorde han dem och satte dem vid de båda ändarna av nådastolen, </p>
<p id="v8"><sup><small>8</small></sup>  en kerub vid ena ändan och en kerub vid andra ändan. I ett stycke med nådastolen gjorde han keruberna vid dess båda ändar. </p>
<p id="v9"><sup><small>9</small></sup>  Och keruberna bredde ut sina vingar och höllo dem uppåt, så att de övertäckte nådastolen med sina vingar, under det att de hade sina ansikten vända mot varandra; ned mot nådastolen vände keruberna sina ansikten. </p>
<p id="v10"><sup><small>10</small></sup>  Han gjorde ock bordet av akacieträ, två alnar långt, en aln brett och en och en halv aln högt. </p>
<p id="v11"><sup><small>11</small></sup>  Och han överdrog det med rent guld; och han gjorde en rand av guld därpå runt omkring. </p>
<p id="v12"><sup><small>12</small></sup>  Och runt omkring det gjorde han en list av en hands bredd, och runt omkring listen gjorde han en rand av guld. </p>
<p id="v13"><sup><small>13</small></sup>  Och han göt till bordet fyra ringar av guld och satte ringarna i de fyra hörnen vid de fyra fötterna. </p>
<p id="v14"><sup><small>14</small></sup>  Invid listen sattes ringarna, för att stängerna skulle skjutas in i dem, så att man kunde bära bordet. </p>
<p id="v15"><sup><small>15</small></sup>  Och han gjorde stängerna av akacieträ och överdrog dem med guld; så kunde man bära bordet. </p>
<p id="v16"><sup><small>16</small></sup>  Och han gjorde kärlen till bordet av rent guld, faten och skålarna, bägarna och kannorna med vilka man skulle utgjuta drickoffer. </p>
<p id="v17"><sup><small>17</small></sup>  Han gjorde ock ljusstaken av rent guld. I drivet arbete gjorde han ljusstaken med dess fotställning och dess mittelrör; kalkarna därpå, kulor och blommor, gjordes i ett stycke med den. </p>
<p id="v18"><sup><small>18</small></sup>  Och sex armar utgingo från ljusstakens sidor, tre armar från ena sidan och tre armar från andra sidan. </p>
<p id="v19"><sup><small>19</small></sup>  På den ena armen sattes tre kalkar, liknande mandelblommor, vardera bestående av en kula och en blomma, och på den andra armen sammalunda tre kalkar, liknande mandelblommor, vardera bestående av en kula och en blomma; så gjordes på de sex armar som utgingo från ljusstaken </p>
<p id="v20"><sup><small>20</small></sup>  Men på själva ljusstaken sattes fyra kalkar, liknande mandelblommor, med sina kulor och blommor. </p>
<p id="v21"><sup><small>21</small></sup>  En kula sattes under det första armparet som utgick från ljusstaken, i ett stycke med den, och en kula under det andra armparet som utgick från ljusstaken, i ett stycke med den, och en kula under det tredje armparet som utgick från ljusstaken, i ett stycke med den: alltså under de sex armar som utgingo från den. </p>
<p id="v22"><sup><small>22</small></sup>  Deras kulor och armar gjordes i ett stycke med den, alltsammans ett enda stycke i drivet arbete av rent guld. </p>
<p id="v23"><sup><small>23</small></sup>  Och han gjorde till den sju lampor, så ock lamptänger och brickor till den av rent guld. </p>
<p id="v24"><sup><small>24</small></sup>  Av en talent rent guld gjorde han den med alla dess tillbehör. </p>
<p id="v25"><sup><small>25</small></sup>  Och han gjorde rökelsealtaret av akacieträ, en aln långt och en aln brett - en liksidig fyrkant - och två alnar högt; dess horn gjordes i ett stycke därmed. </p>
<p id="v26"><sup><small>26</small></sup>  Och han överdrog det med rent guld, dess skiva, dess väggar runt omkring och dess hörn; och han gjorde en rand av guld därpå runt omkring. </p>
<p id="v27"><sup><small>27</small></sup>  Och han gjorde till det två ringar av guld och satte dem nedanför randen, på dess båda sidor, på de båda sidostyckena, för att stänger skulle skjutas in i dem, så att män med dem kunde bära altaret. </p>
<p id="v28"><sup><small>28</small></sup>  Och han gjorde stängerna av akacieträ och överdrog dem med guld. </p>
<p id="v29"><sup><small>29</small></sup>  Han gjorde ock den heliga smörjelseoljan och den rena, välluktande rökelsen, konstmässigt beredda. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Exodus/36">2 Moseboken - Kapitel 36</a></td>
        <td><a href="/sv/Bible/Exodus/Index">Index</a></td>
        <td><a href="/sv/Bible/Exodus/38">2 Moseboken - Kapitel 38</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 37:1-9 <i>Ny etisk måttstock</i>: <a href="/sv/The_Urantia_Book/88#p2_5">Ub 88:2.5</a>. </li>
</ol>
</div>
