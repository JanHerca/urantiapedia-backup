<!--
title: 2 Moseboken - Kapitel 23
description: 
published: true
date: 2022-10-8T9:59:7Z
tags: bible, bible—exodus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Exodus/22">2 Moseboken - Kapitel 22</a></td>
        <td><a href="/sv/Bible/Exodus/Index">Index</a></td>
        <td><a href="/sv/Bible/Exodus/24">2 Moseboken - Kapitel 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Du skall icke utsprida falskt rykte; åt den som har en orätt sak skall du icke giva ditt bistånd genom att bliva ett orättfärdigt vittne. </p>
<p id="v2"><sup><small>2</small></sup>  Du skall icke följa med hopen i vad ont är, eller vittna så i någon sak, att du böjer dig efter hopen och vränger rätten. </p>
<p id="v3"><sup><small>3</small></sup>  Du skall icke vara partisk för den ringe i någon hans sak. </p>
<p id="v4"><sup><small>4</small></sup>  Om du träffar på din fiendes oxe eller åsna som har kommit vilse, så skall du föra djuret tillbaka till honom. </p>
<p id="v5"><sup><small>5</small></sup>  Om du ser din oväns åsna ligga dignad under sin börda, så skall du ingalunda lämna mannen ohulpen, utan hjälpa honom att lösa av bördan. </p>
<p id="v6"><sup><small>6</small></sup>  Du skall icke i någon sak vränga rätten för den fattige som du har hos dig. </p>
<p id="v7"><sup><small>7</small></sup>  Du skall hålla dig fjärran ifrån orätt sak; du skall icke dräpa den som är oskyldig och har rätt, ty jag skall icke giva rätt åt någon som är skyldig. </p>
<p id="v8"><sup><small>8</small></sup>  Du skall icke taga mutor, ty mutor förblinda de seende och förvrida de rättfärdigas sak. </p>
<p id="v9"><sup><small>9</small></sup>  En främling skall du icke förtrycka; I veten ju huru främlingen känner det, eftersom I själva haven varit främlingar i Egyptens land. </p>
<p id="v10"><sup><small>10</small></sup>  I sex år skall du beså din jord och inbärga dess gröda; </p>
<p id="v11"><sup><small>11</small></sup>  men under det sjunde året skall du låta den vila och ligga orörd, för att de fattiga bland ditt folk må äta därav; vad de lämna kvar, det må ätas av markens djur. Så skall du ock göra med din vingård och med din olivplantering. </p>
<p id="v12"><sup><small>12</small></sup>  Sex dagar skall du göra ditt arbete, men på sjunde dagen skall du hålla vilodag, för att din oxe och din åsna må hava ro, och din tjänstekvinnas son och främlingen må njuta vila. </p>
<p id="v13"><sup><small>13</small></sup>  I alla de stycken om vilka jag har talat till eder skolen I taga eder till vara. Och andra gudars namn skolen I icke nämna; de skola icke höras i din mun. </p>
<p id="v14"><sup><small>14</small></sup>  Tre gånger om året skall du hålla högtid åt mig. </p>
<p id="v15"><sup><small>15</small></sup>  Det osyrade brödets högtid skall du hålla: i sju dagar skall du äta osyrat bröd, såsom jag har bjudit dig, på den bestämda tiden i månaden Abib, eftersom du då drog ut ur Egypten; men med tomma händer skall ingen träda fram inför mitt ansikte. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Du skall ock hålla skördehögtiden, när du skördar förstlingen av ditt arbete, av det du har sått på marken. Bärgningshögtiden skall du ock hålla, vid årets utgång, när du inbärgar frukten av ditt arbete från marken. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Tre gånger om året skall allt ditt mankön träda fram inför HERRENS, din Herres, ansikte. </p>
<p id="v18"><sup><small>18</small></sup>  Du skall icke offra blodet av mitt slaktoffer jämte något som är syrat. Och det feta av mitt högtidsoffer skall icke lämnas kvar över natten till morgonen. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Det första av din marks förstlingsfrukter skall du föra till HERRENS, din Guds, hus. Du skall icke koka en killing i dess moders mjölk. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Se, jag skall sända en ängel framför dig, som skall bevara dig på vägen och föra dig till den plats som jag har utsett. </p>
<p id="v21"><sup><small>21</small></sup>  Tag dig till vara inför honom och hör hans röst, var icke gensträvig mot honom, han skall icke hava fördrag med edra överträdelser, ty mitt namn är i honom. </p>
<p id="v22"><sup><small>22</small></sup>  Men om du hör hans röst och gör allt vad jag säger, så skall jag bliva en fiende till dina fiender och en ovän till dina ovänner. </p>
<p id="v23"><sup><small>23</small></sup>  Ty min ängel skall gå framför dig och skall föra dig till amoréernas, hetiternas, perisséernas, kananéernas, hivéernas och jebuséernas land, och jag skall utrota dem. </p>
<p id="v24"><sup><small>24</small></sup>  Du må icke tillbedja deras gudar eller tjäna dem eller göra såsom man där gör, utan du skall slå dem ned i grund och bryta sönder deras stoder. </p>
<p id="v25"><sup><small>25</small></sup>  Men HERREN, eder Gud, skolen I tjäna, så skall han för dig välsigna både mat och dryck; sjukdom skall jag då ock avvända från dig. <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  I ditt land skall då icke finnas någon kvinna som föder i otid eller är ofruktsam. Dina dagars mått skall jag göra fullt. </p>
<p id="v27"><sup><small>27</small></sup>  Förskräckelse för mig skall jag sända framför dig och vålla förvirring bland alla de folk som du kommer till, och jag skall driva alla dina fiender på flykten för dig. </p>
<p id="v28"><sup><small>28</small></sup>  Jag skall sända getingar framför dig, och de skola förjaga hivéerna, kananéerna och hetiterna undan för dig. </p>
<p id="v29"><sup><small>29</small></sup>  Dock skall jag icke på ett och samma år förjaga dem för dig, på det att icke landet så må bliva en ödemark och vilddjuren föröka sig till din skada; </p>
<p id="v30"><sup><small>30</small></sup>  utan småningom skall jag förjaga dem för dig, till dess du har förökat dig, så att du kan taga landet till din arvedel. </p>
<p id="v31"><sup><small>31</small></sup>  Och jag skall låta ditt lands gränser gå från Röda havet till filistéernas hav, och från öknen till floden; ty jag skall giva landets inbyggare i eder hand, och du skall förjaga dem, så att de fly för dig. </p>
<p id="v32"><sup><small>32</small></sup>  Du må icke sluta förbund med dem eller deras gudar. </p>
<p id="v33"><sup><small>33</small></sup>  De skola icke få bo kvar i ditt land, på det att de icke må förleda dig till synd mot mig; ty du kunde ju komma att tjäna deras gudar, och detta skulle bliva dig till en snara. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Exodus/22">2 Moseboken - Kapitel 22</a></td>
        <td><a href="/sv/Bible/Exodus/Index">Index</a></td>
        <td><a href="/sv/Bible/Exodus/24">2 Moseboken - Kapitel 24</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 23:15 <i>Behåll osyrat bröd</i>: <a href="/sv/The_Urantia_Book/142#p3_13">Ub 142:3.13</a>. </li>
  <li id="fn2"><a href="#cite2">↑</a> 23:16 <i>Gör två högtider</i>: <a href="/sv/The_Urantia_Book/142#p3_16">Ub 142:3.16</a>. </li>
  <li id="fn3"><a href="#cite3">↑</a> 23:16,19a <i>Ta i första frukten</i>: <a href="/sv/The_Urantia_Book/142#p3_19">Ub 142:3.19</a>. </li>
  <li id="fn4"><a href="#cite4">↑</a> 23:18a <i>Inget offer m/jäst bröd</i>: <a href="/sv/The_Urantia_Book/142#p3_17">Ub 142:3.17</a>. </li>
  <li id="fn5"><a href="#cite5">↑</a> 23:18b <i>Ingen mat kvar förrän på morgonen</i>: <a href="/sv/The_Urantia_Book/142#p3_18">Ub 142:3.18</a>. </li>
  <li id="fn6"><a href="#cite6">↑</a> 23:19b <i>Se inte barnet i modersmjölken</i>: <a href="/sv/The_Urantia_Book/142#p3_20">Ub 142:3.20</a>. </li>
  <li id="fn7"><a href="#cite7">↑</a> 23:25 <i>Tjäna Herren, din Gud</i>: <a href="/sv/The_Urantia_Book/145#p2_2">Ub 145:2.2</a>. </li>
</ol>
</div>
