<!--
title: 2 Moseboken - Kapitel 21
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Exodus/20">2 Moseboken - Kapitel 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Exodus/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Exodus/22">2 Moseboken - Kapitel 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dessa äro de rätter som du skall förelägga dem: </p>
<p id="v2"><sup><small>2</small></sup>  Om du köper en hebreisk träl, skall han tjäna i sex år, men på det sjunde skall han givas fri, utan lösen. </p>
<p id="v3"><sup><small>3</small></sup>  Har han kommit allena, så skall han givas fri allena; var han gift, så skall hans hustru givas fri med honom. </p>
<p id="v4"><sup><small>4</small></sup>  Har hans herre givit honom en hustru, och har denna fött honom söner eller döttrar, så skola hustrun och hennes barn tillhöra hennes herre, och allenast mannen skall givas fri. </p>
<p id="v5"><sup><small>5</small></sup>  Men om trälen säger: "Jag har min herre, min hustru och mina barn så kära, att jag icke vill givas fri", </p>
<p id="v6"><sup><small>6</small></sup>  då skall hans herre föra honom fram för Gud och ställa honom vid dörren eller dörrposten, och hans herre skall genomborra hans öra med en syl; därefter vare han hans träl evärdligen. </p>
<p id="v7"><sup><small>7</small></sup>  Om någon säljer sin dotter till trälinna, så skall hon icke givas fri såsom trälarna givas fria. </p>
<p id="v8"><sup><small>8</small></sup>  Misshagar hon sin herre, sedan denne förut har ingått förbindelse med henne, så låte han henne köpas fri. Till främmande folk have han icke makt att sälja henne, när han så har handlat trolöst mot henne. </p>
<p id="v9"><sup><small>9</small></sup>  Men om han låter sin son ingå förbindelse med henne, så förunne han henne döttrars rätt. </p>
<p id="v10"><sup><small>10</small></sup>  Tager han sig ännu en hustru, så göre han icke någon minskning i den förras kost, beklädnad eller äktenskapsrätt. </p>
<p id="v11"><sup><small>11</small></sup>  Om han icke låter henne njuta sin rätt i dessa tre stycken, så skall hon givas fri, utan lösen och betalning. </p>
<p id="v12"><sup><small>12</small></sup>  Den som slår någon, så att han dör, han skall straffas med döden. </p>
<p id="v13"><sup><small>13</small></sup>  Men om han icke traktade efter den andres liv, utan Gud lät denne oförvarandes träffas av hans hand, så skall jag anvisa dig en ort dit han kan fly. </p>
<p id="v14"><sup><small>14</small></sup>  Men om någon begår det dådet att han dräper sin nästa med list, så skall du gripa honom, vore han ock invid mitt altare, och han måste dö. </p>
<p id="v15"><sup><small>15</small></sup>  Den som slår sin fader eller sin moder, han skall straffas med döden. </p>
<p id="v16"><sup><small>16</small></sup>  Den som stjäl en människa, vare sig han sedan säljer den stulne, eller denne finnes kvar hos honom, han skall straffas med döden. </p>
<p id="v17"><sup><small>17</small></sup>  Den som uttalar förbannelser över sin fader eller sin moder, han skall straffas med döden. </p>
<p id="v18"><sup><small>18</small></sup>  Om män tvista med varandra, och den ene slår den andre med en sten eller med knuten hand, så att denne väl icke dör, men bliver sängliggande, </p>
<p id="v19"><sup><small>19</small></sup>  dock att han sedan kommer sig och kan gå ute, stödd vid sin stav, så skall den som slog honom vara fri ifrån straff; allenast ersätte han honom för den tid han har förlorat och besörje sjukvård åt honom. </p>
<p id="v20"><sup><small>20</small></sup>  Om någon slår sin träl eller sin trälinna med en käpp, så att den slagne dör under hans hand, så skall han straffas därför. </p>
<p id="v21"><sup><small>21</small></sup>  Men om den slagne lever en eller två dagar, skall han icke straffas, ty det var hans egna penningar. </p>
<p id="v22"><sup><small>22</small></sup>  Om män träta med varandra, och någon av dem stöter till en havande kvinna, så att hon föder fram sitt foster, men eljest ingen olycka sker, så böte han vad kvinnans man ålägger honom och betale efter skiljedomares prövning. </p>
<p id="v23"><sup><small>23</small></sup>  Men om olycka sker, skall liv givas för liv, <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  öga för öga, tand för tand, hand för hand, fot för fot, <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  brännskada för brännskada, sår för sår, blånad för blånad. </p>
<p id="v26"><sup><small>26</small></sup>  Om någon slår sin träl eller sin trälinna i ögat och fördärvar det, så släppe han den skadade fri, till ersättning för ögat. </p>
<p id="v27"><sup><small>27</small></sup>  Sammalunda, om någon slår ut en tand på sin träl eller sin trälinna, så släppe han den skadade fri, till ersättning för tanden. </p>
<p id="v28"><sup><small>28</small></sup>  Om en oxe stångar någon till döds, man eller kvinna, så skall oxen stenas, och köttet må icke ätas; men oxens ägare vara fri ifrån straff. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Men om oxen förut har haft vanan att stångas, och hans ägare har blivit varnad, men denne ändå icke tager vara på honom, och oxen så dödar någon, man eller kvinna, då skall oxen stenas, och hans ägare skall ock dödas. </p>
<p id="v30"><sup><small>30</small></sup>  Men skulle lösepenning bliva denne ålagd, så give han till lösen för sitt liv så mycket som ålägges honom. <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  Är det en gosse eller en flicka som har blivit stångad av oxen, så skall med denne förfaras efter samma lag. </p>
<p id="v32"><sup><small>32</small></sup>  Men om oxen stångar en träl eller en trälinna, så skall ägaren giva åt den stångades herre trettio siklar silver, och oxen skall stenas. </p>
<p id="v33"><sup><small>33</small></sup>  Om någon öppnar en brunn, eller om någon gräver en ny brunn och icke täcker över den, och sedan en oxe eller en åsna faller däri, </p>
<p id="v34"><sup><small>34</small></sup>  så skall brunnens ägare giva ersättning i penningar åt djurets ägare, men den döda kroppen skall vara hans. </p>
<p id="v35"><sup><small>35</small></sup>  Om någons oxe stångar en annans oxe, så att denne dör, så skola de sälja den levande oxen och dela betalningen för honom och därjämte dela den döda kroppen. </p>
<p id="v36"><sup><small>36</small></sup>  Var det däremot känt att oxen förut hade vanan att stångas, men tog hans ägare ändå icke vara på honom, så skall han ersätta oxe med oxe, men den döda kroppen skall vara hans. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 21:23 <i># 1 Liv för livet</i>: <a href="/sv/The_Urantia_Book/89#p6_7">Ub 89:6.7</a>.  <i>Liv för livet</i>: <a href="/sv/The_Urantia_Book/70#p10_9">Ub 70:10.9</a>. </li>
  <li id="fn2"><a href="#cite2">↑</a> 21:23-24 <i>Öga för öga</i>: <a href="/sv/The_Urantia_Book/70#p10_9">Ub 70:10.9</a>. </li>
  <li id="fn3"><a href="#cite3">↑</a> 21:24 <i>Öga för öga, tand för tand</i>: <a href="/sv/The_Urantia_Book/140#p6_9">Ub 140:6.9</a>.  <i>Öga för öga</i>: <a href="/sv/The_Urantia_Book/159#p5_11">Ub 159:5.11</a>.  <i>Öga för öga, tand för tand</i>: <a href="/sv/The_Urantia_Book/140#p8_5">Ub 140:8.5</a>. </li>
  <li id="fn4"><a href="#cite4">↑</a> 21:28 <i>skadestånd i pengar</i>: <a href="/sv/The_Urantia_Book/70#p10_12">Ub 70:10.12</a>. </li>
  <li id="fn5"><a href="#cite5">↑</a> 21:30 <i>Ersättare och lösen</i>: <a href="/sv/The_Urantia_Book/89#p7_1">Ub 89:7.1</a>. </li>
</ol>
</div>
