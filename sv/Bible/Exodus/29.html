<!--
title: 2 Moseboken - Kapitel 29
description: 
published: true
date: 2022-10-8T9:59:7Z
tags: bible, bible—exodus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Exodus/28">2 Moseboken - Kapitel 28</a></td>
        <td><a href="/sv/Bible/Exodus/Index">Index</a></td>
        <td><a href="/sv/Bible/Exodus/30">2 Moseboken - Kapitel 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och detta är vad du skall göra med dem för att helga dem till att bliva präster åt mig: Tag en ungtjur och två vädurar, felfria djur, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  och osyrat bröd och osyrade kakor, begjutna med olja, och osyrade tunnkakor, smorda med olja; av fint vetemjöl skall du baka dem. </p>
<p id="v3"><sup><small>3</small></sup>  Och du skall lägga dem i en och samma korg och bära fram dem i korgen såsom offergåva, när du för fram tjuren och de två vädurarna. </p>
<p id="v4"><sup><small>4</small></sup>  Därefter skall du föra Aron och hans söner fram till uppenbarelsetältets ingång och två dem med vatten. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Och du skall taga kläderna och sätta på Aron livklädnaden och efodkåpan och själva efoden och bröstskölden; och du skall fästa ihop alltsammans på honom med efodens skärp. </p>
<p id="v6"><sup><small>6</small></sup>  Och du skall sätta huvudbindeln på hans huvud och fästa det heliga diademet på huvudbindeln. </p>
<p id="v7"><sup><small>7</small></sup>  Och du skall taga smörjelseoljan och gjuta på hans huvud och smörja honom. </p>
<p id="v8"><sup><small>8</small></sup>  Och du skall föra fram hans söner och sätta livklädnader på dem. </p>
<p id="v9"><sup><small>9</small></sup>  Och du skall omgjorda dem, Aron och hans söner, med bälten och binda huvor på dem. Och de skola hava prästadömet såsom en evärdlig rätt. Så skall du företaga handfyllning med Aron och hans söner. </p>
<p id="v10"><sup><small>10</small></sup>  Och du skall föra tjuren fram inför uppenbarelsetältet, och Aron och hans söner skola lägga sina händer på tjurens huvud. </p>
<p id="v11"><sup><small>11</small></sup>  Sedan skall du slakta tjuren inför HERRENS ansikte, vid ingången till uppenbarelsetältet. </p>
<p id="v12"><sup><small>12</small></sup>  Och du skall taga av tjurens blod och stryka med ditt finger på altarets hörn; men allt det övriga skall du gjuta ut vid foten av altaret. </p>
<p id="v13"><sup><small>13</small></sup>  Och du skall taga allt det fett som omsluter inälvorna, så ock leverfettet och båda njurarna med det fett som sitter på dem, och förbränna det på altaret. </p>
<p id="v14"><sup><small>14</small></sup>  Men köttet av tjuren och hans hud och hans orenlighet skall du bränna upp i eld utanför lägret. Det är ett syndoffer. </p>
<p id="v15"><sup><small>15</small></sup>  Och du skall taga den ena väduren, och Aron och hans söner skola lägga sina händer på vädurens huvud. </p>
<p id="v16"><sup><small>16</small></sup>  Sedan skall du slakta väduren och taga hans blod och stänka på altaret runt omkring; </p>
<p id="v17"><sup><small>17</small></sup>  men själva väduren skall du dela i dess stycken, och du skall två inälvorna och fötterna och lägga dem på styckena och huvudet. </p>
<p id="v18"><sup><small>18</small></sup>  Och du skall förbränna hela väduren på altaret; det är ett brännoffer åt HERREN. En välbehaglig lukt, ett eldsoffer åt HERREN är det. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Därefter skall du taga den andra väduren, och Aron och hans söner skola lägga sina händer på vädurens huvud. </p>
<p id="v20"><sup><small>20</small></sup>  Sedan skall du slakta väduren och taga av hans blod och bestryka Arons högra örsnibb och hans söners högra örsnibb och tummen på deras högra hand och stortån på deras högra fot; men det övriga blodet skall det stänka på altaret runt omkring. </p>
<p id="v21"><sup><small>21</small></sup>  Och du skall taga av blodet på altaret och av smörjelseoljan och stänka på Aron och hans kläder, och likaledes på hans söner och hans söners kläder; så bliver han helig, han själv såväl som hans kläder, och likaledes hans söner såväl som hans söners kläder. </p>
<p id="v22"><sup><small>22</small></sup>  Och du skall taga fettet av väduren, svansen och det fett som omsluter inälvorna, så ock leverfettet och båda njurarna med fettet på dem, därtill det högra lårstycket ty detta är handfyllningsväduren. </p>
<p id="v23"><sup><small>23</small></sup>  Och du skall taga en rundkaka, en oljebrödskaka och en tunnkaka ur korgen med de osyrade bröden, som står inför HERRENS ansikte. </p>
<p id="v24"><sup><small>24</small></sup>  Och du skall lägga alltsammans på Arons och hans söners händer och vifta det såsom ett viftoffer inför HERRENS ansikte. </p>
<p id="v25"><sup><small>25</small></sup>  Sedan skall du taga det ur deras: händer och förbränna det på altaret ovanpå brännoffret, till en välbehaglig lukt inför HERREN; det är ett eldsoffer åt HERREN. </p>
<p id="v26"><sup><small>26</small></sup>  Och du skall taga bringan av Arons handfyllningsvädur och vifta den såsom ett viftoffer inför HERRENS ansikte, och detta skall vara din del. </p>
<p id="v27"><sup><small>27</small></sup>  Så skall du helga viftoffersbringan och offergärdslåret, det som viftas och det som gives såsom offergärd, de delar av handfyllningsväduren, som skola tillhöra Aron och hans söner. </p>
<p id="v28"><sup><small>28</small></sup>  Och detta skall tillhöra Aron och; hans söner såsom en evärdlig rätt av Israels barn, ty det är en offergärd. Det skall vara en gärd av Israels barn, av deras tackoffer, en gärd av dem åt HERREN. </p>
<p id="v29"><sup><small>29</small></sup>  Och Arons heliga kläder skola hans söner hava efter honom, för att de i dem må bliva smorda och mottaga handfyllning. <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  I sju dagar skall den av hans söner, som bliver präst i hans ställe, ikläda sig dem, den som skall gå in i uppenbarelsetältet för att göra tjänst i helgedomen. </p>
<p id="v31"><sup><small>31</small></sup>  Och du skall taga handfyllningsväduren och koka hans kött på en helig plats. </p>
<p id="v32"><sup><small>32</small></sup>  Och vädurens kött jämte brödet: som är i korgen skola Aron och hans söner äta vid ingången till uppenbarelsetältet; de skola äta detta, </p>
<p id="v33"><sup><small>33</small></sup>  det som har använts till att bringa försoning vid deras handfyllning och helgande, men ingen främmande får ta därav, ty det är heligt. </p>
<p id="v34"><sup><small>34</small></sup>  Och om något av handfyllningsköttet eller av brödet bliver över till följande morgon, så skall du i eld bränna upp detta som har blivit över; det får icke ätas, ty det är heligt. </p>
<p id="v35"><sup><small>35</small></sup>  Så skall du göra med Aron och hans söner, i alla stycken såsom jag har bjudit dig. Sju dagar skall deras handfyllning vara. </p>
<p id="v36"><sup><small>36</small></sup>  Och var dag skall du offra en tjur såsom syndoffer till försoning och rena altaret, i det du bringar försoning för det; och du skall smörja det för att helga det. </p>
<p id="v37"><sup><small>37</small></sup>  I sju dagar skall du bringa försoning för altaret och helga det. Så bliver altaret högheligt; var och en som kommer vid altaret bliver helig. </p>
<p id="v38"><sup><small>38</small></sup>  Och detta är vad du skall offra på altaret: två årsgamla lamm för var dag beständigt. </p>
<p id="v39"><sup><small>39</small></sup>  Det ena lammet skall du offra om morgonen, och det andra lammet skall du offra vid aftontiden, </p>
<p id="v40"><sup><small>40</small></sup>  och till det första lammet en tiondedels efa fint mjöl, begjutet med en fjärdedels hin olja av stötta oliver, och såsom drickoffer en fjärdedels hin vin. </p>
<p id="v41"><sup><small>41</small></sup>  Det andra lammet skall du offra vid aftontiden; med likadant spisoffer och drickoffer som om morgonen skall du offra det, till en välbehaglig lukt, ett eldsoffer åt HERREN. <sup id="cite6"><a href="#fn6">[6]</a></sup></p>
<p id="v42"><sup><small>42</small></sup>  Detta skall vara edert dagliga brännoffer från släkte till släkte, vid ingången till uppenbarelsetältet, inför HERRENS ansikte, där jag skall uppenbara mig för eder, för att där tala med dig. </p>
<p id="v43"><sup><small>43</small></sup>  Där skall jag uppenbara mig för Israels barn, och det rummet skall bliva helgat av min härlighet. </p>
<p id="v44"><sup><small>44</small></sup>  Och jag skall helga uppenbarelsetältet och altaret, och Aron och hans söner skall jag helga till att bliva präster åt mig. </p>
<p id="v45"><sup><small>45</small></sup>  Och jag skall bo mitt ibland Israels barn och vara deras Gud. </p>
<p id="v46"><sup><small>46</small></sup>  Och de skola förnimma att jag är HERREN, deras Gud, som förde dem ut ur Egyptens land, för att jag skulle bo mitt ibland dem. Jag är HERREN, deras Gud. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Exodus/28">2 Moseboken - Kapitel 28</a></td>
        <td><a href="/sv/Bible/Exodus/Index">Index</a></td>
        <td><a href="/sv/Bible/Exodus/30">2 Moseboken - Kapitel 30</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 29:1 <i>Offrade det bästa av allt</i>: <a href="/sv/The_Urantia_Book/89#p4_8">Ub 89:4.8</a>. </li>
  <li id="fn2"><a href="#cite2">↑</a> 29:4 <i>Rena prästernas kläder</i>: <a href="/sv/The_Urantia_Book/90#p5_3">Ub 90:5.3</a>. </li>
  <li id="fn3"><a href="#cite3">↑</a> 29:4-9,29 <i>Shamaner (präster)</i>: <a href="/sv/The_Urantia_Book/90#p1_1">Ub 90:1.1</a>. </li>
  <li id="fn4"><a href="#cite4">↑</a> 29:18,25,41 <i>Söt doft i Guds näsborrar</i>: <a href="/sv/The_Urantia_Book/89#p4_3">Ub 89:4.3</a>. </li>
  <li id="fn5"><a href="#cite5">↑</a> 29:29 <i>Ärftligt prästerskap</i>: <a href="/sv/The_Urantia_Book/90#p5_4">Ub 90:5.4</a>. </li>
  <li id="fn6"><a href="#cite6">↑</a> 29:41-44 <i>Helliga tabernakel & område</i>: <a href="/sv/The_Urantia_Book/90#p5_3">Ub 90:5.3</a>.  <i>Rena tabernaklet</i>: <a href="/sv/The_Urantia_Book/90#p5_3">Ub 90:5.3</a>. </li>
</ol>
</div>
