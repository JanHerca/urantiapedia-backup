<!--
title: 2 Moseboken - Kapitel 28
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Exodus/27">2 Moseboken - Kapitel 27</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Exodus/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Exodus/29">2 Moseboken - Kapitel 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och du skall låta din broder Aron och hans söner med honom, träd fram till dig ur Israels barns krets för att de må bliva plåster åt mig Aron själv och hans söner: Nadab och Abihu, Eleasar och Itamar. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Och du skall göra åt din broder Aron heliga kläder, till ära och prydnad. </p>
<p id="v3"><sup><small>3</small></sup>  Och du skall tillsäga alla edra konstförfarna män, som jag har uppfyllt med vishetens ande, att de skola göra kläder åt Aron, för att har må helgas till att bliva präst åt mig. </p>
<p id="v4"><sup><small>4</small></sup>  Och dessa äro de kläder som de skola göra: bröstsköld, efod, kåpa, rutig livklädnad, huvudbindel och bälte. De skola göra heliga kläder åt din broder Aron och hans söner, för att han må bliva präst åt mig. </p>
<p id="v5"><sup><small>5</small></sup>  Och härtill skola de taga av guldet och av det mörkblåa, det purpurröda, det rosenröda och det vita garnet. </p>
<p id="v6"><sup><small>6</small></sup>  Efoden skola de göra av guld och av mörkblått purpurrött, rosenrött och tvinnat vitt garn, i konstvävnad. </p>
<p id="v7"><sup><small>7</small></sup>  Den skall vid sina båda ändar hava två axelstycken, som skola fästas ihop, så att den hållen hopfäst. </p>
<p id="v8"><sup><small>8</small></sup>  Och skärpet, som skall sitta på efoden och sammanhålla den, skall vara av samma slags vävnad och i ett stycke med den: av guld och av mörkblått, purpurrött, rosenrött och tvinnat vitt garn. </p>
<p id="v9"><sup><small>9</small></sup>  Och du skall taga två onyxstenar och på dem inrista Israels söners namn, </p>
<p id="v10"><sup><small>10</small></sup>  sex av namnen på den ena stenen och de sex övrigas namn på den andra stenen, efter ättföljd. </p>
<p id="v11"><sup><small>11</small></sup>  Med stensnidarkonst, såsom man graverar signetringar, skall du inrista Israels söners namn på de två stenarna. Med nätverk av guld skall du omgiva dessa. </p>
<p id="v12"><sup><small>12</small></sup>  Och du skall satta de båda stenarna på efodens axelstycken, för att stenarna må bringa Israels barn i åminnelse; Aron skall bära deras namn inför HERRENS ansikte på sina båda axlar, för att bringa dem i åminnelse. </p>
<p id="v13"><sup><small>13</small></sup>  Och du skall göra flätverk av guld, </p>
<p id="v14"><sup><small>14</small></sup>  så ock två kedjor av rent guld; i virat arbete skall du göra dessa, såsom man gör snodder. Och du skall fästa de snodda kedjorna vid flätverken. </p>
<p id="v15"><sup><small>15</small></sup>  En domssköld skall du göra i konstvävnad; du skall göra den i samma slags vävnad som efoden: av guld och av mörkblått, purpurrött, rosenrött och tvinnat vitt garn skall du göra den. </p>
<p id="v16"><sup><small>16</small></sup>  Den skall vara liksidigt fyrkantig och hava form av en väska, ett kvarter lång och ett kvarter bred. </p>
<p id="v17"><sup><small>17</small></sup>  Och du skall besätta den med infattade stenar, ordnade på fyra rader: i första raden en karneol, en topas och en smaragd; </p>
<p id="v18"><sup><small>18</small></sup>  i andra raden en karbunkel, en safir och en kalcedon; </p>
<p id="v19"><sup><small>19</small></sup>  i tredje raden en hyacint, en agat och en ametist; </p>
<p id="v20"><sup><small>20</small></sup>  i fjärde raden en krysolit, en onyx och en jaspis. Omgivna med flätverk av guld skola de sitta i sin infattning. </p>
<p id="v21"><sup><small>21</small></sup>  Stenarna skola vara tolv, efter Israels söners namn, en för vart namn; var sten skall bära namnet på en av de tolv stammarna, inristat på samma sätt som man graverar signetringar. </p>
<p id="v22"><sup><small>22</small></sup>  Och du skall till bröstskölden göra kedjor i virat arbete, såsom man gör snodder, av rent guld. </p>
<p id="v23"><sup><small>23</small></sup>  Vidare skall du till bröstskölden göra två ringar av guld och sätta dessa båda ringar i två av bröstsköldens hörn. </p>
<p id="v24"><sup><small>24</small></sup>  Och du skall fästa de båda guldsnodderna vid de båda ringarna, i bröstsköldens hörn. </p>
<p id="v25"><sup><small>25</small></sup>  Och de två snoddernas båda andra ändar skall du fästa vid de två flätverken och så fästa dem vid efodens axelstycken på dess framsida. </p>
<p id="v26"><sup><small>26</small></sup>  Och du skall göra två andra ringar av guld och sätta dem i bröstsköldens båda andra hörn, vid den kant därpå, som är vänd inåt mot efoden. </p>
<p id="v27"><sup><small>27</small></sup>  Och ytterligare skall du göra två ringar av guld och fästa dem vid efodens båda axelstycken, nedtill på dess framsida, där den fästes ihop, ovanför efodens skärp. </p>
<p id="v28"><sup><small>28</small></sup>  Och man skall knyta fast bröstskölden med ett mörkblått snöre, Som går från dess ringar in i efodens ringar, så att den sitter ovanför efodens skärp, på det att bröstskölden icke må lossna från efoden. </p>
<p id="v29"><sup><small>29</small></sup>  Aron skall så bära Israels söners namn i domsskölden på sitt hjärta, när han går in helgedomen, för att bringa dem i åminnelse inför HERRENS ansikte beständigt. </p>
<p id="v30"><sup><small>30</small></sup>  Och du skall lägga urim och tummim in i domsskölden, så att de ligga på Arons hjärta, när han ingår inför HERRENS ansikte; och Aron skall så bära Israels barns dom på sitt hjärta inför HERRENS ansikte beständigt. </p>
<p id="v31"><sup><small>31</small></sup>  Efodkåpan skall du göra helt och hållet av mörkblått tyg; </p>
<p id="v32"><sup><small>32</small></sup>  och mitt på den skall vara en öppning för huvudet, och denna öppning skall omgivas med en vävd kant, likasom öppningen på en pansarskjorta, för att den icke slitas sönder. </p>
<p id="v33"><sup><small>33</small></sup>  Och på dess nedre fåll skall du sätta granatäpplen, gjorda av mörkblått, purpurrött och rosenrött garn, runt omkring fållen, och bjällror av guld mellan dessa runt omkring: </p>
<p id="v34"><sup><small>34</small></sup>  en bjällra av guld och så ett granatäpple, sedan en bjällra av guld och så åter ett granatäpple, runt omkring fållen på kåpan. </p>
<p id="v35"><sup><small>35</small></sup>  Och denna skall Aron hava på sig, när han gör tjänst, så att det höres, när han går in i helgedomen inför HERRENS ansikte, och när han går ut - detta på det att han icke må dö. </p>
<p id="v36"><sup><small>36</small></sup>  Du skall ock göra en plåt av rent guld, och på den skall du rista, såsom man graverar signetringar: "Helgad åt HERREN." </p>
<p id="v37"><sup><small>37</small></sup>  Och du skall fästa den vid ett mörkblått snöre, och den skall sitta på huvudbindeln; på framsidan av huvudbindeln skall den sitta. </p>
<p id="v38"><sup><small>38</small></sup>  Den skall sitta på Arons panna, och Aron skall bära den missgärning som vidlåder de heliga gåvor Israels barn bära fram, när de giva några heliga gåvor; den skall sitta på hans panna beständigt, för att de må bliva välbehagliga inför HERRENS ansikte. </p>
<p id="v39"><sup><small>39</small></sup>  Du skall ock väva en rutig livklädnad av vitt garn, och du skall göra en huvudbindel av vitt garn; och ett bälte skall du göra i brokig vävnad. </p>
<p id="v40"><sup><small>40</small></sup>  Också åt Arons söner skall du göra livklädnader, och du skall göra bälten åt dem; och huvor skall du göra åt dem, till ära och prydnad. Och detta skall du kläda på din broder Aron och hans söner jämte honom; </p>
<p id="v41"><sup><small>41</small></sup>  och du skall smörja dem och företaga handfyllning med dem och helga dem till att bliva präster åt mig. </p>
<p id="v42"><sup><small>42</small></sup>  Och du skall göra åt dem benkläder av linne, som skyla deras blygd; dessa skola räcka från länderna ned på låren. </p>
<p id="v43"><sup><small>43</small></sup>  Och Aron och hans söner skola hava dem på sig, när de gå in i uppenbarelsetältet eller träda fram till altaret för att göra tjänst i helgedomen - detta på det att de icke må komma att bära på missgärning och så träffas av döden. Detta skall vara en evärdlig stadga för honom och hans avkomlingar efter honom. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 28:1-43 <i>Shamaner (präster)</i>: <a href="/sv/The_Urantia_Book/90#p1_1">Ub 90:1.1</a>. </li>
</ol>
</div>
