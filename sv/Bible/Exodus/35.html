<!--
title: 2 Moseboken - Kapitel 35
description: 
published: true
date: 2023-11-8T22:1:37Z
tags: bible, bible—exodus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Exodus/34">
          <span class="mdi mdi-arrow-left-drop-circle"></span><span class="pl-2">2 Moseboken - Kapitel 34</span>
        </a>
        </td>
        <td>
        <a href="/sv/Bible/Exodus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Exodus/36">
          <span class="pr-2">2 Moseboken - Kapitel 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Mose församlade Israels barns hela menighet och sade till dem: "Detta är vad HERREN har bjudit eder att göra: </p>
<p id="v2"><sup><small>2</small></sup>  Sex dagar skall arbete göras, men på sjunde dagen skolen I hava helgdag, en HERRENS vilosabbat. Var och en som på den dagen gör något arbete skall dödas. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  I skolen icke tända upp eld på: sabbatsdagen, var I än ären bosatta. </p>
<p id="v4"><sup><small>4</small></sup>  Och Mose sade till Israels barns hela menighet: "Detta är vad HERREN har bjudit och sagt: </p>
<p id="v5"><sup><small>5</small></sup>  Låten bland eder upptaga en gärd åt HERREN, så att var och en som har ett därtill villigt hjärta bär fram denna gård åt HERREN: guld, silver och koppar, </p>
<p id="v6"><sup><small>6</small></sup>  mörkblått, purpurrött, rosenrött och vitt garn och gethår, </p>
<p id="v7"><sup><small>7</small></sup>  rödfärgade vädurskinn, tahasskinn, akacieträ, </p>
<p id="v8"><sup><small>8</small></sup>  olja till ljusstaken, kryddor till smörjelseoljan och till den välluktande rökelsen, </p>
<p id="v9"><sup><small>9</small></sup>  äntligen onyxstenar och infattningsstenar, till att användas för efoden och för bröstskölden. </p>
<p id="v10"><sup><small>10</small></sup>  Och alla konstförfarna män bland eder må komma och förfärdiga allt vad HERREN har bjudit: </p>
<p id="v11"><sup><small>11</small></sup>  tabernaklet, dess täckelse och överdraget till detta, dess häktor, bräder, tvärstänger, stolpar och fotstycken, </p>
<p id="v12"><sup><small>12</small></sup>  arken med dess stänger, nådastolen och den förlåt som skall hänga framför den, </p>
<p id="v13"><sup><small>13</small></sup>  bordet med dess stänger och alla dess tillbehör och skådebröden, </p>
<p id="v14"><sup><small>14</small></sup>  ljusstaken med dess tillbehör och dess lampor, oljan till ljusstaken, </p>
<p id="v15"><sup><small>15</small></sup>  rökelsealtaret med dess stänger, smörjelseoljan och den välluktande rökelsen, förhänget för ingången till tabernaklet, </p>
<p id="v16"><sup><small>16</small></sup>  brännoffersaltaret med tillhörande koppargaller, dess stänger och alla dess tillbehör, bäckenet med dess fotställning, </p>
<p id="v17"><sup><small>17</small></sup>  omhängena till förgården, dess stolpar och fotstycken, förhänget för porten till förgården, </p>
<p id="v18"><sup><small>18</small></sup>  tabernaklets pluggar och förgårdens pluggar med deras streck, </p>
<p id="v19"><sup><small>19</small></sup>  äntligen de stickade kläderna till tjänsten i helgedomen och prästen Arons andra heliga kläder, så ock hans söners prästkläder." </p>
<p id="v20"><sup><small>20</small></sup>  Och Israels barns hela menighet gick sin väg bort ifrån Mose. </p>
<p id="v21"><sup><small>21</small></sup>  Sedan kommo de tillbaka, var och en som av sitt hjärta manades därtill; och var och en som hade en därtill villig ande bar fram en gärd åt HERREN till förfärdigande av uppenbarelsetältet och till allt arbete därvid och till de heliga kläderna. </p>
<p id="v22"><sup><small>22</small></sup>  De kommo, både män och kvinnor, och framburo, var och en efter sitt hjärtas villighet, spännen, örringar, fingerringar och halssmycken, alla slags klenoder av guld, var och en som kunde offra åt HERREN någon gåva av guld. </p>
<p id="v23"><sup><small>23</small></sup>  Och var och en som hade i sin ägo mörkblått, purpurrött, rosenrött eller vitt garn eller gethår eller rödfärgade vädurskinn eller tahasskinn bar fram det. </p>
<p id="v24"><sup><small>24</small></sup>  Och var och en som kunde giva såsom gärd något av silver eller koppar bar fram sin gärd åt HERREN. Och var och en som hade i sin ägo akacieträ till förfärdigande av något slags arbete bar fram det. </p>
<p id="v25"><sup><small>25</small></sup>  Och alla konstförfarna kvinnor spunno med sina händer mörkblått, purpurrött, rosenrött och vitt garn och buro fram sin spånad; </p>
<p id="v26"><sup><small>26</small></sup>  och alla kvinnor som av sitt hjärta manades därtill och hade lärt konsten spunno gethår. </p>
<p id="v27"><sup><small>27</small></sup>  Och hövdingarna buro fram onyxstenar och infattningsstenar, till att användas för efoden och för bröstskölden, </p>
<p id="v28"><sup><small>28</small></sup>  vidare kryddor och olja, till att användas för ljusstaken och smörjelseoljan och den välluktande rökelsen. </p>
<p id="v29"><sup><small>29</small></sup>  Var och en av Israels barn, man eller kvinna, vilkens hjärta var villigt att bära fram något till förfärdigande av allt det som HERREN genom Mose hade bjudit att man skulle göra, bar fram sin frivilliga gåva åt HERREN. </p>
<p id="v30"><sup><small>30</small></sup>  och Mose sade till Israels barn: "Sen, HERREN har kallat och nämnt Besalel, son till Uri, son till Hur, av Juda stam; </p>
<p id="v31"><sup><small>31</small></sup>  och han har uppfyllt honom med Guds Ande, med vishet, med förstånd och kunskap och med allt slags slöjdskicklighet, <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  både till att tänka ut konstarbeten och till att arbeta i guld, silver och koppar, </p>
<p id="v33"><sup><small>33</small></sup>  till att smida stenar för infattning: och till att snida i trä, korteligen, till att utföra alla slags konstarbeten. </p>
<p id="v34"><sup><small>34</small></sup>  Åt honom och åt Oholiab, Ahisamaks son, av Dans stam, har han ock givit förmåga att undervisa andra. </p>
<p id="v35"><sup><small>35</small></sup>  Han har uppfyllt deras hjärtan med vishet till att utföra alla slags snideriarbeten och konstvävnader och brokiga vävnader av mörkblått, purpurrött, rosenrött och vitt garn, så ock andra vävnader, korteligen, alla slags arbeten och särskilt konstvävnadsarbeten. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Exodus/34">
          <span class="mdi mdi-arrow-left-drop-circle"></span><span class="pl-2">2 Moseboken - Kapitel 34</span>
        </a>
        </td>
        <td>
        <a href="/sv/Bible/Exodus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Exodus/36">
          <span class="pr-2">2 Moseboken - Kapitel 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 35:2-3 <i>Sabbatstradition</i>: <a href="/sv/The_Urantia_Book/95#p1_2">Ub 95:1.2</a>. </li>
  <li id="fn2"><a href="#cite2">↑</a> 35:31 <i>Guds Ande (Helig Ande)</i>: <a href="/sv/The_Urantia_Book/8#p5_5">Ub 8:5.5</a>.  <i>Kunskapsanda</i>: <a href="/sv/The_Urantia_Book/36#p5_9">Ub 36:5.9</a>.  <i>Helige Ande</i>: <a href="/sv/The_Urantia_Book/34#p4_1">Ub 34:4.1</a>.  <i>Ande av förståelse</i>: <a href="/sv/The_Urantia_Book/36#p5_7">Ub 36:5.7</a>.  <i>Ande i människan (Helig Ande)</i>: <a href="/sv/The_Urantia_Book/103#p1_6">Ub 103:1.6</a>.  <i>Guds Ande (Helig Ande)</i>: <a href="/sv/The_Urantia_Book/8#p5_3">Ub 8:5.3</a>.  <i>Ande av visdom</i>: <a href="/sv/The_Urantia_Book/36#p5_12">Ub 36:5.12</a>. </li>
</ol>
</div>
