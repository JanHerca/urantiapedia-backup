<!--
title: 2 Moseboken - Kapitel 38
description: 
published: true
date: 2023-11-8T22:1:37Z
tags: bible, bible—exodus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Exodus/37">
          <span class="mdi mdi-arrow-left-drop-circle"></span><span class="pl-2">2 Moseboken - Kapitel 37</span>
        </a>
        </td>
        <td>
        <a href="/sv/Bible/Exodus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Exodus/39">
          <span class="pr-2">2 Moseboken - Kapitel 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Han gjorde ock brännoffersaltaret av akacieträ, fem alnar långt och fem alnar brett - en liksidig fyrkant - och tre alnar högt. </p>
<p id="v2"><sup><small>2</small></sup>  Och han gjorde hörn därtill och satte dem i dess fyra hörn; i ett stycke därmed gjordes hörnen. Och han överdrog det med koppar. </p>
<p id="v3"><sup><small>3</small></sup>  Och han gjorde altarets alla tillbehör, askkärlen, skovlarna, skålarna, gafflarna och fyrfaten. Alla dess tillbehör gjorde han av koppar. </p>
<p id="v4"><sup><small>4</small></sup>  Och han gjorde till altaret ett galler, ett nätverk av koppar, och satte det under dess avsats, nedtill, så att det räckte upp till mitten. </p>
<p id="v5"><sup><small>5</small></sup>  Och han göt fyra ringar och satte dem i de fyra hörnen på koppargallret, för att stängerna skulle skjutas in i dem. </p>
<p id="v6"><sup><small>6</small></sup>  Och han gjorde stängerna av akacieträ och överdrog dem med koppar. </p>
<p id="v7"><sup><small>7</small></sup>  Och han sköt stängerna in i ringarna på altarets sidor, så att man kunde bära det med dem. Ihåligt gjorde han det, av plankor. </p>
<p id="v8"><sup><small>8</small></sup>  Han gjorde ock bäckenet av koppar med dess fotställning av koppar och använde därtill speglar, som hade tillhört de kvinnor vilka hade tjänstgöring vid ingången till uppenbarelsetältet. </p>
<p id="v9"><sup><small>9</small></sup>  Han gjorde ock förgården. För den södra sidan, söderut, gjordes omhängena till förgården av tvinnat sitt garn, hundra alnar långa; </p>
<p id="v10"><sup><small>10</small></sup>  till dem gjordes tjugu stolpar, och till dessa tjugu fotstycken, av koppar, men stolparnas hakar och kransar gjordes av silver. </p>
<p id="v11"><sup><small>11</small></sup>  Likaledes gjordes de för norra sidan hundra alnar långa; till dem gjordes tjugu stolpar, och till dessa tjugu fotstycken, av koppar, men stolparnas hakar och kransar gjordes av silver. </p>
<p id="v12"><sup><small>12</small></sup>  Och för västra sidan gjordes omhängen som voro femtio alnar långa; till dem gjordes tio stolpar, och till dessa tio fotstycken, men stolparnas hakar och kransar gjordes av silver. </p>
<p id="v13"><sup><small>13</small></sup>  Och för framsidan, österut, gjordes de femtio alnar långa. </p>
<p id="v14"><sup><small>14</small></sup>  Omhängena gjordes femton alnar långa på ena sidan därav, med tre stolpar på tre fotstycken; likaledes gjordes omhängena på andra sidan femton alnar långa - alltså lika på båda sidor om porten till förgården - med tre stolpar på tre fotstycken. </p>
<p id="v15"><sup><small>15</small></sup>  Alla omhängena runt omkring förgården gjordes av tvinnat vitt garn; </p>
<p id="v16"><sup><small>16</small></sup>  och fotstyckena till stolparna gjordes av koppar, men stolparnas hakar och kransar gjordes av silver, och deras knoppar överdrogos med silver; </p>
<p id="v17"><sup><small>17</small></sup>  alla förgårdens stolpar försågos med kransar av silver. </p>
<p id="v18"><sup><small>18</small></sup>  Och förhänget för porten till förgården gjordes i brokig vävnad av mörkblått, purpurrött, rosenrött och tvinnat vitt garn, tjugu alnar långt och fem alnar högt, efter tygets bredd, i likhet med förgårdens omhängen; </p>
<p id="v19"><sup><small>19</small></sup>  och till det gjordes fyra stolpar på fyra fotstycken, av koppar; men deras hakar gjordes av silver, och deras knoppar överdrogos med silver, och deras kransar gjordes av silver. </p>
<p id="v20"><sup><small>20</small></sup>  Alla pluggarna till tabernaklet och till förgården runt omkring gjordes av koppar. </p>
<p id="v21"><sup><small>21</small></sup>  Följande är vad som beräknas hava åtgått till tabernaklet, vittnesbördets tabernakel, vilken beräkning gjordes efter Moses befallning genom leviternas försorg, under ledning av Itamar, prästen Arons son; </p>
<p id="v22"><sup><small>22</small></sup>  och Besalel, son till Uri, son till Hur, av Juda stam, förfärdigade allt vad HERREN hade bjudit Mose, </p>
<p id="v23"><sup><small>23</small></sup>  och till medhjälpare hade han Oholiab, Ahisamaks son, av Dans stam, en man kunnig i snideri och konstvävnad och i konsten att väva brokigt med mörkblått, purpurrött, rosenrött och vitt garn. </p>
<p id="v24"><sup><small>24</small></sup>  Det guld som användes till arbetet, vid förfärdigandet av hela helgedomen, det guld som hade blivit givet såsom offer, utgjorde sammanlagt tjugunio talenter och sju hundra trettio siklar, efter helgedomssikelns vikt. </p>
<p id="v25"><sup><small>25</small></sup>  Och det silver som gavs av dem i menigheten, vilka inmönstrades, utgjorde ett hundra talenter och ett tusen sju hundra sjuttiofem siklar, efter helgedomssikelns vikt. </p>
<p id="v26"><sup><small>26</small></sup>  En beka, det är en halv sikel, efter helgedomssikelns vikt, kom på var person, på var och en som upptogs bland de inmönstrade, var och en som var tjugu år gammal eller därutöver: sex hundra tre tusen fem hundra femtio personer. </p>
<p id="v27"><sup><small>27</small></sup>  Och de hundra talenterna silver användes till gjutningen av fotstyckena för helgedomen och av fotstyckena för förlåten, ett hundra talenter till ett hundra fotstycken, en talent till vart fotstycke. </p>
<p id="v28"><sup><small>28</small></sup>  Och de ett tusen sju hundra sjuttiofem siklarna användes till att göra hakar till stolparna och till att överdraga deras knoppar och göra kransar till dem. </p>
<p id="v29"><sup><small>29</small></sup>  Och den koppar som hade blivit given såsom offer utgjorde sjuttio talenter och två tusen fyra hundra siklar. </p>
<p id="v30"><sup><small>30</small></sup>  Därav gjorde man fotstyckena till uppenbarelsetältets ingång, så ock kopparaltaret med tillhörande koppargaller och altarets alla tillbehör, </p>
<p id="v31"><sup><small>31</small></sup>  vidare fotstyckena till förgården, runt omkring, och fotstyckena till förgårdens port, äntligen alla tabernaklets pluggar och alla förgårdens pluggar, runt omkring. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Exodus/37">
          <span class="mdi mdi-arrow-left-drop-circle"></span><span class="pl-2">2 Moseboken - Kapitel 37</span>
        </a>
        </td>
        <td>
        <a href="/sv/Bible/Exodus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Exodus/39">
          <span class="pr-2">2 Moseboken - Kapitel 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
