<!--
title: 2 Moseboken - Kapitel 24
description: 
published: true
date: 2022-10-8T9:59:7Z
tags: bible, bible—exodus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Exodus/23">2 Moseboken - Kapitel 23</a></td>
        <td><a href="/sv/Bible/Exodus/Index">Index</a></td>
        <td><a href="/sv/Bible/Exodus/25">2 Moseboken - Kapitel 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och han sade till Mose: "Stig upp till HERREN, du själv jämte Aron, Nadab och Abihu och sjuttio av de äldste i Israel; och I skolen tillbedja på avstånd. </p>
<p id="v2"><sup><small>2</small></sup>  Mose allena må träda fram till HERREN, de andra må icke träda fram; ej heller må folket stiga ditupp med honom." </p>
<p id="v3"><sup><small>3</small></sup>  Och Mose kom till folket och förkunnade för det alla HERRENS ord och alla hans rätter. Då svarade allt folket med en mun och sade: "Efter alla de ord HERREN har talat vilja vi göra." </p>
<p id="v4"><sup><small>4</small></sup>  Därefter upptecknade Mose alla HERRENS ord. Och följande morgon stod han bittida upp och byggde ett altare nedanför berget. Och han reste där tolv stoder, efter Israels tolv stammar. </p>
<p id="v5"><sup><small>5</small></sup>  Och han sände israeliternas unga män åstad till att offra brännoffer, så ock slaktoffer av tjurar till tackoffer åt HERREN. </p>
<p id="v6"><sup><small>6</small></sup>  Och Mose tog hälften av blodet och slog det i skålarna, och den andra hälften av blodet stänkte han på altaret. </p>
<p id="v7"><sup><small>7</small></sup>  Och han tog förbundsboken och, föreläste den för folket. Och de sade: "Allt vad HERREN har sagt vilja vi göra och lyda. </p>
<p id="v8"><sup><small>8</small></sup>  Då tog Mose blodet och stänkte därav på folket och sade: "Se, detta är förbundets blod, det förbunds som HERREN har slutit med eder, i enlighet med alla dessa ord." </p>
<p id="v9"><sup><small>9</small></sup>  Och Mose och Aron, Nadab och Abihu och sjuttio av de äldste i Israel stego ditupp. </p>
<p id="v10"><sup><small>10</small></sup>  Och de fingo se Israels Gud; och under hans fötter var likasom ett inlagt golv av safirer, likt själva himmelen i klarhet. </p>
<p id="v11"><sup><small>11</small></sup>  Men han lät icke sin hand drabba Israels barns ypperste, utan sedan de hade skådat Gud, åto de och drucko. </p>
<p id="v12"><sup><small>12</small></sup>  Och HERREN sade till Mose: "Stig upp till mig på berget och bliv kvar där, så skall jag giva dig stentavlorna och lagen och budorden som jag har skrivit, till undervisning för dessa." <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Då begav sig Mose åstad med sin tjänare Josua; och Mose steg upp på Guds berg. </p>
<p id="v14"><sup><small>14</small></sup>  Men till de äldste sade han: "Vänten här på oss, till dess att vi komma tillbaka till eder. Se, Aron och Hur äro hos eder; den som har något att andraga, han må vända sig till dem." </p>
<p id="v15"><sup><small>15</small></sup>  Så steg Mose upp på berget, och molnskyn övertäckte berget. </p>
<p id="v16"><sup><small>16</small></sup>  Och HERRENS härlighet vilade på Sinai berg, och molnskyn övertäckte det i sex dagar; men den sjunde dagen kallade han på Mose ur skyn. </p>
<p id="v17"><sup><small>17</small></sup>  Och HERRENS härlighet tedde sig inför Israels barns ögon såsom en förtärande eld, på toppen av berget. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Och Mose gick mitt in i skyn och steg upp på berget. Sedan blev Mose kvar på berget i fyrtio dagar och fyrtio nätter. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Exodus/23">2 Moseboken - Kapitel 23</a></td>
        <td><a href="/sv/Bible/Exodus/Index">Index</a></td>
        <td><a href="/sv/Bible/Exodus/25">2 Moseboken - Kapitel 25</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 24:12-18 <i>Heliga berg</i>: <a href="/sv/The_Urantia_Book/85#p1_5">Ub 85:1.5</a>. </li>
  <li id="fn2"><a href="#cite2">↑</a> 24:17 <i>Förtärande eld</i>: <a href="/sv/The_Urantia_Book/96#p4_5">Ub 96:4.5</a>. </li>
</ol>
</div>
