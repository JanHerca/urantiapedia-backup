<!--
title: 2 Moseboken - Kapitel 39
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Exodus/38">2 Moseboken - Kapitel 38</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Exodus/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Exodus/40">2 Moseboken - Kapitel 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och av det mörkblåa, det purpurröda och det rosenröda garnet gjorde man stickade kläder till tjänsten i helgedomen; och man gjorde de andra heliga kläderna som Aron skulle hava, såsom HERREN hade bjudit Mose. </p>
<p id="v2"><sup><small>2</small></sup>  Efoden gjorde man av guld och av mörkblått, purpurrött, rosenrött och tvinnat vitt garn. </p>
<p id="v3"><sup><small>3</small></sup>  Man hamrade ut guldet till tunna plåtar och skar dessa i trådar, så att man kunde väva in det i det mörkblåa, det purpurröda, det rosenröda och det vita garnet, med konstvävnad. </p>
<p id="v4"><sup><small>4</small></sup>  Till den gjorde man axelstycken, som skulle fästas ihop; vid sina båda ändar fästes den ihop. </p>
<p id="v5"><sup><small>5</small></sup>  Och skärpet, som skulle sitta på efoden och sammanhålla den, gjordes i ett stycke med den och av samma slags vävnad: av guld och av mörkblått, purpurrött, rosenrött och tvinnat vitt garn, allt såsom HERREN hade bjudit Mose. </p>
<p id="v6"><sup><small>6</small></sup>  Och onyxstenarna omgav man med flätverk av guld; på dem voro Israels söners namn inristade, på samma sätt som man graverar signetringar. </p>
<p id="v7"><sup><small>7</small></sup>  Och man satte dem på efodens axelstycken, för att stenarna skulle bringa Israels barn i åminnelse, allt såsom HERREN hade bjudit Mose. </p>
<p id="v8"><sup><small>8</small></sup>  Bröstskölden gjorde man i konstvävnad, i samma slags vävnad som efoden: av guld och av mörkblått, purpurrött, rosenrött och tvinnat vitt garn. </p>
<p id="v9"><sup><small>9</small></sup>  Bröstskölden gjordes liksidigt fyrkantig, i form av en väska gjorde man den: ett kvarter lång och ett kvarter bred, i form av en väska. </p>
<p id="v10"><sup><small>10</small></sup>  Och man besatte den med fyra rader stenar: i första raden en karneol, en topas och en smaragd; </p>
<p id="v11"><sup><small>11</small></sup>  i andra raden en karbunkel, en safir och en kalcedon; </p>
<p id="v12"><sup><small>12</small></sup>  i tredje raden en hyacint, en agat och en ametist; </p>
<p id="v13"><sup><small>13</small></sup>  i fjärde raden en krysolit, en onyx och en jaspis. Med flätverk av guld blevo de omgivna i sina infattningar. </p>
<p id="v14"><sup><small>14</small></sup>  Stenarna voro tolv, efter Israels söners namn, en för vart namn; var sten bar namnet på en av de tolv stammarna, inristat på samma sätt som man graverar signetringar. </p>
<p id="v15"><sup><small>15</small></sup>  Och man gjorde till bröstskölden kedjor i virat arbete, såsom man gör snodder, av rent guld. </p>
<p id="v16"><sup><small>16</small></sup>  Man gjorde vidare två flätverk av guld och två ringar av guld och satte dessa båda ringar i två av bröstsköldens hörn. </p>
<p id="v17"><sup><small>17</small></sup>  Och man fäste de båda guldsnodderna vid de båda ringarna, i bröstsköldens hörn. </p>
<p id="v18"><sup><small>18</small></sup>  Och de två snoddernas båda andra ändar fäste man vid de två flätverken och fäste dem så vid efodens axelstycken på dess framsida. </p>
<p id="v19"><sup><small>19</small></sup>  Och man gjorde två andra ringar av guld och satte dem i bröstsköldens båda andra hörn, vid den kant därpå, som var vänd inåt mot efoden. </p>
<p id="v20"><sup><small>20</small></sup>  Och ytterligare gjorde man två ringar av guld och fäste dem vid efodens båda axelstycken, nedtill på dess framsida, där den fästes ihop, ovanför efodens skärp. </p>
<p id="v21"><sup><small>21</small></sup>  Och man knöt fast bröstskölden med ett mörkblått snöre, som gick från dess ringar in i efodens ringar, så att den satt ovanför efodens skärp, på det att bröstskölden icke skulle lossna från efoden, allt såsom HERREN hade bjudit Mose. </p>
<p id="v22"><sup><small>22</small></sup>  Efodkåpan gjorde man av vävt tyg, helt och hållet mörkblått. </p>
<p id="v23"><sup><small>23</small></sup>  Och mitt på kåpan gjordes en öppning, lik öppningen på en pansarskjorta; öppningen omgavs nämligen med en kant, för att den icke skulle slitas sönder. </p>
<p id="v24"><sup><small>24</small></sup>  Och på kåpans nedre fåll satte man granatäpplen, gjorda av mörkblått, purpurrött och rosenrött tvinnat garn. </p>
<p id="v25"><sup><small>25</small></sup>  Och man gjorde bjällror av rent guld och satte dessa bjällror mellan granatäpplena runt omkring fållen på kåpan, mellan granatäpplena: </p>
<p id="v26"><sup><small>26</small></sup>  en bjällra och så ett granatäpple, sedan en bjällra och så åter ett granatäpple, runt omkring fållen på kåpan, att bäras vid tjänstgöringen, såsom HERREN hade bjudit Mose. </p>
<p id="v27"><sup><small>27</small></sup>  Och man gjorde åt Aron och hans söner livklädnaderna av vitt garn, i vävt arbete, </p>
<p id="v28"><sup><small>28</small></sup>  huvudbindeln av vitt garn, högtidshuvorna av vitt garn och linnebenkläderna av tvinnat vitt garn, </p>
<p id="v29"><sup><small>29</small></sup>  äntligen bältet av tvinnat vitt garn och av mörkblått, purpurrött och rosenrött garn, i brokig vävnad, allt såsom HERREN hade bjudit Mose. </p>
<p id="v30"><sup><small>30</small></sup>  Och man gjorde plåten till det heliga diademet av rent guld, och på den skrev man, såsom man graverar signetringar: "Helgad åt HERREN." </p>
<p id="v31"><sup><small>31</small></sup>  Och man fäste vid den ett mörkblått snöre och satte den ovanpå huvudbindeln, allt såsom HERREN hade bjudit Mose. </p>
<p id="v32"><sup><small>32</small></sup>  Så blev då allt arbetet på uppenbarelsetältets tabernakel fullbordat. Israels barn utförde det; de gjorde i alla stycken såsom HERREN hade bjudit Mose. </p>
<p id="v33"><sup><small>33</small></sup>  Och de förde fram till Mose tabernaklet, dess täckelse och alla dess tillbehör, dess häktor, bräder, tvärstänger, stol par och fotstycken, </p>
<p id="v34"><sup><small>34</small></sup>  överdraget av rödfärgade vädurskinn och överdraget av tahasskinn och den förlåt som skulle hänga framför arken, </p>
<p id="v35"><sup><small>35</small></sup>  vidare vittnesbördets ark med dess stänger, så ock nådastolen, </p>
<p id="v36"><sup><small>36</small></sup>  bordet med alla dess tillbehör och skådebröden, </p>
<p id="v37"><sup><small>37</small></sup>  den gyllene ljusstaken, lamporna som skulle sättas på den och alla dess andra tillbehör, oljan till ljusstaken, </p>
<p id="v38"><sup><small>38</small></sup>  det gyllene altaret, smörjelseoljan och den välluktande rökelsen, förhänget för ingången till tältet, </p>
<p id="v39"><sup><small>39</small></sup>  kopparaltaret med tillhörande koppargaller, dess stänger och alla dess tillbehör, bäckenet med dess fotställning. </p>
<p id="v40"><sup><small>40</small></sup>  omhängena till förgården, dess stolpar och fotstycken, förhänget för porten till förgården, dess streck och pluggar, alla redskap till arbetet vid uppenbarelsetältets tabernakel </p>
<p id="v41"><sup><small>41</small></sup>  äntligen de stickade kläderna till tjänsten i helgedomen och prästen Arons andra heliga kläder, så ock hans söners prästkläder. </p>
<p id="v42"><sup><small>42</small></sup>  Såsom HERREN hade bjudit Mose så hade Israels barn i alla stycken gjort allt arbete. </p>
<p id="v43"><sup><small>43</small></sup>  Och Mose besåg allt arbetet och fann att de hade utfört det, att de hade gjort såsom HERREN hade bjudit. Och Mose välsignade dem </p>
