<!--
title: 2 Moseboken - Kapitel 16
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Exodus/15">2 Moseboken - Kapitel 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Exodus/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Exodus/17">2 Moseboken - Kapitel 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Därefter bröt Israels barns hela menighet upp från Elim och kom till öknen Sin, mellan Elim och Sinai, på femtonde dagen i andra månaden efter sitt uttåg ur Egyptens land. </p>
<p id="v2"><sup><small>2</small></sup>  Och Israels barns hela menighet knorrade emot Mose och Aron i öknen; </p>
<p id="v3"><sup><small>3</small></sup>  Israels barn sade till dem: "Ack att vi hade fått dö för HERRENS hand i Egyptens land, där vi sutto vid köttgrytorna och hade mat nog att äta! Men I haven fört oss hitut i öknen för att låta hela denna hop dö av hunger." </p>
<p id="v4"><sup><small>4</small></sup>  Då sade HERREN till Mose: "Se, jag vill låta bröd från himmelen regna åt eder. Och folket skall gå ut och samla för var dag så mycket som behöves. Så skall jag sätta dem på prov, för att se om de vilja vandra efter min lag eller icke. </p>
<p id="v5"><sup><small>5</small></sup>  Och när de på den sjätte dagen tillreda vad de hava fört hem, skall det vara dubbelt mot vad de eljest för var dag samla in." </p>
<p id="v6"><sup><small>6</small></sup>  Och Mose och Aron sade till alla Israels barn: "I afton skolen I förnimma att det är HERREN som har fört eder ut ur Egyptens land, </p>
<p id="v7"><sup><small>7</small></sup>  och i morgon skolen I se HERRENS härlighet, HERREN har nämligen hört huru I knorren mot honom. Ty vad äro vi, att I knorren mot oss?" </p>
<p id="v8"><sup><small>8</small></sup>  Och Mose sade ytterligare: "Detta skall ske därigenom att HERREN i afton giver eder kött att äta, och i morgon bröd att mätta eder med då nu HERREN har hört huru I knorren mot honom. Ty vad äro vi? Det är icke mot oss I knorren, utan mot HERREN." </p>
<p id="v9"><sup><small>9</small></sup>  Och Mose sade till Aron: "Säg till Israels barns hela menighet Träden fram inför HERREN, ty han har hört huru I knorren." </p>
<p id="v10"><sup><small>10</small></sup>  När sedan Aron talade till Israels barns hela menighet, vände de sig mot öknen, och se, då visade sig HERRENS härlighet i molnskyn. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Och HERREN talade till Mose och sade: </p>
<p id="v12"><sup><small>12</small></sup>  "Jag har hört huru Israels barn knorra. Tala till dem och säg: Vid aftontiden skolen I få kött att äta och i morgon skolen I få bröd att mätta eder med; så skolen I förnimma att jag är HERREN, eder Gud." </p>
<p id="v13"><sup><small>13</small></sup>  Och om aftonen kommo vaktlar och övertäckte lägret, och följande morgon låg dagg fallen runt omkring lägret. </p>
<p id="v14"><sup><small>14</small></sup>  Och när daggen som hade fallit gick bort, se, då låg över öknen på jorden något fint, såsom fjäll, något fint, likt rimfrost. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  När Israels barn sågo detta, frågade de varandra: "Vad är det?" Ty de visste icke vad det var. Men Mose sade till dem: "Detta är brödet som HERREN har givit eder till föda. </p>
<p id="v16"><sup><small>16</small></sup>  Och så har HERREN bjudit: Samlen därav, var och en så mycket han behöver till mat; en gomer på var person skolen I taga, efter antalet av edert husfolk, var och en åt så många som han har i sitt tält." </p>
<p id="v17"><sup><small>17</small></sup>  Och Israels barn gjorde så, och den ene samlade mer, den andre mindre. </p>
<p id="v18"><sup><small>18</small></sup>  Men när de mätte upp det med gomer-mått, hade den som hade samlat mycket intet till överlopps, och de som hade samlat litet, honom fattades intet; var och en hade så mycket samlat, som han behövde till mat. </p>
<p id="v19"><sup><small>19</small></sup>  Och Mose sade till dem: "Ingen må behålla något kvar härav till i morgon. </p>
<p id="v20"><sup><small>20</small></sup>  Men de lydde icke Mose, utan somliga behöllo något därav kvar till följande morgon. Då växte maskar däri, och det blev illaluktande. Och Mose blev förtörnad på dem. </p>
<p id="v21"><sup><small>21</small></sup>  Så samlade de därav var morgon, var och en så mycket han behövde till mat. Men när solhettan kom smälte det bort. </p>
<p id="v22"><sup><small>22</small></sup>  På den sjätte dagen hade de samlat dubbelt så mycket av brödet, två gomer för var och en. Och menighetens hövdingar kommo alla och omtalade detta för Mose. </p>
<p id="v23"><sup><small>23</small></sup>  Då sade han till dem: "Detta är efter HERRENS ord; i morgon är sabbatsvila, en HERRENS heliga sabbat. Baken nu vad I viljen baka, och koken vad I viljen koka, men allt som är till överlopps skolen I ställa i förvar hos eder till i morgon." <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Och de ställde det i förvar till följande morgon, såsom Mose hade bjudit; och nu blev det icke illaluktande, ej heller kom mask däri. </p>
<p id="v25"><sup><small>25</small></sup>  Och Mose sade: "Äten det i dag, ty i dag är HERRENS sabbat; i dag skolen I intet finna på marken. </p>
<p id="v26"><sup><small>26</small></sup>  I sex dagar skolen I samla därav, men på sjunde dagen är sabbat; då skall intet vara att finna." </p>
<p id="v27"><sup><small>27</small></sup>  Likväl gingo några av folket på den sjunde dagen ut för att samla, men de funno intet. </p>
<p id="v28"><sup><small>28</small></sup>  Då sade HERREN till Mose: "Huru länge viljen I vara motsträviga och icke hålla mina bud och lagar? </p>
<p id="v29"><sup><small>29</small></sup>  Se, HERREN har givit eder sabbaten; därför giver han eder på den sjätte dagen bröd för två dagar. Så stannen då hemma, var och en hos sig; ingen må gå hemifrån på den sjunde dagen." </p>
<p id="v30"><sup><small>30</small></sup>  Alltså höll folket sabbat på den sjunde dagen. </p>
<p id="v31"><sup><small>31</small></sup>  Och Israels barn kallade det manna. Och det liknade korianderfrö, det var vitt, och det smakade såsom semla med honung. </p>
<p id="v32"><sup><small>32</small></sup>  Och Mose sade: "Så har HERREN bjudit: En gomer härav skall förvaras åt edra efterkommande, för att de må se det bröd som jag gav eder att äta i öknen, när jag förde eder ut ur Egyptens land. </p>
<p id="v33"><sup><small>33</small></sup>  Och Mose sade till Aron: "Tag ett kärl och lägg däri en gomer manna, och ställ det inför HERREN till att förvaras åt edra efterkommande." </p>
<p id="v34"><sup><small>34</small></sup>  Då gjorde man såsom HERREN hade bjudit Mose, och Aron ställde det framför vittnesbördet till att förvaras. </p>
<p id="v35"><sup><small>35</small></sup>  Och Israels barn åto manna i fyrtio år, till dess de kommo till bebott land; de åto manna, till dess de kommo till gränsen av Kanaans land. - </p>
<p id="v36"><sup><small>36</small></sup>  En gomer är tiondedelen av en efa. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 16:10 <i>Illavarslande moln</i>: <a href="/sv/The_Urantia_Book/85#p4_3">Ub 85:4.3</a>. </li>
  <li id="fn2"><a href="#cite2">↑</a> 16:14-15 <i>Manna i vildmarken</i>: <a href="/sv/The_Urantia_Book/153#p2_8">Ub 153:2.8</a>. </li>
  <li id="fn3"><a href="#cite3">↑</a> 16:23-26 <i>Sabbatstradition</i>: <a href="/sv/The_Urantia_Book/95#p1_2">Ub 95:1.2</a>. </li>
</ol>
</div>
