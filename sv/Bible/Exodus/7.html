<!--
title: 2 Moseboken - Kapitel 7
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Exodus/6">2 Moseboken - Kapitel 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Exodus/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Exodus/8">2 Moseboken - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men HERREN sade till Mose: "Se, jag har satt dig att vara såsom en gud för Farao, och din broder Aron skall vara din profet. </p>
<p id="v2"><sup><small>2</small></sup>  Du skall tala allt vad jag bjuder dig; sedan skall din broder Aron tala med Farao om att han måste släppa Israels barn ut ur sitt land. </p>
<p id="v3"><sup><small>3</small></sup>  Men jag skall förhärda Faraos hjärta och skall göra många tecken och under i Egyptens land. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Farao skall icke höra på eder; men jag skall lägga min hand på Egypten och skall föra mina härskaror, mitt folk, Israels barn, ut ur Egyptens land, genom stora straffdomar. </p>
<p id="v5"><sup><small>5</small></sup>  Och egyptierna skola förnimma att jag är HERREN, när jag räcker ut min hand över Egypten och för Israels barn ut från dem." </p>
<p id="v6"><sup><small>6</small></sup>  Och Mose och Aron gjorde så; de gjorde såsom HERREN hade bjudit dem. </p>
<p id="v7"><sup><small>7</small></sup>  Men Mose var åttio år gammal och Aron åttiotre år gammal, när de talade med Farao. </p>
<p id="v8"><sup><small>8</small></sup>  Och HERREN talade till Mose och Aron och sade: </p>
<p id="v9"><sup><small>9</small></sup>  "När Farao talar till eder och säger: 'Låten oss se något under', då skall du säga till Aron: 'Tag din stav och kasta den inför Farao', så skall den bliva en stor orm." <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Då gingo Mose och Aron till Farao och gjorde såsom HERREN hade bjudit. Aron kastade sin stav inför Farao och hans tjänare, och den blev en stor orm. </p>
<p id="v11"><sup><small>11</small></sup>  Då kallade också Farao till sig sina vise och trollkarlar; och dessa, de egyptiska spåmännen, gjorde ock detsamma genom sina hemliga konster: </p>
<p id="v12"><sup><small>12</small></sup>  de kastade var och en sin stav, och dessa blevo stora ormar. Men Arons stav uppslukade deras stavar. </p>
<p id="v13"><sup><small>13</small></sup>  Dock förblev Faraos hjärta förstockat, och han hörde icke på dem, såsom HERREN hade sagt. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Därefter sade HERREN till Mose: "Faraos hjärta är tillslutet, han vill icke släppa folket. </p>
<p id="v15"><sup><small>15</small></sup>  Gå till Farao i morgon bittida - han går nämligen då ut till vattnet - och ställ dig i hans väg, på stranden av Nilfloden. Och tag i din hand staven som förvandlades till en orm. </p>
<p id="v16"><sup><small>16</small></sup>  Och säg till honom: HERREN, hebréernas Gud, sände mig till dig och lät säga dig: 'Släpp mitt folk, så att de kunna hålla gudstjänst åt mig i öknen.' Men se, du har hitintills icke velat höra. </p>
<p id="v17"><sup><small>17</small></sup>  Därför säger nu HERREN så: 'Härav skall du förnimma att jag är HERREN: se, med staven som jag håller i min hand vill jag slå på vattnet i Nilfloden, och då skall det förvandlas till blod. </p>
<p id="v18"><sup><small>18</small></sup>  Och fiskarna i floden skola dö, och floden skall bliva stinkande, så att egyptierna skola vämjas vid att dricka vatten ifrån floden.'" </p>
<p id="v19"><sup><small>19</small></sup>  Och HERREN sade till Mose: "Säg till Aron: Tag din stav, och räck ut din hand över egyptiernas vatten, över deras strömmar, kanaler och sjöar och alla andra vattensamlingar, så skola de bliva blod; över hela Egyptens land skall vara blod, både i träkärl och i stenkärl." </p>
<p id="v20"><sup><small>20</small></sup>  Och Mose och Aron gjorde såsom HERREN hade bjudit. Han lyfte upp staven och slog vattnet i Nilfloden inför Faraos och hans tjänares ögon; då förvandlades allt vatten floden till blod. </p>
<p id="v21"><sup><small>21</small></sup>  Och fiskarna i floden dogo, och floden blev stinkande, så att egyptierna icke kunde dricka vatten ifrån floden; och blodet var över hela Egyptens land. </p>
<p id="v22"><sup><small>22</small></sup>  Men de egyptiska spåmännen gjorde detsamma genom sina hemliga konster. Så förblev Faraos hjärta förstockat, och han hörde icke på dem, såsom HERREN hade sagt. </p>
<p id="v23"><sup><small>23</small></sup>  Och Farao vände om och gick hem och aktade icke heller på detta. </p>
<p id="v24"><sup><small>24</small></sup>  Men i hela Egypten grävde man runt omkring Nilfloden efter vatten till att dricka; ty vattnet i floden kunde man icke dricka. </p>
<p id="v25"><sup><small>25</small></sup>  Och så förgingo sju dagar efter det att HERREN hade slagit Nilfloden. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 7:3 <i>Härda Faraos hjärta</i>: <a href="/sv/The_Urantia_Book/156#p5_4">Ub 156:5.4</a>. </li>
  <li id="fn2"><a href="#cite2">↑</a> 7:9-12 <i>Ormvördnad</i>: <a href="/sv/The_Urantia_Book/88#p1_5">Ub 88:1.5</a>.  <i>Ormdyrkan</i>: <a href="/sv/The_Urantia_Book/85#p3_3">Ub 85:3.3</a>. </li>
  <li id="fn3"><a href="#cite3">↑</a> 7:13 <i>Härdade faraos hjärta</i>: <a href="/sv/The_Urantia_Book/96#p5_7">Ub 96:5.7</a>. </li>
</ol>
</div>
