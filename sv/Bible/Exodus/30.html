<!--
title: 2 Moseboken - Kapitel 30
description: 
published: true
date: 2023-11-8T22:1:37Z
tags: bible, bible—exodus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Exodus/29">
          <span class="mdi mdi-arrow-left-drop-circle"></span><span class="pl-2">2 Moseboken - Kapitel 29</span>
        </a>
        </td>
        <td>
        <a href="/sv/Bible/Exodus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Exodus/31">
          <span class="pr-2">2 Moseboken - Kapitel 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Och du skall göra ett altare för att antända rökelse därpå, av akacieträ skall du göra det. </p>
<p id="v2"><sup><small>2</small></sup>  Det skall vara en aln långt och en aln brett - en liksidig fyrkant - och två alnar högt; dess horn skola vara i ett stycke därmed. </p>
<p id="v3"><sup><small>3</small></sup>  Och du skall överdraga det med rent guld, dess skiva, dess väggar runt omkring och dess hörn; och du skall göra en rand av guld därpå runt omkring. </p>
<p id="v4"><sup><small>4</small></sup>  Och du skall till det göra två ringar av guld och sätta dem nedanför randen, på dess båda sidor; på de båda sidostyckena skall du sätta dem. De skola vara där, för att stänger må skjutas in i dem, så att man med dem kan bära altaret. </p>
<p id="v5"><sup><small>5</small></sup>  Och du skall göra stängerna av akacieträ och överdraga dem med guld. </p>
<p id="v6"><sup><small>6</small></sup>  Och du skall ställa det framför den förlåt som hänger framför vittnesbördets ark, så att det står framför nådastolen, som är ovanpå vittnesbördet, där jag skall uppenbara mig för dig. </p>
<p id="v7"><sup><small>7</small></sup>  Och Aron skall antända välluktande rökelse därpå; var morgon, när han tillreder lamporna, skall han antända rökelse; </p>
<p id="v8"><sup><small>8</small></sup>  och likaledes skall Aron antända rökelse, när han vid aftontiden sätter upp lamporna. Detta skall vara det dagliga rökoffret inför HERRENS ansikte, från släkte till släkte. </p>
<p id="v9"><sup><small>9</small></sup>  I skolen icke låta någon främmande rökelse komma därpå, ej heller brännoffer eller spisoffer; och intet drickoffer skolen utgjuta därpå. </p>
<p id="v10"><sup><small>10</small></sup>  Och Aron skall en gång om året bringa försoning för dess horn; med blod av försoningssyndoffret skall han en gång om året bringa försoning för det, släkte efter släkte. Det är högheligt för HERREN. </p>
<p id="v11"><sup><small>11</small></sup>  Och HERREN talade till Mose och sade: </p>
<p id="v12"><sup><small>12</small></sup>  När du räknar antalet av Israels barn, nämligen av dem som inmönstras, skall vid mönstringen var och en giva åt HERREN en försoningsgåva för sig, på det att ingen hemsökelse må drabba dem vid mönstringen. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Detta är vad var och en som upptages bland de inmönstrade skall giva: en halv sikel, efter helgedomssikelns vikt - sikeln räknad till tjugu gera - en halv sikel såsom offergärd åt HERREN, </p>
<p id="v14"><sup><small>14</small></sup>  Var och en som upptages bland de inmönstrade, var och en som är tjugu år gammal eller därutöver, skall giva detta såsom offergärd åt HERREN. </p>
<p id="v15"><sup><small>15</small></sup>  Den rike skall icke giva mer och den fattige icke mindre än en halv sikel, när I given offergärden åt HERREN, till att bringa försoning för eder. </p>
<p id="v16"><sup><small>16</small></sup>  Och du skall taga försoningspenningarna av Israels barn och använda dem till arbetet vid uppenbarelsetältet. Så skall ske, för att Israels barn må vara i åminnelse inför HERRENS ansikte, och för att försoning må bringas för eder. </p>
<p id="v17"><sup><small>17</small></sup>  Och HERREN talade till Mose och sade: </p>
<p id="v18"><sup><small>18</small></sup>  Du skall ock göra ett bäcken av koppar med en fotställning av koppar, till tvagning, och ställa det mellan uppenbarelsetältet och altaret och gjuta vatten däri. </p>
<p id="v19"><sup><small>19</small></sup>  Och Aron och hans söner skola två sina händer och fötter med vatten därur. </p>
<p id="v20"><sup><small>20</small></sup>  När de gå in i uppenbarelsetältet, skola de två sig med vatten, på del att de icke må dö; så ock när de träda fram till altaret för att göra tjänst genom att antända eldsoffer åt HERREN. </p>
<p id="v21"><sup><small>21</small></sup>  De skola två sina händer och fötter, på det att de icke må dö. Och detta skall vara en evärdlig stadga för dem: för honom själv och hans avkomlingar från släkte till släkte. </p>
<p id="v22"><sup><small>22</small></sup>  Och HERREN talade till Mose och sade: </p>
<p id="v23"><sup><small>23</small></sup>  Tag dig ock kryddor av yppersta slag: fem hundra siklar myrradropp, hälften så mycket kanel av finaste slag, alltså två hundra femtio siklar, likaledes två hundra femtio siklar kalmus av finaste slag, <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  därtill fem hundra siklar kassia, efter helgedomssikelns vikt, och en hin olivolja. </p>
<p id="v25"><sup><small>25</small></sup>  Och du skall av detta göra en helig smörjelseolja, en konstmässigt beredd salva; det skall vara en helig smörjelseolja. </p>
<p id="v26"><sup><small>26</small></sup>  Och du skall därmed smörja uppenbarelsetältet, vittnesbördets ark, </p>
<p id="v27"><sup><small>27</small></sup>  bordet med alla dess tillbehör, ljusstaken med dess tillbehör, rökelsealtaret, </p>
<p id="v28"><sup><small>28</small></sup>  brännoffersaltaret med alla dess tillbehör, äntligen bäckenet med dess fotställning. </p>
<p id="v29"><sup><small>29</small></sup>  Och du skall helga dem, så att de bliva högheliga; var och en som sedan kommer vid dem bliver helig. </p>
<p id="v30"><sup><small>30</small></sup>  Och Aron och hans söner skall du smörja, och du skall helga dem till att bliva präster åt mig. </p>
<p id="v31"><sup><small>31</small></sup>  Och till Israels barn skall du tala och säga: Detta skall vara min heliga smörjelseolja hos eder, från släkte till släkte. </p>
<p id="v32"><sup><small>32</small></sup>  På ingen annan människas kropp må den komma, ej heller mån I göra någon annan så sammansatt som denna. Helig är den, helig skall den vara för eder. </p>
<p id="v33"><sup><small>33</small></sup>  Den som bereder en sådan salva, och den som använder något därav på någon främmande, han skall utrotas ur sin släkt. </p>
<p id="v34"><sup><small>34</small></sup>  Ytterligare sade HERREN till Mose: Tag dig välluktande kryddor, stakte och sjönagel och galban, och jämte dessa vällukter rent rökelseharts, lika mycket av vart slag, </p>
<p id="v35"><sup><small>35</small></sup>  och gör därav rökelse, en konstmässigt beredd blandning, saltad, ren, helig. </p>
<p id="v36"><sup><small>36</small></sup>  Och en del av den skall du stöta till pulver och lägga framför vittnesbördet i uppenbarelsetältet, där jag vill uppenbara mig för dig. Höghelig skall den vara för eder. </p>
<p id="v37"><sup><small>37</small></sup>  Och ingen annan rökelse mån I göra åt eder så sammansatt som denna skall vara. Helig skall den vara dig för HERREN. </p>
<p id="v38"><sup><small>38</small></sup>  Den som gör sådan för att njuta av dess lukt, han skall utrotas ur sin släkt. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Exodus/29">
          <span class="mdi mdi-arrow-left-drop-circle"></span><span class="pl-2">2 Moseboken - Kapitel 29</span>
        </a>
        </td>
        <td>
        <a href="/sv/Bible/Exodus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Exodus/31">
          <span class="pr-2">2 Moseboken - Kapitel 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 30:12-16 <i>Numrering av folket</i>: <a href="/sv/The_Urantia_Book/88#p1_6">Ub 88:1.6</a>. </li>
  <li id="fn2"><a href="#cite2">↑</a> 30:23-30 <i>Försoningens olja</i>: <a href="/sv/The_Urantia_Book/28#p5_13">Ub 28:5.13</a>. </li>
</ol>
</div>
