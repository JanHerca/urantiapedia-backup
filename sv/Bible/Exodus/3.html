<!--
title: 2 Moseboken - Kapitel 3
description: 
published: true
date: 2022-10-8T9:59:7Z
tags: bible, bible—exodus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Exodus/2">2 Moseboken - Kapitel 2</a></td>
        <td><a href="/sv/Bible/Exodus/Index">Index</a></td>
        <td><a href="/sv/Bible/Exodus/4">2 Moseboken - Kapitel 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Mose vaktade fåren åt sin svärfader Jetro, prästen i Midjan. Och han drev en gång fåren bortom öknen och kom så till Guds berg Horeb. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Där uppenbarade sig HERRENS ängel för honom i en eldslåga som slog upp ur en buske. Han såg att busken brann av elden, och att busken dock icke blev förtärd. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Då tänkte Mose: "Jag vill gå ditbort och betrakta den underbara synen och se varför busken icke brinner upp." </p>
<p id="v4"><sup><small>4</small></sup>  När då HERREN såg att han gick åstad för att se, ropade Gud till honom ur busken och sade: "Mose! Mose!" Han svarade: "Här är jag." <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Då sade han: "Träd icke hit; drag dina skor av dina fötter, ty platsen där du står är helig mark." </p>
<p id="v6"><sup><small>6</small></sup>  Och han sade ytterligare: "Jag är din faders Gud, Abrahams Gud, Isaks Gud och Jakobs Gud." Då skylde Mose sitt ansikte, ty han fruktade för att se på Gud. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Och HERREN sade: "Jag har nogsamt sett mitt folks betryck i Egypten, och jag har hört huru de ropa över sina plågare; jag vet vad de måste lida. <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Därför har jag stigit ned för att rädda dem ur egyptiernas våld och föra dem från det landet upp till ett gott och rymligt land, ett land som flyter av mjölk och honung, det land där kananéer, hetiter, amoréer, perisséer, hivéer och jebuséer bo. <sup id="cite6"><a href="#fn6">[6]</a></sup></p>
<p id="v9"><sup><small>9</small></sup>  Fördenskull, eftersom Israels barns rop har kommit till mig, och jag därjämte har sett huru egyptierna förtrycka dem, </p>
<p id="v10"><sup><small>10</small></sup>  därför må du nu gå åstad, jag vill sända dig till Farao; och du skall föra mitt folk, Israels barn, ut ur Egypten" </p>
<p id="v11"><sup><small>11</small></sup>  Men Mose sade till Gud: "Vem är jag, att jag skulle gå till Farao, och att jag skulle föra Israels barn ut ur Egypten?" </p>
<p id="v12"><sup><small>12</small></sup>  Han svarade: "Jag vill vara med dig. Och detta skall för dig vara tecknet på att det är jag som har sänt dig: när du har fört folket ut ur Egypten, skolen I hålla gudstjänst på detta berg." </p>
<p id="v13"><sup><small>13</small></sup>  Då sade Mose till Gud: "När jag nu kommer till Israels barn och säger till dem: 'Edra fäders Gud har sänt mig till eder', och de fråga mig; 'Vad är hans namn?', vad skall jag då svara dem?" <sup id="cite7"><a href="#fn7">[7]</a></sup></p>
<p id="v14"><sup><small>14</small></sup>  Gud sade till Mose: "Jag är den jag är." Och han sade vidare: "Så skall du säga till Israels barn: 'Jag är' har sänt mig till eder. <sup id="cite8"><a href="#fn8">[8]</a></sup></p>
<p id="v15"><sup><small>15</small></sup>  Och Gud sade ytterligare till Mose: "Så skall du säga till Israels barn: HERREN, edra fäders Gud, Abrahams Gud, Isaks Gud och Jakobs Gud, har sänt mig till eder. Detta skall vara mitt namn evinnerligen, och så skall man nämna mig från släkte till släkte. </p>
<p id="v16"><sup><small>16</small></sup>  Gå nu åstad och församla de äldste i Israel, och säg till dem: HERREN, edra fäders Gud, Abrahams, Isaks och Jakobs Gud, har uppenbarat sig för mig, och han har sagt: 'Jag har sett till eder och har sett det som vederfares eder Egypten; <sup id="cite9"><a href="#fn9">[9]</a></sup></p>
<p id="v17"><sup><small>17</small></sup>  därför är nu mitt ord: jag vill föra eder bort ifrån betrycket i Egypten upp till kananéernas, hetiternas, amoréernas, perisséernas, hivéernas och jebuséernas land, ett land som flyter av mjölk och honung.' </p>
<p id="v18"><sup><small>18</small></sup>  Och de skola lyssna till dina ord; och du skall tillika med de äldste i Israel gå till konungen i Egypten, och I skolen säga till honom: HERREN, hebréernas Gud, har visat sig för oss, så låt oss nu gå tre dagsresor in i öknen och offra åt HERREN, vår Gud.' </p>
<p id="v19"><sup><small>19</small></sup>  Dock vet jag att konungen i Egypten icke skall tillstädja eder att gå, icke ens när han får känna min starka hand. </p>
<p id="v20"><sup><small>20</small></sup>  Men jag skall räcka ut min hand och slå Egypten med alla slags under, som jag vill göra där; sedan skall han släppa eder. </p>
<p id="v21"><sup><small>21</small></sup>  Och jag vill låta detta folk finna nåd för egyptiernas ögon, så att I, när I dragen bort, icke skolen draga bort med tomma händer; </p>
<p id="v22"><sup><small>22</small></sup>  utan var kvinna skall av sin grannkvinna och av den främmande kvinna som bor i hennes hus begära klenoder av silver och guld, så ock kläder. Dessa skolen I sätta på edra söner och döttrar. Så skolen I taga byte från egyptierna." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Exodus/2">2 Moseboken - Kapitel 2</a></td>
        <td><a href="/sv/Bible/Exodus/Index">Index</a></td>
        <td><a href="/sv/Bible/Exodus/4">2 Moseboken - Kapitel 4</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 3:1,12 <i>Heliga berg</i>: <a href="/sv/The_Urantia_Book/85#p1_5">Ub 85:1.5</a>. </li>
  <li id="fn2"><a href="#cite2">↑</a> 3:2 <i>Herrens ängel</i>: <a href="/sv/The_Urantia_Book/37#p2_3">Ub 37:2.3</a>.  <i>Eldens änglar</i>: <a href="/sv/The_Urantia_Book/85#p4_2">Ub 85:4.2</a>.  <i>Bebisar som drivs i båtar</i>: <a href="/sv/The_Urantia_Book/85#p5_3">Ub 85:5.3</a>. </li>
  <li id="fn3"><a href="#cite3">↑</a> 3:4-17 <i>"Gud sa"</i>: <a href="/sv/The_Urantia_Book/156#p5_4">Ub 156:5.4</a>. </li>
  <li id="fn4"><a href="#cite4">↑</a> 3:6 <i>Livets Gud</i>: <a href="/sv/The_Urantia_Book/174#p3_2">Ub 174:3.2</a>.  <i>Livets Gud</i>: <a href="/sv/The_Urantia_Book/174#p3_4">Ub 174:3.4</a>.  <i>Kallar Gud "Gud"</i>: <a href="/sv/The_Urantia_Book/1#p1_6">Ub 1:1.6</a>.  <i>JAG ÄR</i>: <a href="/sv/The_Urantia_Book/182#p1_9">Ub 182:1.9</a>. </li>
  <li id="fn5"><a href="#cite5">↑</a> 3:7 <i>Del 1: Jag känner dina sorger</i>: <a href="/sv/The_Urantia_Book/148#p5_5">Ub 148:5.5</a>.  <i>Jag känner deras sorger</i>: <a href="/sv/The_Urantia_Book/3#p3_2">Ub 3:3.2</a>. </li>
  <li id="fn6"><a href="#cite6">↑</a> 3:8,17 <i>Flöda med mjölk och honung</i>: <a href="/sv/The_Urantia_Book/96#p2_2">Ub 96:2.2</a>. </li>
  <li id="fn7"><a href="#cite7">↑</a> 3:13-14 <i>JAG ÄR</i>: <a href="/sv/The_Urantia_Book/103#p7_12">Ub 103:7.12</a>.  <i>JAG ÄR</i>: <a href="/sv/The_Urantia_Book/0#p3_16">Ub 0:3.16</a>.  <i>JAG ÄR</i>: <a href="/sv/The_Urantia_Book/105#p1_1">Ub 105:1.1</a>.  <i>JAG ÄR</i>: <a href="/sv/The_Urantia_Book/106#p3_5">Ub 106:3.5</a>.  <i>Den oändliga JAG ÄR</i>: <a href="/sv/The_Urantia_Book/102#p3_10">Ub 102:3.10</a>. </li>
  <li id="fn8"><a href="#cite8">↑</a> 3:14 <i>JAG ÄR</i>: <a href="/sv/The_Urantia_Book/118#p1_9">Ub 118:1.9</a>.  <i>JAG ÄR</i>: <a href="/sv/The_Urantia_Book/2#p1_5">Ub 2:1.5</a>.  <i>JAG ÄR som JAG ÄR</i>: <a href="/sv/The_Urantia_Book/182#p1_9">Ub 182:1.9</a>. </li>
  <li id="fn9"><a href="#cite9">↑</a> 3:16-18 <i>Äldsterådet</i>: <a href="/sv/The_Urantia_Book/70#p5_2">Ub 70:5.2</a>. </li>
</ol>
</div>
