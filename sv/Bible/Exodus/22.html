<!--
title: 2 Moseboken - Kapitel 22
description: 
published: true
date: 2022-10-8T9:59:7Z
tags: bible, bible—exodus
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Exodus/21">2 Moseboken - Kapitel 21</a></td>
        <td><a href="/sv/Bible/Exodus/Index">Index</a></td>
        <td><a href="/sv/Bible/Exodus/23">2 Moseboken - Kapitel 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Om någon stjäl en oxe eller ett får och slaktar eller säljer djuret, så skall han giva fem oxar i ersättning för oxen, och fyra får för fåret. </p>
<p id="v2"><sup><small>2</small></sup>  Ertappas tjuven vid inbrottet och bliver slagen till döds, så vilar ingen blodskuld på dråparen. </p>
<p id="v3"><sup><small>3</small></sup>  Men hade solen gått upp, när de skedde, då är det blodskuld. Tjuven skall giva full ersättning; äger han intet, så skall han säljas, till gäldande av vad han har stulit. </p>
<p id="v4"><sup><small>4</small></sup>  Om det stulna djuret, det må vara oxe eller åsna eller får, påträffas levande i hans våld, skall han giva dubbel ersättning. </p>
<p id="v5"><sup><small>5</small></sup>  Om någon låter avbeta en åker eller vingård, eller släpper sin boskap lös, så att denna betar på en annans åker, då skall han ersätta skadan med det bästa från sin åker och med det bästa från sin vingård. </p>
<p id="v6"><sup><small>6</small></sup>  Om eld kommer lös och fattar i törnhäckar, och därvid sädesskylar bliva uppbrända eller oskuren säd eller annat på åkern, så skall den som har vållat branden giva full ersättning. </p>
<p id="v7"><sup><small>7</small></sup>  Om någon giver åt en annan penningar eller gods att förvara, och detta bliver stulet ur hans hus, så skall tjuven, om han ertappas, giva dubbel ersättning. </p>
<p id="v8"><sup><small>8</small></sup>  Ertappas icke tjuven, då skall man föra husets ägare fram för Gud, på det att det må utrönas om han icke har förgripit sig på sin nästas tillhörighet. </p>
<p id="v9"><sup><small>9</small></sup>  Om fråga uppstår angående orättrådigt tillgrepp - det må gälla oxe eller åsna eller får eller kläder eller något annat som har förlorats - och någon påstår att en orättrådighet verkligen har ägt rum, så skall båda parternas sak komma inför Gud. Den som Gud dömer skyldig, han skall ersätta den andre dubbelt. </p>
<p id="v10"><sup><small>10</small></sup>  Om någon giver åt en annan i förvar en åsna eller en oxe eller ett får, eller vilket annat husdjur det vara må, och detta dör eller bliver skadat eller bortrövat, utan att någon ser det, </p>
<p id="v11"><sup><small>11</small></sup>  Så skall det dem emellan komma till en ed vid HERREN, för att det må utrönas om den ene icke har förgripit sig på den andres tillhörighet; denna ed skall ägaren antaga och den andre behöver icke giva någon ersättning. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Men om det har blivit bortstulet från honom, då skall han ersätta ägaren därför. </p>
<p id="v13"><sup><small>13</small></sup>  Har det blivit ihjälrivet, skall han föra fram det ihjälrivna djuret såsom bevis; han behöver då icke giva ersättning därför. </p>
<p id="v14"><sup><small>14</small></sup>  Om någon lånar ett djur av en annan, och detta bliver skadat eller dör, och dess ägare därvid icke är tillstädes, så skall han giva full ersättning. </p>
<p id="v15"><sup><small>15</small></sup>  Är dess ägare tillstädes, då behöver han icke giva ersättning. Var djuret lejt, då är legan ersättning. </p>
<p id="v16"><sup><small>16</small></sup>  Om någon förför en jungfru som icke är trolovad och lägrar henne, så skall han giva brudgåva för henne och taga henne till hustru. </p>
<p id="v17"><sup><small>17</small></sup>  Vägrar hennes fader att giva henne åt honom, då skall han gälda en så stor penningsumma som man plägar giva i brudgåva för en jungfru. </p>
<p id="v18"><sup><small>18</small></sup>  En trollkvinna skall du icke låta leva. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Var och en som beblandar sig med något djur skall straffas med döden. </p>
<p id="v20"><sup><small>20</small></sup>  Den som offrar åt andra gudar än åt HERREN allena, han skall givas till spillo. </p>
<p id="v21"><sup><small>21</small></sup>  En främling skall du icke förorätta eller förtrycka; I haven ju själva varit främlingar i Egyptens land. </p>
<p id="v22"><sup><small>22</small></sup>  Änkor och faderlösa skolen I icke behandla illa. </p>
<p id="v23"><sup><small>23</small></sup>  Behandlar du dem illa, så skall jag förvisso höra deras rop, när de ropa till mig; </p>
<p id="v24"><sup><small>24</small></sup>  och min vrede skall upptändas, och jag skall dräpa eder med svärd; så att edra egna hustrur bliva änkor och edra barn faderlösa. <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  Lånar du penningar åt någon fattig hos dig bland mitt folk, så skall du icke handla mot honom såsom en ockrare; I skolen icke pålägga honom någon ränta. </p>
<p id="v26"><sup><small>26</small></sup>  Har du av din nästa tagit hans mantel i pant, så skall du giva den tillbaka åt honom, innan solen går ned; </p>
<p id="v27"><sup><small>27</small></sup>  den är ju det enda täcke han har, och med den skyler han sin kropp. Vad skall han eljest hava på sig, när han ligger och sover? Om han måste ropa till mig, så skall jag höra, ty jag är barmhärtig. </p>
<p id="v28"><sup><small>28</small></sup>  Gud skall du icke häda, och över en hövding i ditt folk skall du icke uttala förbannelser. </p>
<p id="v29"><sup><small>29</small></sup>  Av det som fyller din lada och av det som flyter ifrån din press skall du utan dröjsmål frambära din gåva. Den förstfödde bland dina söner skall du giva åt mig. <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  På samma sätt skall du göra med dina fäkreatur och din småboskap. I sju dagar skola de stanna hos sina mödrar; på åttonde dagen skall du giva dem åt mig. </p>
<p id="v31"><sup><small>31</small></sup>  Och I skolen vara mig ett heligt: folk; kött av ett djur som har blivit ihjälrivet på marken skolen I icke äta, åt hundarna skolen I kasta det. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Exodus/21">2 Moseboken - Kapitel 21</a></td>
        <td><a href="/sv/Bible/Exodus/Index">Index</a></td>
        <td><a href="/sv/Bible/Exodus/23">2 Moseboken - Kapitel 23</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 22:11 <i>Heliga löften och eder</i>: <a href="/sv/The_Urantia_Book/87#p6_9">Ub 87:6.9</a>. </li>
  <li id="fn2"><a href="#cite2">↑</a> 22:18 <i>Häxkonst</i>: <a href="/sv/The_Urantia_Book/90#p2_3">Ub 90:2.3</a>. </li>
  <li id="fn3"><a href="#cite3">↑</a> 22:24 <i>En gud av stor vrede, häftig vrede</i>: <a href="/sv/The_Urantia_Book/142#p2_1">Ub 142:2.1</a>. </li>
  <li id="fn4"><a href="#cite4">↑</a> 22:29-30 <i>Förstfödd till Gud</i>: <a href="/sv/The_Urantia_Book/122#p9_1">Ub 122:9.1</a>. </li>
</ol>
</div>
