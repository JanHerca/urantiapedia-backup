<!--
title: Romarbrevet - Kapitel 15
description: 
published: true
date: 2022-10-8T9:59:7Z
tags: bible, bible—romans
editor: ckeditor
dateCreated: 2022-8-28T15:43:40Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Romans/14">Romarbrevet - Kapitel 14</a></td>
        <td><a href="/sv/Bible/Romans/Index">Index</a></td>
        <td><a href="/sv/Bible/Romans/16">Romarbrevet - Kapitel 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vi som äro starka äro pliktiga att bära de svagas skröpligheter och att icke leva oss själva till behag. </p>
<p id="v2"><sup><small>2</small></sup>  Var och en av oss må leva sin nästa till behag, honom till fromma och honom till uppbyggelse. </p>
<p id="v3"><sup><small>3</small></sup>  Kristus levde ju icke sig själv till behag, utan med honom skedde såsom det är skrivet: "Dina smädares smädelser hava fallit över mig." </p>
<p id="v4"><sup><small>4</small></sup>  Ty allt vad som fordom har blivit skrivet, det är skrivet oss till undervisning, för att vi, genom ståndaktighet och genom den tröst som skrifterna giva, skola bevara vårt hopp. </p>
<p id="v5"><sup><small>5</small></sup>  Och ståndaktighetens och tröstens Gud give eder att vara ens till sinnes med varandra i Kristi Jesu efterföljelse, <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  så att I endräktigt och med en mun prisen vår Herres, Jesu Kristi, Gud och Fader. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Därför må den ene av eder vänligt upptaga den andre, såsom Kristus, Gud till ära, har upptagit eder. </p>
<p id="v8"><sup><small>8</small></sup>  Vad jag vill säga är detta: För de omskurna har Kristus blivit en tjänare, till ett vittnesbörd om Guds sannfärdighet, för att bekräfta de löften som hade givits åt fäderna; </p>
<p id="v9"><sup><small>9</small></sup>  hedningarna åter hava fått prisa Gud för hans barmhärtighets skull. Så är ock skrivet: "Fördenskull vill jag prisa dig bland hedningarna och lovsjunga ditt namn." </p>
<p id="v10"><sup><small>10</small></sup>  Och åter heter det: "Jublen, I hedningar, med hans folk"; </p>
<p id="v11"><sup><small>11</small></sup>  så ock: "Loven Herren, alla hedningar, ja, honom prise alla folk." </p>
<p id="v12"><sup><small>12</small></sup>  Så säger ock Esaias: "Telningen från Jessais rot skall komma, ja, han som skall stå upp för att råda över hedningarna; på honom skola hedningarna hoppas." </p>
<p id="v13"><sup><small>13</small></sup>  Men hoppets Gud uppfylle eder med all glädje och frid i tron, så att I haven ett överflödande hopp i den helige Andes kraft. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Jag är väl redan nu viss om att I, mina bröder, av eder själva ären fulla av godhet, uppfyllda med all kunskap, i stånd jämväl att förmana varandra. </p>
<p id="v15"><sup><small>15</small></sup>  Dock har jag, på ett delvis något dristigt sätt, skrivit till eder med ytterligare påminnelser, detta i kraft av den nåd som har blivit mig given av Gud: </p>
<p id="v16"><sup><small>16</small></sup>  att jag nämligen skall förrätta Kristi Jesu tjänst bland hedningarna och vara en prästerlig förvaltare av Guds evangelium, så att hedningarna bliva ett honom välbehagligt offer, helgat i den helige Ande. </p>
<p id="v17"><sup><small>17</small></sup>  Alltså är det i Kristus Jesus som jag har något att berömma mig av i fråga om min tjänst inför Gud. </p>
<p id="v18"><sup><small>18</small></sup>  Ty jag skall icke drista mig att orda om något annat än vad Kristus, för att göra hedningarna lydaktiga, har verkat genom mig, med ord och med gärning, </p>
<p id="v19"><sup><small>19</small></sup>  genom kraften i tecken och under, genom Andens kraft. Så har jag, från Jerusalem och runt omkring ända till Illyrien, överallt förkunnat evangelium om Kristus. </p>
<p id="v20"><sup><small>20</small></sup>  Och jag har härvid satt min ära i att icke förkunna evangelium, där Kristi namn redan var känt, ty jag ville icke bygga på en annans grundval; </p>
<p id="v21"><sup><small>21</small></sup>  utan så har skett, som skrivet är: "De för vilka intet har varit förkunnat om honom skola få se, och de som intet hava hört skola förstå." </p>
<p id="v22"><sup><small>22</small></sup>  Det är också härigenom som jag så många gånger har blivit förhindrad att komma till eder. </p>
<p id="v23"><sup><small>23</small></sup>  Men då jag nu icke mer har något att uträtta i dessa trakter och under ganska många år har längtat efter att komma till eder, </p>
<p id="v24"><sup><small>24</small></sup>  vill jag besöka eder, när jag begiver mig till Spanien. Jag hoppas nämligen att på genomresan få se eder och att därefter av eder bliva utrustad för färden dit, sedan jag först i någon mån har fått min längtan efter eder stillad. </p>
<p id="v25"><sup><small>25</small></sup>  Men nu far jag till Jerusalem med understöd åt de heliga. </p>
<p id="v26"><sup><small>26</small></sup>  Macedonien och Akaja hava nämligen känt sig manade att göra ett sammanskott åt dem bland de heliga i Jerusalem, som leva i fattigdom. <sup id="cite4"><a href="#fn4">[4]</a></sup></p>
<p id="v27"><sup><small>27</small></sup>  Ja, därtill hava de känt sig manade; de stå också i skuld hos dem. Ty om hedningarna hava fått del i deras andliga goda, så äro de å sin sida skyldiga att vara dem till tjänst med sitt lekamliga goda. - </p>
<p id="v28"><sup><small>28</small></sup>  När jag så har fullgjort detta och lämnat i deras händer vad som har blivit insamlat, ämnar jag därifrån begiva mig till Spanien och taga vägen genom eder stad. </p>
<p id="v29"><sup><small>29</small></sup>  Och jag vet, att när jag kommer till eder, kommer jag med Kristi välsignelse i fullt mått. </p>
<p id="v30"><sup><small>30</small></sup>  Och nu uppmanar jag eder, mina bröder, vid vår Herre Jesus Kristus och vid vår kärlek i Anden, att bistå mig i min kamp, genom att bedja för mig till Gud, <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  att jag må bliva frälst undan de ohörsamma i Judeen, och att det understöd som jag för med mig till Jerusalem må bliva väl mottaget av de heliga. </p>
<p id="v32"><sup><small>32</small></sup>  Så skall jag, om Gud vill, med glädje komma till eder och vederkvicka mig tillsammans med eder. </p>
<p id="v33"><sup><small>33</small></sup>  Fridens Gud vare med eder alla. Amen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Romans/14">Romarbrevet - Kapitel 14</a></td>
        <td><a href="/sv/Bible/Romans/Index">Index</a></td>
        <td><a href="/sv/Bible/Romans/16">Romarbrevet - Kapitel 16</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 15:5-6 <i>Rikets nycklar</i>: <a href="/sv/The_Urantia_Book/16#p6_3">Ub 16:6.3</a>. </li>
  <li id="fn2"><a href="#cite2">↑</a> 15:6 <i>Herren Jesu Kristi Fader</i>: <a href="/sv/The_Urantia_Book/194#p3_11">Ub 194:3.11</a>.  <i>Herren Jesu Kristi Fader</i>: <a href="/sv/The_Urantia_Book/194#p4_6">Ub 194:4.6</a>. </li>
  <li id="fn3"><a href="#cite3">↑</a> 15:13 <i>Full av glädje, lycka</i>: <a href="/sv/The_Urantia_Book/131#p10_6">Ub 131:10.6</a>. </li>
  <li id="fn4"><a href="#cite4">↑</a> 15:26 <i>Betjänad till fattiga</i>: <a href="/sv/The_Urantia_Book/194#p4_7">Ub 194:4.7</a>. </li>
  <li id="fn5"><a href="#cite5">↑</a> 15:30 <i>Andens kärlek</i>: <a href="/sv/The_Urantia_Book/8#p6_4">Ub 8:6.4</a>. </li>
</ol>
</div>
