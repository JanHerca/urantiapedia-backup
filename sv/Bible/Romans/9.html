<!--
title: Romarbrevet - Kapitel 9
description: 
published: true
date: 2022-8-28T15:43:40Z
tags: 
editor: ckeditor
dateCreated: 2022-8-28T15:43:40Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Romans/8">Romarbrevet - Kapitel 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Romans/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Romans/10">Romarbrevet - Kapitel 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jag talar sanning i Kristus, jag ljuger icke - därom bär mitt samvete mig vittnesbörd i den helige Ande - </p>
<p id="v2"><sup><small>2</small></sup>  när jag säger att jag har stor bedrövelse och oavlåtligt kval i mitt hjärta. </p>
<p id="v3"><sup><small>3</small></sup>  Ja, jag skulle önska att jag själv vore förbannad och bortkastad från Kristus, om detta kunde gagna mina bröder, mina fränder efter köttet. </p>
<p id="v4"><sup><small>4</small></sup>  De äro ju israeliter, dem tillhöra barnaskapet och härligheten och förbunden och lagstiftningen och tempeltjänsten och löftena. </p>
<p id="v5"><sup><small>5</small></sup>  Dem tillhöra ock fäderna, och från dem är Kristus kommen efter köttet, han som är över allting, Gud, högtlovad i evighet, amen. </p>
<p id="v6"><sup><small>6</small></sup>  Detta säger jag icke som om Guds löftesord skulle hava blivit om intet. Ty "Israel", det är icke detsamma som alla de som härstamma från Israel. </p>
<p id="v7"><sup><small>7</small></sup>  Ej heller äro de alla "barn", därför att de äro Abrahams säd. Nej, det heter: "Genom Isak är det som säd skall uppkallas efter dig." </p>
<p id="v8"><sup><small>8</small></sup>  Detta vill säga: Icke de äro Guds barn, som äro barn efter köttet, men de som äro barn efter löftet, de räknas för säd. </p>
<p id="v9"><sup><small>9</small></sup>  Ty ett löftesord var det ordet: "Vid denna tid skall jag komma tillbaka, och då skall Sara hava en son." </p>
<p id="v10"><sup><small>10</small></sup>  Än mer: så skedde ock, när Rebecka genom en och samme man, nämligen vår fader Isak, blev moder till sina barn. </p>
<p id="v11"><sup><small>11</small></sup>  Ty förrän dessa voro födda, och innan de ännu hade gjort vare sig gott eller ont, blev det ordet henne sagt - för att Guds utkorelse-rådslut skulle bliva beståndande, varvid det icke skulle bero på någons gärningar, utan på honom som kallar - </p>
<p id="v12"><sup><small>12</small></sup>  det ordet: "Den äldre skall tjäna den yngre." </p>
<p id="v13"><sup><small>13</small></sup>  Så är ock skrivet: "Jakob älskade jag, men Esau hatade jag." </p>
<p id="v14"><sup><small>14</small></sup>  Vad skola vi då säga? Kan väl orättfärdighet finnas hos Gud? Bort det! </p>
<p id="v15"><sup><small>15</small></sup>  Han säger ju till Moses: "Jag skall vara barmhärtig mot den jag vill vara barmhärtig emot, och jag skall förbarma mig över den jag vill förbarma mig över." </p>
<p id="v16"><sup><small>16</small></sup>  Alltså beror det icke på någon människas vilja eller strävan, utan på Guds barmhärtighet. </p>
<p id="v17"><sup><small>17</small></sup>  Ty skriften säger till Farao: "Just därtill har jag låtit dig uppstå, att jag skall visa min makt på dig, och att mitt namn skall varda förkunnat på hela jorden." </p>
<p id="v18"><sup><small>18</small></sup>  Alltså är han barmhärtig mot vem han vill, och vem han vill förhärdar han. </p>
<p id="v19"><sup><small>19</small></sup>  Nu torde du säga till mig: "Vad har han då att förebrå oss? Kan väl någon stå emot hans vilja?" </p>
<p id="v20"><sup><small>20</small></sup>  O människa, vem är då du, som vill träta med Gud? Icke skall verket säga till sin mästare: "Varför gjorde du mig så?" </p>
<p id="v21"><sup><small>21</small></sup>  Har icke krukmakaren den makten över leret, att han av samma lerklump kan göra ett kärl till hedersamt bruk, ett annat till mindre hedersamt? </p>
<p id="v22"><sup><small>22</small></sup>  Men om nu Gud, när han ville visa sin vrede och uppenbara sin makt, likväl i stor långmodighet hade fördrag med "vredens kärl", som voro färdiga till fördärv, vad har du då att säga? </p>
<p id="v23"><sup><small>23</small></sup>  Och om han gjorde detta för att tillika få uppenbara sin härlighets rikedom på "barmhärtighetens kärl", som han förut hade berett till härlighet? </p>
<p id="v24"><sup><small>24</small></sup>  Och till att vara sådana har han ock kallat oss, icke allenast dem som äro av judisk börd, utan jämväl dem som äro av hednisk. <sup id="cite1"><a href="#fn1">[1]</a></sup></p>
<p id="v25"><sup><small>25</small></sup>  Så säger han ock hos Oseas: "Det folk som icke var mitt folk, det skall jag kalla 'mitt folk', och henne som jag icke älskade skall jag kalla 'min älskade'. </p>
<p id="v26"><sup><small>26</small></sup>  Och det skall ske att på den ort där det sades till dem: 'I ären icke mitt folk', där skola de kallas 'den levande Gudens barn'." <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Men Esaias utropar om Israel: "Om än Israels barn vore till antalet såsom sanden i havet, så skall dock allenast en kvarleva bliva frälst. </p>
<p id="v28"><sup><small>28</small></sup>  Ty dom skall Herren hålla på jorden, en slutdom, som avgör saken med hast." </p>
<p id="v29"><sup><small>29</small></sup>  Och det är såsom redan Esaias har sagt: "Om Herren Sebaot icke hade lämnat en avkomma kvar åt oss, då vore vi såsom Sodom, vi vore Gomorra lika." </p>
<p id="v30"><sup><small>30</small></sup>  Vad skola vi då säga? Jo, att hedningarna, som icke foro efter rättfärdighet, hava vunnit rättfärdighet, nämligen den rättfärdighet som kommer av tro, </p>
<p id="v31"><sup><small>31</small></sup>  under det att Israel, som for efter en rättfärdighetslag, icke har kommit till någon sådan lag. </p>
<p id="v32"><sup><small>32</small></sup>  Varför? Därför att de icke sökte den på trons väg, utan såsom något som skulle vinnas på gärningarnas väg. De stötte sig mot stötestenen, </p>
<p id="v33"><sup><small>33</small></sup>  såsom det är skrivet: "Se, jag lägger i Sion en stötesten och en klippa som skall bliva dem till fall; men den som tror på den skall icke komma på skam." <sup id="cite3"><a href="#fn3">[3]</a></sup></p>
<h2>Referenser</h2>
<div>
<ol>
  <li id="fn1"><a href="#cite1">↑</a> 9:24 <i>Inte judens eller hedningens Gud</i>: <a href="/sv/The_Urantia_Book/140#p1_2">Ub 140:1.2</a>.  <i>Varken jude eller hedning</i>: <a href="/sv/The_Urantia_Book/137#p8_11">Ub 137:8.11</a>. </li>
  <li id="fn2"><a href="#cite2">↑</a> 9:26 <i>Vi är Guds barn</i>: <a href="/sv/The_Urantia_Book/141#p4_2">Ub 141:4.2</a>.  <i>Sätt att angripa är svårt</i>: <a href="/sv/The_Urantia_Book/5#p4_8">Ub 5:4.8</a>.  <i>Guds söner tar hustrur</i>: <a href="/sv/The_Urantia_Book/140#p3_16">Ub 140:3.16</a>.  <i>Tro-söner av Gud</i>: <a href="/sv/The_Urantia_Book/141#p2_2">Ub 141:2.2</a>.  <i>Befriade Guds söner</i>: <a href="/sv/The_Urantia_Book/143#p2_7">Ub 143:2.7</a>.  <i>Tro Guds söner</i>: <a href="/sv/The_Urantia_Book/40#p6_1">Ub 40:6.1</a>.  <i>Guds barn</i>: <a href="/sv/The_Urantia_Book/170#p2_20">Ub 170:2.20</a>.  <i>Trons söner</i>: <a href="/sv/The_Urantia_Book/34#p6_10">Ub 34:6.10</a>.  <i>Befriade Guds söner</i>: <a href="/sv/The_Urantia_Book/170#p2_20">Ub 170:2.20</a>.  <i>Troende är Guds söner</i>: <a href="/sv/The_Urantia_Book/180#p1_6">Ub 180:1.6</a>.  <i>Tro-barn av levande Gud</i>: <a href="/sv/The_Urantia_Book/142#p1_1">Ub 142:1.1</a>.  <i>Guds söner tar hustrur</i>: <a href="/sv/The_Urantia_Book/149#p2_10">Ub 149:2.10</a>.  <i>Far-barn relation</i>: <a href="/sv/The_Urantia_Book/131#p10_8">Ub 131:10.8</a>.  <i>Vi är Guds barn</i>: <a href="/sv/The_Urantia_Book/131#p10_2">Ub 131:10.2</a>.  <i>Alla är Guds barn</i>: <a href="/sv/The_Urantia_Book/99#p5_5">Ub 99:5.5</a>.  <i>Vi är hans söner</i>: <a href="/sv/The_Urantia_Book/149#p6_8">Ub 149:6.8</a>.  <i>Brödraskap av Guds söner</i>: <a href="/sv/The_Urantia_Book/153#p2_4">Ub 153:2.4</a>.  <i>Vi är Guds söner på jorden</i>: <a href="/sv/The_Urantia_Book/193#p0_5">Ub 193:0.5</a>.  <i>Guds avkomma</i>: <a href="/sv/The_Urantia_Book/1#p3_1">Ub 1:3.1</a>.  <i>Ni är Guds söner på jorden</i>: <a href="/sv/The_Urantia_Book/193#p0_3">Ub 193:0.3</a>.  <i>Varje barn en Guds son</i>: <a href="/sv/The_Urantia_Book/196#p0_2">Ub 196:0.2</a>.  <i>Alla människor är Guds söner</i>: <a href="/sv/The_Urantia_Book/193#p1_2">Ub 193:1.2</a>.  <i>Trons söner</i>: <a href="/sv/The_Urantia_Book/8#p6_4">Ub 8:6.4</a>.  <i>Alla människor är Guds söner</i>: <a href="/sv/The_Urantia_Book/190#p5_4">Ub 190:5.4</a>.  <i>Far-barn relation</i>: <a href="/sv/The_Urantia_Book/131#p10_6">Ub 131:10.6</a>.  <i>Troende, Guds söner</i>: <a href="/sv/The_Urantia_Book/181#p2_12">Ub 181:2.12</a>.  <i>Frälsade Guds söner</i>: <a href="/sv/The_Urantia_Book/170#p2_8">Ub 170:2.8</a>.  <i>Levande Guds barn</i>: <a href="/sv/The_Urantia_Book/142#p5_2">Ub 142:5.2</a>.  <i>Troende är Guds söner</i>: <a href="/sv/The_Urantia_Book/181#p2_14">Ub 181:2.14</a>.  <i>Vi är Guds söner</i>: <a href="/sv/The_Urantia_Book/2#p5_4">Ub 2:5.4</a>.  <i>Den levande Guds barn</i>: <a href="/sv/The_Urantia_Book/140#p1_6">Ub 140:1.6</a>.  <i>Evangelium om sonskap</i>: <a href="/sv/The_Urantia_Book/190#p3_1">Ub 190:3.1</a>. </li>
  <li id="fn3"><a href="#cite3">↑</a> 9:33 <i>Den som vill får komma</i>: <a href="/sv/The_Urantia_Book/166#p3_7">Ub 166:3.7</a>.  <i>Den som vill får komma</i>: <a href="/sv/The_Urantia_Book/2#p5_2">Ub 2:5.2</a>.  <i>Den som vill får komma</i>: <a href="/sv/The_Urantia_Book/100#p7_6">Ub 100:7.6</a>.  <i>Den som vill får komma</i>: <a href="/sv/The_Urantia_Book/165#p3_8">Ub 165:3.8</a>.  <i>Den som vill får komma</i>: <a href="/sv/The_Urantia_Book/32#p5_8">Ub 32:5.8</a>.  <i>Den som vill får komma</i>: <a href="/sv/The_Urantia_Book/139#p12_7">Ub 139:12.7</a>.  <i>Den som vill blir frälst</i>: <a href="/sv/The_Urantia_Book/131#p10_7">Ub 131:10.7</a>. </li>
</ol>
</div>
