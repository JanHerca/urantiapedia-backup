<!--
title: Romarbrevet - Kapitel 4
description: 
published: true
date: 2022-8-28T15:43:40Z
tags: 
editor: ckeditor
dateCreated: 2022-8-28T15:43:40Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Romans/3">Romarbrevet - Kapitel 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Romans/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Romans/5">Romarbrevet - Kapitel 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vad skola vi då säga om Abraham, vår stamfader efter köttet? </p>
<p id="v2"><sup><small>2</small></sup>  Om Abraham blev rättfärdig av gärningar, så har han ju något att berömma sig av. Dock icke inför Gud. </p>
<p id="v3"><sup><small>3</small></sup>  Ty vad säger skriften? "Abraham trodde Gud, och det räknades honom till rättfärdighet." <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Den som håller sig till gärningar, honom bliver lönen tillräknad icke på grund av nåd, utan på grund av förtjänst. </p>
<p id="v5"><sup><small>5</small></sup>  Men den som icke håller sig till gärningar, utan tror på honom som gör den ogudaktige rättfärdig, honom räknas hans tro till rättfärdighet. </p>
<p id="v6"><sup><small>6</small></sup>  Så prisar ock David den människa salig, som Gud tillräknar rättfärdighet, utan gärningar: </p>
<p id="v7"><sup><small>7</small></sup>  "Saliga äro de vilkas överträdelser äro förlåtna, och vilkas synder äro överskylda. </p>
<p id="v8"><sup><small>8</small></sup>  Salig är den man som Herren icke tillräknar synd." </p>
<p id="v9"><sup><small>9</small></sup>  Gäller nu detta ordet "salig" de omskurna allenast eller ock de oomskurna? Vi säga ju att "tron räknades Abraham till rättfärdighet". </p>
<p id="v10"><sup><small>10</small></sup>  Huru blev den honom då tillräknad? Skedde det sedan han hade blivit omskuren, eller medan han ännu var oomskuren? Det skedde icke sedan han hade blivit omskuren, utan medan han ännu var oomskuren. </p>
<p id="v11"><sup><small>11</small></sup>  Och han undfick omskärelsens tecken såsom ett insegel på den rättfärdighet genom tron, som han hade, medan han ännu var oomskuren. Ty så skulle han bliva en fader för alla oomskurna som tro, och så skulle rättfärdighet tillräknas dem. </p>
<p id="v12"><sup><small>12</small></sup>  Han skulle ock bliva en fader för omskurna, nämligen för sådana som icke allenast äro omskurna, utan ock vandra i spåren av den tro som vår fader Abraham hade, medan han ännu var oomskuren. </p>
<p id="v13"><sup><small>13</small></sup>  Det var nämligen icke genom lag som Abraham och hans säd undfick det löftet att han skulle få världen till arvedel; det var genom rättfärdighet av tro. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Ty om de som låta det bero på lag skola få arvedelen, så är tron till intet nyttig, och löftet är gjort om intet. </p>
<p id="v15"><sup><small>15</small></sup>  Vad lagen kommer åstad är ju vredesdom; men där ingen lag finnes, där finnes icke heller någon överträdelse. </p>
<p id="v16"><sup><small>16</small></sup>  Därför måste det bero på tro, för att det skulle vara av nåd, så att löftet kunde bliva beståndande för all hans säd, icke blott för dem som hörde till lagens folk, utan ock för dem som allenast hade Abrahams tro. Han är ju allas vår fader, </p>
<p id="v17"><sup><small>17</small></sup>  enligt detta skriftens ord: "Jag har bestämt dig till att bliva en fader till många folk"; han är detta inför den Gud som han trodde, inför honom som gör de döda levande och kallar på de ting som icke äro till, likasom voro de till. </p>
<p id="v18"><sup><small>18</small></sup>  Och där ingen förhoppning fanns, där hoppades han ändå och trodde; och han kunde så bliva "en fader till många folk", efter vad som var förutsagt: "Så skall din säd bliva." </p>
<p id="v19"><sup><small>19</small></sup>  Och han försvagades icke i sin tro, när han betänkte huru hans egen kropp var såsom död - han var ju omkring hundra år gammal - och huru jämväl Saras moderliv var såsom dött. </p>
<p id="v20"><sup><small>20</small></sup>  Han tvivlade icke på Guds löfte i otro, utan blev fastmer starkare i sin tro; ty han ärade Gud <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  och var fullt viss om att vad Gud hade lovat, det var han också mäktig att hålla. </p>
<p id="v22"><sup><small>22</small></sup>  Därför räknades det honom ock till rättfärdighet. </p>
<p id="v23"><sup><small>23</small></sup>  Men att det så tillräknades honom, det är skrivet icke såsom gällde det allenast honom, </p>
<p id="v24"><sup><small>24</small></sup>  utan det skulle gälla också oss; ty det skall tillräknas jämväl oss, oss som tro på honom som från de döda uppväckte Jesus, vår Herre, </p>
<p id="v25"><sup><small>25</small></sup>  vilken utgavs för våra synders skull och uppväcktes för vår rättfärdiggörelses skull. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 4:3,5 <i>Räknad för rättfärdighet</i>: <a href="/sv/The_Urantia_Book/93#p4_5">Ub 93:4.5</a>. </li>
  <li id="fn2"><a href="#cite2">↑</a> 4:13 <i>Abrahams säd</i>: <a href="/sv/The_Urantia_Book/136#p1_1">Ub 136:1.1</a>. </li>
  <li id="fn3"><a href="#cite3">↑</a> 4:20 <i>Två vittnen sökte</i>: <a href="/sv/The_Urantia_Book/111#p7_1">Ub 111:7.1</a>. </li>
</ol>
</div>
