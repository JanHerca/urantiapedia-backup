<!--
title: Klagovisorna - Kapitel 3
description: 
published: true
date: 2022-10-8T9:59:7Z
tags: bible, bible—lamentations
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Lamentations/2">Klagovisorna - Kapitel 2</a></td>
        <td><a href="/sv/Bible/Lamentations/Index">Index</a></td>
        <td><a href="/sv/Bible/Lamentations/4">Klagovisorna - Kapitel 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jag är en man som har prövat elände under hans vredes ris. </p>
<p id="v2"><sup><small>2</small></sup>  Mig har han fört och låtit vandra genom mörker och genom ljus. </p>
<p id="v3"><sup><small>3</small></sup>  Ja, mot mig vänder han sin hand beständigt, åter och åter. </p>
<p id="v4"><sup><small>4</small></sup>  Han har uppfrätt mitt kött och min hud, han har krossat benen i mig. </p>
<p id="v5"><sup><small>5</small></sup>  Han har kringskansat och omvärvt mig med gift och vedermöda. </p>
<p id="v6"><sup><small>6</small></sup>  I mörker har han lagt mig såsom de längesedan döda. </p>
<p id="v7"><sup><small>7</small></sup>  Han har kringmurat mig, så att jag ej kommer ut, han har lagt på mig tunga fjättrar. </p>
<p id="v8"><sup><small>8</small></sup>  Huru jag än klagar och ropar, tillstoppar han öronen för min bön. </p>
<p id="v9"><sup><small>9</small></sup>  Med huggen sten har han murat för mina vägar, mina stigar har han gjort svåra. </p>
<p id="v10"><sup><small>10</small></sup>  En lurande björn är han mot mig, ett lejon som ligger i försåt. </p>
<p id="v11"><sup><small>11</small></sup>  Han förde mig på villoväg och rev mig i stycken, förödelse lät han gå över mig. </p>
<p id="v12"><sup><small>12</small></sup>  Han spände sin båge och satte mig upp till ett mål för sin pil. </p>
<p id="v13"><sup><small>13</small></sup>  Ja, pilar från sitt koger sände han in i mina njurar. </p>
<p id="v14"><sup><small>14</small></sup>  Jag blev ett åtlöje för hela mitt folk en visa för dem hela dagen. </p>
<p id="v15"><sup><small>15</small></sup>  Han mättade mig med bittra örter, han gav mig malört att dricka. </p>
<p id="v16"><sup><small>16</small></sup>  Han lät mina tänder bita sönder sig på stenar, han höljde mig med aska. </p>
<p id="v17"><sup><small>17</small></sup>  Ja, du förkastade min själ och tog bort min frid; jag visste ej mer vad lycka var. </p>
<p id="v18"><sup><small>18</small></sup>  Jag sade: "Det är ute med min livskraft och med mitt hopp till HERREN." </p>
<p id="v19"><sup><small>19</small></sup>  Tänk på mitt elände och min husvillhet, på malörten och giftet! </p>
<p id="v20"><sup><small>20</small></sup>  Stadigt tänker min själ därpå och är bedrövad i mig. </p>
<p id="v21"><sup><small>21</small></sup>  Men detta vill jag besinna, och därför skall jag hoppas: </p>
<p id="v22"><sup><small>22</small></sup>  HERRENS nåd är det att det icke är ute med oss, ty det är icke slut med hans barmhärtighet. </p>
<p id="v23"><sup><small>23</small></sup>  Den är var morgon ny, ja, stor är din trofasthet. </p>
<p id="v24"><sup><small>24</small></sup>  HERREN är min del, det säger min själ mig; därför vill jag hoppas på honom. </p>
<p id="v25"><sup><small>25</small></sup>  HERREN är god mot dem som förbida honom, mot den själ som söker honom. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Det är gott att hoppas i stillhet på hjälp från HERREN. </p>
<p id="v27"><sup><small>27</small></sup>  Det är gott för en man att han får bära ett ok i sin ungdom. </p>
<p id="v28"><sup><small>28</small></sup>  Må han sitta ensam och tyst, när ett sådant pålägges honom. </p>
<p id="v29"><sup><small>29</small></sup>  Må han sänka sin mun i stoftet; kanhända finnes ännu hopp. </p>
<p id="v30"><sup><small>30</small></sup>  Må han vända kinden till åt den som slår honom och låta mätta sig med smälek. </p>
<p id="v31"><sup><small>31</small></sup>  Ty Herren förkastar icke för evig tid; </p>
<p id="v32"><sup><small>32</small></sup>  utan om han har bedrövat, så förbarmar han sig igen, efter sin stora nåd. </p>
<p id="v33"><sup><small>33</small></sup>  Ty icke av villigt hjärta plågar han människors barn och vållar dem bedrövelse. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Att man krossar under sina fötter alla fångar i landet, </p>
<p id="v35"><sup><small>35</small></sup>  att man vränger en mans rätt inför den Högstes ansikte, <sup id="cite3"><a href="#fn3">[3]</a></sup></p>
<p id="v36"><sup><small>36</small></sup>  att man gör orätt mot en människa i någon hennes sak, skulle Herren icke se det? </p>
<p id="v37"><sup><small>37</small></sup>  Vem sade, och det vart, om det ej var Herren som bjöd? </p>
<p id="v38"><sup><small>38</small></sup>  Kommer icke från den Högstes mun både ont och gott? </p>
<p id="v39"><sup><small>39</small></sup>  Varför knorrar då en människa här i livet, varför en man, om han drabbas av sin synd? </p>
<p id="v40"><sup><small>40</small></sup>  Låtom oss rannsaka våra vägar och pröva dem och omvända oss till HERREN. </p>
<p id="v41"><sup><small>41</small></sup>  Låtom oss upplyfta våra hjärtan, såväl som våra händer, till Gud i himmelen. </p>
<p id="v42"><sup><small>42</small></sup>  Vi hava varit avfälliga och gensträviga, och du har icke förlåtit det. </p>
<p id="v43"><sup><small>43</small></sup>  Du har höljt dig i vrede och förföljt oss, du har dräpt utan förskoning. </p>
<p id="v44"><sup><small>44</small></sup>  Du har höljt dig i moln, så att ingen bön har nått fram. </p>
<p id="v45"><sup><small>45</small></sup>  Ja, orena och föraktade låter du oss stå mitt ibland folken. </p>
<p id="v46"><sup><small>46</small></sup>  Alla våra fiender spärra upp munnen emot oss. </p>
<p id="v47"><sup><small>47</small></sup>  Faror och fallgropar möta oss fördärv och skada. </p>
<p id="v48"><sup><small>48</small></sup>  Vattenbäckar rinna ned från mitt öga för dottern mitt folks skada. </p>
<p id="v49"><sup><small>49</small></sup>  Mitt öga flödar utan uppehåll och förtröttas icke, </p>
<p id="v50"><sup><small>50</small></sup>  till dess att HERREN blickar ned från himmelen och ser härtill. </p>
<p id="v51"><sup><small>51</small></sup>  Mitt öga vållar mig plåga för alla min stads döttrars skull. </p>
<p id="v52"><sup><small>52</small></sup>  Jag bliver ivrigt jagad såsom en fågel av dem som utan sak äro mina fiender. </p>
<p id="v53"><sup><small>53</small></sup>  De vilja förgöra mitt liv här i djupet, de kasta stenar på mig. </p>
<p id="v54"><sup><small>54</small></sup>  Vatten strömma över mitt huvud, jag säger: "Det är ute med mig." </p>
<p id="v55"><sup><small>55</small></sup>  Jag åkallar ditt namn, o HERRE, har underst i djupet. </p>
<p id="v56"><sup><small>56</small></sup>  Du hör min röst; tillslut icke ditt öra, bered mig lindring, då jag nu ropar. </p>
<p id="v57"><sup><small>57</small></sup>  Ja, du nalkas mig, när jag åkallar dig; du säger: "Frukta icke." </p>
<p id="v58"><sup><small>58</small></sup>  Du utför, Herre, min själs sak, du förlossar mitt liv. </p>
<p id="v59"><sup><small>59</small></sup>  Du ser, HERRE, den orätt mig vederfares; skaffa mig rätt. </p>
<p id="v60"><sup><small>60</small></sup>  Du ser all deras hämndgirighet, alla deras anslag mot mig. </p>
<p id="v61"><sup><small>61</small></sup>  Du hör deras smädelser, HERRE, alla deras anslag mot mig. </p>
<p id="v62"><sup><small>62</small></sup>  Vad mina motståndare tala och tänka ut är beständigt riktat mot mig. </p>
<p id="v63"><sup><small>63</small></sup>  Akta på huru de hava mig till sin visa, evad de sitta eller stå upp. </p>
<p id="v64"><sup><small>64</small></sup>  Du skall giva dem vedergällning, HERRE, efter deras händers verk. </p>
<p id="v65"><sup><small>65</small></sup>  Du skall lägga ett täckelse över deras hjärtan; din förbannelse skall komma över dem. </p>
<p id="v66"><sup><small>66</small></sup>  Du skall förfölja dem i vrede och förgöra dem, så att de ej bestå under HERRENS himmel. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Lamentations/2">Klagovisorna - Kapitel 2</a></td>
        <td><a href="/sv/Bible/Lamentations/Index">Index</a></td>
        <td><a href="/sv/Bible/Lamentations/4">Klagovisorna - Kapitel 4</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 3:25 <i>Del 1: Gud är god</i>: <a href="/sv/The_Urantia_Book/2#p6_3">Ub 2:6.3</a>. </li>
  <li id="fn2"><a href="#cite2">↑</a> 3:33 <i>Drar inte villigt</i>: <a href="/sv/The_Urantia_Book/2#p4_1">Ub 2:4.1</a>.  <i>Herren plågar inte villigt</i>: <a href="/sv/The_Urantia_Book/148#p5_5">Ub 148:5.5</a>.  <i>Han njuter av sina barn</i>: <a href="/sv/The_Urantia_Book/97#p6_3">Ub 97:6.3</a>.  <i>Fadern plågar inte villigt</i>: <a href="/sv/The_Urantia_Book/148#p6_11">Ub 148:6.11</a>. </li>
  <li id="fn3"><a href="#cite3">↑</a> 3:35,38 <i>Mest toppar</i>: <a href="/sv/The_Urantia_Book/43#p3_1">Ub 43:3.1</a>.  <i>Högsta</i>: <a href="/sv/The_Urantia_Book/93#p3_2">Ub 93:3.2</a>.  <i>Högste Gud</i>: <a href="/sv/The_Urantia_Book/93#p2_3">Ub 93:2.3</a>. </li>
</ol>
</div>
