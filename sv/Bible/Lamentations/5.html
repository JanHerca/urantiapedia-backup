<!--
title: Klagovisorna - Kapitel 5
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Lamentations/4">Klagovisorna - Kapitel 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Lamentations/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tänk, HERRE, på vad som har vederfarits oss skåda ned och se till vår smälek. </p>
<p id="v2"><sup><small>2</small></sup>  Vår arvedel har kommit i främlingars ägo, våra hus i utlänningars. </p>
<p id="v3"><sup><small>3</small></sup>  Vi hava blivit värnlösa, vi hava ingen fader; våra mödrar äro såsom änkor. </p>
<p id="v4"><sup><small>4</small></sup>  Vattnet som tillhör oss få vi dricka allenast för penningar; vår egen ved måste vi betala. </p>
<p id="v5"><sup><small>5</small></sup>  Våra förföljare äro oss på halsen; huru trötta vi än äro, unnas oss dock ingen vila. </p>
<p id="v6"><sup><small>6</small></sup>  Vi hava måst giva oss under Egypten, under Assyrien, för att få bröd till att mätta oss med. </p>
<p id="v7"><sup><small>7</small></sup>  Våra fäder hava syndat, de äro icke mer, vi måste bära deras missgärningar. </p>
<p id="v8"><sup><small>8</small></sup>  Trälar få råda över oss; ingen finnes, som rycker oss ur deras våld. </p>
<p id="v9"><sup><small>9</small></sup>  Med fara för vårt liv hämta vi vårt bröd, bärga det undan öknens svärd. </p>
<p id="v10"><sup><small>10</small></sup>  Vår hud är glödande såsom en ugn, för brännande hungers skull. </p>
<p id="v11"><sup><small>11</small></sup>  Kvinnorna kränkte man i Sion, jungfrurna i Juda städer. </p>
<p id="v12"><sup><small>12</small></sup>  Furstarna blevo upphängda av deras händer, för de äldste visade de ingen försyn. </p>
<p id="v13"><sup><small>13</small></sup>  Ynglingarna måste bära på kvarnstenar, och gossarna dignade under vedbördor. </p>
<p id="v14"><sup><small>14</small></sup>  De gamla sitta icke mer i porten, de unga hava upphört med sitt strängaspel. </p>
<p id="v15"><sup><small>15</small></sup>  Våra hjärtan hava icke mer någon fröjd i sorgelåt är vår dans förvandlad. </p>
<p id="v16"><sup><small>16</small></sup>  Kronan har fallit ifrån vårt huvud; ve oss, att vi syndade så! </p>
<p id="v17"><sup><small>17</small></sup>  Därför hava ock våra hjärtan blivit sjuka, därför äro våra ögon förmörkade, </p>
<p id="v18"><sup><small>18</small></sup>  för Sions bergs skull, som nu ligger öde, så att rävarna ströva omkring därpå. </p>
<p id="v19"><sup><small>19</small></sup>  Du, HERRE, tronar evinnerligen; din tron består från släkte till släkte. </p>
<p id="v20"><sup><small>20</small></sup>  Varför vill du för alltid förgäta oss, förkasta oss för beständigt? </p>
<p id="v21"><sup><small>21</small></sup>  Tag oss åter till dig, HERRE, så att vi få vända åter; förnya våra dagar, så att de bliva såsom fordom. </p>
<p id="v22"><sup><small>22</small></sup>  Eller har du alldeles förkastat oss? Förtörnas du på oss så övermåttan? </p>
