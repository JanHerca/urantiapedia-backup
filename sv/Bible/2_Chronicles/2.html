<!--
title: 2 Krönikeboken - Kapitel 2
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/2_Chronicles/1">2 Krönikeboken - Kapitel 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/2_Chronicles/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/2_Chronicles/3">2 Krönikeboken - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Salomo tänkte nu på att bygga ett hus åt HERRENS namn och ett hus åt sig själv till konungaboning. </p>
<p id="v2"><sup><small>2</small></sup>  Därför avräknade Salomo sjuttio tusen män till att vara bärare, åttio tusen man till att hugga sten i bergen, och tre tusen sex hundra till att hava uppsikt över de andra. </p>
<p id="v3"><sup><small>3</small></sup>  Och Salomo sände till Huram, konungen i Tyrus, och lät säga: "Visa samma vänskap mot mig som mot min fader David, till vilken du sände cederträ, för att han skulle bygga sig ett hus att bo i. </p>
<p id="v4"><sup><small>4</small></sup>  Nu vill jag bygga ett hus åt HERRENS, min Guds, namn och helga det åt honom, för att man där må antända välluktande rökelse inför hans ansikte, och hava skådebröden beständigt upplagda, och offra brännoffer morgon och afton, på sabbaterna, vid nymånaderna och vid HERRENS, vår Guds, högtider; ty så är det för evärdlig tid stadgat för Israel. </p>
<p id="v5"><sup><small>5</small></sup>  Och det hus som jag vill bygga skall vara stort, ty vår Gud är större än alla andra gudar. </p>
<p id="v6"><sup><small>6</small></sup>  Vem förmår väl att bygga honom ett hus? Himlarna och himlarnas himmel rymma honom ju icke. Vem är då jag, att jag skulle kunna bygga honom ett hus, om icke för att antända rökelse inför hans ansikte? <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Så sänd mig nu en konstförfaren man som kan arbeta i guld, silver, koppar och järn, så ock i purpurrött, karmosinrött och mörkblått garn, och som är skicklig i att utföra snidverk, tillsammans med de konstförfarna män som jag har hos mig här i Juda och Jerusalem, och som min fader David har anställt. </p>
<p id="v8"><sup><small>8</small></sup>  Och sänd mig cederträ, cypressträ och algumträ från Libanon, ty jag vet att dina tjänare äro skickliga i att hugga virke på Libanon; och mina tjänare äro redo att vara dina tjänare behjälpliga. </p>
<p id="v9"><sup><small>9</small></sup>  Må du skaffa mig virke i myckenhet, ty huset som jag vill bygga skall vara stort och härligt. </p>
<p id="v10"><sup><small>10</small></sup>  Och jag är villig att åt timmermännen som hugga virket giva, för dina tjänares räkning, tjugu tusen korer tröskat vete, tjugu tusen korer korn, tjugu tusen bat vin och tjugu tusen bat olja." </p>
<p id="v11"><sup><small>11</small></sup>  Härpå svarade Huram, konungen i Tyrus, i ett brev som han sände till Salomo: "Därför att HERREN älskar sitt folk, har han satt dig till konung över dem." </p>
<p id="v12"><sup><small>12</small></sup>  Och Huram skrev ytterligare: "Lovad vare HERREN, Israels Gud, himmelens och jordens skapare, han som har givit konung David en vis son, så utrustad med klokhet och förstånd, att han kan bygga ett hus åt HERREN och ett hus åt sig själv till konungaboning! <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Så sänder jag nu en konstförfaren och förståndig man, nämligen Huram-Abi. </p>
<p id="v14"><sup><small>14</small></sup>  Han är son till en av Dans döttrar, och hans fader är en tyrisk man; han är skicklig att arbeta i guld och silver, i koppar, järn, sten och trä, så ock i purpurrött, mörkblått, vitt och karmosinrött garn, och tillika att utföra alla slags snidverk och att väva alla slags konstvävnader; honom må du låta utföra arbetet tillsammans med dina och min herres, din fader Davids, konstförfarna män. </p>
<p id="v15"><sup><small>15</small></sup>  Må alltså nu min herre sända till sina tjänare vetet och kornet, oljan och vinet som han har talat om. </p>
<p id="v16"><sup><small>16</small></sup>  Då vilja vi hugga virke på Libanon, så mycket du behöver, och flotta det till dig på havet till Jafo; men därifrån må du själv låta föra det upp till Jerusalem." </p>
<p id="v17"><sup><small>17</small></sup>  Och Salomo lät räkna alla främmande män i Israels land, likasom hans fader David förut hade anställt en räkning av dem. Och de befunnos vara ett hundra femtiotre tusen sex hundra. </p>
<p id="v18"><sup><small>18</small></sup>  Av dem utsåg han sjuttio tusen till att vara bärare, åttio tusen till att hugga sten i bergen, och tre tusen sex hundra till att hava uppsikt över folket och hålla det till arbete. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 2:12 <i>Gud som skapare av himlen, jorden</i>: <a href="/sv/The_Urantia_Book/0#p2_9">Ub 0:2.9</a>.  <i>Enhet, inte enhetlighet</i>: <a href="/sv/The_Urantia_Book/142#p3_7">Ub 142:3.7</a>.  <i>Gud skapade allt</i>: <a href="/sv/The_Urantia_Book/6#p1_3">Ub 6:1.3</a>.  <i>Trofast och gudomlig skapare</i>: <a href="/sv/The_Urantia_Book/2#p1_2">Ub 2:1.2</a>.  <i>Gud skapade himmel och jord</i>: <a href="/sv/The_Urantia_Book/1#p0_1">Ub 1:0.1</a>.  <i>Gud skapade</i>: <a href="/sv/The_Urantia_Book/95#p5_9">Ub 95:5.9</a>.  <i>Skaparen</i>: <a href="/sv/The_Urantia_Book/131#p10_6">Ub 131:10.6</a>.  <i>Gud skapade himmel och jord</i>: <a href="/sv/The_Urantia_Book/131#p2_2">Ub 131:2.2</a>.  <i>Skapare av himmel och jord</i>: <a href="/sv/The_Urantia_Book/128#p1_10">Ub 128:1.10</a>.  <i>Gud skapade alla ting och varelser</i>: <a href="/sv/The_Urantia_Book/131#p10_2">Ub 131:10.2</a>.  <i>Gud skapade himmel och jord</i>: <a href="/sv/The_Urantia_Book/92#p6_6">Ub 92:6.6</a>. </li>
  <li id="fn2"><a href="#cite2">↑</a> 2:6 <i>Himlen är tron, jorden pall</i>: <a href="/sv/The_Urantia_Book/181#p1_2">Ub 181:1.2</a>.  <i>Himlens himmel</i>: <a href="/sv/The_Urantia_Book/48#p6_12">Ub 48:6.12</a>.  <i>Himlen är tron, jorden pall</i>: <a href="/sv/The_Urantia_Book/3#p1_2">Ub 3:1.2</a>.  <i>Himlen är tron, jorden pall</i>: <a href="/sv/The_Urantia_Book/2#p1_1">Ub 2:1.1</a>.  <i>Himlens himmel</i>: <a href="/sv/The_Urantia_Book/48#p6_12">Ub 48:6.12</a>. </li>
</ol>
</div>
