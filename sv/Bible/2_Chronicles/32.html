<!--
title: 2 Krönikeboken - Kapitel 32
description: 
published: true
date: 2023-11-8T22:1:38Z
tags: bible, bible—2 chronicles
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Chronicles/31">
          <span class="mdi mdi-arrow-left-drop-circle"></span><span class="pl-2">2 Krönikeboken - Kapitel 31</span>
        </a>
        </td>
        <td>
        <a href="/sv/Bible/2_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Chronicles/33">
          <span class="pr-2">2 Krönikeboken - Kapitel 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sedan han hade utfört detta och bevisat sådan trohet, kom Sanherib, konungen i Assyrien, och drog in i Juda och belägrade dess befästa städer och tänkte erövra dem åt sig. </p>
<p id="v2"><sup><small>2</small></sup>  Då nu Hiskia såg att Sanherib kom, i avsikt att belägra Jerusalem, </p>
<p id="v3"><sup><small>3</small></sup>  rådförde han sig med sina förnämsta män och sina hjältar om att täppa för vattnet i de källor som lågo utom staden; och de hjälpte honom härmed. </p>
<p id="v4"><sup><small>4</small></sup>  Mycket folk församlades och täppte till alla källorna och dämde för bäcken som flöt mitt igenom trakten, ty de sade: "När de assyriska konungarna komma, böra de icke finna vatten i sådan myckenhet." </p>
<p id="v5"><sup><small>5</small></sup>  Och han tog mod till sig och byggde upp muren överallt där den var nedbruten, och byggde tornen högre, och förde upp en annan mur därutanför, och befäste Millo i Davids stad, och lät göra skjutvapen i myckenhet, så ock sköldar. </p>
<p id="v6"><sup><small>6</small></sup>  Och han tillsatte krigshövitsmän över folket och församlade dem till sig på den öppna platsen vid stadsporten, och talade uppmuntrande till dem och sade: </p>
<p id="v7"><sup><small>7</small></sup>  "Varen frimodiga och oförfärade, frukten icke och varen icke förskräckta för konungen i Assyrien och för hela den hop han har med sig; ty med oss är en som är större än den som är med honom. </p>
<p id="v8"><sup><small>8</small></sup>  Med honom är en arm av kött, men med oss är HERREN, vår Gud, och han skall hjälpa oss och föra våra krig. Och folket tryggade sig vid Hiskias, Juda konungs, ord. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Därefter sände Sanherib, konungen i Assyrien - som nu med hela sin härsmakt låg framför Lakis - sina tjänare till Jerusalem, till Hiskia, Juda konung, och till alla dem av Juda, som voro i Jerusalem, och lät säga: </p>
<p id="v10"><sup><small>10</small></sup>  "Så säger Sanherib, konungen i Assyrien: Varpå förtrösten I, eftersom I stannen kvar i det belägrade Jerusalem? </p>
<p id="v11"><sup><small>11</small></sup>  Se, Hiskia uppeggar eder, så att I kommen att dö genom hunger och törst; han säger: 'HERREN, vår Gud, skall rädda oss ur den assyriske konungens hand.' </p>
<p id="v12"><sup><small>12</small></sup>  Har icke denne samme Hiskia avskaffat hans offerhöjder och altaren och sagt till Juda och Jerusalem: 'Inför ett enda altare skolen I tillbedja, och på detta skolen I tända offereld'? </p>
<p id="v13"><sup><small>13</small></sup>  Veten I icke vad jag och mina fäder hava gjort med andra länders alla folk? Hava väl de gudar som dyrkas av folken i dessa andra länder någonsin förmått rädda sina länder ur min hand? </p>
<p id="v14"><sup><small>14</small></sup>  Ja, vilket bland alla dessa folk som mina fäder hava givit till spillo har väl haft någon gud som har förmått rädda sitt folk ur min hand eftersom I menen att eder Gud förmår rädda eder ur min hand!" </p>
<p id="v15"><sup><small>15</small></sup>  Nej, låten nu icke Hiskia så bedraga och uppegga eder, och tron honom icke; ty ingen gud hos något folk eller i något rike har förmått rädda sitt folk ur min hand eller ur mina fäders hand. Huru mycket mindre skall då eder Gud kunna rädda eder ur min hand!" </p>
<p id="v16"><sup><small>16</small></sup>  Och hans tjänare talade ännu mer mot HERREN Gud och mot hans tjänare Hiskia. </p>
<p id="v17"><sup><small>17</small></sup>  Han hade ock skrivit ett brev vari han smädade HERREN, Israels Gud, och talade mot honom så: "Lika litet som de gudar som dyrkas av folken i de andra länderna hava kunnat rädda sina folk ur min hand, lika litet skall Hiskias Gud kunna rädda sitt folk ur min hand." </p>
<p id="v18"><sup><small>18</small></sup>  Och till Jerusalems folk, dem som stodo på muren, ropade de med hög röst på judiska för att göra dem modlösa och förskräckta, så att man sedan skulle kunna intaga staden. </p>
<p id="v19"><sup><small>19</small></sup>  Och de talade om Jerusalems Gud på samma sätt som om de främmande folkens gudar, vilka äro verk av människohänder. </p>
<p id="v20"><sup><small>20</small></sup>  Men vid allt detta bådo konung Hiskia och profeten Jesaja, Amos' son, och ropade till himmelen. </p>
<p id="v21"><sup><small>21</small></sup>  Då sände HERREN en ängel, som förgjorde alla de tappra stridsmännen och furstarna och hövitsmännen i den assyriske konungens läger, så att han med skam måste draga tillbaka till sitt land. Och när han en gång gick in i sin guds hus, blev han där nedhuggen med svärd av sina egna söner. </p>
<p id="v22"><sup><small>22</small></sup>  Så frälste HERREN Hiskia och Jerusalems invånare ur Sanheribs, den assyriske konungens, hand och ur alla andras hand; och han beskyddade dem på alla sidor. </p>
<p id="v23"><sup><small>23</small></sup>  Och många förde skänker till HERREN i Jerusalem och dyrbara gåvor till Hiskia, Juda konung; och han blev härefter högt aktad av alla folk. </p>
<p id="v24"><sup><small>24</small></sup>  Vid den tiden blev Hiskia dödssjuk. Då bad han till HERREN, och han svarade honom och gav honom ett undertecken. </p>
<p id="v25"><sup><small>25</small></sup>  Dock återgäldade Hiskia icke det goda som hade blivit honom bevisat, utan hans hjärta blev högmodigt; därför kom förtörnelse över honom och över Juda och Jerusalem. </p>
<p id="v26"><sup><small>26</small></sup>  Men då Hiskia ödmjukade sig, mitt i sitt hjärtas högmod, och Jerusalems invånare med honom, drabbade HERRENS förtörnelse dem icke, så länge Hiskia levde. </p>
<p id="v27"><sup><small>27</small></sup>  Och Hiskias rikedom och härlighet var mycket stor; han hade byggt sig skattkamrar för silver och guld och ädla stenar, och för välluktande kryddor, och för sköldar och för allahanda dyrbara håvor av andra slag, </p>
<p id="v28"><sup><small>28</small></sup>  så ock förrådshus för vad som kom in av säd, vin och olja, ävensom stall för allt slags boskap; och hjordar hade han skaffat för sina fållor. </p>
<p id="v29"><sup><small>29</small></sup>  Och han hade byggt sig städer och förvärvat sig stor rikedom på får och fäkreatur; ty Gud hade givit honom mycket stora ägodelar. </p>
<p id="v30"><sup><small>30</small></sup>  Det var ock Hiskia som täppte till Gihonsvattnets övre källa och ledde vattnet nedåt, väster om Davids stad. Och Hiskia var lyckosam i allt vad han företog sig. </p>
<p id="v31"><sup><small>31</small></sup>  Jämväl när från Babels furstar de sändebud kommo, som voro skickade till honom för att fråga efter det under som hade skett i landet, övergav Gud honom allenast för att pröva honom, på det att han skulle förnimma allt vad som var i hans hjärta. </p>
<p id="v32"><sup><small>32</small></sup>  Vad nu mer är att säga om Hiskia och om hans fromma gärningar, det finnes upptecknat i "Profeten Jesajas, Amos' sons, syner", i boken om Judas och Israels konungar. </p>
<p id="v33"><sup><small>33</small></sup>  Och Hiskia gick till vila hos sina fäder, och han begrov honom på den plats där man går upp till Davids hus' gravar; och hela Juda och Jerusalems invånare bevisade honom ära vid hans död. Och hans son Manasse blev konung efter honom. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Chronicles/31">
          <span class="mdi mdi-arrow-left-drop-circle"></span><span class="pl-2">2 Krönikeboken - Kapitel 31</span>
        </a>
        </td>
        <td>
        <a href="/sv/Bible/2_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Chronicles/33">
          <span class="pr-2">2 Krönikeboken - Kapitel 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 32:8 <i>Stridens Gud</i>: <a href="/sv/The_Urantia_Book/70#p1_15">Ub 70:1.15</a>.  <i>Lita inte på köttets arm</i>: <a href="/sv/The_Urantia_Book/174#p0_2">Ub 174:0.2</a>.  <i>Stridens Gud</i>: <a href="/sv/The_Urantia_Book/89#p6_3">Ub 89:6.3</a>. </li>
</ol>
</div>
