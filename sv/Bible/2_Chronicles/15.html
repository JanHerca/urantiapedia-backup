<!--
title: 2 Krönikeboken - Kapitel 15
description: 
published: true
date: 2022-10-8T9:59:7Z
tags: bible, bible—2 chronicles
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Chronicles/14">2 Krönikeboken - Kapitel 14</a></td>
        <td><a href="/sv/Bible/2_Chronicles/Index">Index</a></td>
        <td><a href="/sv/Bible/2_Chronicles/16">2 Krönikeboken - Kapitel 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och över Asarja, Odeds son, kom Guds Ande. </p>
<p id="v2"><sup><small>2</small></sup>  Han gick ut mot Asa och sade till honom: "Hören mig, du, Asa, och I, hela Juda och Benjamin. HERREN är med eder, när I ären med honom, och om I söken honom, så låter han sig finnas av eder; men om I övergiven honom, så övergiver han ock eder. </p>
<p id="v3"><sup><small>3</small></sup>  En lång tid var ju Israel utan den sanne Guden, utan präster som undervisade dem, och utan någon lag. </p>
<p id="v4"><sup><small>4</small></sup>  Men i sin nöd omvände de sig till HERREN, Israels Gud, och när de sökte honom, lät han sig finnas av dem. </p>
<p id="v5"><sup><small>5</small></sup>  Under de tiderna fanns ingen trygghet, när man gick ut eller in; utan stor förvirring rådde bland alla dem som bodde här i länderna, </p>
<p id="v6"><sup><small>6</small></sup>  och folk drabbade samman med folk och stad med stad; ty Gud förvirrade dem med allt slags nöd. </p>
<p id="v7"><sup><small>7</small></sup>  Men varen I frimodiga, låten icke modet falla, ty edert verk skall få sin lön." </p>
<p id="v8"><sup><small>8</small></sup>  När Asa hörde dessa ord och denna profetia av profeten Oded, tog han mod till sig och skaffade bort styggelserna ur Judas och Benjamins hela land och ur de städer som han hade tagit i Efraims bergsbygd, och upprättade åter HERRENS altare, det som stod framför HERRENS förhus. </p>
<p id="v9"><sup><small>9</small></sup>  Och han församlade hela Juda och Benjamin, så ock de främlingar ifrån Efraim, Manasse och Simeon, som bodde ibland dem; ty många från Israel hade gått över till honom, när de sågo att HERREN, hans Gud, var med honom. </p>
<p id="v10"><sup><small>10</small></sup>  Och de församlade sig till Jerusalem i tredje månaden av Asas femtonde regeringsår, </p>
<p id="v11"><sup><small>11</small></sup>  och offrade på den dagen åt HERREN sju hundra tjurar och sju tusen djur av småboskapen, uttagna av det byte som de hade fört med sig. </p>
<p id="v12"><sup><small>12</small></sup>  Och de ingingo det förbundet att de skulle söka HERREN, sina fäders Gud, av allt sitt hjärta och av all sin själ, <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  och att var och en som icke sökte HERREN, Israels Gud, han skulle bliva dödad, liten eller stor, man eller kvinna. </p>
<p id="v14"><sup><small>14</small></sup>  Och de gåvo HERREN sin ed med hög röst och under jubel, och under det att trumpeter och basuner ljödo. </p>
<p id="v15"><sup><small>15</small></sup>  Och hela Juda gladde sig över eden; ty de hade svurit den av allt sitt hjärta, och de sökte HERREN med hela sin vilja, och han lät sig finnas av dem, och han lät dem få ro på alla sidor. </p>
<p id="v16"><sup><small>16</small></sup>  Konung Asa avsatte ock sin moder Maaka från hennes drottningsvärdighet, därför att hon hade satt upp en styggelse åt Aseran; Asa högg nu ned styggelsen och krossade de och brände upp den i Kidrons dal. </p>
<p id="v17"><sup><small>17</small></sup>  Men offerhöjderna blevo icke avskaffade ur Israel; dock var Asas hjärta gudhängivet, så länge han levde. </p>
<p id="v18"><sup><small>18</small></sup>  Och han förde in i Guds hus både vad hans fader och vad han själv hade helgat åt HERREN: silver, guld och kärl. </p>
<p id="v19"><sup><small>19</small></sup>  Och intet krig uppstod förrän i Asas trettiofemte regeringsår. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Chronicles/14">2 Krönikeboken - Kapitel 14</a></td>
        <td><a href="/sv/Bible/2_Chronicles/Index">Index</a></td>
        <td><a href="/sv/Bible/2_Chronicles/16">2 Krönikeboken - Kapitel 16</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 15:12-15 <i>Heliga löften och eder</i>: <a href="/sv/The_Urantia_Book/87#p6_9">Ub 87:6.9</a>. </li>
</ol>
</div>
