<!--
title: 2 Krönikeboken - Kapitel 30
description: 
published: true
date: 2022-10-8T9:59:7Z
tags: bible, bible—2 chronicles
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Chronicles/29">2 Krönikeboken - Kapitel 29</a></td>
        <td><a href="/sv/Bible/2_Chronicles/Index">Index</a></td>
        <td><a href="/sv/Bible/2_Chronicles/31">2 Krönikeboken - Kapitel 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Därefter sände Hiskia ut bud till hela Israel och Juda och skrev också brev till Efraim och Manasse, att de skulle komma till HERRENS hus i Jerusalem för att hålla HERRENS, Israels Guds, påskhögtid. </p>
<p id="v2"><sup><small>2</small></sup>  Och konungen och hans förnämsta män och hela församlingen i Jerusalem enade sig om att hålla påskhögtiden i andra månaden; </p>
<p id="v3"><sup><small>3</small></sup>  ty de kunde icke hålla den nu genast, eftersom prästerna ännu icke hade helgat sig i tillräckligt antal och folket icke hade hunnit församla sig till Jerusalem. </p>
<p id="v4"><sup><small>4</small></sup>  Därför syntes det konungen och hela församlingen rätt att göra så. </p>
<p id="v5"><sup><small>5</small></sup>  Och de beslöto att låta utropa i hela Israel, från Beer-Seba ända till Dan, att man skulle komma och hålla HERRENS, Israels Guds, påskhögtid i Jerusalem; ty man hade icke eljest hållit den samfällt, såsom föreskrivet var. </p>
<p id="v6"><sup><small>6</small></sup>  Så begåvo sig då ilbuden åstad med breven från konungen och hans förnämsta män och drogo genom hela Israel och Juda, enligt konungens befallning, och sade: "I Israels barn, vänden om till HERREN, Abrahams, Isaks och Israels Gud, på det att han må vända om till den kvarleva av eder, som har räddats undan de assyriska konungarnas hand. </p>
<p id="v7"><sup><small>7</small></sup>  Och varen icke såsom edra fäder och bröder, som voro otrogna mot HERREN, sina fäders Gud, så att han prisgav dem åt förödelse, såsom I själva haven sett. </p>
<p id="v8"><sup><small>8</small></sup>  Varen alltså nu icke hårdnackade såsom edra fäder, utan underkasten eder HERREN och kommen till hans helgedom, den som han har helgat för evig tid, och tjänen HERREN, eder Gud, på det att hans vredes glöd må vända sig ifrån eder. </p>
<p id="v9"><sup><small>9</small></sup>  Ty om I vänden om till HERREN, skola edra bröder och edra barn finna barmhärtighet inför dem som hålla dem fångna, så att de få vända tillbaka till detta land; ty HERREN, eder Gud, är nådig och barmhärtig, och han skall icke vända sitt ansikte ifrån eder, om I vänden om till honom." <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Och ilbuden foro ifrån stad till stad i Efraims och Manasse land och ända till Sebulon; men man gjorde spe av dem och bespottade dem. </p>
<p id="v11"><sup><small>11</small></sup>  Dock funnos några i Aser, Manasse och Sebulon, som ödmjukade sig och kommo till Jerusalem. </p>
<p id="v12"><sup><small>12</small></sup>  Också i Juda verkade Guds hand, så att han gav dem ett endräktigt hjärta till att göra efter vad konungen och de överste hade bjudit i kraft av HERRENS ord. </p>
<p id="v13"><sup><small>13</small></sup>  Och mycket folk kom tillhopa i Jerusalem för att hålla det osyrade brödets högtid i andra månaden, en mycket stor församling. </p>
<p id="v14"><sup><small>14</small></sup>  Och de stodo upp och skaffade bort de altaren som funnos i Jerusalem; också alla offereldsaltarna skaffade de bort och kastade dem i Kidrons dal. </p>
<p id="v15"><sup><small>15</small></sup>  Och de slaktade påskalammet på fjortonde dagen i andra månaden; prästerna och leviterna, som nu kände blygsel och därför hade helgat sig, förde därvid fram brännoffer till HERRENS hus. </p>
<p id="v16"><sup><small>16</small></sup>  Och de inställde sig till tjänstgöring på sina platser, såsom det var föreskrivet för dem, efter gudsmannen Moses lag; och prästerna stänkte med blodet, sedan de hade tagit emot det av leviterna. </p>
<p id="v17"><sup><small>17</small></sup>  Ty många funnos i församlingen, som icke hade helgat sig; därför måste leviterna slakta påskalammen för alla som icke voro rena, och så helga dem åt HERREN. </p>
<p id="v18"><sup><small>18</small></sup>  Det var nämligen en myckenhet av folket, många från Efraim och Manasse, Isaskar och Sebulon, som icke hade renat sig, utan åto påskalammet på annat sätt än föreskrivet var. Men Hiskia hade bett för dem och sagt: "HERREN, den gode, förlåte var och en <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  som har vänt sitt hjärta till att söka Gud, HERREN, sina fäders Gud, om han än icke är ren efter helgedomens ordning." </p>
<p id="v20"><sup><small>20</small></sup>  Och HERREN hörde Hiskia och skonade folket. </p>
<p id="v21"><sup><small>21</small></sup>  Så höllo Israels barn, de som då voro tillstädes i Jerusalem, det osyrade brödets högtid i sju dagar med stor glädje; och leviterna och prästerna lovade HERREN var dag med kraftiga instrumenter, HERREN till ära. </p>
<p id="v22"><sup><small>22</small></sup>  Och Hiskia talade vänligt till alla de leviter som voro väl förfarna i HERRENS tjänst. Och de åto av högtidsoffren under de sju dagarna, i det att de offrade tackoffer och prisade HERREN, sina faders Gud. </p>
<p id="v23"><sup><small>23</small></sup>  Och hela församlingen enade sig om att hålla högtid under ännu sju dagar; och så höll man högtid med glädje också under de sju dagarna. </p>
<p id="v24"><sup><small>24</small></sup>  Ty Hiskia, Juda konung, hade såsom offergärd givit åt församlingen ett tusen tjurar och av småboskapen sju tusen djur, och de överste hade såsom offergärd givit åt församlingen ett tusen tjurar och av småboskapen tio tusen djur. Och ett stort antal präster helgade sig. </p>
<p id="v25"><sup><small>25</small></sup>  Och hela Juda församling gladde sig med prästerna och leviterna, så ock hela församlingen av dem som hade kommit från Israel, ävensom de främlingar som hade kommit från Israels land, eller som bodde i Juda. </p>
<p id="v26"><sup><small>26</small></sup>  Och i Jerusalem var stor glädje; ty alltsedan Salomos, Davids sons, Israels konungs, tid hade icke något sådant som detta skett i Jerusalem. </p>
<p id="v27"><sup><small>27</small></sup>  Och de levitiska prästerna stodo upp och välsignade folket, och deras röst blev hörd, och deras bön kom till himmelen, hans heliga boning. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Chronicles/29">2 Krönikeboken - Kapitel 29</a></td>
        <td><a href="/sv/Bible/2_Chronicles/Index">Index</a></td>
        <td><a href="/sv/Bible/2_Chronicles/31">2 Krönikeboken - Kapitel 31</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 30:9 <i>Allbarmhärtig</i>: <a href="/sv/The_Urantia_Book/142#p3_7">Ub 142:3.7</a>.  <i>Barmhärtigheten</i>: <a href="/sv/The_Urantia_Book/131#p10_6">Ub 131:10.6</a>.  <i>Barmhärtighetstjänst</i>: <a href="/sv/The_Urantia_Book/6#p3_2">Ub 6:3.2</a>.  <i>Gud är barmhärtig</i>: <a href="/sv/The_Urantia_Book/2#p5_7">Ub 2:5.7</a>.  <i>Gud njuter av barmhärtighet</i>: <a href="/sv/The_Urantia_Book/143#p1_6">Ub 143:1.6</a>. </li>
  <li id="fn2"><a href="#cite2">↑</a> 30:27 <i>En rättvis mans bön</i>: <a href="/sv/The_Urantia_Book/89#p8_7">Ub 89:8.7</a>. </li>
  <li id="fn3"><a href="#cite3">↑</a> 30:18-19 <i>Gud söker</i>: <a href="/sv/The_Urantia_Book/1#p2_3">Ub 1:2.3</a>. </li>
</ol>
</div>
