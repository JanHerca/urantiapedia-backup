<!--
title: 2 Krönikeboken - Kapitel 14
description: 
published: true
date: 2022-10-8T9:59:7Z
tags: bible, bible—2 chronicles
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Chronicles/13">2 Krönikeboken - Kapitel 13</a></td>
        <td><a href="/sv/Bible/2_Chronicles/Index">Index</a></td>
        <td><a href="/sv/Bible/2_Chronicles/15">2 Krönikeboken - Kapitel 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Abia gick till vila hos sina fäder, och man begrov honom i Davids stad. Och hans son Asa blev konung efter honom. Under hans tid hade landet ro i tio år. </p>
<p id="v2"><sup><small>2</small></sup>  Och Asa gjorde vad gott och rätt var i HERRENS, sin Guds, ögon. </p>
<p id="v3"><sup><small>3</small></sup>  Han skaffade bort de främmande altarna och offerhöjderna och slog sönder stoderna och högg ned Aserorna. </p>
<p id="v4"><sup><small>4</small></sup>  Och han uppmanade Juda att söka HERREN, sina fäders Gud, och hålla lagen och budorden. </p>
<p id="v5"><sup><small>5</small></sup>  Ur alla Juda städer skaffade han bort offerhöjderna och solstoderna; och riket hade ro under honom. </p>
<p id="v6"><sup><small>6</small></sup>  Och han byggde fasta städer i Juda, eftersom landet hade ro och han under dessa år icke hade något krig; ty HERREN hade givit honom lugn. </p>
<p id="v7"><sup><small>7</small></sup>  Han sade nämligen till Juda: "Låt oss bygga dessa städer och förse dem runt omkring med murar och torn, med portar och bommar, medan vi ännu hava landet i vår makt, därför att vi hava sökt HERREN, vår Gud; ty vi hava sökt honom, och han har låtit oss få lugn på alla sidor." Så byggde de då, och allt gick väl. </p>
<p id="v8"><sup><small>8</small></sup>  Och Asa hade en här som var väpnad med stora sköldar och med spjut, och som utgjordes av tre hundra tusen man från Juda, vartill kommo två hundra åttio tusen man från Benjamin, som voro väpnade med små sköldar och spände båge. Alla dessa voro tappra stridsmän. </p>
<p id="v9"><sup><small>9</small></sup>  Men Sera från Etiopien drog ut mot dem med en här av tusen gånger tusen man och tre hundra vagnar; och han kom till Maresa. </p>
<p id="v10"><sup><small>10</small></sup>  Och Asa drog ut mot honom, och de ställde upp sig till strid i Sefatas dal vid Maresa. </p>
<p id="v11"><sup><small>11</small></sup>  Och Asa ropade till HERREN, sin Gud, och sade: "HERRE, förutom dig finnes ingen som kan hjälpa i striden mellan den starke och den svage. Så hjälp oss, HERRE, vår Gud, ty på dig stödja vi oss, och i ditt namn hava vi kommit hit mot denna hop. HERRE, du är vår Gud; mot dig förmår ju ingen människa något." </p>
<p id="v12"><sup><small>12</small></sup>  Och HERREN lät etiopierna bliva slagna av Asa och Juda, så att etiopierna flydde. </p>
<p id="v13"><sup><small>13</small></sup>  Och Asa och hans folk förföljde dem ända till Gerar; och av etiopierna föllo så många, att ingen av dem kom undan med livet, ty de blevo nedgjorda av HERREN och hans här. Och folket tog byte i stor myckenhet. </p>
<p id="v14"><sup><small>14</small></sup>  Och de intogo alla städer runt omkring Gerar, ty en förskräckelse ifrån HERREN hade kommit över dessa; och de plundrade alla städerna, ty i dem fanns mycket att plundra. </p>
<p id="v15"><sup><small>15</small></sup>  Till och med boskapsskjulen bröto de ned och förde bort småboskap i myckenhet och kameler, och vände så tillbaka till Jerusalem. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Chronicles/13">2 Krönikeboken - Kapitel 13</a></td>
        <td><a href="/sv/Bible/2_Chronicles/Index">Index</a></td>
        <td><a href="/sv/Bible/2_Chronicles/15">2 Krönikeboken - Kapitel 15</a></td>
      </tr>
    </tbody>
  </table>
</figure>
