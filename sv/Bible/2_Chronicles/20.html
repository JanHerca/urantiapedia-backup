<!--
title: 2 Krönikeboken - Kapitel 20
description: 
published: true
date: 2022-10-8T9:59:7Z
tags: bible, bible—2 chronicles
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Chronicles/19">2 Krönikeboken - Kapitel 19</a></td>
        <td><a href="/sv/Bible/2_Chronicles/Index">Index</a></td>
        <td><a href="/sv/Bible/2_Chronicles/21">2 Krönikeboken - Kapitel 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Därefter kommo Moabs barn och Ammons barn och med dem en del av ammoniterna för att strida mot Josafat. </p>
<p id="v2"><sup><small>2</small></sup>  Och man kom och berättade detta för Josafat och sade: "En stor hop kommer mot dig från landet på andra sidan havet, från Aram, och de äro redan i Hasason-Tamar (det är En-Gedi)." </p>
<p id="v3"><sup><small>3</small></sup>  Då blev Josafat förskräckt och vände sin håg till att söka HERREN; och han lät lysa ut en fasta över hela Juda. </p>
<p id="v4"><sup><small>4</small></sup>  Och Juda församlade sig för att söka hjälp hos HERREN; ja, från alla Juda städer kom man för att söka HERREN. </p>
<p id="v5"><sup><small>5</small></sup>  Och Josafat trädde upp i Juda mäns och Jerusalems församling i HERRENS hus, framför den nya förgården, </p>
<p id="v6"><sup><small>6</small></sup>  och sade: "HERRE, våra fäders Gud, är icke du Gud i himmelen och den som råder över alla hednafolkens riken? I din hand är kraft och makt; och ingen finnes, som kan stå dig emot. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Var det icke du, vår Gud, som fördrev detta lands inbyggare för ditt folk Israel och gav det åt Abrahams, din väns, säd för evig tid? <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  De fingo bo där, och de byggde dig där en helgedom åt ditt namn, i det de sade: </p>
<p id="v9"><sup><small>9</small></sup>  'Om något ont kommer över oss, svärd, straffdom eller pest eller hungersnöd, så vilja vi träda upp inför detta hus och inför dig, ty ditt namn är i detta hus; och vi vilja ropa till dig i vår nöd, och du skall då höra och hjälpa.' </p>
<p id="v10"><sup><small>10</small></sup>  Se därför nu huru Ammons barn och Moab och folket i Seirs bergsbygd - genom vilkas område du icke tillstadde Israel att gå, när de kommo från Egyptens land, varför de ock togo en omväg bort ifrån dem och icke förgjorde dem - </p>
<p id="v11"><sup><small>11</small></sup>  se huru dessa nu vedergälla oss, i det att de komma för att förjaga oss ur det land som är din besittning, och som du har givit oss till besittning. </p>
<p id="v12"><sup><small>12</small></sup>  Du, vår Gud, skall du icke hålla dom över dem? Ty vi förmå intet mot denna stora hop som kommer emot oss, och själva veta vi icke vad vi skola göra, utan till dig se våra ögon." </p>
<p id="v13"><sup><small>13</small></sup>  Och hela Juda stod där inför HERREN med sina späda barn, sina hustrur och söner. </p>
<p id="v14"><sup><small>14</small></sup>  Då kom HERRENS Ande mitt i församlingen över Jahasiel, son till Sakarja, son till Benaja, son till Jegiel, son till Mattanja, en levit, av Asafs söner, </p>
<p id="v15"><sup><small>15</small></sup>  och han sade: "Akten härpå, alla I av Juda, och I Jerusalems invånare, och du konung Josafat. Så säger HERREN till eder: Frukten icke och varen icke förfärade för denna stora hop, ty striden är icke eder, utan Guds. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Dragen i morgon ned mot dem. De draga då upp på Hassishöjden, och I skolen träffa dem vid andan av dalen, framför Jeruels öken. </p>
<p id="v17"><sup><small>17</small></sup>  Men därvid bliver det icke eder sak att strida. I skolen allenast träda fram och stå stilla och se på, huru HERREN frälsar eder, I av Juda och Jerusalem. Frukten icke och varen icke förfärade. Dragen i morgon ut mot dem, och HERREN skall vara med eder." </p>
<p id="v18"><sup><small>18</small></sup>  Då böjde Josafat sig ned med ansiktet mot jorden, och alla Juda män och Jerusalems invånare föllo ned för HERREN och tillbådo HERREN. </p>
<p id="v19"><sup><small>19</small></sup>  Och de av leviterna, som tillhörde kehatiternas och koraiternas barn, stodo upp och lovade HERREN, Israels Gud, med hög och stark röst. </p>
<p id="v20"><sup><small>20</small></sup>  Men bittida följande morgon drogo de ut till Tekoas öken. Och när de drogo ut, trädde Josafat fram och sade: "Hören mig, I av Juda och I Jerusalems invånare. Haven tro på HERREN, eder Gud, så skolen I hava ro. Och tron på hans profeter, så skolen I bliva lyckosamma." </p>
<p id="v21"><sup><small>21</small></sup>  Och sedan han hade rådfört sig med folket, ställde han upp män som skulle sjunga till HERRENS ära och lova honom i helig skrud, under det att de drogo ut framför den väpnade hären; de skulle sjunga: "Tacken HERREN, ty hans nåd varar evinnerligen." </p>
<p id="v22"><sup><small>22</small></sup>  Och just som de begynte med sången och lovet, lät HERREN ett angrepp ske bakifrån på Ammons barn och Moab och folket ifrån Seirs bergsbygd, dem som hade kommit mot Juda; och de blevo slagna. </p>
<p id="v23"><sup><small>23</small></sup>  Och Ammons barn och Moab reste sig mot folket ifrån Seirs bergsbygd och gåvo dem till spillo och förgjorde dem; och när de hade gjort ände på folket ifrån Seir, hjälptes de åt att nedgöra varandra. </p>
<p id="v24"><sup><small>24</small></sup>  När sedan Juda män kommo upp på höjden, varifrån man kunde se ut över öknen, och vände sig mot fiendernas hop, fingo de se dessa ligga döda på jorden, och ingen hade undkommit. </p>
<p id="v25"><sup><small>25</small></sup>  Och när Josafat begav sig dit med sitt folk för att plundra och taga byte från dem, funno de där en myckenhet av gods och av döda kroppar och av dyrbara ting; och de togo for sig så mycket att de icke kunde bära det. Och de fortsatte plundringen i tre dagar; så stort var bytet. </p>
<p id="v26"><sup><small>26</small></sup>  Men på fjärde dagen församlade de sig i Berakadalen; där lovade de HERREN, och därav fick det stället namnet Berakadalen, såsom det heter ännu i dag. </p>
<p id="v27"><sup><small>27</small></sup>  Därefter vände alla Judas och Jerusalems män, med Josafat i spetsen, glada tillbaka igen till Jerusalem; ty HERREN hade berett dem glädje genom vad som hade skett med deras fiender. </p>
<p id="v28"><sup><small>28</small></sup>  Och de drogo in i Jerusalem med psaltare, harpor och trumpeter och tågade till HERRENS hus. </p>
<p id="v29"><sup><small>29</small></sup>  Och en förskräckelse ifrån Gud kom över alla de främmande rikena, när de hörde att HERREN hade stritt mot Israels fiender. </p>
<p id="v30"><sup><small>30</small></sup>  Och Josafats rike hade nu ro, ty hans Gud lät honom få lugn på alla sidor. </p>
<p id="v31"><sup><small>31</small></sup>  Så regerade Josafat över Juda. han var trettiofem år gammal, när han blev konung, och han regerade tjugufem år i Jerusalem. Hans moder hette Asuba, Silhis dotter. </p>
<p id="v32"><sup><small>32</small></sup>  Och han vandrade på sin fader Asas väg, utan att vika av ifrån den; han gjorde nämligen vad rätt var i HERRENS ögon. </p>
<p id="v33"><sup><small>33</small></sup>  Dock blevo offerhöjderna icke avskaffade, och ännu hade folket icke vänt sina hjärtan till sina fäders Gud. </p>
<p id="v34"><sup><small>34</small></sup>  Vad nu mer är att säga om Josafat, om hans första tid såväl som om hans sista, det finnes upptecknat i Jehus, Hananis sons, krönika, som är upptagen i boken om Israels konungar. </p>
<p id="v35"><sup><small>35</small></sup>  Men sedan förband sig Josafat, Juda konung, med Ahasja, Israels konung, fastän denne var ogudaktig i sina gärningar; </p>
<p id="v36"><sup><small>36</small></sup>  han förband sig med honom för att bygga skepp som skulle gå till Tarsis. Och de byggde skepp i Esjon-Geber. </p>
<p id="v37"><sup><small>37</small></sup>  Då profeterade Elieser, Dodavahus son, från Maresa, mot Josafat; han sade: "Därför att du har förbundit dig med Ahasja, skall HERREN låta ditt företag bliva om intet." Och somliga av skeppen ledo skeppsbrott, så att de icke kunde gå till Tarsis. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Chronicles/19">2 Krönikeboken - Kapitel 19</a></td>
        <td><a href="/sv/Bible/2_Chronicles/Index">Index</a></td>
        <td><a href="/sv/Bible/2_Chronicles/21">2 Krönikeboken - Kapitel 21</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 20:6 <i>En Gud i himlen</i>: <a href="/sv/The_Urantia_Book/79#p1_9">Ub 79:1.9</a>. </li>
  <li id="fn2"><a href="#cite2">↑</a> 20:15 <i>Stridens Gud</i>: <a href="/sv/The_Urantia_Book/70#p1_15">Ub 70:1.15</a>.  <i>Stridens Gud</i>: <a href="/sv/The_Urantia_Book/89#p6_3">Ub 89:6.3</a>. </li>
  <li id="fn3"><a href="#cite3">↑</a> 20:7 <i>Vänner med Gud</i>: <a href="/sv/The_Urantia_Book/1#p5_8">Ub 1:5.8</a>. </li>
</ol>
</div>
