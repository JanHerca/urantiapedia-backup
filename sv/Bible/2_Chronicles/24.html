<!--
title: 2 Krönikeboken - Kapitel 24
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/2_Chronicles/23">2 Krönikeboken - Kapitel 23</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/2_Chronicles/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/2_Chronicles/25">2 Krönikeboken - Kapitel 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Joas var sju år gammal, när han blev konung, och han regerade fyrtio år i Jerusalem. Hans moder hette Sibja, från Beer-Seba. </p>
<p id="v2"><sup><small>2</small></sup>  Och Joas gjorde vad rätt var i HERRENS ögon, så länge prästen Jojada levde. </p>
<p id="v3"><sup><small>3</small></sup>  Och Jojada tog åt honom två hustrur, och han födde söner och döttrar. </p>
<p id="v4"><sup><small>4</small></sup>  Därefter blev Joas betänkt på att upphjälpa HERRENS hus. </p>
<p id="v5"><sup><small>5</small></sup>  Och han församlade prästerna och leviterna och sade till dem: "Faren vart år ut till Juda städer, och samlen från hela Israel in penningar till att sätta eder Guds hus i stånd; och I skolen bedriva denna sak med skyndsamhet." Men leviterna skyndade sig icke. </p>
<p id="v6"><sup><small>6</small></sup>  Då kallade konungen till sig översteprästen Jojada och sade till honom: "Varför har du icke tillhållit leviterna att från Juda och Jerusalem indriva den skatt som HERRENS tjänare Mose pålade, och som Israels församling skulle erlägga till vittnesbördets tabernakel? </p>
<p id="v7"><sup><small>7</small></sup>  Ty Ataljas, den ogudaktiga kvinnans, söner hava fördärvat Gud hus; ja, allt som var helgat till HERRENS hus hava de använt till Baalerna." </p>
<p id="v8"><sup><small>8</small></sup>  På konungens befallning gjorde man därefter en kista och ställde den utanför porten till HERREN hus. </p>
<p id="v9"><sup><small>9</small></sup>  Och man lät utropa i Juda och Jerusalem att den skatt som Guds tjänare Mose hade pålagt Israel i öknen skulle erläggas åt HERREN. </p>
<p id="v10"><sup><small>10</small></sup>  Och alla furstarna och allt folket buro fram penningar med glädje och kastade dem i kistan, till dess att allt var insamlat. </p>
<p id="v11"><sup><small>11</small></sup>  Och när tid blev att genom leviternas försorg föra kistan till de granskningsmän som konungen hade förordnat, och dessa då märkte att mycket penningar fanns i den, då kommo konungens sekreterare och översteprästens tillsyningsman och tömde kistan och buro den sedan tillbaka till dess plats. Så gjorde de gång efter annan och samlade in penningar i myckenhet. </p>
<p id="v12"><sup><small>12</small></sup>  Därefter lämnade konungen och Jojada dessa åt den som skulle utföra arbetet på HERRENS hus, och lejde stenhuggare och timmermän till att upphjälpa HERRENS hus, så ock järn- och kopparsmeder till att sätta HERRENS hus i stånd. </p>
<p id="v13"><sup><small>13</small></sup>  Och de som utförde arbetet bedrevo det så, att arbetet gick framåt under deras händer, Och de återställde Guds hus i dess förra skick och satte det i gott stånd. </p>
<p id="v14"><sup><small>14</small></sup>  Och när de hade slutat, buro de återstoden av penningarna till konungen och Jojada; och man gjorde därav kärl till HERRENS hus, kärl till gudstjänsten och offren, skålar och andra kärl av guld och silver Och man offrade brännoffer i HERRENS hus beständigt, så länge Jojada levde. </p>
<p id="v15"><sup><small>15</small></sup>  Men Jojada blev gammal och mätt på att leva och dog så; ett hundra trettio år gammal var han vid sin död. </p>
<p id="v16"><sup><small>16</small></sup>  Och man begrov honom i Davids stad bland konungarna, därför att han hade gjort vad gott var mot Israel och mot Gud och hans hus. </p>
<p id="v17"><sup><small>17</small></sup>  Men efter Jojadas död kommo Juda furstar och föllo ned för konungen; då lyssnade konungen till dem. </p>
<p id="v18"><sup><small>18</small></sup>  Och de övergåvo HERRENS, sina fäders Guds, hus och tjänade Aserorna och avgudarna. Då kom förtörnelse över Juda och Jerusalem genom den skuld de så ådrogo sig. </p>
<p id="v19"><sup><small>19</small></sup>  Och profeter sändes ibland dem för att omvända dem till HERREN; och dessa varnade dem, men de lyssnade icke därtill. </p>
<p id="v20"><sup><small>20</small></sup>  Men Sakarja, prästen Jojadas son, hade blivit beklädd med Guds Andes kraft, och han trädde fram inför folket och sade till dem: "Så säger Gud: Varför överträden I HERRENS bud, eder själva till ingen fromma? Eftersom I haven övergivit HERREN, har han ock övergivit eder." </p>
<p id="v21"><sup><small>21</small></sup>  Då sammansvuro de sig mot honom och stenade honom, enligt konungens befallning, på förgården till HERRENS hus. </p>
<p id="v22"><sup><small>22</small></sup>  Ty konung Joas tänkte icke på den kärlek som Jojada, dennes fader, hade bevisat honom, utan dräpte hans son. Men denne sade i sin dödsstund: "Må HERREN se detta och utkräva det." </p>
<p id="v23"><sup><small>23</small></sup>  Och när året hade gått till ända, drog araméernas här upp mot honom, och de kommo till Juda och Jerusalem och utrotade ur folket alla folkets furstar. Och allt byte som de togo sände de till konungen i Damaskus. </p>
<p id="v24"><sup><small>24</small></sup>  Ty fastän araméernas här som då ryckte an utgjorde allenast en ringa skara, gav HERREN likväl i deras hand en mycket talrik här, därför att folket hade övergivit HERREN, sina fäders Gud. Så fingo de utföra straffdomen över Joas. </p>
<p id="v25"><sup><small>25</small></sup>  Och när dessa drogo bort ifrån honom - ty de lämnade honom kvar illa sjuk - sammansvuro sig hans tjänare mot honom, därför att han hade utgjutit prästen Jojadas söners blod, och dräpte honom på hans säng; detta blev hans död. Och man begrov honom i Davids stad; dock begrov man honom icke i konungagravarna. </p>
<p id="v26"><sup><small>26</small></sup>  Och de som sammansvuro sig mot honom voro Sabad, son till ammonitiskan Simeat, och Josabad, son till moabitiskan Simrit. </p>
<p id="v27"><sup><small>27</small></sup>  Men om hans söner, och om de många profetior som förkunnades mot honom, och om huru Guds hus åter upprättades, härom är skrivet i "Utläggning av Konungaboken". Och hans son Amasja blev konung efter honom. </p>
