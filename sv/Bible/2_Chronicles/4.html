<!--
title: 2 Krönikeboken - Kapitel 4
description: 
published: true
date: 2022-10-8T9:59:7Z
tags: bible, bible—2 chronicles
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Chronicles/3">2 Krönikeboken - Kapitel 3</a></td>
        <td><a href="/sv/Bible/2_Chronicles/Index">Index</a></td>
        <td><a href="/sv/Bible/2_Chronicles/5">2 Krönikeboken - Kapitel 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och han gjorde ett altare av koppar, tjugu alnar långt, tjugu alnar brett och tio alnar högt. </p>
<p id="v2"><sup><small>2</small></sup>  Han gjorde ock havet, i gjutet arbete. Det var tio alnar från den ena kanten till den andra, runt allt omkring, och fem alnar högt; och ett trettio alnar långt snöre mätte dess omfång. </p>
<p id="v3"><sup><small>3</small></sup>  Och runt omkring nedantill voro bilder som föreställde oxar, och omgåvo det runt omkring - tio alnar brett som det var - så att de omslöto havet runt omkring; oxarna bildade två rader och voro gjutna i ett stycke med det övriga. </p>
<p id="v4"><sup><small>4</small></sup>  Det stod ock på tolv oxar, tre vända mot norr, tre vända mot väster, tre vända mot söder och tre vända mot öster; havet stod ovanpå dessa, och deras bakdelar voro alla vända inåt. </p>
<p id="v5"><sup><small>5</small></sup>  Dess tjocklek var en handsbredd; och dess kant var gjord såsom kanten på en bägare, i form av en utslagen lilja. Det rymde och höll tre tusen bat. </p>
<p id="v6"><sup><small>6</small></sup>  Vidare gjorde han tio bäcken och ställde fem på högra sidan och fem på vänstra, för att brukas vid tvagning; i dem skulle man nämligen skölja vad som hörde till brännoffret. Men havet var för prästerna till att två sig i. </p>
<p id="v7"><sup><small>7</small></sup>  Vidare gjorde han de gyllene ljusstakarna, tio till antalet, sådana de skulle vara, och ställde dem i tempelsalen, fem på högra sidan och fem på vänstra. </p>
<p id="v8"><sup><small>8</small></sup>  Vidare gjorde han tio bord och satte dem i tempelsalen, fem på högra sidan och fem på vänstra. Han gjorde ock ett hundra skålar av guld. </p>
<p id="v9"><sup><small>9</small></sup>  Och han gjorde prästernas förgård och den stora yttre förgården, så ock dörrar till denna förgård; och dörrarna överdrog han med koppar. </p>
<p id="v10"><sup><small>10</small></sup>  Och havet ställde han på högra sidan, åt sydost. </p>
<p id="v11"><sup><small>11</small></sup>  Dessutom gjorde Huram askkärlen, skovlarna och skålarna. Så förde Hiram det arbete till slut, som han fick utföra åt konung Salomo för Guds hus: </p>
<p id="v12"><sup><small>12</small></sup>  nämligen två pelare, och de två kloten och pelarhuvudena ovanpå pelarna, och de två nätverk som skulle betäcka de båda klotformiga pelarhuvuden som sutto ovanpå pelarna, </p>
<p id="v13"><sup><small>13</small></sup>  och därjämte de fyra hundra granatäpplena till de båda nätverken, två rader granatäpplen till vart nätverk, för att de båda klotformiga pelarhuvuden som sutto uppe på pelarna så skulle bliva betäckta. </p>
<p id="v14"><sup><small>14</small></sup>  Vidare gjorde han bäckenställen och gjorde tillika bäckenen på bäckenställen, </p>
<p id="v15"><sup><small>15</small></sup>  så ock havet, som var allenast ett, och de tolv oxarna därunder. </p>
<p id="v16"><sup><small>16</small></sup>  Och askkärlen, skovlarna och gafflarna och alla dithörande föremål gjorde Huram-Abiv åt konung Salomo till HERRENS hus. Allt var av blank koppar. </p>
<p id="v17"><sup><small>17</small></sup>  På Jordanslätten lät konungen gjuta det i lerformar, mellan Suckot och Sereda. </p>
<p id="v18"><sup><small>18</small></sup>  Och Salomo lät göra en så stor myckenhet av alla dessa föremål, att kopparens vikt icke kunde utrönas. </p>
<p id="v19"><sup><small>19</small></sup>  Alltså gjorde Salomo alla föremål som skulle finnas i Guds hus: det gyllene altaret, borden som skådebröden skulle ligga på, </p>
<p id="v20"><sup><small>20</small></sup>  så ock ljusstakarna med sina lampor, som skulle tändas på föreskrivet sätt, framför koret, av fint guld, </p>
<p id="v21"><sup><small>21</small></sup>  med blomverket, lamporna och lamptängerna av guld - allt av yppersta guld; </p>
<p id="v22"><sup><small>22</small></sup>  vidare knivarna, de båda slagen av skålar och fyrfaten, av fint guld. Och vad angår ingångarna i huset, så voro både de dörrar i dess innersta, som ledde till det allraheligaste, och de dörrar i huset, som ledde till tempelsalen, gjorda av guld. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Chronicles/3">2 Krönikeboken - Kapitel 3</a></td>
        <td><a href="/sv/Bible/2_Chronicles/Index">Index</a></td>
        <td><a href="/sv/Bible/2_Chronicles/5">2 Krönikeboken - Kapitel 5</a></td>
      </tr>
    </tbody>
  </table>
</figure>
