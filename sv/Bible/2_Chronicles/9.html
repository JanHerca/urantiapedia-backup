<!--
title: 2 Krönikeboken - Kapitel 9
description: 
published: true
date: 2022-10-8T9:59:7Z
tags: bible, bible—2 chronicles
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Chronicles/8">2 Krönikeboken - Kapitel 8</a></td>
        <td><a href="/sv/Bible/2_Chronicles/Index">Index</a></td>
        <td><a href="/sv/Bible/2_Chronicles/10">2 Krönikeboken - Kapitel 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  När drottningen av Saba fick höra ryktet om Salomo, kom hon för att i Jerusalem sätta Salomo på prov med svåra frågor. Hon kom med ett mycket stort följe och förde med sig kameler, som buro välluktande kryddor och guld i myckenhet, så ock ädla stenar. Och när hon kom inför konung Salomo, förelade hon honom allt vad hon hade i tankarna. </p>
<p id="v2"><sup><small>2</small></sup>  Men Salomo gav henne svar på alla hennes frågor; intet var förborgat för Salomo, utan han kunde giva henne svar på allt. </p>
<p id="v3"><sup><small>3</small></sup>  När nu drottningen av Saba såg Salomos vishet, och såg huset som han hade byggt, </p>
<p id="v4"><sup><small>4</small></sup>  och såg rätterna på hans bord och såg huru hans tjänare sutto där, och huru de som betjänade honom utförde sina åligganden, och huru de voro klädda, och vidare såg hans munskänkar, och huru de voro klädda, och när hon såg den trappgång på vilken han gick upp till HERRENS hus, då blev hon utom sig av förundran. </p>
<p id="v5"><sup><small>5</small></sup>  Och hon sade till konungen: "Sant var det tal som jag hörde i mitt land om dig och om din vishet. </p>
<p id="v6"><sup><small>6</small></sup>  Jag ville icke tro vad man sade förrän jag själv kom och med egna ögon fick se det; men nu finner jag att vidden av din vishet icke ens till hälften har blivit omtalad för mig. Du är vida förmer, än jag genom ryktet hade hört. </p>
<p id="v7"><sup><small>7</small></sup>  Sälla äro dina män, och sälla äro dessa dina tjänare, som beständigt få stå inför dig och höra din visdom. </p>
<p id="v8"><sup><small>8</small></sup>  Lovad vare HERREN, din Gud, som har funnit sådant behag i dig, att han har satt dig på sin tron till att vara konung inför HERREN, din Gud! Ja, därför att din Gud älskar Israel och vill hålla det vid makt evinnerligen, därför har han satt dig till konung över dem, för att du skall skipa lag och rätt." </p>
<p id="v9"><sup><small>9</small></sup>  Och hon gav åt konungen ett hundra tjugu talenter guld, så och välluktande kryddor i stor myckenhet, därtill ädla stenar; sådana välluktande kryddor som de vilka drottningen av Saba gav åt konung Salomo hava eljest icke funnits. </p>
<p id="v10"><sup><small>10</small></sup>  När Hirams folk och Salomos folk hämtade guld från Ofir, hemförde också de algumträ och ädla stenar. </p>
<p id="v11"><sup><small>11</small></sup>  Av algumträet lät konungen göra tillbehör till HERRENS hus och till konungshuset, så ock harpor och psaltare för sångarna. Sådant hade aldrig förut blivit sett i Juda land. </p>
<p id="v12"><sup><small>12</small></sup>  Konung Salomo åter gav åt drottningen av Saba allt vad hon åstundade och begärde, förutom vad som svarade emot det hon hade medfört åt konungen. Sedan vände hon om och for till sitt land igen med sina tjänare. </p>
<p id="v13"><sup><small>13</small></sup>  Det guld som årligen inkom till Salomo vägde sex hundra sextiosex talenter, </p>
<p id="v14"><sup><small>14</small></sup>  förutom det som infördes genom kringresande handelsmän och andra köpmän; också Arabiens alla konungar och ståthållarna i landet förde guld och silver till Salomo. </p>
<p id="v15"><sup><small>15</small></sup>  Och konung Salomo lät göra två hundra stora sköldar av uthamrat guld och använde till var sådan sköld sex hundra siklar uthamrat guld; </p>
<p id="v16"><sup><small>16</small></sup>  likaledes tre hundra mindre sköldar av uthamrat guld och använde till var sådan sköld tre hundra siklar guld; och konungen satte upp dem i Libanonskogshuset. </p>
<p id="v17"><sup><small>17</small></sup>  Vidare lät konungen göra en stor tron av elfenben och överdrog den med rent guld. </p>
<p id="v18"><sup><small>18</small></sup>  Tronen hade sex trappsteg och en pall av guld, fastsatta vid tronen; på båda sidor om sitsen voro armstöd, och två lejon stodo utmed armstöden; </p>
<p id="v19"><sup><small>19</small></sup>  och tolv lejon stodo där på de sex trappstegen, på båda sidor. Något sådant har aldrig blivit förfärdigat i något annat rike. </p>
<p id="v20"><sup><small>20</small></sup>  Och alla konung Salomos dryckeskärl voro av guld, och alla kärl i Libanonskogshuset voro av fint guld; silver aktades icke för något i Salomos tid. </p>
<p id="v21"><sup><small>21</small></sup>  Ty konungen hade skepp som gingo till Tarsis med Hurams folk; en gång vart tredje år kommo Tarsis-skeppen hem och förde med sig guld och silver, elfenben, apor och påfåglar. </p>
<p id="v22"><sup><small>22</small></sup>  Och konung Salomo blev större än någon annan konung på jorden, både i rikedom och i vishet. </p>
<p id="v23"><sup><small>23</small></sup>  Alla konungar på jorden kommo för att besöka Salomo och höra den vishet som Gud hade nedlagt i hans hjärta. </p>
<p id="v24"><sup><small>24</small></sup>  Och var och en av dem förde med sig skänker: föremål av silver och av guld, kläder, vapen, välluktande kryddor, hästar och mulåsnor. Så skedde år efter år. </p>
<p id="v25"><sup><small>25</small></sup>  Och Salomo hade fyra tusen spann hästar med vagnar och tolv tusen ridhästar; dem förlade han dels i vagnsstäderna, dels i Jerusalem, hos konungen själv. </p>
<p id="v26"><sup><small>26</small></sup>  Och han var herre över alla konungar ifrån floden ända till filistéernas land och sedan ända ned till Egyptens gräns. </p>
<p id="v27"><sup><small>27</small></sup>  Och konungen styrde så, att silver blev lika vanligt i Jerusalem som stenar, och cederträ lika vanligt som mullbärsfikonträ i Låglandet. </p>
<p id="v28"><sup><small>28</small></sup>  Och hästar infördes till Salomo från Egypten och från alla andra länder. </p>
<p id="v29"><sup><small>29</small></sup>  Vad nu vidare är att säga om Salomo, om hans första tid såväl som om hans sista, det finnes upptecknat i profeten Natans krönika, i siloniten Ahias profetia och i siaren Jedais syner om Jerobeam, Nebats son. </p>
<p id="v30"><sup><small>30</small></sup>  Salomo regerade i Jerusalem över hela Israel i fyrtio år. </p>
<p id="v31"><sup><small>31</small></sup>  Och Salomo gick till vila hos sina fäder, och man begrov honom i hans fader Davids stad. Och hans son Rehabeam blev konung efter honom. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Chronicles/8">2 Krönikeboken - Kapitel 8</a></td>
        <td><a href="/sv/Bible/2_Chronicles/Index">Index</a></td>
        <td><a href="/sv/Bible/2_Chronicles/10">2 Krönikeboken - Kapitel 10</a></td>
      </tr>
    </tbody>
  </table>
</figure>
