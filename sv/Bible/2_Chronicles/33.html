<!--
title: 2 Krönikeboken - Kapitel 33
description: 
published: true
date: 2022-10-8T9:59:7Z
tags: bible, bible—2 chronicles
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Chronicles/32">2 Krönikeboken - Kapitel 32</a></td>
        <td><a href="/sv/Bible/2_Chronicles/Index">Index</a></td>
        <td><a href="/sv/Bible/2_Chronicles/34">2 Krönikeboken - Kapitel 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Manasse var tolv år gammal, när han blev konung, och han regerade femtiofem år i Jerusalem. <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Han gjorde vad ont var i HERRENS ögon, efter den styggeliga seden hos de folk som HERREN hade fördrivit för Israels barn. </p>
<p id="v3"><sup><small>3</small></sup>  Han byggde åter upp de offerhöjder som hans fader Hiskia hade brutit ned, och reste altaren åt Baalerna och gjorde Aseror, och tillbad och tjänade himmelens hela härskara. </p>
<p id="v4"><sup><small>4</small></sup>  Ja, han byggde altaren i HERRENS hus, det om vilket HERREN hade sagt: "I Jerusalem skall mitt namn vara till evig tid." </p>
<p id="v5"><sup><small>5</small></sup>  Han byggde altaren åt himmelens hela härskara på de båda förgårdarna till HERRENS hus. </p>
<p id="v6"><sup><small>6</small></sup>  Han lät ock sina barn gå genom eld i Hinnoms sons dal och övade teckentyderi, svartkonst och trolldom och skaffade sig andebesvärjare och spåmän och gjorde mycket som var ont i HERRENS ögon, så att han förtörnade honom. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Och avgudabelätet som han hade låtit göra satte han i Guds hus, om vilket Gud hade sagt till David och till hans son Salomo: "Vid detta hus och vid Jerusalem, som jag har utvalt bland alla Israels stammar, vill jag fästa mitt namn för evig tid. </p>
<p id="v8"><sup><small>8</small></sup>  Och jag skall icke mer låta Israel vandra bort ifrån det land som jag har bestämt åt edra fäder, om de allenast hålla och göra allt vad jag har bjudit dem, alldeles efter den lag, de stadgar och rätter som de hava fått genom Mose." </p>
<p id="v9"><sup><small>9</small></sup>  Men Manasse förförde Juda och Jerusalems invånare, så att de gjorde mer ont än de folk som HERREN hade förgjort för Israels barn. </p>
<p id="v10"><sup><small>10</small></sup>  Och HERREN talade till Manasse och hans folk, men de aktade icke därpå. </p>
<p id="v11"><sup><small>11</small></sup>  Då lät HERREN den assyriske konungens härhövitsmän komma över dem; de slogo Manasse i bojor och fängslade honom med kopparfjättrar och förde honom till Babel. </p>
<p id="v12"><sup><small>12</small></sup>  Men när han nu var i nöd, bön föll han inför HERREN, sin Gud, och ödmjukade sig storligen för sina fäders Gud. </p>
<p id="v13"><sup><small>13</small></sup>  Och när han så bad till honom, lät han beveka sig och hörde hans bön och lät honom komma tillbaka till Jerusalem såsom konung. Och då besinnade Manasse att HERREN är Gud. </p>
<p id="v14"><sup><small>14</small></sup>  Därefter byggde han en yttre mur till Davids stad västerut mot Gihon i dalen, intill Fiskporten, och runt omkring Ofel, och gjorde den mycket hög. Och han insatte krigshövitsmän i alla befästa städer i Juda. </p>
<p id="v15"><sup><small>15</small></sup>  Och han skaffade bort de främmande gudarna och avgudabelätet ur HERRENS hus, så ock alla de altaren som han hade byggt på det berg där HERRENS hus stod och i Jerusalem, och kastade dem utanför staden. </p>
<p id="v16"><sup><small>16</small></sup>  Och han upprättade HERRENS altare och offrade tackoffer och lovoffer därpå, och uppmanade Juda att tjäna HERREN, Israels Gud. </p>
<p id="v17"><sup><small>17</small></sup>  Men folket offrade ännu på höjderna, dock allenast åt HERREN, sin Gud. </p>
<p id="v18"><sup><small>18</small></sup>  Vad nu mer är att säga om Manasse och om hans bön till sin Gud och om de ord som siarna talade till honom i HERRENS, Israels Guds, namn, det står i Israels konungars krönika. </p>
<p id="v19"><sup><small>19</small></sup>  Och om hans bön och huru han blev bönhörd, och om all hans synd och otrohet, och om de platser på vilka han byggde offerhöjder och ställde upp sina Aseror och beläten, innan han ödmjukade sig, härom är skrivet i Hosais krönika. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Och Manasse gick till vila hos sina fäder, och man begrov honom där han bodde. Och hans son Amon blev konung efter honom. </p>
<p id="v21"><sup><small>21</small></sup>  Amon var tjugutvå år gammal, när han blev konung, och han regerade två år i Jerusalem. </p>
<p id="v22"><sup><small>22</small></sup>  Han gjorde vad ont var i HERRENS ögon, såsom hans fader Manasse hade gjort; åt alla de beläten som hans fader Manasse hade låtit göra offrade Amon, och han tjänade dem. </p>
<p id="v23"><sup><small>23</small></sup>  Men han ödmjukade sig icke för HERREN, såsom hans fader Manasse hade gjort, utan denne Amon hopade skuld på skuld. </p>
<p id="v24"><sup><small>24</small></sup>  Och hans tjänare sammansvuro sig mot honom och dödade honom hemma i hans hus. </p>
<p id="v25"><sup><small>25</small></sup>  Men folket i landet dräpte alla som hade sammansvurit sig mot konung Amon. Därefter gjorde folket i landet hans son Josia till konung efter honom. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Chronicles/32">2 Krönikeboken - Kapitel 32</a></td>
        <td><a href="/sv/Bible/2_Chronicles/Index">Index</a></td>
        <td><a href="/sv/Bible/2_Chronicles/34">2 Krönikeboken - Kapitel 34</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 33:6 <i>Eldvördnad</i>: <a href="/sv/The_Urantia_Book/85#p4_4">Ub 85:4.4</a>. </li>
  <li id="fn2"><a href="#cite2">↑</a> 33:19 <i>Heliga lundar</i>: <a href="/sv/The_Urantia_Book/85#p2_4">Ub 85:2.4</a>. </li>
  <li id="fn3"><a href="#cite3">↑</a> 33:1-3 <i>Pojke kung Manasse</i>: <a href="/sv/The_Urantia_Book/97#p9_23">Ub 97:9.23</a>. </li>
</ol>
</div>
