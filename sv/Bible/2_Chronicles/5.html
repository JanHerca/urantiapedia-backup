<!--
title: 2 Krönikeboken - Kapitel 5
description: 
published: true
date: 2022-10-8T9:59:7Z
tags: bible, bible—2 chronicles
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Chronicles/4">2 Krönikeboken - Kapitel 4</a></td>
        <td><a href="/sv/Bible/2_Chronicles/Index">Index</a></td>
        <td><a href="/sv/Bible/2_Chronicles/6">2 Krönikeboken - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sedan allt det arbete som Salomo lät utföra för HERRENS hus var färdigt, förde Salomo ditin vad hans fader David hade helgat åt HERREN: silvret, guldet och alla kärlen; detta lade han in i skattkamrarna i Guds hus. </p>
<p id="v2"><sup><small>2</small></sup>  Därefter församlade Salomo de äldste i Israel, alla huvudmännen för stammarna, Israels barns familjehövdingar, till Jerusalem, för att hämta HERRENS förbundsark upp från Davids stad, det är Sion. </p>
<p id="v3"><sup><small>3</small></sup>  Så församlade sig då till konungen alla Israels män under högtiden, den som firades i sjunde månaden. </p>
<p id="v4"><sup><small>4</small></sup>  När då alla de äldste i Israel hade kommit tillstädes, lyfte leviterna upp arken. </p>
<p id="v5"><sup><small>5</small></sup>  Och de hämtade arken och uppenbarelsetältet ditupp, jämte alla heliga föremål som funnos i tältet; de levitiska prästerna hämtade det ditupp. </p>
<p id="v6"><sup><small>6</small></sup>  Och konung Salomo stod framför arken jämte Israels hela menighet, som hade församlats till honom; och de offrade därvid småboskap och fäkreatur i sådan myckenhet, att de icke kunde täljas eller räknas. </p>
<p id="v7"><sup><small>7</small></sup>  Och prästerna buro in HERRENS förbundsark till dess plats i husets kor, i det allraheligaste, till platsen under kerubernas vingar. </p>
<p id="v8"><sup><small>8</small></sup>  Keruberna höllo nämligen sina vingar utbredda över den plats där arken stod, så att arken och dess stänger ovantill övertäcktes av keruberna. </p>
<p id="v9"><sup><small>9</small></sup>  Och stängerna voro så långa, att deras ändar, som sköto ut från arken, väl kunde ses framför koret, men däremot icke voro synliga längre ute. Och den har blivit kvar där ända till denna dag. </p>
<p id="v10"><sup><small>10</small></sup>  I arken fanns intet annat än de två tavlor som Mose hade lagt dit vid Horeb, när HERREN slöt förbund med Israels barn, sedan de hade dragit ut ur Egypten. </p>
<p id="v11"><sup><small>11</small></sup>  Men när prästerna gingo ut ur helgedomen (ty alla präster som funnos där hade helgat sig, utan avseende på vilken avdelning de tillhörde; </p>
<p id="v12"><sup><small>12</small></sup>  och leviterna, samtliga sångarna, Asaf, Heman och Jedutun med sina söner och bröder, stodo, klädda i vitt linne, med cymbaler, psaltare och harpor öster om altaret, och jämte dem ett hundra tjugu präster som blåste i trumpeter; </p>
<p id="v13"><sup><small>13</small></sup>  och trumpetblåsarna och sångarna stämde på en gång och enhälligt upp HERRENS lov och pris), och när man nu lät trumpeter och cymbaler och andra instrumenter ljuda och begynte lova HERREN, därför att han är god, och därför att hans nåd varar evinnerligen, då blev huset, HERRENS hus, uppfyllt av en molnsky, <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  så att prästerna för molnskyns skull icke kunde stå där och göra tjänst; ty HERRENS härlighet uppfyllde Guds hus. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Chronicles/4">2 Krönikeboken - Kapitel 4</a></td>
        <td><a href="/sv/Bible/2_Chronicles/Index">Index</a></td>
        <td><a href="/sv/Bible/2_Chronicles/6">2 Krönikeboken - Kapitel 6</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 5:13 <i>Barmhärtighetstjänst</i>: <a href="/sv/The_Urantia_Book/6#p3_2">Ub 6:3.2</a>.  <i>Gud är barmhärtig</i>: <a href="/sv/The_Urantia_Book/2#p5_7">Ub 2:5.7</a>.  <i>Allbarmhärtig</i>: <a href="/sv/The_Urantia_Book/142#p3_7">Ub 142:3.7</a>.  <i>His mercy endures forever</i>: <a href="/sv/The_Urantia_Book/2#p4_1">Ub 2:4.1</a>.  <i>Gud njuter av barmhärtighet</i>: <a href="/sv/The_Urantia_Book/143#p1_6">Ub 143:1.6</a>.  <i>Barmhärtigheten</i>: <a href="/sv/The_Urantia_Book/131#p10_6">Ub 131:10.6</a>. </li>
</ol>
</div>
