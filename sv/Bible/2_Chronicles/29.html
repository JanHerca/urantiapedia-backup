<!--
title: 2 Krönikeboken - Kapitel 29
description: 
published: true
date: 2023-11-8T22:1:38Z
tags: bible, bible—2 chronicles
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Chronicles/28">
          <span class="mdi mdi-arrow-left-drop-circle"></span><span class="pl-2">2 Krönikeboken - Kapitel 28</span>
        </a>
        </td>
        <td>
        <a href="/sv/Bible/2_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Chronicles/30">
          <span class="pr-2">2 Krönikeboken - Kapitel 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Hiskia var tjugufem år gammal, när han blev konung, och han regerade tjugunio år i Jerusalem. Hans moder hette Abia, Sakarjas dotter. </p>
<p id="v2"><sup><small>2</small></sup>  Han gjorde vad rätt var i HERRENS ögon, alldeles såsom hans fader David hade gjort. </p>
<p id="v3"><sup><small>3</small></sup>  I sitt första regeringsår, i första månaden, öppnade han dörrarna till HERRENS hus och satte dem i stånd </p>
<p id="v4"><sup><small>4</small></sup>  Och han lät hämta prästerna och leviterna och församlade dem på den öppna platsen mot öster. </p>
<p id="v5"><sup><small>5</small></sup>  Och han sade till dem: "Hören mig, I leviter. Helgen nu eder själva, och helgen HERRENS, edra fäders Guds, hus, och skaffen orenheten ut ur helgedomen. </p>
<p id="v6"><sup><small>6</small></sup>  Ty våra fäder voro otrogna och gjorde vad ont var i HERRENS, vår Guds, ögon och övergåvo honom; de vände sitt ansikte bort ifrån HERRENS boning och vände honom ryggen. </p>
<p id="v7"><sup><small>7</small></sup>  De stängde ock igen dörrarna till förhuset, släckte ut lamporna, tände ingen rökelse och offrade inga brännoffer i helgedomen åt Israels Gud. </p>
<p id="v8"><sup><small>8</small></sup>  Därför har HERRENS förtörnelse kommit över Juda och Jerusalem, och han har gjort dem till en varnagel, till ett föremål för häpnad och begabberi, såsom I sen med egna ögon. </p>
<p id="v9"><sup><small>9</small></sup>  Ja, därför hava ock våra fäder fallit för svärd, och våra söner och döttrar och hustrur hava fördenskull kommit i fångenskap. </p>
<p id="v10"><sup><small>10</small></sup>  Men nu har jag i sinnet att sluta ett förbund med HERREN, Israels Gud, för att hans vredes glöd må vända sig ifrån oss. </p>
<p id="v11"><sup><small>11</small></sup>  Så varen nu icke försumliga, mina barn, ty eder har HERREN utvalt till att stå inför hans ansikte och göra tjänst inför honom, till att vara hans tjänare och antända rökelse åt honom." </p>
<p id="v12"><sup><small>12</small></sup>  Då stodo leviterna upp: Mahat, Amasais son, och Joel, Asarjas son, av kehatiternas barn; av Meraris barn Kis, Abdis son, och Asarja, Jehallelels son; av gersoniterna Joa, Simmas son, och Eden, Joas son; </p>
<p id="v13"><sup><small>13</small></sup>  av Elisafans barn Simri och Jeguel; av Asafs barn Sakarja och Mattanja; </p>
<p id="v14"><sup><small>14</small></sup>  av Hemans barn Jehuel och Simei; av Jedutuns barn Semaja och Ussiel. </p>
<p id="v15"><sup><small>15</small></sup>  Dessa församlade nu sina bröder och helgade sig och gingo, såsom konungen hade bjudit i kraft av HERRENS ord, sedan in för att rena HERRENS hus. </p>
<p id="v16"><sup><small>16</small></sup>  Men prästerna gingo in i det inre av HERRENS hus för att rena det, och all orenhet som de funno i HERRENS tempel buro de ut på förgården till HERRENS hus; där togo leviterna emot den och buro ut den i Kidrons dal. </p>
<p id="v17"><sup><small>17</small></sup>  De begynte att helga templet på första dagen i första månaden, och på åttonde dagen i månaden hade de hunnit till HERRENS förhus och helgade sedan HERRENS hus under åtta dagar; och på sextonde dagen i första månaden hade de fullgjort sitt arbete. </p>
<p id="v18"><sup><small>18</small></sup>  Då gingo de in till konung Hiskia och sade: "Vi hava renat hela HERRENS hus och brännoffersaltaret med alla dess tillbehör och skådebrödsbordet med alla dess tillbehör. </p>
<p id="v19"><sup><small>19</small></sup>  Och alla de kärl som konung Ahas under sin regering i sin otrohet förkastade, dem hava vi återställt och helgat, och de stå nu framför HERRENS altare." </p>
<p id="v20"><sup><small>20</small></sup>  Då lät konung Hiskia bittida om morgonen församla de överste i staden och gick upp i HERRENS hus. </p>
<p id="v21"><sup><small>21</small></sup>  Och man förde fram sju tjurar, sju vädurar och sju lamm, så ock sju bockar till syndoffer för riket och för helgedomen och för Juda; och han befallde Arons söner, prästerna, att offra detta på HERRENS altare. </p>
<p id="v22"><sup><small>22</small></sup>  Då slaktade de fäkreaturen, och prästerna togo upp blodet och stänkte det på altaret; därefter slaktade de vädurarna och stänkte blodet på altaret; sedan slaktade de lammen och stänkte blodet på altaret. </p>
<p id="v23"><sup><small>23</small></sup>  Därefter förde de syndoffersbockarna fram inför konungen och församlingen, och de lade sina händer på dem. </p>
<p id="v24"><sup><small>24</small></sup>  Och prästerna slaktade dem och läto deras blod såsom syndoffer komma på altaret, till försoning för hela Israel; ty konungen hade befallt att offra dessa brännoffer och syndoffer för hela Israel. </p>
<p id="v25"><sup><small>25</small></sup>  Och han lät leviterna ställa upp sig till tjänstgöring i HERRENS hus med cymbaler, psaltare och harpor, såsom David och Gad, konungens siare, och profeten Natan hade bjudit; ty budet härom var givet av HERREN genom hans profeter. </p>
<p id="v26"><sup><small>26</small></sup>  Och leviterna ställde upp sig med Davids instrumenter, och prästerna med trumpeterna. </p>
<p id="v27"><sup><small>27</small></sup>  Och Hiskia befallde att man skulle offra brännoffret på altaret; och på samma gång som offret begynte, begynte ock HERRENS sång ljuda jämte trumpeterna, och detta under ledning av Davids, Israels konungs, instrumenter. </p>
<p id="v28"><sup><small>28</small></sup>  Och hela församlingen föll ned, under det att sången sjöngs och trumpeterna skallade - allt detta ända till dess brännoffret var fullbordat. </p>
<p id="v29"><sup><small>29</small></sup>  Och när de hade offrat brännoffret, knäböjde konungen och alla som voro där tillstädes med honom, och tillbådo. </p>
<p id="v30"><sup><small>30</small></sup>  Och konung Hiskia och de överste befallde leviterna att lova HERREN med Davids och siaren Asafs ord; och de sjöngo hans lov med glädje och böjde sig ned och tillbådo. </p>
<p id="v31"><sup><small>31</small></sup>  Och Hiskia tog till orda och sade: "I haven nu tagit handfyllning till HERRENS tjänst. Så träden nu hit och fören fram slaktoffer och lovoffer till HERRENS hus." Då förde församlingen fram slaktoffer och lovoffer, och var och en som av sitt hjärta manades därtill offrade brännoffer. </p>
<p id="v32"><sup><small>32</small></sup>  Antalet av de brännoffersdjur som församlingen förde fram var sjuttio tjurar, ett hundra vädurar och två hundra lamm, alla dessa till brännoffer åt HERREN. </p>
<p id="v33"><sup><small>33</small></sup>  Och tackoffren utgjordes av sex hundra tjurar och tre tusen djur av småboskapen. </p>
<p id="v34"><sup><small>34</small></sup>  Men prästerna voro för få, så att de icke kunde draga av huden på alla brännoffersdjuren; därför understöddes de av sina bröder leviterna, till dess detta göromål var fullgjort, och till dess prästerna hade helgat sig. Ty i fråga om att helga sig hade leviterna visat sig mer rättsinniga än prästerna. </p>
<p id="v35"><sup><small>35</small></sup>  Också var antalet stort av brännoffer, vartill kommo fettstyckena från tackoffren, så ock de drickoffer som hörde till brännoffren. Så blev det ordnat med tjänstgöringen i HERRENS hus. </p>
<p id="v36"><sup><small>36</small></sup>  Och Hiskia och allt folket gladde sig över vad Gud hade berett åt folket; ty helt oväntat hade detta kommit till stånd. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Chronicles/28">
          <span class="mdi mdi-arrow-left-drop-circle"></span><span class="pl-2">2 Krönikeboken - Kapitel 28</span>
        </a>
        </td>
        <td>
        <a href="/sv/Bible/2_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Chronicles/30">
          <span class="pr-2">2 Krönikeboken - Kapitel 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
