<!--
title: 2 Krönikeboken - Kapitel 3
description: 
published: true
date: 2023-11-8T22:1:38Z
tags: bible, bible—2 chronicles
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Chronicles/2">
          <span class="mdi mdi-arrow-left-drop-circle"></span><span class="pl-2">2 Krönikeboken - Kapitel 2</span>
        </a>
        </td>
        <td>
        <a href="/sv/Bible/2_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Chronicles/4">
          <span class="pr-2">2 Krönikeboken - Kapitel 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Salomo begynte att bygga HERRENS hus i Jerusalem, på berget Moria, där hans fader David hade fått sin uppenbarelse, och där han nu själv hade berett rum, på det ställe som David hade utsett, nämligen på jebuséen Ornans tröskplats. </p>
<p id="v2"><sup><small>2</small></sup>  Han begynte att bygga på andra dagen i andra månaden, i sitt fjärde regeringsår. </p>
<p id="v3"><sup><small>3</small></sup>  När Salomo då skulle bygga Guds hus, lade han grunden så, att det blev sextio alnar långt och tjugu alnar brett, efter det gamla alnmåttet. </p>
<p id="v4"><sup><small>4</small></sup>  Förhuset, som låg framför långhuset, framför husets kortsida, mätte tjugu alnar, och dess höjd var ett hundra tjugu, och han överdrog det innantill med rent guld. </p>
<p id="v5"><sup><small>5</small></sup>  Huvudbyggnaden beklädde han med cypressträ, detta åter beklädde han med bästa guld, och prydde det med palmer och kedjeverk. </p>
<p id="v6"><sup><small>6</small></sup>  Därjämte smyckade han huset med dyrbara stenar. Men guldet var från Parvaim. </p>
<p id="v7"><sup><small>7</small></sup>  Och han beklädde huset, bjälkarna, trösklarna, ävensom väggarna och dörrarna däri med guld, och lät inrista keruber på väggarna. </p>
<p id="v8"><sup><small>8</small></sup>  Vidare tillredde han det rum som skulle vara det allraheligaste; det låg utefter husets kortsida och var tjugu alnar långt och tjugu alnar brett. Och han beklädde det med bästa guld, sex hundra talenter i vikt. </p>
<p id="v9"><sup><small>9</small></sup>  Och spikarna däri vägde femtio siklar i guld. De övre salarna beklädde han ock med guld. </p>
<p id="v10"><sup><small>10</small></sup>  Och till det rum som var det allraheligaste gjorde han två keruber, i bildhuggeriarbete, och man överdrog dem med guld. </p>
<p id="v11"><sup><small>11</small></sup>  Längden på kerubernas vingar tillsammans var tjugu alnar. Den enas ena vinge, fem alnar lång, rörde vid husets ena vägg, och hans andra vinge, fem alnar lång, rörde vid den andra kerubens vinge. </p>
<p id="v12"><sup><small>12</small></sup>  Och den andra kerubens ena vinge, fem alnar lång, rörde vid husets andra vägg, och hans andra vinge, fem alnar lång, nådde intill den första kerubens vinge. </p>
<p id="v13"><sup><small>13</small></sup>  Alltså bredde dessa keruber ut sina vingar tjugu alnar vitt, under det att de stodo på sina fötter, med ansiktena vända inåt. </p>
<p id="v14"><sup><small>14</small></sup>  Och han gjorde förlåten av mörkblått, purpurrött, karmosinrött och vitt garn och prydde den med keruber. </p>
<p id="v15"><sup><small>15</small></sup>  Och han gjorde två pelare till att stå framför huset, trettiofem alnar höga; och huvudet som satt ovanpå var och en av dem var fem alnar. </p>
<p id="v16"><sup><small>16</small></sup>  Och han gjorde kedjor till koret och satte ock sådana upptill på pelarna. Och vidare gjorde han hundra granatäpplen och satte dem på kedjorna. </p>
<p id="v17"><sup><small>17</small></sup>  Och pelarna ställde han upp framför tempelsalen, den ena på högra sidan och den andra på vänstra; åt den högra gav han namnet Jakin och åt den vänstra namnet Boas. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Chronicles/2">
          <span class="mdi mdi-arrow-left-drop-circle"></span><span class="pl-2">2 Krönikeboken - Kapitel 2</span>
        </a>
        </td>
        <td>
        <a href="/sv/Bible/2_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Chronicles/4">
          <span class="pr-2">2 Krönikeboken - Kapitel 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
