<!--
title: 2 Krönikeboken - Kapitel 36
description: 
published: true
date: 2023-11-8T22:1:38Z
tags: bible, bible—2 chronicles
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Chronicles/35">
          <span class="mdi mdi-arrow-left-drop-circle"></span><span class="pl-2">2 Krönikeboken - Kapitel 35</span>
        </a>
        </td>
        <td>
        <a href="/sv/Bible/2_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Och folket i landet tog Josias son Joahas och gjorde honom till konung i Jerusalem efter hans fader. </p>
<p id="v2"><sup><small>2</small></sup>  Joahas var tjugutre år gammal, när han blev konung, och han regerade tre månader i Jerusalem. </p>
<p id="v3"><sup><small>3</small></sup>  Konungen i Egypten avsatte honom i Jerusalem och pålade landet en skatt av ett hundra talenter silver och en talent guld. </p>
<p id="v4"><sup><small>4</small></sup>  Och konungen i Egypten gjorde hans broder Eljakim till konung över Juda och Jerusalem och förändrade hans namn till Jojakim men hans broder Joahas, honom tog Neko med sig, och han förde honom till Egypten. </p>
<p id="v5"><sup><small>5</small></sup>  Jojakim var tjugufem år gammal när han blev konung, och han regerade elva år i Jerusalem. Han gjorde vad ont var i HERRENS, sin Guds, ögon. </p>
<p id="v6"><sup><small>6</small></sup>  Och Nebukadnessar, konungen i Babel, drog upp mot honom och fängslade honom med kopparfjättrar och förde honom bort till Babel. </p>
<p id="v7"><sup><small>7</small></sup>  Och en del av kärlen i HERRENS hus förde Nebukadnessar till Babel, och han satte in dem i sitt tempel i Babel. </p>
<p id="v8"><sup><small>8</small></sup>  Vad nu mer är att säga om Jojakim och om de styggelser som han gjorde, och om vad han eljest har befunnits vara skyldig till, det finnes upptecknat i boken om Israels och Juda konungar. Och hans son Jojakin blev konung efter honom. </p>
<p id="v9"><sup><small>9</small></sup>  Jojakin var åtta år gammal, när han blev konung, och han regerade tre månader och tio dagar i Jerusalem. Han gjorde vad ont var i HERRENS ögon. </p>
<p id="v10"><sup><small>10</small></sup>  Och vid följande års början sände konung Nebukadnessar och lät hämta honom till Babel, tillika med de dyrbara kärlen i HERRENS hus; och han gjorde hans broder Sidkia till konung över Juda och Jerusalem. </p>
<p id="v11"><sup><small>11</small></sup>  Sidkia var tjuguett år gammal, när han blev konung, och han regerade elva år i Jerusalem. </p>
<p id="v12"><sup><small>12</small></sup>  Han gjorde vad ont var i HERRENS, sin Guds, ögon; han ödmjukade sig icke för profeten Jeremia, som talade HERRENS ord. </p>
<p id="v13"><sup><small>13</small></sup>  Han avföll från konung Nebukadnessar, som hade tagit ed av honom vid Gud. Och han var hårdnackad och förstockade sitt hjärta, så att han icke omvände sig till HERREN, Israels Gud. </p>
<p id="v14"><sup><small>14</small></sup>  Alla de översta bland prästerna och folket försyndade sig ock storligen i otrohet mot Gud med hedningarnas alla styggelser och orenade HERRENS hus, som han hade helgat i Jerusalem. </p>
<p id="v15"><sup><small>15</small></sup>  Och HERREN, deras faders Gud, skickade sina budskap till dem titt och ofta genom sina sändebud, ty han ömkade sig över sitt folk och sin boning. </p>
<p id="v16"><sup><small>16</small></sup>  Men de begabbade Guds sändebud och föraktade hans ord och bespottade hans profeter, till dess HERRENS vrede över hans folk växte så, att ingen bot mer fanns. </p>
<p id="v17"><sup><small>17</small></sup>  Då sände han emot dem kaldéernas konung, och denne dräpte deras unga män med svärd i deras helgedomshus och skonade varken ynglingar eller jungfrur, ej heller gamla och gråhårsmän; allt blev givet i hans hand. </p>
<p id="v18"><sup><small>18</small></sup>  Och alla kärl i Guds hus, både stora och små, och skatterna i HERRENS hus, så ock konungens och hans förnämsta mäns skatter, allt förde han till Babel. </p>
<p id="v19"><sup><small>19</small></sup>  Och man brände upp Guds hus och bröt ned Jerusalems mur, och alla dess palats brände man upp i eld och förstörde alla de dyrbara föremål som funnos där. </p>
<p id="v20"><sup><small>20</small></sup>  Och dem som hade undsluppit svärdet förde han bort i fångenskap till Babel, och de blevo tjänare åt honom och åt hans söner, till dess att perserna kommo till väldet - </p>
<p id="v21"><sup><small>21</small></sup>  för att HERRENS ord genom Jeremias mun skulle uppfyllas - alltså till dess att landet hade fått gottgörelse för sina sabbater. Ty medan det låg öde, hade det sabbat - till dess att sjuttio år hade gått till ända. </p>
<p id="v22"><sup><small>22</small></sup>  Men i den persiske konungens Kores' första regeringsår uppväckte HERREN - för att HERRENS ord genom Jeremias mun skulle fullbordas - den persiske konungen Kores' ande, så att denne lät utropa över hela sitt rike och tillika skriftligen kungöra följande: </p>
<p id="v23"><sup><small>23</small></sup>  "Så säger Kores, konungen i Persien: Alla riken på jorden har HERREN, himmelens Gud, givit mig; och han har anbefallt mig att bygga honom ett hus i Jerusalem i Juda. Vemhelst nu bland eder, som tillhör hans folk, med honom vare HERREN, hans Gud, och han drage ditupp." <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Chronicles/35">
          <span class="mdi mdi-arrow-left-drop-circle"></span><span class="pl-2">2 Krönikeboken - Kapitel 35</span>
        </a>
        </td>
        <td>
        <a href="/sv/Bible/2_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 36:23 <i>En Gud i himlen</i>: <a href="/sv/The_Urantia_Book/79#p1_9">Ub 79:1.9</a>. </li>
</ol>
</div>
