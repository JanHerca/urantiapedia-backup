<!--
title: Jakobs brev - Kapitel 4
description: 
published: true
date: 2022-8-28T15:43:40Z
tags: 
editor: ckeditor
dateCreated: 2022-8-28T15:43:40Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/James/3">Jakobs brev - Kapitel 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/James/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/James/5">Jakobs brev - Kapitel 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Varav uppkomma strider, och varav tvister bland eder? Månne icke av de lustar som föra krig i eder lemmar? </p>
<p id="v2"><sup><small>2</small></sup>  I ären fulla av begärelser, men haven dock intet; I dräpen och hysen avund, men kunnen dock intet vinna; och så tvisten och striden I. I haven intet, därför att I icke bedjen. </p>
<p id="v3"><sup><small>3</small></sup>  Dock, I bedjen, men I fån intet, ty I bedjen illa, nämligen för att kunna i edra lustar förslösa vad I fån. </p>
<p id="v4"><sup><small>4</small></sup>  I trolösa avfällingar, veten I då icke att världens vänskap är Guds ovänskap? Den som vill vara världens vän, han bliver alltså Guds ovän. </p>
<p id="v5"><sup><small>5</small></sup>  Eller menen I att detta är ett tomt ord i skriften: "Med svartsjuk kärlek trängtar den Ande som han har låtit taga sin boning i oss"? </p>
<p id="v6"><sup><small>6</small></sup>  Men så mycket större är den nåd han giver; därför heter det: "Gud står emot de högmodiga, men de ödmjuka giver han nåd." </p>
<p id="v7"><sup><small>7</small></sup>  Så varen nu Gud underdåniga, men stån emot djävulen, så skall han fly bort ifrån eder. </p>
<p id="v8"><sup><small>8</small></sup>  Nalkens Gud, så skall han nalkas eder. Renen edra händer, I syndare, och gören edra hjärtan rena, I människor med delad håg. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Kännen edert elände och sörjen och gråten. Edert löje vände sig i sorg och eder glädje i bedrövelse. </p>
<p id="v10"><sup><small>10</small></sup>  Ödmjuken eder inför Herren, så skall han upphöja eder. </p>
<p id="v11"><sup><small>11</small></sup>  Förtalen icke varandra, mina bröder. Den som förtalar en broder eller dömer sin broder, han förtalar lagen och dömer lagen. Men dömer du lagen, så är du icke en lagens görare, utan dess domare. </p>
<p id="v12"><sup><small>12</small></sup>  En är lagstiftaren och domaren, han som kan frälsa och kan förgöra. Vem är då du som dömer din nästa? <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Hören nu, I som sägen: "I dag eller i morgon vilja vi begiva oss till den och den staden, och där vilja vi uppehålla oss ett år och driva handel och skaffa oss vinning" - </p>
<p id="v14"><sup><small>14</small></sup>  I veten ju icke vad som kan ske i morgon. Ty vad är edert liv? En rök ären I, som synes en liten stund, men sedan försvinner. </p>
<p id="v15"><sup><small>15</small></sup>  I borden fastmera säga: "Om Herren vill, och vi får leva, skola vi göra det, eller det." </p>
<p id="v16"><sup><small>16</small></sup>  Men nu talen I stora ord i eder förmätenhet. All sådan stortalighet är ond. </p>
<p id="v17"><sup><small>17</small></sup>  Alltså, den som förstår att göra vad gott är, men icke gör det, för honom bliver detta till synd. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 4:8 <i>Ande attraktionskraft</i>: <a href="/sv/The_Urantia_Book/8#p4_6">Ub 8:4.6</a>.  <i>Rensande själv</i>: <a href="/sv/The_Urantia_Book/143#p2_6">Ub 143:2.6</a>. </li>
  <li id="fn2"><a href="#cite2">↑</a> 4:12 <i>Endast en lagstiftare</i>: <a href="/sv/The_Urantia_Book/3#p2_2">Ub 3:2.2</a>. </li>
</ol>
</div>
