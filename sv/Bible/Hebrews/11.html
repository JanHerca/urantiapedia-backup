<!--
title: Hebreerbrevet - Kapitel 11
description: 
published: true
date: 2023-11-8T22:1:38Z
tags: bible, bible—hebrews
editor: ckeditor
dateCreated: 2022-8-28T15:43:40Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Hebrews/10">
          <span class="mdi mdi-arrow-left-drop-circle"></span><span class="pl-2">Hebreerbrevet - Kapitel 10</span>
        </a>
        </td>
        <td>
        <a href="/sv/Bible/Hebrews/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Hebrews/12">
          <span class="pr-2">Hebreerbrevet - Kapitel 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Men tron är en fast tillförsikt om det som man hoppas, en övertygelse om ting som man icke ser. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  På grund av den fingo ju de gamle sitt vittnesbörd. </p>
<p id="v3"><sup><small>3</small></sup>  Genom tron förstå vi att världen har blivit fullbordad genom ett ord av Gud, så att det man ser icke har blivit till av något synligt. </p>
<p id="v4"><sup><small>4</small></sup>  Genom tron frambar Abel åt Gud ett bättre offer än Kain, och genom den fick han det vittnesbördet att han var rättfärdig, i det Gud själv gav vittnesbörd om hans offergåvor; och genom tron talar han ännu, fastän han är död. </p>
<p id="v5"><sup><small>5</small></sup>  Genom tron togs Enok bort, för att han icke skulle se döden; och "man såg honom icke mer, ty Gud tog honom bort". Förrän han togs bort, fick han nämligen det vittnesbördet att han hade täckts Gud; <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  men utan tro är det omöjligt att täckas Gud. Ty den som vill komma till Gud måste tro att han är till, och att han lönar dem som söka honom. </p>
<p id="v7"><sup><small>7</small></sup>  Genom tron var det som Noa, sedan han hade fått uppenbarelse om något som man ännu icke såg, i from förtröstan byggde en ark för att rädda sitt hus; och genom den blev han världen till dom och fick till arvedel den rättfärdighet som hör tron till. </p>
<p id="v8"><sup><small>8</small></sup>  Genom tron var Abraham lydig, när han blev kallad, och han drog så ut till det land som han skulle få till arvedel; han drog ut, fastän han icke visste vart han skulle komma. </p>
<p id="v9"><sup><small>9</small></sup>  Genom tron bosatte han sig såsom främling i det utlovade landet, likasom i ett främmande land, och bodde i tält med Isak och Jakob, som voro hans medarvingar till samma löfte. </p>
<p id="v10"><sup><small>10</small></sup>  Ty han väntade på "staden med de fasta grundvalarna", vars byggmästare och skapare är Gud. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Genom tron fick jämväl Sara, fastän överårig, kraft att bliva stammoder för en avkomma, i det hon höll den för trovärdig, som hade givit löftet. </p>
<p id="v12"><sup><small>12</small></sup>  Därför föddes ock av en och samme man, en som var så gott som död, avkomlingar "så talrika som stjärnorna på himmelen och som sanden på havets strand, som man icke kan räkna". </p>
<p id="v13"><sup><small>13</small></sup>  I tron dogo alla dessa, innan de ännu hade fått vad utlovat var; de hade allenast sett det i fjärran och hade hälsat det och bekänt sig vara "gäster och främlingar" på jorden. </p>
<p id="v14"><sup><small>14</small></sup>  De som så tala giva ju därmed till känna att de söka efter ett fädernesland. </p>
<p id="v15"><sup><small>15</small></sup>  Och om de hade menat det land som de hade gått ut ifrån, så hade de haft tillfälle att vända tillbaka dit. </p>
<p id="v16"><sup><small>16</small></sup>  Men nu stod deras håg till ett bättre, nämligen det himmelska. Därför blyges icke Gud för att kallas deras Gud; ty han har berett åt dem en stad. <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  Genom tron var det som Abraham frambar Isak såsom offer, när han blev satt på prov; ja, sin ende son frambar han såsom offer, han som hade mottagit löftena, </p>
<p id="v18"><sup><small>18</small></sup>  han till vilken det hade blivit sagt: "Genom Isak är det som säd skall uppkallas efter dig." </p>
<p id="v19"><sup><small>19</small></sup>  Ty han tänkte på att Gud var mäktig att till och med uppväcka från de döda; från de döda fick han honom ock tillbaka, liknelsevis talat. </p>
<p id="v20"><sup><small>20</small></sup>  Genom tron gav jämväl Isak sin välsignelse åt Jakob och Esau för kommande tider. </p>
<p id="v21"><sup><small>21</small></sup>  Genom tron välsignade den döende Jakob Josefs båda söner och tillbad, lutad mot ändan av sin stav. </p>
<p id="v22"><sup><small>22</small></sup>  Genom tron talade Josef, när han låg för döden, om Israels barns uttåg och gav befallning om vad som skulle göras med hans ben. </p>
<p id="v23"><sup><small>23</small></sup>  Genom tron blev Moses vid sin födelse dold av sina föräldrar och hölls av dem gömd i tre månader, eftersom de sågo att "det var ett vackert barn"; och de läto icke förskräcka sig av konungens påbud. </p>
<p id="v24"><sup><small>24</small></sup>  Genom tron försmådde Moses, sedan han hade blivit stor, att kallas Faraos dotterson. </p>
<p id="v25"><sup><small>25</small></sup>  Han ville hellre utstå lidande med Guds folk än för en kort tid leva i syndig njutning; </p>
<p id="v26"><sup><small>26</small></sup>  han höll nämligen Kristi smälek för en större rikedom än Egyptens skatter, ty han hade sin blick riktad på lönen. </p>
<p id="v27"><sup><small>27</small></sup>  Genom tron övergav han Egypten, utan att låta förskräcka sig av konungens vrede; ty därigenom att han likasom såg den Osynlige kunde han härda ut. <sup id="cite5"><a href="#fn5">[5]</a></sup></p>
<p id="v28"><sup><small>28</small></sup>  Genom tron har han ock förordnat om påsken och blodbestrykningen, på det att "Fördärvaren", som förgjorde allt förstfött, icke skulle komma vid dem. </p>
<p id="v29"><sup><small>29</small></sup>  Genom tron drogo de fram genom Röda havet likasom på torra landet; men när egyptierna försökte gå samma väg, dränktes de. </p>
<p id="v30"><sup><small>30</small></sup>  Genom tron föllo Jerikos murar, sedan man i sju dagar hade gått runt omkring dem. </p>
<p id="v31"><sup><small>31</small></sup>  Genom tron undgick skökan Rahab att förgås tillsammans med de ohörsamma, eftersom hon hade tagit emot spejarna såsom vänner. </p>
<p id="v32"><sup><small>32</small></sup>  Och vad skall jag nu vidare säga? Tiden bleve mig ju för kort, ifall jag skulle förtälja om Gideon, Barak, Simson och Jefta, om David och Samuel och profeterna, </p>
<p id="v33"><sup><small>33</small></sup>  om dessa som genom tron besegrade konungariken, övade rättfärdighet, fingo löften uppfyllda, tillstoppade lejons gap, </p>
<p id="v34"><sup><small>34</small></sup>  dämpade eldens kraft, undkommo svärdets egg, blevo starka från att hava varit svaga, blevo väldiga i krig och drevo främmande härar på flykten. </p>
<p id="v35"><sup><small>35</small></sup>  Kvinnor funnos som fingo igen sina döda genom deras uppståndelse. Andra läto sig läggas på sträckbänk och ville icke taga emot någon befrielse, i hopp om en så mycket bättre uppståndelse. </p>
<p id="v36"><sup><small>36</small></sup>  Andra åter underkastade sig begabberi och gisselslag, därtill ock bojor och fängelse; </p>
<p id="v37"><sup><small>37</small></sup>  de blevo stenade, marterade, söndersågade, dödade med svärd. De gingo omkring höljda i fårskinn och gethudar, nödställda, misshandlade, plågade, </p>
<p id="v38"><sup><small>38</small></sup>  dessa människor som världen icke var värdig att hysa; de irrade omkring i öknar och bergstrakter och levde i hålor och jordkulor. </p>
<p id="v39"><sup><small>39</small></sup>  Och fastän alla dessa genom tron hava fått sitt vittnesbörd, undfingo de ändå icke vad utlovat var; </p>
<p id="v40"><sup><small>40</small></sup>  ty Gud hade åt oss utsett något bättre, på det att de icke oss förutan skulle bliva fullkomnade. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Hebrews/10">
          <span class="mdi mdi-arrow-left-drop-circle"></span><span class="pl-2">Hebreerbrevet - Kapitel 10</span>
        </a>
        </td>
        <td>
        <a href="/sv/Bible/Hebrews/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Hebrews/12">
          <span class="pr-2">Hebreerbrevet - Kapitel 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 11:1 <i>Tro definieras</i>: <a href="/sv/The_Urantia_Book/99#p5_8">Ub 99:5.8</a>. </li>
  <li id="fn2"><a href="#cite2">↑</a> 11:5 <i>Enoks översättning</i>: <a href="/sv/The_Urantia_Book/45#p4_13">Ub 45:4.13</a>.  <i>Översättning till morontiastatus</i>: <a href="/sv/The_Urantia_Book/55#p2_1">Ub 55:2.1</a>. </li>
  <li id="fn3"><a href="#cite3">↑</a> 11:10 <i>Byggare och skapare är Gud</i>: <a href="/sv/The_Urantia_Book/44#p3_1">Ub 44:3.1</a>.  <i>Städer byggda av Gud</i>: <a href="/sv/The_Urantia_Book/178#p3_4">Ub 178:3.4</a>.  <i>Guds stad</i>: <a href="/sv/The_Urantia_Book/133#p4_6">Ub 133:4.6</a>.  <i>Stad: byggare, tillverkare, är Gud</i>: <a href="/sv/The_Urantia_Book/48#p1_7">Ub 48:1.7</a>. </li>
  <li id="fn4"><a href="#cite4">↑</a> 11:16 <i>Stränderna till en bättre värld</i>: <a href="/sv/The_Urantia_Book/112#p7_2">Ub 112:7.2</a>.  <i>Himlens medborgare</i>: <a href="/sv/The_Urantia_Book/140#p3_1">Ub 140:3.1</a>.  <i>Bättre —himmelskt— land</i>: <a href="/sv/The_Urantia_Book/48#p1_7">Ub 48:1.7</a>. </li>
  <li id="fn5"><a href="#cite5">↑</a> 11:27 <i>Lev som om du ser en osynlig</i>: <a href="/sv/The_Urantia_Book/102#p2_8">Ub 102:2.8</a>.  <i>I händerna berömma ande</i>: <a href="/sv/The_Urantia_Book/32#p4_7">Ub 32:4.7</a>.  <i>Att se Honom som är osynlig</i>: <a href="/sv/The_Urantia_Book/127#p3_15">Ub 127:3.15</a>. </li>
</ol>
</div>
