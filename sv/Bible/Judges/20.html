<!--
title: Domarboken - Kapitel 20
description: 
published: true
date: 2022-10-8T9:59:7Z
tags: bible, bible—judges
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Judges/19">Domarboken - Kapitel 19</a></td>
        <td><a href="/sv/Bible/Judges/Index">Index</a></td>
        <td><a href="/sv/Bible/Judges/21">Domarboken - Kapitel 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Då drogo alla Israels barn ut, och menigheten församlade sig såsom en man, från Dan ända till Beer-Seba, så ock från Gileads land, inför HERREN i Mispa. </p>
<p id="v2"><sup><small>2</small></sup>  Och de förnämsta i hela folket alla Israels stammar, trädde fram i Guds folks församling: fyra hundra tusen svärdbeväpnade mån till fots. </p>
<p id="v3"><sup><small>3</small></sup>  Men Benjamins barn fingo höra att de övriga israeliterna hade dragit upp till Mispa. Och Israels barn sade: "Omtalen huru denna ogärning har tillgått." </p>
<p id="v4"><sup><small>4</small></sup>  Då tog den levitiske mannen, den mördade kvinnans man, till orda och sade: "Jag och min bihustru kommo till Gibea i Benjamin för att stanna där över natten. </p>
<p id="v5"><sup><small>5</small></sup>  Då blev jag överfallen av Gibeas borgare; de omringade huset om natten för att våldföra sig på mig. Mig tänkte de dräpa, och min bihustru kränkte de, så att hon dog. </p>
<p id="v6"><sup><small>6</small></sup>  Då tog jag min bihustru och styckade henne och sände styckena omkring över Israels arvedels hela område, eftersom de hade gjort en sådan skändlighet och galenskap i Israel. </p>
<p id="v7"><sup><small>7</small></sup>  Se, nu ären I allasammans här, I Israels barn. Läggen nu fram förslag och råd här på stället." </p>
<p id="v8"><sup><small>8</small></sup>  Då stod allt folket upp såsom en man och sade: "Ingen av oss må gå hem till sin hydda, ingen må begiva sig hem till sitt hus. </p>
<p id="v9"><sup><small>9</small></sup>  Detta är vad vi nu vilja göra med Gibea: vi skola låta lotten gå över det. </p>
<p id="v10"><sup><small>10</small></sup>  På vart hundratal i alla Israels stammar må vi taga ut tio män, och på vart tusental hundra, och på vart tiotusental tusen, för att dessa må skaffa munförråd åt folket, så att folket, när det kommer till Geba i Benjamin, kan göra med staden såsom tillbörligt är för all den galenskap som den har gjort i Israel." </p>
<p id="v11"><sup><small>11</small></sup>  Så församlade sig vid staden alla män i Israel, endräktigt såsom en man. </p>
<p id="v12"><sup><small>12</small></sup>  Och Israels stammar sände åstad män till alla Benjamins stammar och läto säga; "Vad är det för en ogärning som har blivit begången ibland eder! </p>
<p id="v13"><sup><small>13</small></sup>  Lämnen nu ut de onda män som bo i Gibea, så att vi få döda dem och skaffa bort ifrån Israel vad ont är." Men benjaminiterna ville icke lyssna till sina bröders, de övriga israeliternas, ord. </p>
<p id="v14"><sup><small>14</small></sup>  I stället församlade sig Benjamins barn från sina städer till Gibea, för att draga ut till strid mot de övriga israeliterna. </p>
<p id="v15"><sup><small>15</small></sup>  På den dagen mönstrades Benjamins barn, de utgjorde från dessa städer tjugusex tusen svärdbeväpnade män; vid denna mönstring medräknades icke de som bodde i Gibea, vilka utgjorde sju hundra utvalda män. </p>
<p id="v16"><sup><small>16</small></sup>  Bland allt detta folk funnos sju hundra utvalda män som voro vänsterhänta; alla dessa kunde med slungstenen träffa på håret, utan att fela. </p>
<p id="v17"><sup><small>17</small></sup>  Och när Israels män - Benjamin frånräknad - mönstrades, utgjorde de fyra hundra tusen svärdbeväpnade män; alla dessa voro krigsmän. </p>
<p id="v18"><sup><small>18</small></sup>  Dessa bröto nu upp och drogo åstad till Betel och frågade Gud. Israels barn sade: "Vem bland oss skall först draga ut i striden mot Benjamins barn?" HERREN svarade: "Juda först." </p>
<p id="v19"><sup><small>19</small></sup>  Då bröto Israels barn upp följande morgon och lägrade sig framför Gibea. </p>
<p id="v20"><sup><small>20</small></sup>  Därefter drogo Israels män ut till strid mot Benjamin; Israels män ställde upp sig till strid mot dem vid Gibea. </p>
<p id="v21"><sup><small>21</small></sup>  Men Benjamins barn drogo ut ur Gibea och nedgjorde på den dagen tjugutvå tusen man av Israel. </p>
<p id="v22"><sup><small>22</small></sup>  Folket, Israels män, tog dock åter mod till sig och ställde upp sig ännu en gång till strid på samma plats där de hade ställt upp sig första dagen. </p>
<p id="v23"><sup><small>23</small></sup>  Israels barn gingo nämligen upp och gräto inför HERRENS ansikte ända till aftonen; och de frågade HERREN: "Skall jag ännu en gång inlåta mig i strid med min broder Benjamins barn?" Och HERREN svarade: "Dragen ut mot honom." </p>
<p id="v24"><sup><small>24</small></sup>  När så Israels barn dagen därefter ryckte fram mot Benjamins barn, </p>
<p id="v25"><sup><small>25</small></sup>  drog ock Benjamin på andra dagen ut från Gibea mot Israels barn och nedgjorde av dem ytterligare aderton tusen man, allasammans svärdbeväpnade män. </p>
<p id="v26"><sup><small>26</small></sup>  Då drogo alla Israels barn upp, allt folket, och kommo till Betel och gräto och stannade där inför HERRENS ansikte och fastade på den dagen ända till aftonen; och de offrade brännoffer och tackoffer inför HERRENS ansikte. </p>
<p id="v27"><sup><small>27</small></sup>  Och Israels barn frågade HERREN (ty Guds förbundsark stod på den tiden där, </p>
<p id="v28"><sup><small>28</small></sup>  och Pinehas, son till Eleasar, Arons son, gjorde tjänst inför den på den tiden); de sade: "Skall jag ännu en gång draga ut till strid mot min broder Benjamins barn, eller skall jag avstå därifrån?" HERREN svarade: "Dragen upp; ty i morgon skall jag giva honom i din hand." </p>
<p id="v29"><sup><small>29</small></sup>  Då lade Israel manskap i bakhåll mot Gibea, runt omkring det. </p>
<p id="v30"><sup><small>30</small></sup>  Och därefter drogo Israels barn upp mot Benjamins barn, på tredje dagen, och ställde upp sig i slagordning mot Gibea likasom de förra gångerna. </p>
<p id="v31"><sup><small>31</small></sup>  Och Benjamins barn drogo ut mot folket och blevo lockade långt bort ifrån staden; och likasom det hade skett de förra gångerna, fingo de i början slå ihjäl några av folket på vägarna (både på den som går upp till Betel och på den som går till Gibea över fältet), kanhända ett trettiotal av Israels män. </p>
<p id="v32"><sup><small>32</small></sup>  Då tänkte Benjamins barn: "De äro slagna av oss, nu likasom förut." Men Israels barn hade träffat det avtalet: "Vi vilja fly och så locka dem långt bort ifrån staden, ut på vägarna. </p>
<p id="v33"><sup><small>33</small></sup>  Och alla Israels män hade brutit upp från platsen där de voro, och hade ställt upp sig i slagordning vid Baal-Tamar, under det att de israeliter som lågo i bakhåll bröto fram ifrån sin plats vid Maare-Geba. </p>
<p id="v34"><sup><small>34</small></sup>  Så kommo då tio tusen man, utvalda ur hela Israel, fram gent emot Gibea, och striden blev hård, utan att någon visste att olyckan var dem så nära. </p>
<p id="v35"><sup><small>35</small></sup>  Och HERREN lät Benjamin bliva slagen av Israel, och Israels barn nedgjorde av Benjamin på den dagen tjugufem tusen ett hundra man, allasammans svärdbeväpnade män. </p>
<p id="v36"><sup><small>36</small></sup>  Nu sågo Benjamins barn att de voro slagna. Israels män gåvo nämligen plats åt Benjamin, ty de förlitade sig på bakhållet som de hade lagt mot Gibea. </p>
<p id="v37"><sup><small>37</small></sup>  Då skyndade sig de som lågo i bakhåll att falla in i Gibea; de som lågo i bakhåll drogo åstad och slogo alla invånarna i staden med svärdsegg. </p>
<p id="v38"><sup><small>38</small></sup>  Men de övriga israeliterna hade träffat det avtalet med dem som lågo i bakhåll, att dessa skulle låta en tjock rök såsom tecken stiga upp från staden. </p>
<p id="v39"><sup><small>39</small></sup>  Israels män vände alltså ryggen i striden. Men sedan Benjamin i början hade fått slå ihjäl några av Israels man, kanhända ett trettiotal, och därvid hade tänkt: "Förvisso äro de slagna av oss, nu likasom i den förra striden", </p>
<p id="v40"><sup><small>40</small></sup>  då kommo de att vända sig om, vid det att rökpelaren, det avtalade tecknet, begynte stiga upp från staden. Och de fingo nu se hela staden förvandlad i lågor som slogo upp mot himmelen. </p>
<p id="v41"><sup><small>41</small></sup>  När då Israels män åter vände om, blevo Benjamins män förskräckta, ty nu sågo de att olyckan var dem nära. </p>
<p id="v42"><sup><small>42</small></sup>  Och de vände om för Israels män, bort åt öknen till, men fienderna hunno upp dem; och de som bodde i städerna där nedgjorde dem som hade kommit mitt emellan. </p>
<p id="v43"><sup><small>43</small></sup>  De omringade benjaminiterna, de satte efter dem och trampade ned dem på deras viloplats, ända fram emot Gibea, österut. </p>
<p id="v44"><sup><small>44</small></sup>  Så föllo av Benjamin aderton tusen man, allasammans tappert folk. </p>
<p id="v45"><sup><small>45</small></sup>  Då vände de övriga sig mot öknen och flydde dit, till Rimmons klippa; men de andra gjorde en efterskörd bland dem på vägarna, fem tusen man, och satte så efter dem ända till Gideom och slogo av dem två tusen man. </p>
<p id="v46"><sup><small>46</small></sup>  Alltså utgjorde de som på den dagen föllo av Benjamin tillsammans tjugufem tusen svärdbeväpnade män; alla dessa voro tappert folk. </p>
<p id="v47"><sup><small>47</small></sup>  Men av dem som vände sig mot öknen och flydde dit, till Rimmons klippa, hunno sex hundra man ditfram; dessa stannade på Rimmons klippa i fyra månader. </p>
<p id="v48"><sup><small>48</small></sup>  Emellertid vände Israels män tillbaka till Benjamins barn och slogo dem med svärdsegg, både dem av stadens befolkning, som ännu voro oskadda, och jämväl boskapen, korteligen, allt vad de träffade på; därtill satte de eld på alla städer som de träffade på. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Judges/19">Domarboken - Kapitel 19</a></td>
        <td><a href="/sv/Bible/Judges/Index">Index</a></td>
        <td><a href="/sv/Bible/Judges/21">Domarboken - Kapitel 21</a></td>
      </tr>
    </tbody>
  </table>
</figure>
