<!--
title: Domarboken - Kapitel 1
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Judges/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Judges/2">Domarboken - Kapitel 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Efter Josuas död frågade Israels barn HERREN och sade: "Vem bland oss skall först draga upp mot kananéerna och strida mot dem?" </p>
<p id="v2"><sup><small>2</small></sup>  HERREN sade: "Juda skall göra det; se, jag har givit landet i hans hand." </p>
<p id="v3"><sup><small>3</small></sup>  Då sade Juda till sin broder Simeon: "Drag upp med mig in i min arvslott, och låt oss strida mot kananéerna, så skall jag sedan tåga med dig in i din arvslott." Så tågade då Simeon med honom. </p>
<p id="v4"><sup><small>4</small></sup>  När nu Juda drog ditupp, gav HERREN kananéerna och perisséerna i deras hand, så att de slogo dem vid Besek, tio tusen man. </p>
<p id="v5"><sup><small>5</small></sup>  Ty vid Besek träffade de på Adoni-Besek och stridde mot honom och slogo så kananéerna och perisséerna. </p>
<p id="v6"><sup><small>6</small></sup>  Och Adoni-Besek flydde, men de förföljde honom och grepo honom och höggo av honom hans tummar och stortår. </p>
<p id="v7"><sup><small>7</small></sup>  Då sade Adoni-Besek: "Sjuttio konungar med avhuggna tummar och stortår hämtade upp smulorna under mitt bord; efter mina gärningar har Gud nu vedergällt mig." Sedan förde de honom till Jerusalem, och där dog han. </p>
<p id="v8"><sup><small>8</small></sup>  Men Juda barn belägrade Jerusalem och intogo det och slogo dess invånare med svärdsegg; därefter satte de eld på staden. </p>
<p id="v9"><sup><small>9</small></sup>  Sedan drogo Juda barn ned för att strida mot de kananéer som bodde i Bergsbygden, i Sydlandet och i Låglandet. </p>
<p id="v10"><sup><small>10</small></sup>  Och Juda tågade åstad mot de kananéer som bodde i Hebron - vilket fordom hette Kirjat-Arba - och de slogo Sesai, Ahiman och Talmai. </p>
<p id="v11"><sup><small>11</small></sup>  Därifrån tågade de åstad mot Debirs invånare. Men Debir hette fordom Kirjat-Sefer. </p>
<p id="v12"><sup><small>12</small></sup>  Och Kaleb sade: "Åt den som angriper Kirjat-Sefer och intager det vill jag giva min dotter Aksa till hustru." </p>
<p id="v13"><sup><small>13</small></sup>  När då Otniel, son till Kenas, Kalebs yngre broder, intog det, gav han honom sin dotter Aksa till hustru. </p>
<p id="v14"><sup><small>14</small></sup>  Och när hon kom till honom, intalade hon honom att begära ett stycke åkermark av hennes fader; och hon steg hastigt ned från åsnan. Då sade Kaleb till henne: "Vad önskar du?" </p>
<p id="v15"><sup><small>15</small></sup>  Hon sade till honom: "Låt mig få en avskedsskänk; eftersom du har gift bort mig till det torra Sydlandet, må du giva mig vattenkällor." Då gav Kaleb henne Illitkällorna och Tatitkällorna. </p>
<p id="v16"><sup><small>16</small></sup>  Och kainéens, Moses svärfaders, barn hade dragit upp från Palmstaden med Juda barn till Juda öken, söder om Arad; de gingo åstad och bosatte sig bland folket där. </p>
<p id="v17"><sup><small>17</small></sup>  Men Juda tågade åstad med sin broder Simeon, och de slogo de kananéer som bodde i Sefat; och de gåvo staden till spillo; så fick den namnet Horma. </p>
<p id="v18"><sup><small>18</small></sup>  Därefter intog Juda Gasa med dess område, Askelon med dess område och Ekron med dess område. </p>
<p id="v19"><sup><small>19</small></sup>  Och HERREN var med Juda, så att de intogo bergsbygden; men de kunde icke fördriva dem som bodde i dalbygden, därför att dessa hade stridsvagnar av järn. </p>
<p id="v20"><sup><small>20</small></sup>  Och de gåvo Hebron åt Kaleb, såsom Mose hade föreskrivit; och han fördrev därifrån Anaks tre söner. </p>
<p id="v21"><sup><small>21</small></sup>  Men jebuséerna, som bodde i Jerusalem, blevo icke fördrivna av Benjamins barn; därför bodde ock jebuséerna kvar bland Benjamins barn i Jerusalem, såsom de göra ännu dag. </p>
<p id="v22"><sup><small>22</small></sup>  Så drogo ock männen av Josefs hus upp till Betel, och HERREN var med dem. </p>
<p id="v23"><sup><small>23</small></sup>  Och männen av Josefs hus läto bespeja Betel, samma stad som fordom hette Lus. </p>
<p id="v24"><sup><small>24</small></sup>  Då fingo deras kunskapare se en man gå ut ur staden, och de sade till honom: "Visa oss var vi kunna komma in i staden, så vilja vi sedan göra barmhärtighet med dig." </p>
<p id="v25"><sup><small>25</small></sup>  När han sedan hade visat dem var de kunde komma in i staden, slog de stadens invånare med svärdsegg; men den mannen och hela hans släkt läto de gå. </p>
<p id="v26"><sup><small>26</small></sup>  Och mannen begav sig till hetiternas land; där byggde han en stad och gav den namnet Lus, såsom den heter ännu i dag. </p>
<p id="v27"><sup><small>27</small></sup>  Men Manasse intog icke Bet-Sean med underlydande orter, ej heller Taanak med underlydande orter; och ej heller fördrevo de invånarna i Dor och underlydande orter, ej heller invånarna i Jibleam och underlydande orter, ej heller invånarna i Megiddo och underlydande orter, utan kananéerna förmådde hålla sig kvar där i landet. </p>
<p id="v28"><sup><small>28</small></sup>  När sedan israeliterna blevo de starkare, läto de kananéerna bliva arbetspliktiga under sig; de fördrevo dem icke heller då. </p>
<p id="v29"><sup><small>29</small></sup>  Icke heller fördrev Efraim de kananéer som bodde i Geser, utan kananéerna bodde kvar bland dem där i Geser. </p>
<p id="v30"><sup><small>30</small></sup>  Sebulon fördrev icke invånarna i Kitron och invånarna i Nahalol, utan kananéerna bodde kvar bland dem, men blevo arbetspliktiga under dem. </p>
<p id="v31"><sup><small>31</small></sup>  Aser fördrev icke invånarna i Acko eller invånarna i Sidon, ej heller dem i Alab, Aksib, Helba, Afik och Rehob. </p>
<p id="v32"><sup><small>32</small></sup>  Alltså bodde aseriterna bland kananéerna, landets gamla inbyggare; ty de fördrevo dem icke. </p>
<p id="v33"><sup><small>33</small></sup>  Naftali fördrev icke invånarna i Bet-Semes, ej heller invånarna i Bet-Anat, utan bodde ibland kananéerna, landets gamla inbyggare; men invånarna i Bet-Semes och Bet-Anat blevo arbetspliktiga åt dem. </p>
<p id="v34"><sup><small>34</small></sup>  Men amoréerna trängde undan Dans barn till bergsbygden, ty de tillstadde dem icke att komma ned till dalbygden. </p>
<p id="v35"><sup><small>35</small></sup>  Och amoréerna förmådde hålla sig kvar i Har-Heres, Ajalon och Saalbim; men Josefs barns hand blev tung över dem, så att de blevo arbetspliktiga under dessa. </p>
<p id="v36"><sup><small>36</small></sup>  Och amoréernas område sträckte sig från Skorpionhöjden, från Sela vidare uppåt. </p>
