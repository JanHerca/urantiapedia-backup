<!--
title: Domarboken - Kapitel 11
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Judges/10">Domarboken - Kapitel 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Judges/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Judges/12">Domarboken - Kapitel 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Gileaditen Jefta var en tapper stridsman, men han var son till en sköka; och Jeftas fader var Gilead. </p>
<p id="v2"><sup><small>2</small></sup>  Nu födde ock Gileads hustru honom söner; och när dessa hans hustrus söner hade växt upp, drevo de ut Jefta och sade till honom: "Du skall icke taga arv i vår faders hus, ty du är son till en kvinna som icke är hans hustru." </p>
<p id="v3"><sup><small>3</small></sup>  Då flydde Jefta bort ifrån sina bröder och bosatte sig i landet Tob; där sällade sig löst folk till Jefta och gjorde strövtåg med honom. </p>
<p id="v4"><sup><small>4</small></sup>  Någon tid därefter gåvo Ammons barn sig i strid med Israel. </p>
<p id="v5"><sup><small>5</small></sup>  Men när Ammons barn gåvo sig i strid med Israel, gingo de äldste i Gilead åstad för att hämta Jefta från landet Tob. </p>
<p id="v6"><sup><small>6</small></sup>  Och de sade till Jefta: "Kom och bliv vår anförare, så vilja vi strida mot Ammons barn." </p>
<p id="v7"><sup><small>7</small></sup>  Men Jefta svarade de äldste i Gilead: "I haven ju hatat mig och drivit mig ut ur min faders hus. Huru kunnen I då nu, när I ären i nöd, komma till mig?" </p>
<p id="v8"><sup><small>8</small></sup>  De äldste i Gilead sade till Jefta: "Just därför hava vi nu kommit tillbaka till dig, och du måste gå med oss och strida mot Ammons barn; ty du skall bliva hövding över oss, alla Gileads inbyggare." </p>
<p id="v9"><sup><small>9</small></sup>  Jefta svarade de äldste i Gilead: "Om I nu fören mig tillbaka för att strida mot Ammons barn och HERREN giver dem i mitt våld, så vill jag ock sedan vara eder hövding." </p>
<p id="v10"><sup><small>10</small></sup>  Då sade de äldste i Gilead till Jefta: "HERREN höre vårt avtal. Förvisso skola vi låta det bliva så om du har sagt." </p>
<p id="v11"><sup><small>11</small></sup>  Så gick då Jefta med de äldste i Gilead, och folket satte honom till hövding och anförare över sig. Och Jefta uttalade inför HERREN i Mispa allt vad han hade sagt. </p>
<p id="v12"><sup><small>12</small></sup>  Och Jefta skickade sändebud till Ammons barns konung och lät säga: "Vad har du med mig att göra, eftersom du har kommit emot mig och angripit mitt land?" </p>
<p id="v13"><sup><small>13</small></sup>  Då svarade Ammons barns konung Jeftas sändebud: "När Israel drog upp från Egypten, togo de ju mitt land från Arnon ända till Jabbok och till Jordan; så giv mig nu detta tillbaka i godo." </p>
<p id="v14"><sup><small>14</small></sup>  Åter skickade Jefta sändebud till Ammons barns konung </p>
<p id="v15"><sup><small>15</small></sup>  och lät säga till honom: "Så säger Jefta: Israel har icke tagit något land vare sig från Moab eller från Ammons barn. </p>
<p id="v16"><sup><small>16</small></sup>  Ty när de drogo upp från Egypten och Israel hade tågat genom öknen ända till Röda havet och sedan kommit till Kades, </p>
<p id="v17"><sup><small>17</small></sup>  skickade Israel sändebud till konungen i Edom och lät säga: 'Låt mig tåga genom ditt land.' Men konungen i Edom hörde icke därpå. De skickade ock till konungen i Moab, men denne ville icke heller Då stannade Israel i Kades. </p>
<p id="v18"><sup><small>18</small></sup>  Därefter tågade de genom öknen och gingo omkring Edoms land och Moabs land och kommo öster om Moabs land och lägrade sig på andra sidan Arnon; de kommo icke in på Moabs område, ty Arnon är Moabs gräns. </p>
<p id="v19"><sup><small>19</small></sup>  Sedan skickade Israel sändebud till Sihon, amoréernas konung, konungen i Hesbon; och Israel lät säga till honom: 'Låt oss genom ditt land tåga dit vi skola.' </p>
<p id="v20"><sup><small>20</small></sup>  Men Sihon litade icke på Israel och lät dem icke tåga genom sitt land, utan församlade allt sitt folk, och de lägrade sig i Jahas; där inlät han sig i strid med Israel. </p>
<p id="v21"><sup><small>21</small></sup>  Men HERREN, Israels Gud, gav Sihon och allt hans folk i Israels hand, så att de slogo dem; och Israel intog hela amoréernas land, ty dessa bodde då i detta land. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  De intogo hela amoréernas område, från Arnon ända till Jabbok, och från öknen ända till Jordan. </p>
<p id="v23"><sup><small>23</small></sup>  Och nu, då HERREN, Israels Gud, har fördrivit amoréerna för sitt folk Israel, skulle du taga deras land i besittning! </p>
<p id="v24"><sup><small>24</small></sup>  Är det icke så: vad din gud Kemos giver dig till besittning, det tager du i besittning? Så taga ock vi, närhelst HERREN, vår Gud, fördriver ett folk för oss, deras land i besittning. </p>
<p id="v25"><sup><small>25</small></sup>  Menar du att du är så mycket förmer än Balak, Sippors sons konungen i Moab? Han dristade ju icke att inlåta sig i tvist med Israel eller giva sig i strid med dem. </p>
<p id="v26"><sup><small>26</small></sup>  När Israel nu i tre hundra år har bott i Hesbon och underlydande orter, i Aror och underlydande orter och i alla städer på båda sidor om Arnon, varför haven I då under hela den tiden icke tagit detta ifrån oss? </p>
<p id="v27"><sup><small>27</small></sup>  Jag har icke försyndat mig mot dig, men du gör illa mot mig, då du nu överfaller mig. HERREN, domaren, må i dag döma mellan Israels barn och Ammons barn." </p>
<p id="v28"><sup><small>28</small></sup>  Men Ammons barns konung hörde icke på vad Jefta lät säga honom genom sändebuden. </p>
<p id="v29"><sup><small>29</small></sup>  Då kom HERRENS Ande över Jefta; och han tågade genom Gilead och Manasse och tågade så genom Mispe i Gilead, och från Mispe i Gilead tågade han fram mot Ammons barn. </p>
<p id="v30"><sup><small>30</small></sup>  Och Jefta gjorde ett löfte åt HERREN och sade: "Om du giver Ammons barn i min hand, <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  så lovar jag att vadhelst som ur dörrarna till mitt hus går ut emot mig, när jag välbehållen kommer tillbaka från Ammons barn, det skall höra HERREN till, och det skall jag offra till brännoffer." </p>
<p id="v32"><sup><small>32</small></sup>  Så drog nu Jefta åstad mot Ammons barn för att strida mot dem; och HERREN gav dem i hans hand. </p>
<p id="v33"><sup><small>33</small></sup>  Och han tillfogade dem ett mycket stort nederlag och intog landet från Aroer ända till fram emot Minnit, tjugu städer, och ända till Abel-Keramim. Alltså blevo Ammons barn kuvade under Israels barn. </p>
<p id="v34"><sup><small>34</small></sup>  När sedan Jefta kom hem till sitt hus i Mispa, då gick hans dotter ut emot honom med pukor och dans. Och hon var hans enda barn, han hade utom henne varken son eller dotter. </p>
<p id="v35"><sup><small>35</small></sup>  I detsamma han nu fick se henne, rev han sönder sina kläder och ropade: "Ve mig, min dotter, du kommer mig att sjunka till jorden, du drager olycka över mig! Ty jag har öppnat min mun inför HERREN till ett löfte och kan icke taga mitt ord tillbaka." </p>
<p id="v36"><sup><small>36</small></sup>  Hon svarade honom: "Min fader, har du öppnat din mun inför HERREN, så gör med mig enligt din muns tal, eftersom HERREN nu har skaffat dig hämnd på dina fiender, Ammons barn." <sup id="cite3"><a href="#fn3">[3]</a></sup></p>
<p id="v37"><sup><small>37</small></sup>  Och hon sade ytterligare till sin fader: "Uppfyll dock denna min begäran: unna mig två månader, så att jag får gå åstad ned på bergen och begråta min jungfrudom med mina väninnor. </p>
<p id="v38"><sup><small>38</small></sup>  Han svarade: "Du får gå åstad." Och han tillstadde henne att vara borta i två månader. Då gick hon åstad med sina väninnor och begrät sin jungfrudom på bergen. </p>
<p id="v39"><sup><small>39</small></sup>  Men efter två månader vände hon tillbaka till sin fader, och han förfor då med henne efter det löfte han hade gjort. Och hon hade icke känt någon man. <sup id="cite4"><a href="#fn4">[4]</a></sup></p>
<p id="v40"><sup><small>40</small></sup>  Sedan blev det en sedvänja i Israel att Israels döttrar år efter år gingo åstad för att lovprisa gileaditen Jeftas dotter, under fyra dagar vart år. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 11:21,23 <i>I namn av Herren, Israels Gud</i>: <a href="/sv/The_Urantia_Book/70#p1_15">Ub 70:1.15</a>. </li>
  <li id="fn2"><a href="#cite2">↑</a> 11:30-39 <i>Straff för brott mot eder</i>: <a href="/sv/The_Urantia_Book/87#p6_9">Ub 87:6.9</a>.  <i>Jeftas dotter</i>: <a href="/sv/The_Urantia_Book/89#p6_3">Ub 89:6.3</a>. </li>
  <li id="fn3"><a href="#cite3">↑</a> 11:36 <i>Tar hämnd på syndare</i>: <a href="/sv/The_Urantia_Book/142#p2_1">Ub 142:2.1</a>. </li>
  <li id="fn4"><a href="#cite4">↑</a> 11:39 <i>Det är vanligt</i>: <a href="/sv/The_Urantia_Book/70#p11_6">Ub 70:11.6</a>. </li>
</ol>
</div>
