<!--
title: Domarboken - Kapitel 14
description: 
published: true
date: 2023-11-8T22:1:37Z
tags: bible, bible—judges
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Judges/13">
          <span class="mdi mdi-arrow-left-drop-circle"></span><span class="pl-2">Domarboken - Kapitel 13</span>
        </a>
        </td>
        <td>
        <a href="/sv/Bible/Judges/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Judges/15">
          <span class="pr-2">Domarboken - Kapitel 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  När Simson en gång gick ned till Timna, fick han där i Timna se en kvinna, en av filistéernas döttrar. </p>
<p id="v2"><sup><small>2</small></sup>  Och när han kom upp därifrån, omtalade han det för sin fader och moder och sade: "Jag har i Timna sett en kvinna, en av filistéernas döttrar; henne mån I nu skaffa mig till hustru." </p>
<p id="v3"><sup><small>3</small></sup>  Hans fader och moder sade till honom: "Finnes då ingen kvinna bland dina bröders döttrar och i hela mitt folk, eftersom du vill gå bort för att skaffa dig en hustru från de oomskurna filistéerna?" Simson sade till sin fader: "Skaffa mig denna, ty hon behagar mig." </p>
<p id="v4"><sup><small>4</small></sup>  Men hans fader och moder visste icke att detta kom från HERREN, som sökte sak med filistéerna. På den tiden rådde nämligen filistéerna över Israel. </p>
<p id="v5"><sup><small>5</small></sup>  Och Simson gick med sin fader och moder ned till Timna; men just som de hade hunnit fram till vingårdarna vid Timna, kom ett ungt lejon rytande emot honom. </p>
<p id="v6"><sup><small>6</small></sup>  Då föll HERRENS Ande över honom, och han slet sönder lejonet, såsom hade han slitit sönder en killing, fastän han icke hade någonting i sin hand; men han talade icke om för sin fader och moder vad han hade gjort. </p>
<p id="v7"><sup><small>7</small></sup>  När han så kom ditned, talade han med kvinnan; och hon behagade Simson. </p>
<p id="v8"><sup><small>8</small></sup>  En tid därefter vände han tillbaka för att hämta henne och vek då av vägen för att se på det döda lejonet; då fick han i lejonets kropp se en bisvärm med honung. </p>
<p id="v9"><sup><small>9</small></sup>  Och han skrapade ut honungen i sina händer och åt därav, medan han gick, han kom så till sin fader och moder och gav dem, och de åto. Men han talade icke om för dem att det var ur lejonets kropp han hade skrapat honungen. </p>
<p id="v10"><sup><small>10</small></sup>  När nu hans fader kom ned till kvinnan, gjorde Simson där ett gästabud, ty så plägade de unga männen göra. </p>
<p id="v11"><sup><small>11</small></sup>  Och när de fingo se honom, skaffade de trettio bröllopssvenner, som skulle vara hos honom. </p>
<p id="v12"><sup><small>12</small></sup>  Till dem sade Simson: "Jag vill förelägga eder en gåta; om I under de sju gästabudsdagarna sägen mig lösningen på den och gissen rätt, så skall jag giva eder trettio fina linneskjortor och trettio högtidsdräkter. </p>
<p id="v13"><sup><small>13</small></sup>  Men om I icke kunnen säga mig lösningen, så skolen I giva mig trettio fina linneskjortor och trettio högtidsdräkter." De sade till honom: "Förelägg oss din gåta, låt oss höra den." </p>
<p id="v14"><sup><small>14</small></sup>  Då sade han till dem: "Från storätaren utgick ätbart, från den grymme kom sötma." Men under tre dagar kunde de icke lösa gåtan. </p>
<p id="v15"><sup><small>15</small></sup>  På sjunde dagen sade de då till Simsons hustru: "Locka din man till att säga oss lösningen på gåtan; eljest skola vi bränna upp dig och din faders hus i eld. Icke haven I väl bjudit oss hit för att utarma oss?" </p>
<p id="v16"><sup><small>16</small></sup>  Då låg Simsons hustru över honom med gråt och sade: "Du hatar mig allenast och älskar mig alls icke; du har förelagt mina landsmän en gåta, men mig har du icke sagt lösningen på den." Han svarade henne: "Icke ens åt min fader eller min moder har jag sagt lösningen; skulle jag då säga den åt dig?" </p>
<p id="v17"><sup><small>17</small></sup>  Men hon låg över honom med gråt under de sju dagar de höllo gästabudet. Och på sjunde dagen sade han henne lösningen, eftersom hon så hårt ansatte honom; sedan sade hon lösningen på gåtan åt sina landsmän. </p>
<p id="v18"><sup><small>18</small></sup>  Innan solen gick ned på sjunde dagen, gåvo honom alltså männen i staden det svaret: "Vad är sötare än honung, och vad är grymmare än ett lejon?" Men han sade till dem: "Haden I icke plöjt med min kviga, så haden I icke gissat min gåta." </p>
<p id="v19"><sup><small>19</small></sup>  Och HERRENS Ande kom över honom, och han gick ned till Askelon och slog där ihjäl trettio män och tog deras kläder och gav högtidsdräkterna åt dem som hade sagt lösningen på gåtan. Och hans vrede upptändes, och han vände tillbaka upp till sin faders hus. </p>
<p id="v20"><sup><small>20</small></sup>  Då blev Simsons hustru given åt den av hans bröllopssvenner, som han hade haft till sin särskilda följesven. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Judges/13">
          <span class="mdi mdi-arrow-left-drop-circle"></span><span class="pl-2">Domarboken - Kapitel 13</span>
        </a>
        </td>
        <td>
        <a href="/sv/Bible/Judges/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Judges/15">
          <span class="pr-2">Domarboken - Kapitel 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
