<!--
title: Domarboken - Kapitel 8
description: 
published: true
date: 2022-10-8T9:59:7Z
tags: bible, bible—judges
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Judges/7">Domarboken - Kapitel 7</a></td>
        <td><a href="/sv/Bible/Judges/Index">Index</a></td>
        <td><a href="/sv/Bible/Judges/9">Domarboken - Kapitel 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men Efraims män sade till honom: "Huru har du kunnat handla så mot oss? Varför bådade du icke upp oss, när du drog ut till strid mot Midjan?" Och de foro häftigt ut mot honom. </p>
<p id="v2"><sup><small>2</small></sup>  Han svarade dem: "Vad har jag då uträttat i jämförelse med eder? Är icke Efraims efterskörd bättre än Abiesers vinbärgning? </p>
<p id="v3"><sup><small>3</small></sup>  I eder hand var det som Gud gav de midjanitiska hövdingarna Oreb och Seeb. Vad har jag kunnat uträtta i jämförelse med eder?" Då han så talade, stillades deras vrede mot honom. </p>
<p id="v4"><sup><small>4</small></sup>  När sedan Gideon kom till Jordan, gick han över jämte de tre hundra män som han hade med sig; och de voro trötta av förföljandet. </p>
<p id="v5"><sup><small>5</small></sup>  Han sade därför till männen i Suckot: "Given några kakor bröd åt folket som följer mig, ty de äro trötta; se, jag är nu i färd med att förfölja Seba och Salmunna, de midjanitiska konungarna." </p>
<p id="v6"><sup><small>6</small></sup>  Men de överste i Suckot svarade: "Har du då redan Seba och Salmunna i ditt våld, eftersom du fordrar att vi skola giva bröd åt din här?" </p>
<p id="v7"><sup><small>7</small></sup>  Gideon sade "Nåväl; när HERREN, giver Seba och Salmunna i min hand, skall jag söndertröska edert kött med ökentörnen och tistlar." </p>
<p id="v8"><sup><small>8</small></sup>  Så drog han vidare därifrån upp till Penuel och talade på samma sätt till dem som voro där; och männen i Penuel gåvo honom samma svar som männen i Suckot hade givit. </p>
<p id="v9"><sup><small>9</small></sup>  Då sade han ock till männen i Penuel: "När jag kommer välbehållen tillbaka, skall jag riva ned detta torn." </p>
<p id="v10"><sup><small>10</small></sup>  Men Seba och Salmunna befunno sig i Karkor och hade sin här hos sig, vid pass femton tusen man, allt som var kvar av österlänningarnas hela här; ty de stupade utgjorde ett hundra tjugu tusen svärdbeväpnade män. </p>
<p id="v11"><sup><small>11</small></sup>  Och Gideon drog upp på karavanvägen, öster om Noba och Jogbeha, och överföll hären, där den låg sorglös i sitt läger. </p>
<p id="v12"><sup><small>12</small></sup>  Och Seba och Salmunna flydde, men han satte efter dem; och han tog de två midjanitiska konungarna Seba och Salmunna till fånga och skingrade hela hären. </p>
<p id="v13"><sup><small>13</small></sup>  När därefter Gideon, Joas' son, vände tillbaka från striden, ned från Hereshöjden, </p>
<p id="v14"><sup><small>14</small></sup>  fick han fatt på en ung man, en av invånarna i Suckot, och utfrågade denne, och han måste skriva upp åt honom de överste i Suckot och de äldste där, sjuttiosju män. </p>
<p id="v15"><sup><small>15</small></sup>  När han sedan kom till männen i Suckot, sade han: "Se här äro nu Seba och Salmunna, om vilka I hånfullt saden till mig: 'Har du redan Seba och Salmunna i ditt våld, eftersom du fordrar att vi skola giva bröd åt dina trötta män?'" </p>
<p id="v16"><sup><small>16</small></sup>  Därefter lät han gripa de äldste i staden och tog ökentörnen och tistlar och lät männen i Suckot få känna dem. </p>
<p id="v17"><sup><small>17</small></sup>  Och tornet i Penuel rev han ned och dräpte männen i staden. </p>
<p id="v18"><sup><small>18</small></sup>  Och till Seba och Salmunna sade han: "Hurudana voro de män som I dräpten på Tabor?" De svarade: "De voro lika dig; var och en såg ut såsom en konungason." </p>
<p id="v19"><sup><small>19</small></sup>  Han sade: "Då var det mina bröder, min moders söner. Så sant HERREN lever: om I haden låtit dem leva, skulle jag icke hava dräpt eder." </p>
<p id="v20"><sup><small>20</small></sup>  Sedan sade han till Jeter, sin förstfödde: "Stå upp och dräp dem." Men gossen drog icke ut sitt svärd, ty han var försagd, eftersom han ännu var allenast en gosse. </p>
<p id="v21"><sup><small>21</small></sup>  Då sade Seba och Salmunna: "Stå upp, du själv, och stöt ned oss; ty sådan mannen är, sådan är ock hans styrka." Så stod då Gideon upp och dräpte Seba och Salmunna. Och han tog för sin räkning de prydnader som sutto på deras kamelers halsar. </p>
<p id="v22"><sup><small>22</small></sup>  Och israeliterna sade till Gideon: "Råd du över oss, och såsom du så ock sedan din son och din sonson; ty du har frälst oss ur Midjans hand." </p>
<p id="v23"><sup><small>23</small></sup>  Men Gideon svarade dem: "Jag vill icke råda över eder, och min son skall icke heller råda över eder, utan HERREN skall råda över eder." </p>
<p id="v24"><sup><small>24</small></sup>  Och Gideon sade ytterligare till dem: "Ett vill jag dock begära av eder: var och en av eder må giva mig den näsring han har fått såsom byte." Ty midjaniterna buro näsringar av guld, eftersom de voro ismaeliter. </p>
<p id="v25"><sup><small>25</small></sup>  De svarade: "Ja, vi vilja giva dig dem." Och de bredde ut ett kläde, och var och en kastade på detta den näsring han hade fått såsom byte. </p>
<p id="v26"><sup><small>26</small></sup>  Och guldringarna, som han hade begärt, befunnos väga ett tusen sju hundra siklar i guld - detta förutom de halsprydnader, de örhängen och de purpurröda kläder som de midjanitiska konungarna hade burit, och förutom de kedjor som hade suttit på deras kamelers halsar. </p>
<p id="v27"><sup><small>27</small></sup>  Och Gideon lät därav göra en efod och satte upp den i sin stad, Ofra; och hela Israel lopp där i trolös avfällighet efter den. Och den blev för Gideon och hans hus till en snara. </p>
<p id="v28"><sup><small>28</small></sup>  Så blev nu Midjan kuvat under Israels barn och upplyfte icke mer sitt huvud. Och landet hade ro i fyrtio år, så länge Gideon levde. </p>
<p id="v29"><sup><small>29</small></sup>  Men Jerubbaal, Joas' son, gick hem och stannade sedan i sitt hus. </p>
<p id="v30"><sup><small>30</small></sup>  Och Gideon hade sjuttio söner, som hade utgått från hans länd, ty han ägde många hustrur. </p>
<p id="v31"><sup><small>31</small></sup>  En bihustru som han hade i Sikem födde honom ock en son; denne gav han namnet Abimelek. </p>
<p id="v32"><sup><small>32</small></sup>  Och Gideon, Joas' son, dog i en god ålder och blev begraven i sin fader Joas' grav i det abiesritiska Ofra </p>
<p id="v33"><sup><small>33</small></sup>  Men när Gideon var död, begynte Israels barn åter i trolös avfällighet löpa efter Baalerna; och de gjorde Baal-Berit till gud åt sig. </p>
<p id="v34"><sup><small>34</small></sup>  Israels barn tänkte icke på HERREN, sin Gud, som hade räddat dem från alla deras fienders hand runt omkring. </p>
<p id="v35"><sup><small>35</small></sup>  Ej heller visade de Jerubbaals, Gideons, hus någon kärlek, till gengäld för allt det goda som han hade gjort mot Israel. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Judges/7">Domarboken - Kapitel 7</a></td>
        <td><a href="/sv/Bible/Judges/Index">Index</a></td>
        <td><a href="/sv/Bible/Judges/9">Domarboken - Kapitel 9</a></td>
      </tr>
    </tbody>
  </table>
</figure>
