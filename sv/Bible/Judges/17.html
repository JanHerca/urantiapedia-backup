<!--
title: Domarboken - Kapitel 17
description: 
published: true
date: 2022-10-8T9:59:7Z
tags: bible, bible—judges
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Judges/16">Domarboken - Kapitel 16</a></td>
        <td><a href="/sv/Bible/Judges/Index">Index</a></td>
        <td><a href="/sv/Bible/Judges/18">Domarboken - Kapitel 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  I Efraims bergsbygd levde en man som hette Mika. </p>
<p id="v2"><sup><small>2</small></sup>  Denne sade till sin moder: "De ett tusen ett hundra silversiklar som blevo dig fråntagna, och för vilkas skull du uttalade en förbannelse, som jag själv hörde, se, de penningarna finnas hos mig. Det var jag som tog dem." Då sade hans moder: "Välsignad vare du, min son, av HERREN!" </p>
<p id="v3"><sup><small>3</small></sup>  Så gav han de ett tusen ett hundra silversiklarna tillbaka åt sin moder. Men hans moder sade: "Härmed helgar jag dessa penningar åt HERREN och lämnar dem åt min son, för att han må låta göra en skuren och en gjuten gudabild. Här lämnar jag dem nu tillbaka åt dig." </p>
<p id="v4"><sup><small>4</small></sup>  Men han gav penningarna tillbaka åt sin moder. Då tog hans moder två hundra siklar silver och gav dem åt en guldsmed, och denne gjorde därav en skuren och en gjuten gudabild, vilka sedan ställdes in i Mikas hus. </p>
<p id="v5"><sup><small>5</small></sup>  Mannen Mika hade så ett gudahus; han lät ock göra en efod och husgudar och insatte genom handfyllning en av sina söner till präst åt sig. </p>
<p id="v6"><sup><small>6</small></sup>  På den tiden fanns ingen konung i Israel; var och en gjorde vad honom behagade. </p>
<p id="v7"><sup><small>7</small></sup>  I Bet-Lehem i Juda levde då en ung man av Juda släkt; han var levit och bodde där såsom främling. </p>
<p id="v8"><sup><small>8</small></sup>  Denne man vandrade bort ifrån sin stad, Bet-Lehem i Juda, för att se om han funne någon annan ort där han kunde bo; och under sin färd kom han till Efraims bergsbygd, fram till Mikas hus. </p>
<p id="v9"><sup><small>9</small></sup>  Då frågade Mika honom: "Varifrån kommer du?" Han svarade honom: "Jag är en levit från Bet-Lehem i Juda, och jag är nu stadd på vandring, för att se om jag finner någon annan ort där jag kan bo." </p>
<p id="v10"><sup><small>10</small></sup>  Mika sade till honom: "Stanna kvar hos mig, och bliv fader och präst åt mig, så skall jag årligen giva dig tio siklar silver och vad kläder du behöver, och därtill din föda." Då följde leviten med honom. </p>
<p id="v11"><sup><small>11</small></sup>  Och leviten gick in på att stanna hos mannen, och denne behandlade den unge mannen såsom sin son. </p>
<p id="v12"><sup><small>12</small></sup>  Och Mika insatte leviten genom handfyllning, så att den unge mannen blev präst åt honom; och han var sedan kvar i Mikas hus. </p>
<p id="v13"><sup><small>13</small></sup>  Och Mika sade: "Nu vet jag att HERREN skall göra mig gott, eftersom jag har fått leviten till präst." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Judges/16">Domarboken - Kapitel 16</a></td>
        <td><a href="/sv/Bible/Judges/Index">Index</a></td>
        <td><a href="/sv/Bible/Judges/18">Domarboken - Kapitel 18</a></td>
      </tr>
    </tbody>
  </table>
</figure>
