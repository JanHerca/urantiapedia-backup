<!--
title: 2 Korintierbrevet - Kapitel 4
description: 
published: true
date: 2023-11-8T22:1:38Z
tags: bible, bible—2 corinthians
editor: ckeditor
dateCreated: 2022-8-28T15:43:40Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Corinthians/3">
          <span class="mdi mdi-arrow-left-drop-circle"></span><span class="pl-2">2 Korintierbrevet - Kapitel 3</span>
        </a>
        </td>
        <td>
        <a href="/sv/Bible/2_Corinthians/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Corinthians/5">
          <span class="pr-2">2 Korintierbrevet - Kapitel 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Därför, då vi nu, genom den barmhärtighet som har vederfarits oss, hava detta ämbete, så fälla vi icke modet. </p>
<p id="v2"><sup><small>2</small></sup>  Nej, vi hava frånsagt oss allt skamligt hemlighetsväsen och gå icke illfundigt till väga, ej heller förfalska vi Guds ord, utan framlägga öppet sanningen och anbefalla oss så, inför Gud, hos var människas samvete. </p>
<p id="v3"><sup><small>3</small></sup>  Och om vårt evangelium nu verkligen är bortskymt av ett täckelse, så finnes det täckelset hos dem som gå förlorade. </p>
<p id="v4"><sup><small>4</small></sup>  Ty de otrognas sinnen har denna tidsålders gud så förblindat, att de icke se det sken som utgår från evangelium om Kristi, Guds egen avbilds, härlighet. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Vi predika ju icke oss själva, utan Kristus Jesus såsom Herre, och oss såsom tjänare åt eder, för Jesu skull. </p>
<p id="v6"><sup><small>6</small></sup>  Ty den Gud som sade: "Ljus skall lysa fram ur mörkret", han är den som har låtit ljus gå upp i våra hjärtan, för att kunskapen om Guds härlighet, som strålar fram i Kristi ansikte, skall kunna sprida sitt sken. </p>
<p id="v7"><sup><small>7</small></sup>  Men denna skatt hava vi i lerkärl, för att den översvinnliga kraften skall befinnas vara Guds och icke något som kommer från oss. </p>
<p id="v8"><sup><small>8</small></sup>  Vi äro på allt sätt i trångmål, dock icke utan utväg; vi äro rådvilla, dock icke rådlösa; </p>
<p id="v9"><sup><small>9</small></sup>  vi äro förföljda, dock icke givna till spillo; vi äro slagna till marken, dock icke förlorade. </p>
<p id="v10"><sup><small>10</small></sup>  Alltid bära vi Jesu dödsmärken på vår kropp, för att också Jesu liv skall bliva uppenbarat i vår kropp. </p>
<p id="v11"><sup><small>11</small></sup>  Ja, ännu medan vi leva, överlämnas vi för Jesu skull beständigt åt döden, på det att ock Jesu liv må bliva uppenbarat i vårt dödliga kött. </p>
<p id="v12"><sup><small>12</small></sup>  Så utför nu döden sitt verk i oss, men i eder verkar livet. </p>
<p id="v13"><sup><small>13</small></sup>  Men såsom det är skrivet: "Jag tror, därför talar jag ock", så tro också vi, eftersom vi hava samma trons Ande; därför tala vi ock, </p>
<p id="v14"><sup><small>14</small></sup>  ty vi veta att han som uppväckte Herren Jesus, han skall ock uppväcka oss med Jesus och ställa oss inför sig tillsammans med eder. </p>
<p id="v15"><sup><small>15</small></sup>  Allt sker nämligen för eder skull, på det att nåden, genom att komma allt flera till del, må bliva så mycket större och verka en allt mer överflödande tacksägelse, Gud till ära. </p>
<p id="v16"><sup><small>16</small></sup>  Därför fälla vi icke modet; om ock vår utvärtes människa förgås, så förnyas likväl vår invärtes människa dag efter dag. </p>
<p id="v17"><sup><small>17</small></sup>  Ty vår bedrövelse, som varar ett ögonblick och väger föga, bereder åt oss, i översvinnligen rikt mått, en härlighet som väger översvinnligen tungt och varar i evighet - </p>
<p id="v18"><sup><small>18</small></sup>  åt oss som icke hava till ögonmärke de ting som synas, utan dem som icke synas; ty de ting som synas, de vara allenast en tid, med de som icke synas, de vara i evighet. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Corinthians/3">
          <span class="mdi mdi-arrow-left-drop-circle"></span><span class="pl-2">2 Korintierbrevet - Kapitel 3</span>
        </a>
        </td>
        <td>
        <a href="/sv/Bible/2_Corinthians/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Corinthians/5">
          <span class="pr-2">2 Korintierbrevet - Kapitel 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 4:4 <i>Denna världens Gud</i>: <a href="/sv/The_Urantia_Book/67#p2_4">Ub 67:2.4</a>.  <i>Urantias gud</i>: <a href="/sv/The_Urantia_Book/53#p8_5">Ub 53:8.5</a>.  <i>Gamla planetprinsen</i>: <a href="/sv/The_Urantia_Book/51#p3_9">Ub 51:3.9</a>. </li>
</ol>
</div>
