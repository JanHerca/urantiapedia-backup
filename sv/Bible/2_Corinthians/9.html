<!--
title: 2 Korintierbrevet - Kapitel 9
description: 
published: true
date: 2022-10-8T9:59:7Z
tags: bible, bible—2 corinthians
editor: ckeditor
dateCreated: 2022-8-28T15:43:40Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Corinthians/8">2 Korintierbrevet - Kapitel 8</a></td>
        <td><a href="/sv/Bible/2_Corinthians/Index">Index</a></td>
        <td><a href="/sv/Bible/2_Corinthians/10">2 Korintierbrevet - Kapitel 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Om understödet till de heliga är det nu visserligen överflödigt att jag här skriver till eder; </p>
<p id="v2"><sup><small>2</small></sup>  jag känner ju eder goda vilja, och av den plägar jag, i fråga om eder, berömma mig inför macedonierna, i det jag omtalar att Akaja ända sedan förra året har varit redo, och att det är just edert nit som har eggat så många andra. </p>
<p id="v3"><sup><small>3</small></sup>  Likväl sänder jag nu åstad dessa bröder, för att det som jag har sagt till eder berömmelse icke skall i denna del befinnas hava varit tomt tal. Ty, såsom jag förut har sagt, jag vill att I skolen vara redo. </p>
<p id="v4"><sup><small>4</small></sup>  Eljest, om några macedonier komma med mig och finna eder oberedda, kunna vi - för att icke säga I - till äventyrs komma på skam med vår tillförsikt i denna sak. </p>
<p id="v5"><sup><small>5</small></sup>  Jag har därför funnit det vara nödvändigt att uppmana bröderna att i förväg begiva sig till eder och förbereda den rikliga "välsignelsegåva" som I redan haven utlovat. De skola laga att denna är tillreds såsom en riklig gåva, och icke såsom en gåva i njugghet. </p>
<p id="v6"><sup><small>6</small></sup>  Besinnen detta: den som sår sparsamt, han skall ock skörda sparsamt; men den som sår rikligt, han skall ock skörda riklig välsignelse. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Var och en give efter som han har känt sig manad i sitt hjärta, icke med olust eller av tvång, ty "Gud älskar en glad givare". </p>
<p id="v8"><sup><small>8</small></sup>  Men Gud är mäktig att i överflödande mått låta all nåd komma eder till del, så att I alltid i allo haven allt till fyllest och i överflöd kunnen giva till allt gott verk, </p>
<p id="v9"><sup><small>9</small></sup>  efter skriftens ord: "Han utströr, han giver åt de fattiga, hans rättfärdighet förbliver evinnerligen." </p>
<p id="v10"><sup><small>10</small></sup>  Och han som giver såningsmannen "säd till att så och bröd till att äta", han skall ock giva eder utsädet och låta det föröka sig och skall bereda växt åt eder rättfärdighets frukt. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  I skolen bliva så rika på allt, att I av gott hjärta kunnen giva allahanda gåvor, vilka, när de överlämnas genom oss, skola framkalla tacksägelse till Gud. </p>
<p id="v12"><sup><small>12</small></sup>  Ty det understöd, som kommer till stånd genom denna eder tjänst, skall icke allenast avhjälpa de heligas brist, utan verka ännu långt mer genom att framkalla många tacksägelser till Gud. </p>
<p id="v13"><sup><small>13</small></sup>  De skola nämligen, därför att I visen eder så väl hålla provet i fråga om detta understöd, komma att prisa Gud för att I med så lydaktigt sinne bekännen eder till Kristi evangelium och av så gott hjärta visen dem och alla andra edert deltagande. </p>
<p id="v14"><sup><small>14</small></sup>  De skola ock själva bedja för eder och längta efter eder, för den Guds nåds skull, som i så översvinnligen rikt mått beskäres eder. </p>
<p id="v15"><sup><small>15</small></sup>  Ja, Gud vare tack för hans outsägligt rika gåva! <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Corinthians/8">2 Korintierbrevet - Kapitel 8</a></td>
        <td><a href="/sv/Bible/2_Corinthians/Index">Index</a></td>
        <td><a href="/sv/Bible/2_Corinthians/10">2 Korintierbrevet - Kapitel 10</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 9:15 <i>Överlevnad är gåva</i>: <a href="/sv/The_Urantia_Book/110#p2_2">Ub 110:2.2</a>.  <i>Gåva nära följeslagare</i>: <a href="/sv/The_Urantia_Book/3#p1_4">Ub 3:1.4</a>.  <i>Andens vittnesbörd inom</i>: <a href="/sv/The_Urantia_Book/131#p10_6">Ub 131:10.6</a>. </li>
  <li id="fn2"><a href="#cite2">↑</a> 9:6 <i>Skörda och så</i>: <a href="/sv/The_Urantia_Book/192#p2_8">Ub 192:2.8</a>. </li>
  <li id="fn3"><a href="#cite3">↑</a> 9:10 <i>Andligt rike</i>: <a href="/sv/The_Urantia_Book/85#p2_2">Ub 85:2.2</a>. </li>
</ol>
</div>
