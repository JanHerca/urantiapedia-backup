<!--
title: 2 Samuelsboken - Kapitel 15
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/2_Samuel/14">2 Samuelsboken - Kapitel 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/2_Samuel/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/2_Samuel/16">2 Samuelsboken - Kapitel 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En tid härefter skaffade Absalom sig vagn och hästar, därtill ock femtio man som löpte framför honom. </p>
<p id="v2"><sup><small>2</small></sup>  Och Absalom plägade bittida om morgonen ställa sig vid sidan av vägen som ledde till porten, och så ofta någon då var på väg till konungen med en rättssak som han ville hava avdömd, kallade Absalom honom till sig och frågade: "Från vilken stad är du?" När han då svarade: "Din tjänare är från den och den av Israels stammar", <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  sade Absalom till honom: "Din sak är visserligen god och rätt, men du har ingen som hör på dig hos konungen." </p>
<p id="v4"><sup><small>4</small></sup>  Och Absalom tillade: "Ack om jag bleve satt till domare i landet! Om då var och en som hade någon rätts- och domssak komme till mig, så skulle jag skaffa honom rättvisa." </p>
<p id="v5"><sup><small>5</small></sup>  Och när någon gick fram för att buga sig för honom, räckte han ut sin hand och fattade i honom och kysste honom. </p>
<p id="v6"><sup><small>6</small></sup>  På detta sätt gjorde Absalom med alla israeliter som kommo för att få någon sak avdömd hos konungen. Så förledde Absalom Israels män. </p>
<p id="v7"><sup><small>7</small></sup>  Fyrtio år voro nu förlidna, då Absalom en gång sade till konungen: "Låt mig begiva mig till Hebron för att där infria det löfte som jag har gjort åt HERREN. </p>
<p id="v8"><sup><small>8</small></sup>  Ty din tjänare gjorde ett löfte, när jag bodde i Gesur i Aram; jag sade: 'Om HERREN låter mig komma tillbaka till Jerusalem, så vill jag hålla en gudstjänst åt HERREN.'" </p>
<p id="v9"><sup><small>9</small></sup>  Konungen sade till honom: "Gå i frid." Då stod han upp och begav sig till Hebron. </p>
<p id="v10"><sup><small>10</small></sup>  Men Absalom sände ut hemliga budbärare till alla Israels stammar och lät säga: "När I hören basunen ljuda, så sägen: 'Nu har Absalom blivit konung i Hebron.'" </p>
<p id="v11"><sup><small>11</small></sup>  Och med Absalom hade följt två hundra män från Jerusalem, som voro inbjudna och följde med i all oskuld, utan att veta om någonting. </p>
<p id="v12"><sup><small>12</small></sup>  Medan Absalom offrade slaktoffren, sände han också och lät hämta giloniten Ahitofel, Davids rådgivare, från hans stad Gilo. Och sammansvärjningen växte i styrka, och i allt större myckenhet gick folket över till Absalom. </p>
<p id="v13"><sup><small>13</small></sup>  Men en budbärare kom till David och sade: "Israels män hava vänt sina hjärtan till Absalom." </p>
<p id="v14"><sup><small>14</small></sup>  Då sade David till alla sina tjänare, dem som han hade hos sig i Jerusalem: "Upp, låt oss fly, ty ingen annan räddning finnes för oss undan Absalom. Skynden eder åstad, så att han icke med hast kommer över oss och för olycka över oss och slår stadens invånare med svärdsegg." </p>
<p id="v15"><sup><small>15</small></sup>  Konungens tjänare svarade konungen: "Till allt vad min herre konungen behagar äro dina tjänare redo. </p>
<p id="v16"><sup><small>16</small></sup>  Då drog konungen ut, och allt hans husfolk följde honom; dock lämnade konungen kvar tio av sina bihustrur för att vakta huset. </p>
<p id="v17"><sup><small>17</small></sup>  Så drog då konungen ut, och allt folket följde honom; men de stannade vid Bet-Hammerhak. </p>
<p id="v18"><sup><small>18</small></sup>  Och alla hans tjänare tågade förbi på sidan om honom, så ock alla keretéerna och peletéerna; och alla gatiterna, sex hundra man, som hade följt med honom från Gat, tågade likaledes förbi framför konungen. </p>
<p id="v19"><sup><small>19</small></sup>  Då sade konungen till gatiten Ittai: "Varför går också du med oss? Vänd om och stanna hos den som nu är konung; du är ju en främling och därtill landsflyktig från ditt hem. </p>
<p id="v20"><sup><small>20</small></sup>  I går kom du; skulle jag då i dag låta dig irra omkring med oss på var färd, nu då jag själv går jag vet icke vart? Vänd tillbaka och för dina bröder tillbaka med dig; må nåd och trofasthet bevisas eder." </p>
<p id="v21"><sup><small>21</small></sup>  Men Ittai svarade konungen och sade: "Så sant HERREN lever, och så sant min herre konungen lever: på den plats där min herre konungen är, där vill ock din tjänare vara, det må gälla liv eller död." </p>
<p id="v22"><sup><small>22</small></sup>  Då sade David till Ittai: "Kom då och drag med." Och gatiten Ittai drog med jämte alla sina män och alla kvinnor och barn som han hade med sig. </p>
<p id="v23"><sup><small>23</small></sup>  Och hela landet grät högljutt, när allt folket drog fram. Och då nu konungen gick över bäcken Kidron, gick ock allt folket över och tog vägen åt öknen. </p>
<p id="v24"><sup><small>24</small></sup>  Bland de andra såg man ock Sadok jämte alla leviterna, och de buro med sig Guds förbundsark; men de satte ned Guds ark - varvid också Ebjatar kom ditupp - till dess att allt folket hade hunnit draga fram ur staden. </p>
<p id="v25"><sup><small>25</small></sup>  Då sade konungen till Sadok: "För Guds ark tillbaka in i staden. Om jag finner nåd för HERRENS ögon, låter han mig komma tillbaka, så att jag åter får se honom och hans boning. </p>
<p id="v26"><sup><small>26</small></sup>  Men om han säger så: 'Jag har icke behag till dig' - se, då är jag redo; han göre då med mig såsom honom täckes." </p>
<p id="v27"><sup><small>27</small></sup>  Och konungen sade till prästen Sadok: "Du är ju siare; vänd tillbaka till staden i frid. Och din son Ahimaas och Ebjatars son Jonatan, båda edra söner, må följa med eder. <sup id="cite2"><a href="#fn2">[2]</a></sup></p>
<p id="v28"><sup><small>28</small></sup>  Se, jag vill dröja vid färjställena i öknen, till dess att ett budskap kommer från eder med underrättelser till mig. </p>
<p id="v29"><sup><small>29</small></sup>  Då förde Sadok och Ebjatar Guds ark tillbaka till Jerusalem och stannade där. </p>
<p id="v30"><sup><small>30</small></sup>  Men David gick gråtande uppför Oljeberget med överhöljt huvud ock bara fötter; och allt folket som följde med honom hade ock höljt över sina huvuden och gingo ditupp under gråt. </p>
<p id="v31"><sup><small>31</small></sup>  Och när man berättade för David att Ahitofel var med bland dem som hade sammansvurit sig med Absalom, sade David: "HERRE, gör Ahitofels råd till dårskap." </p>
<p id="v32"><sup><small>32</small></sup>  När sedan David hade kommit upp på bergstoppen, där man plägade tillbedja Gud, då kom arkiten Husai emot honom, med sönderriven livklädnad och med jord på sitt huvud. </p>
<p id="v33"><sup><small>33</small></sup>  David sade till honom: "Om du går med mig, så bliver du mig till besvär. </p>
<p id="v34"><sup><small>34</small></sup>  Men om du vänder tillbaka till staden och säger till Absalom: 'Din tjänare vill jag vara, o konung; jag har förut varit din faders tjänare, men nu vill jag vara din tjänare', så kan du gagna mig med att göra Ahitofels råd om intet. </p>
<p id="v35"><sup><small>35</small></sup>  Där har du ju ock prästerna Sadok och Ebjatar; allt vad du får höra från konungens hus må du meddela prästerna Sadok och Ebjatar. </p>
<p id="v36"><sup><small>36</small></sup>  De hava ju ock där sina båda söner hos sig: Sadok har Ahimaas, och Ebjatar Jonatan; genom dem kunnen I sända mig bud om allt vad I fån höra." </p>
<p id="v37"><sup><small>37</small></sup>  Så gick då Husai, Davids vän, in i staden. Och jämväl Absalom drog in i Jerusalem. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 15:2-6 <i>Absaloms utmaning till tronen</i>: <a href="/sv/The_Urantia_Book/97#p9_15">Ub 97:9.15</a>. </li>
  <li id="fn2"><a href="#cite2">↑</a> 15:27 <i>Siare</i>: <a href="/sv/The_Urantia_Book/90#p1_1">Ub 90:1.1</a>. </li>
</ol>
</div>
