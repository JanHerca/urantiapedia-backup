<!--
title: 2 Samuelsboken - Kapitel 12
description: 
published: true
date: 2023-11-8T22:1:37Z
tags: bible, bible—2 samuel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Samuel/11">
          <span class="mdi mdi-arrow-left-drop-circle"></span><span class="pl-2">2 Samuelsboken - Kapitel 11</span>
        </a>
        </td>
        <td>
        <a href="/sv/Bible/2_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Samuel/13">
          <span class="pr-2">2 Samuelsboken - Kapitel 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Och HERREN sände Natan till David. När han kom in till honom, sade han till honom: "Två män bodde i samma stad; den ene var rik och den andre fattig. </p>
<p id="v2"><sup><small>2</small></sup>  Den rike hade får och fäkreatur i stor myckenhet. </p>
<p id="v3"><sup><small>3</small></sup>  Men den fattige hade icke mer än ett enda litet lamm, som han hade köpt; han uppfödde det, och det växte upp hos honom och hans söner, tillsammans med dem: det åt av hans brödstycke och drack ur hans bägare och låg i hans famn och var för honom såsom en dotter. </p>
<p id="v4"><sup><small>4</small></sup>  Så kom en vägfarande till den rike mannen; då nändes han icke taga av sina får och fäkreatur för att tillreda åt den resande som hade kommit till honom, utan han tog den fattige mannens lamm och tillredde det åt mannen som hade kommit till honom." </p>
<p id="v5"><sup><small>5</small></sup>  Då upptändes Davids vrede storligen mot den mannen, och han sade till Natan: "Så sant HERREN lever: dödens barn är den man som har gjort detta. </p>
<p id="v6"><sup><small>6</small></sup>  Och lammet skall han ersätta fyradubbelt, därför att han gjorde sådant, och eftersom han var så obarmhärtig." </p>
<p id="v7"><sup><small>7</small></sup>  Men Natan sade till David: "Du är den mannen. Så säger HERREN, Israels Gud: Jag har smort dig till konung över Israel, och jag har räddat dig ur Sauls hand. </p>
<p id="v8"><sup><small>8</small></sup>  Jag har givit dig din herres hus och lagt din herres hustrur i din famn; ja jag har givit dig Israels hus och Juda. Och om detta skulle vara för litet, så vore jag villig att ytterligare giva dig både ett och annat. </p>
<p id="v9"><sup><small>9</small></sup>  Varför har du då föraktat HERRENS ord och gjort vad ont är i hans ögon? Hetiten Uria har du låtit slå ihjäl med svärd, och hans hustru har du tagit till hustru åt dig själv; ja, honom har du dräpt med Ammons barns svärd. </p>
<p id="v10"><sup><small>10</small></sup>  Så skall nu icke heller svärdet vika ifrån ditt hus till evig tid, därför att du har föraktat mig och tagit hetiten Urias hustru till hustru åt dig. </p>
<p id="v11"><sup><small>11</small></sup>  Så säger HERREN: Se, jag skall låta olyckor komma över dig från ditt eget hus, och jag skall taga dina hustrur inför dina ögon och giva dem åt en annan, och han skall ligga hos dina hustrur mitt på ljusa dagen. </p>
<p id="v12"><sup><small>12</small></sup>  Ty väl har du gjort sådant i hemlighet, men jag vill låta detta ske inför hela Israel, och det på ljusa dagen." </p>
<p id="v13"><sup><small>13</small></sup>  Då sade David till Natan: "Jag har syndat mot HERREN." Natan sade till David: "Så har ock HERREN tillgivit dig din synd; du skall icke dö. </p>
<p id="v14"><sup><small>14</small></sup>  Men eftersom du genom denna gärning har kommit HERRENS fiender att förakta honom, skall ock den son som har blivit född åt dig döden dö." </p>
<p id="v15"><sup><small>15</small></sup>  Sedan gick Natan hem igen. Och HERREN slog barnet som Urias hustru hade fött åt David, han slog det, så att det blev dödssjukt. </p>
<p id="v16"><sup><small>16</small></sup>  Då sökte David Gud för gossens skull; och David höll fasta, och när han kom hem, låg han på bara marken över natten. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Då stodo de äldste i hans hus upp och gingo till honom, för att förmå honom att stiga upp från marken; men han ville icke, och han åt icke heller något med dem. </p>
<p id="v18"><sup><small>18</small></sup>  Men på sjunde dagen dog barnet. Då fruktade Davids tjänare att om tala för honom att barnet hade dött, ty de tänkte: "När vi talade till honom, medan barnet ännu levde, ville han ju icke lyssna till våra ord. Huru skulle vi då kunna säga till honom att barnet har dött? Han kunde göra något ont." </p>
<p id="v19"><sup><small>19</small></sup>  Men när David såg att hans tjänare viskade med varandra, förstod han att barnet hade dött. Då frågade David sina tjänare: "Har barnet dött?" De svarade: "Ja." </p>
<p id="v20"><sup><small>20</small></sup>  Då stod David upp från marken och tvådde sig och smorde sig och bytte om kläder och gick in i HERRENS hus och tillbad. Och när han kom hem igen, begärde han att man skulle sätta fram mat åt honom, och han åt. </p>
<p id="v21"><sup><small>21</small></sup>  Då sade hans tjänare till honom: "Varför gör du på detta sätt? Medan barnet levde, fastade du och grät för dess skull; men så snart barnet har dött, står du upp och äter!" </p>
<p id="v22"><sup><small>22</small></sup>  Han svarade: så länge barnet ännu levde, fastade och grät jag, ty jag tänkte: 'Vem vet, kanhända bliver HERREN mig nådig och låter barnet få leva.' </p>
<p id="v23"><sup><small>23</small></sup>  Men nu, när det har dött, varför skulle jag då fasta? Kan jag väl skaffa honom tillbaka igen? Jag går bort till honom, men han kommer icke tillbaka till mig." </p>
<p id="v24"><sup><small>24</small></sup>  Och David tröstade sin hustru Bat-Seba och gick in till henne och låg hos henne. Och hon födde en son, åt vilken han gav namnet Salomo. Och HERREN älskade honom </p>
<p id="v25"><sup><small>25</small></sup>  och sände ett budskap med profeten Natan, och denne gav honom namnet Jedidja, för HERRENS skull. </p>
<p id="v26"><sup><small>26</small></sup>  Och Joab angrep Rabba i Ammons barns land och intog konungastaden. </p>
<p id="v27"><sup><small>27</small></sup>  Sedan sände Joab bud till David och lät säga honom: "Jag har angripit Rabba och har redan intagit Vattenstaden. </p>
<p id="v28"><sup><small>28</small></sup>  Så församla du nu det övriga folket och belägra staden och intag den, så att det icke bliver jag som intager staden och får bära namnet därför." </p>
<p id="v29"><sup><small>29</small></sup>  Då församlade David allt folket och tågade till Rabba och angrep det och intog det. </p>
<p id="v30"><sup><small>30</small></sup>  Och han tog deras konungs krona från hans huvud; den vägde en talent guld och var prydd med en dyrbar sten. Den sattes nu på Davids huvud. Och han förde ut byte från staden i stor myckenhet. </p>
<p id="v31"><sup><small>31</small></sup>  Och folket därinne förde han ut och lade dem under sågar och tröskvagnar av järn och bilor av järn och överlämnade dem åt Molok. Så gjorde han mot Ammons barns alla städer. Sedan vände David med allt folket tillbaka till Jerusalem. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Samuel/11">
          <span class="mdi mdi-arrow-left-drop-circle"></span><span class="pl-2">2 Samuelsboken - Kapitel 11</span>
        </a>
        </td>
        <td>
        <a href="/sv/Bible/2_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Samuel/13">
          <span class="pr-2">2 Samuelsboken - Kapitel 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 12:16,21-23 <i>Rituell fasta</i>: <a href="/sv/The_Urantia_Book/89#p3_1">Ub 89:3.1</a>. </li>
</ol>
</div>
