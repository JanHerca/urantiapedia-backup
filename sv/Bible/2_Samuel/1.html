<!--
title: 2 Samuelsboken - Kapitel 1
description: 
published: true
date: 2023-11-8T22:1:37Z
tags: bible, bible—2 samuel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/sv/Bible/2_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Samuel/2">
          <span class="pr-2">2 Samuelsboken - Kapitel 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Efter Sauls död, när David hade kommit tillbaka från segern över Amalek, och när David sedan i två dagar hade uppehållit sig i Siklag, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  då hände sig på tredje dagen att en man kom från Sauls läger, med sönderrivna kläder och med jord på sitt huvud. Och när han kom in till David, föll han ned till jorden och bugade sig. </p>
<p id="v3"><sup><small>3</small></sup>  David frågade honom: "Varifrån kommer du?" Han svarade honom: "Jag kommer såsom flykting ifrån Israels läger." </p>
<p id="v4"><sup><small>4</small></sup>  Då sade David till honom: "Huru har det gått? Säg mig det." Han svarade: "Folket har flytt ur striden, många av folket hava också fallit och dött; Saul och hans son Jonatan äro ock döda." </p>
<p id="v5"><sup><small>5</small></sup>  David frågade den unge mannen som berättade detta för honom: "Huru vet du att Saul och hans son Jonatan äro döda?" </p>
<p id="v6"><sup><small>6</small></sup>  Den unge mannen som hade framfört underrättelsen till honom svarade: "Jag kom av en händelse upp på berget Gilboa, och där fick jag se Saul stödja sig mot sitt spjut, under det att vagnar och ryttare ansatte honom. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  När han då vände sig om och fick se mig, ropade han på mig, och jag svarade: 'Här är jag.' </p>
<p id="v8"><sup><small>8</small></sup>  Då frågade han mig vem jag var, och jag svarade honom att jag var en amalekit. </p>
<p id="v9"><sup><small>9</small></sup>  Sedan sade han till mig: 'Träd fram hit till mig och giv mig dödsstöten, ty jag är gripen av dödens vanmakt, om ock livet ännu alltjämt är kvar i mig.' </p>
<p id="v10"><sup><small>10</small></sup>  Då trädde jag fram till honom och dödade honom, ty jag visste ju att han icke skulle kunna överleva sitt fall. Och jag tog diademet som satt på hans huvud, och ett armband som satt på hans arm, och jag bar nu detta hit till min herre." </p>
<p id="v11"><sup><small>11</small></sup>  Då fattade David i sina kläder och rev sönder dem; så gjorde ock alla de män som voro där med honom. </p>
<p id="v12"><sup><small>12</small></sup>  Och de höllo dödsklagan och gräto och fastade ända till aftonen för Sauls och hans son Jonatans skull, och för HERRENS folks och för Israels hus' skull, därför att de hade fallit för svärd. </p>
<p id="v13"><sup><small>13</small></sup>  Och David frågade den unge mannen som hade framfört underrättelsen till honom: "Varifrån är du?" Han svarade: "Jag är son till en amalekit som lever här såsom främling." </p>
<p id="v14"><sup><small>14</small></sup>  David sade till honom: "Kände du då ingen fruktan för att uträcka din hand till att förgöra HERRENS smorde?" </p>
<p id="v15"><sup><small>15</small></sup>  Och David kallade på en av sina män och sade: "Kom hit och stöt ned honom." Och han slog honom till döds. </p>
<p id="v16"><sup><small>16</small></sup>  Och David sade till honom: "Ditt blod komme över ditt huvud, ty din egen mun har vittnat mot dig, i det att du sade: 'Jag har dödat HERRENS smorde.'" </p>
<p id="v17"><sup><small>17</small></sup>  Och David sjöng följande klagosång över Saul och hans son Jonatan, </p>
<p id="v18"><sup><small>18</small></sup>  och han befallde att man skulle lära Juda barn "Bågsången"; den är upptecknad i "Den redliges bok": </p>
<p id="v19"><sup><small>19</small></sup>  "Din härlighet, Israel, ligger slagen på dina höjder. Huru hava icke hjältarna fallit! </p>
<p id="v20"><sup><small>20</small></sup>  Förkunnen det icke i Gat, bebåden det ej på Askelons gator, för att filistéernas döttrar icke må glädja sig, de oomskurnas döttrar ej fröjda sig. </p>
<p id="v21"><sup><small>21</small></sup>  I Gilboa berg, på eder må ej falla dagg eller regn, ej ses offergärdsskördar. Ty hjältarnas sköld blev där till smälek, Sauls sköld, ej sedan smord med olja. </p>
<p id="v22"><sup><small>22</small></sup>  Från slagnas blod, från hjältars hull vek Jonatans båge icke tillbaka, vände Sauls svärd ej omättat åter. </p>
<p id="v23"><sup><small>23</small></sup>  Saul och Jonatan, så kära och ljuvliga för varandra i livet, de blevo ej heller skilda i döden, de två, som voro snabbare än örnar, starka mer än lejon. </p>
<p id="v24"><sup><small>24</small></sup>  Israels döttrar, gråten över Saul, över honom som klädde eder i scharlakan och praktskrud och prydde edra kläder med gyllene smycken. </p>
<p id="v25"><sup><small>25</small></sup>  Huru hava icke hjältarna fallit i striden! Jonatan ligger slagen på dina höjder. </p>
<p id="v26"><sup><small>26</small></sup>  Jag sörjer över dig, du min broder Jonatan; mycket ljuvlig var du mig. Dyrbar var mig din kärlek, mer än kvinnokärlek. </p>
<p id="v27"><sup><small>27</small></sup>  Huru hava icke hjältarna fallit, de båda stridssvärden förgåtts!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/sv/Bible/2_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Samuel/2">
          <span class="pr-2">2 Samuelsboken - Kapitel 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 1:1-10 <i>Livets gåva</i>: <a href="/sv/The_Urantia_Book/134#p9_5">Ub 134:9.5</a>. </li>
  <li id="fn2"><a href="#cite2">↑</a> 1:6-11 <i>Sauls ättlingar hängda</i>: <a href="/sv/The_Urantia_Book/97#p9_5">Ub 97:9.5</a>. </li>
</ol>
</div>
