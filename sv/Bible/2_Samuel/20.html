<!--
title: 2 Samuelsboken - Kapitel 20
description: 
published: true
date: 2023-11-8T22:1:37Z
tags: bible, bible—2 samuel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Samuel/19">
          <span class="mdi mdi-arrow-left-drop-circle"></span><span class="pl-2">2 Samuelsboken - Kapitel 19</span>
        </a>
        </td>
        <td>
        <a href="/sv/Bible/2_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Samuel/21">
          <span class="pr-2">2 Samuelsboken - Kapitel 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nu hände sig att där fanns en illasinnad man vid namn Seba, Bikris son, en benjaminit. Denne stötte i basun och sade: "Vi hava ingen del i David och ingen arvslott i Isais son. Israel drage hem, var och en till sin hydda." </p>
<p id="v2"><sup><small>2</small></sup>  Då övergåvo alla Israels män David och följde Seba, Bikris son; men Juda män höllo sig till sin konung och följde honom från Jordan ända till Jerusalem. </p>
<p id="v3"><sup><small>3</small></sup>  Så kom David hem igen till Jerusalem. Och konungen tog då de tio bihustrur som han hade lämnat kvar för att vakta huset, och satte in dem i ett särskilt hus till att där förvaras; och han gav dem underhåll, men gick icke in till dem. Där förblevo de nu instängda till sin dödsdag och levde redan under hans livstid såsom änkor. </p>
<p id="v4"><sup><small>4</small></sup>  Och konungen sade till Amasa: "Båda upp åt mig Juda män inom tre dagar, och inställ dig sedan själv här." </p>
<p id="v5"><sup><small>5</small></sup>  Amasa begav sig då åstad för att uppbåda Juda; men när han dröjde utöver den tid som hade blivit honom förelagd, </p>
<p id="v6"><sup><small>6</small></sup>  sade David till Abisai: "Nu kommer Seba, Bikris son, att bliva farligare för oss än Absalom. Tag du din herres tjänare och sätt efter honom, så att han icke bemäktigar sig några befästa städer och tillfogar oss för stor skada." </p>
<p id="v7"><sup><small>7</small></sup>  Alltså drogo Joabs män tillika med keretéerna och peletéerna och alla hjältarna ut efter honom; de drogo ut från Jerusalem för att sätta efter Seba, Bikris son. </p>
<p id="v8"><sup><small>8</small></sup>  Men när de hade hunnit till den stora stenen vid Gibeon, kom Amasa emot dem. Joab var då klädd i livrocken som plägade utgöra hans dräkt, och ovanpå den hade han ett bälte, med ett svärd i skidan, bundet över sina länder; men när han gick fram, föll det ut. </p>
<p id="v9"><sup><small>9</small></sup>  Och Joab sade till Amasa: "Står det väl till med dig, min broder?" Därvid fattade Joab Amasa i skägget med högra handen såsom för att kyssa honom. </p>
<p id="v10"><sup><small>10</small></sup>  Och då Amasa icke tog sig till vara för det svärd som Joab hade i sin andra hand, gav denne honom därmed en stöt i underlivet, så att hans inälvor runno ut på jorden. Så dog han, utan att den andre behövde giva honom någon ytterligare stöt. Därefter fortsatte Joab och hans broder Abisai att förfölja Seba, Bikris son. </p>
<p id="v11"><sup><small>11</small></sup>  Men en av Joabs tjänare stod kvar därbredvid och ropade: "Var och en som är Joabs vän och håller med David, han följe efter Joab." </p>
<p id="v12"><sup><small>12</small></sup>  Nu låg Amasa sölad i sitt blod mitt på vägen; och mannen såg allt folket stannade. Då förde han Amasa undan från vägen in på åkern och kastade ett kläde över honom, eftersom han såg huru alla de som kommo därförbi stannade. </p>
<p id="v13"><sup><small>13</small></sup>  Så snart han var bortskaffad från vägen, drogo alla förbi och följde Joab för att sätta efter Seba, Bikris son. </p>
<p id="v14"><sup><small>14</small></sup>  Denne drog emellertid genom alla Israels stammar till Abel och Bet-Maaka och genom hela Habberim; och folk samlade sig och följde honom ända ditin. </p>
<p id="v15"><sup><small>15</small></sup>  Men de kommo och belägrade honom där i Abel vid Bet-Hammaaka och kastade upp mot staden en vall, som reste sig inemot yttermuren. Och allt Joabs folk arbetade på att förstöra muren och kullstöta den. </p>
<p id="v16"><sup><small>16</small></sup>  Då ropade en klok kvinna från staden: "Hören! Hören! Sägen till Joab att han kommer hit, så att jag får tala med honom." </p>
<p id="v17"><sup><small>17</small></sup>  När han då kom fram till kvinnan, frågade hon: "Är du Joab?" Han svarade: "Ja." Hon sade till honom: "Hör din tjänarinnas ord." Han svarade: "Jag hör." </p>
<p id="v18"><sup><small>18</small></sup>  Då sade hon: "Fordom plägade man säga så: 'I Abel skall man fråga till råds'; sedan kunde man utföra sina planer. </p>
<p id="v19"><sup><small>19</small></sup>  Vi äro de fridsammaste och trognaste i Israel, och du söker att förgöra en stad som är en moder i Israel. Varför vill du förstöra HERRENS arvedel?" </p>
<p id="v20"><sup><small>20</small></sup>  Joab svarade och sade: "Bort det, bort det, att jag skulle vilja förstöra och fördärva! </p>
<p id="v21"><sup><small>21</small></sup>  Det är icke så, utan en man från Efraims bergsbygd vid namn Seba, Bikris son, har rest sig upp mot konung David; utlämnen allenast honom, så vill jag draga bort ifrån staden." Kvinnan svarade Joab: "Hans huvud skall strax bliva utkastat till dig över muren." </p>
<p id="v22"><sup><small>22</small></sup>  Sedan vände sig kvinnan med sitt kloka råd till allt folket, och de höggo huvudet av Seba, Bikris son, och kastade ut det till Joab. Då stötte denne i basunen, och krigsfolket skingrade sig och drog bort ifrån staden, var och en till sin hydda. Och Joab vände tillbaka till konungen i Jerusalem. </p>
<p id="v23"><sup><small>23</small></sup>  Joab hade nu befälet över hela krigshären i Israel, och Benaja, Jojadas son, hade befälet över keretéerna och peletéerna. </p>
<p id="v24"><sup><small>24</small></sup>  Adoram hade uppsikten över de allmänna arbetena, och Josafat, Ahiluds son, var kansler. </p>
<p id="v25"><sup><small>25</small></sup>  Seja var sekreterare, och Sadok och Ebjatar voro präster. </p>
<p id="v26"><sup><small>26</small></sup>  Dessutom var ock jairiten Ira präst hos David. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Samuel/19">
          <span class="mdi mdi-arrow-left-drop-circle"></span><span class="pl-2">2 Samuelsboken - Kapitel 19</span>
        </a>
        </td>
        <td>
        <a href="/sv/Bible/2_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Samuel/21">
          <span class="pr-2">2 Samuelsboken - Kapitel 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
