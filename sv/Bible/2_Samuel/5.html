<!--
title: 2 Samuelsboken - Kapitel 5
description: 
published: true
date: 2022-10-8T9:59:7Z
tags: bible, bible—2 samuel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Samuel/4">2 Samuelsboken - Kapitel 4</a></td>
        <td><a href="/sv/Bible/2_Samuel/Index">Index</a></td>
        <td><a href="/sv/Bible/2_Samuel/6">2 Samuelsboken - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sedan; kommo alla Israels stammar till David i Hebron och sade så: "Vi äro ju ditt kött och ben. </p>
<p id="v2"><sup><small>2</small></sup>  Redan för länge sedan, då Saul ännu var konung över oss, var det du som var ledare och anförare för Israel. Och till dig har HERREN sagt: Du skall vara en herde för mitt folk Israel, ja, du skall vara en furste över Israel." </p>
<p id="v3"><sup><small>3</small></sup>  När så alla de äldste i Israel kommo till konungen i Hebron, slöt konung David ett förbund med dem där i Hebron, inför HERREN; och sedan smorde de David till konung över Israel. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  David var trettio år gammal, när han blev konung, och han regerade i fyrtio år. </p>
<p id="v5"><sup><small>5</small></sup>  I Hebron regerade han över Juda i sju år och sex månader, och i Jerusalem regerade han i trettiotre år över hela Israel och Juda. </p>
<p id="v6"><sup><small>6</small></sup>  Och konungen drog med sina män till Jerusalem, mot jebuséerna, som bodde där i landet. De sade då till David: "Hitin kommer du icke; blinda och halta skola driva dig bort, de mena att David icke skall komma hitin." <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Men David intog likväl Sions borg, det är Davids stad. </p>
<p id="v8"><sup><small>8</small></sup>  Och David sade på den dagen: "Vemhelst som slår ihjäl en jebusé och tränger fram till vattenledningen, han slår ihjäl just dessa halta och blinda, som David hatar." Därför plägar man säga: "Ingen blind och halt må komma in i huset." </p>
<p id="v9"><sup><small>9</small></sup>  Sedan tog David sin boning på borgen och kallade den Davids stad. Där uppförde David byggnader runt omkring, från Millo och vidare inåt. </p>
<p id="v10"><sup><small>10</small></sup>  Och David blev allt mäktigare och mäktigare, och HERREN, härskarornas Gud, var med honom. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Och Hiram, konungen i Tyrus, skickade sändebud till David med cederträ, därjämte ock timmermän och stenhuggare; och de byggde ett hus åt David. </p>
<p id="v12"><sup><small>12</small></sup>  Och David märkte att HERREN hade befäst honom såsom konung över Israel, och att han hade upphöjt hans konungadöme, för sitt folk Israels skull. </p>
<p id="v13"><sup><small>13</small></sup>  Och David tog sig ännu flera bihustrur och hustrur från Jerusalem, sedan han hade kommit från Hebron; och åt David föddes ännu flera söner och döttrar. </p>
<p id="v14"><sup><small>14</small></sup>  Dessa äro namnen på de söner som föddes åt honom i Jerusalem: Sammua, Sobab, Natan, Salomo, </p>
<p id="v15"><sup><small>15</small></sup>  Jibhar, Elisua, Nefeg, Jafia, </p>
<p id="v16"><sup><small>16</small></sup>  Elisama, Eljada och Elifelet. </p>
<p id="v17"><sup><small>17</small></sup>  Men när filistéerna hörde att David hade blivit smord till konung över Israel, drogo de allasammans upp för att fånga David. När David hörde detta, drog han ned till borgen. <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Och sedan filistéerna hade kommit fram, spridde de sig i Refaimsdalen. </p>
<p id="v19"><sup><small>19</small></sup>  Då frågade David HERREN: "Skall jag draga upp mot filistéerna? Vill du då giva dem i min hand?" HERREN svarade David: "Drag upp; ty jag skall giva filistéerna i din hand. </p>
<p id="v20"><sup><small>20</small></sup>  Och David kom till Baal-Perasim, och där slog David dem. Då sade han: "HERREN har brutit ned mina fiender inför mig, likasom en vattenflod bryter ned." Därav fick det stället namnet Baal-Perasim. <sup id="cite5"><a href="#fn5">[5]</a></sup></p>
<p id="v21"><sup><small>21</small></sup>  De lämnade där efter sig sina avgudabilder, och David och hans män togo dessa med sig. </p>
<p id="v22"><sup><small>22</small></sup>  Men filistéerna drogo upp ännu en gång och spridde sig i Refaimsdalen. </p>
<p id="v23"><sup><small>23</small></sup>  När David då frågade HERREN, svarade han: "Du skall icke draga ditupp; du må kringgå dem bakifrån, så att du kommer över dem från det håll där bakaträden stå. </p>
<p id="v24"><sup><small>24</small></sup>  Så snart du sedan hör ljudet av steg i bakaträdens toppar, skynda då raskt fram, ty då har HERREN dragit ut framför dig till att slå filistéernas här." <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  David gjorde såsom HERREN hade bjudit honom; och han slog filistéerna och förföljde dem från Geba ända fram emot Geser. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Samuel/4">2 Samuelsboken - Kapitel 4</a></td>
        <td><a href="/sv/Bible/2_Samuel/Index">Index</a></td>
        <td><a href="/sv/Bible/2_Samuel/6">2 Samuelsboken - Kapitel 6</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 5:3 <i>Israels smorda kung</i>: <a href="/sv/The_Urantia_Book/97#p9_11">Ub 97:9.11</a>. </li>
  <li id="fn2"><a href="#cite2">↑</a> 5:6-9 <i>Davids seger</i>: <a href="/sv/The_Urantia_Book/97#p9_11">Ub 97:9.11</a>.  <i>Jerusalem</i>: <a href="/sv/The_Urantia_Book/97#p9_11">Ub 97:9.11</a>. </li>
  <li id="fn3"><a href="#cite3">↑</a> 5:10 <i>Herre, härskarornas Gud</i>: <a href="/sv/The_Urantia_Book/38#p6_2">Ub 38:6.2</a>.  <i>Lord God of Hosts</i>: <a href="/sv/The_Urantia_Book/97#p9_11">Ub 97:9.11</a>.  <i>Ingen Jerusalem-medborgare förlorade</i>: <a href="/sv/The_Urantia_Book/194#p3_11">Ub 194:3.11</a>. </li>
  <li id="fn4"><a href="#cite4">↑</a> 5:17-25 <i>Filisternas allians</i>: <a href="/sv/The_Urantia_Book/97#p9_11">Ub 97:9.11</a>. </li>
  <li id="fn5"><a href="#cite5">↑</a> 5:20 <i>Jahve</i>: <a href="/sv/The_Urantia_Book/97#p9_12">Ub 97:9.12</a>. </li>
  <li id="fn6"><a href="#cite6">↑</a> 5:24 <i>När du hör ljudet av vind</i>: <a href="/sv/The_Urantia_Book/90#p2_5">Ub 90:2.5</a>. </li>
</ol>
</div>
