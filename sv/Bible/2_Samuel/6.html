<!--
title: 2 Samuelsboken - Kapitel 6
description: 
published: true
date: 2022-10-8T9:59:7Z
tags: bible, bible—2 samuel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Samuel/5">2 Samuelsboken - Kapitel 5</a></td>
        <td><a href="/sv/Bible/2_Samuel/Index">Index</a></td>
        <td><a href="/sv/Bible/2_Samuel/7">2 Samuelsboken - Kapitel 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Åter församlade David allt utvalt manskap i Israel, trettio tusen man. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Och David bröt upp och drog åstad med allt sitt folk ifrån Baale-Juda, för att därifrån föra upp Guds ark, som hade fått sitt namn efter HERREN Sebaot, honom som tronar på keruberna. </p>
<p id="v3"><sup><small>3</small></sup>  Och de satte Guds ark på en ny vagn och förde den bort ifrån Abinadabs hus på höjden; och Ussa och Ajo, Abinadabs söner, körde den nya vagnen. </p>
<p id="v4"><sup><small>4</small></sup>  Så förde de Guds ark bort ifrån Abinadabs hus på höjden, och följde själva med, och Ajo gick därvid framför arken. </p>
<p id="v5"><sup><small>5</small></sup>  Och David och hela Israels hus fröjdade sig inför HERREN, med allahanda instrumenter av cypressträ, med harpor, psaltare, pukor, skallror och cymbaler. </p>
<p id="v6"><sup><small>6</small></sup>  Men när de kommo till Nakonslogen, räckte Ussa ut sin hand mot Guds ark och fattade i den, ty oxarna snavade. </p>
<p id="v7"><sup><small>7</small></sup>  Då upptändes HERRENS vrede mot Ussa, och Gud slog honom där för hans förseelse, så att han föll ned död där vid Guds ark. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Men det gick David hårt till sinne att HERREN så hade brutit ned Ussa; och han kallade det ställe Peres-Ussa, såsom det heter ännu i dag. </p>
<p id="v9"><sup><small>9</small></sup>  Och David betogs av sådan fruktan för HERREN på den dagen, att han sade: "Huru skulle jag töras låta HERRENS ark komma till mig?" </p>
<p id="v10"><sup><small>10</small></sup>  Därför ville David icke låta flytta in HERRENS ark till sig i David stad, utan lät sätta in den i gatiten Obed-Edoms hus. </p>
<p id="v11"><sup><small>11</small></sup>  Sedan blev HERRES ark kvar i gatiten Obed-Edoms hus i tre månader; men HERREN välsignade Obed-Edom och hela hans hus. </p>
<p id="v12"><sup><small>12</small></sup>  När det nu blev berättat för konung David att HERREN hade välsignat Obed-Edoms hus och allt vad han hade, för Guds arks skull, då gick David åstad och hämtade Guds ark ur Obed-Edoms hus upp till Davids stad under jubel. </p>
<p id="v13"><sup><small>13</small></sup>  Och när de som buro HERRENS ark hade gått sex steg framåt, offrade han en tjur och en gödkalv. </p>
<p id="v14"><sup><small>14</small></sup>  Själv dansade David med all makt inför HERREN, och därvid var David iklädd en linne-efod. </p>
<p id="v15"><sup><small>15</small></sup>  Så hämtade David och hela Israel HERRENS ark ditupp under jubel och basuners ljud. </p>
<p id="v16"><sup><small>16</small></sup>  När då HERRENS ark kom in i Davids stad, blickade Mikal, Sauls dotter, ut genom fönstret, och när hon såg konung David hoppa och dansa inför HERREN fick hon förakt för honom i sitt hjärta. </p>
<p id="v17"><sup><small>17</small></sup>  Sedan de hade fört HERRENS ark ditin, ställde de den på dess plats i tältet som David hade slagit upp åt den; och därefter offrade David brännoffer inför HERREN, så ock tackoffer. </p>
<p id="v18"><sup><small>18</small></sup>  När David hade offrat brännoffret och tackoffret välsignade han folket i HERREN Sebaots namn. </p>
<p id="v19"><sup><small>19</small></sup>  Och åt allt folket, åt var och en i hela hopen av israeliter, både man och kvinna, gav han en kaka bröd, ett stycke kött och en druvkaka. Sedan gick allt folket hem, var och en till sitt. </p>
<p id="v20"><sup><small>20</small></sup>  Men när David kom tillbaka för att hälsa sitt husfolk, gick Mikal, Sauls dotter, ut emot honom och sade: "Huru härlig har icke Israels konung visat sig i dag, då han i dag har blottat sig för sina tjänares tjänstekvinnors ögon, såsom löst folk plägar göra!" </p>
<p id="v21"><sup><small>21</small></sup>  Då sade David till Mikal: "Inför HERREN, som har utvalt mig framför din fader och hela hans hus, och som har förordnat mig till furste över HERRENS folk, över Israel - inför HERREN fröjdade jag mig. </p>
<p id="v22"><sup><small>22</small></sup>  Dock kände jag mig rätteligen för ringa till detta, ja, jag var i mina ögon allt för låg därtill. Skulle jag då söka ära hos tjänstekvinnorna, om vilka du talade?" </p>
<p id="v23"><sup><small>23</small></sup>  Och Mikal, Sauls dotter, fick inga barn, så länge hon levde. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Samuel/5">2 Samuelsboken - Kapitel 5</a></td>
        <td><a href="/sv/Bible/2_Samuel/Index">Index</a></td>
        <td><a href="/sv/Bible/2_Samuel/7">2 Samuelsboken - Kapitel 7</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 6:1-17 <i>Herrens ark</i>: <a href="/sv/The_Urantia_Book/97#p9_14">Ub 97:9.14</a>. </li>
  <li id="fn2"><a href="#cite2">↑</a> 6:7 <i>Gud sade att vara arg</i>: <a href="/sv/The_Urantia_Book/4#p3_2">Ub 4:3.2</a>. </li>
</ol>
</div>
