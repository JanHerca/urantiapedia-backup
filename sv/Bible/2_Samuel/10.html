<!--
title: 2 Samuelsboken - Kapitel 10
description: 
published: true
date: 2022-10-8T9:59:7Z
tags: bible, bible—2 samuel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Samuel/9">2 Samuelsboken - Kapitel 9</a></td>
        <td><a href="/sv/Bible/2_Samuel/Index">Index</a></td>
        <td><a href="/sv/Bible/2_Samuel/11">2 Samuelsboken - Kapitel 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  En tid härefter dog Ammons barns konung, och hans son Hanun blev konung efter honom. </p>
<p id="v2"><sup><small>2</small></sup>  Då sade David: "Jag vill bevisa Hanun, Nahas' son, vänskap, likasom hans fader bevisade mig vänskap." Och David sände några av sina tjänare för att trösta honom i hans sorg efter fadern. När så Davids tjänare kommo till Ammons barns land, </p>
<p id="v3"><sup><small>3</small></sup>  sade Ammons barns furstar till sin herre Hanun: "Menar du att David därmed att han sänder tröstare till dig vill visa dig att han ärar din fader? Nej, för att undersöka staden, för att bespeja och sedan fördärva den har David sänt sina tjänare till dig." </p>
<p id="v4"><sup><small>4</small></sup>  Då tog Hanun Davids tjänare och lät raka av dem halva skägget och skära av deras kläder mitt på, ända uppe vid sätet, och lät dem så gå. </p>
<p id="v5"><sup><small>5</small></sup>  När man berättade detta för David, sände han bud emot dem; ty männen voro ju mycket vanärade. Och konungen lät säga: "Stannen i Jeriko, till dess edert skägg hinner växa ut, och kommen så tillbaka." </p>
<p id="v6"><sup><small>6</small></sup>  Då nu Ammons barn insågo att de hade gjort sig förhatliga för David, sände de bort och lejde från Aram-Bet-Rehob och Aram-Soba tjugu tusen man fotfolk, av konungen i Maaka ett tusen man och av Tobs män tolv tusen. </p>
<p id="v7"><sup><small>7</small></sup>  När David hörde detta, sände han åstad Joab med hela hären, de tappraste krigarna. </p>
<p id="v8"><sup><small>8</small></sup>  Och Ammons barn drogo ut och ställde upp sig till strid framför stadsporten; men de från Aram-Soba och Rehob, ävensom Tobs män och maakatéerna, ställde upp sig för sig själva på fältet. </p>
<p id="v9"><sup><small>9</small></sup>  Då Joab nu såg att han hade fiender både framför sig och bakom sig, gjorde han ett urval bland allt Israels utvalda manskap och ställde sedan upp sig mot araméerna. </p>
<p id="v10"><sup><small>10</small></sup>  Men det övriga folket överlämnade han åt sin broder Absai, vilken med dem ställde upp sig mot Ammons barn. </p>
<p id="v11"><sup><small>11</small></sup>  Och han sade: "Om araméerna bliva mig övermäktiga, så skall du komma mig till hjälp; och om Ammons barn bliva dig övermäktiga, så vill jag tåga till din hjälp. </p>
<p id="v12"><sup><small>12</small></sup>  Var nu vid gott mod; ja, låt oss visa mod i striden för vårt folk och för vår Guds städer. Sedan må HERREN göra vad honom täckes." </p>
<p id="v13"><sup><small>13</small></sup>  Därefter ryckte Joab fram med sitt folk till strid mot araméerna och de flydde för honom. </p>
<p id="v14"><sup><small>14</small></sup>  Men när Ammons barn sågo att araméerna flydde, flydde också de för Abisai och begåvo sig in i staden. Då drog Joab bort ifrån Ammons barn och begav sig tillbaka till Jerusalem. </p>
<p id="v15"><sup><small>15</small></sup>  Då alltså araméerna sågo att de hade blivit slagna av Israel, församlade de sig allasammans. </p>
<p id="v16"><sup><small>16</small></sup>  Och Hadadeser sände bud att de araméer som bodde på andra sidan floden skulle rycka ut; dessa kommo då till Helam, anförda av Sobak, Hadadesers härhövitsman. </p>
<p id="v17"><sup><small>17</small></sup>  När detta blev berättat för David, församlade han hela Israel och gick över Jordan och kom till Helam; och araméerna ställde upp sig i slagordning mot David och gåvo sig i strid med honom. </p>
<p id="v18"><sup><small>18</small></sup>  Men araméerna flydde för Israel, och David dräpte av araméerna manskapet på sju hundra vagnar, så ock fyrtio tusen ryttare; deras härhövitsman Sobak slog han ock där till döds. </p>
<p id="v19"><sup><small>19</small></sup>  Då alltså Hadadesers alla lydkonungar sågo att de hade blivit slagna av israeliterna, ingingo de fred med dem och blevo dem underdåniga. Efter detta fruktade araméerna för att vidare hjälpa Ammons barn. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Samuel/9">2 Samuelsboken - Kapitel 9</a></td>
        <td><a href="/sv/Bible/2_Samuel/Index">Index</a></td>
        <td><a href="/sv/Bible/2_Samuel/11">2 Samuelsboken - Kapitel 11</a></td>
      </tr>
    </tbody>
  </table>
</figure>
