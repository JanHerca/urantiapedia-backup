<!--
title: 2 Samuelsboken - Kapitel 22
description: 
published: true
date: 2023-11-8T22:1:37Z
tags: bible, bible—2 samuel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Samuel/21">
          <span class="mdi mdi-arrow-left-drop-circle"></span><span class="pl-2">2 Samuelsboken - Kapitel 21</span>
        </a>
        </td>
        <td>
        <a href="/sv/Bible/2_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Samuel/23">
          <span class="pr-2">2 Samuelsboken - Kapitel 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Och David talade till HERREN denna sångs ord, när HERREN hade räddat honom från alla hans fienders hand och från Sauls hand. </p>
<p id="v2"><sup><small>2</small></sup>  Han sade: HERRE, du mitt bergfäste, min borg och min räddare, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Gud, du min klippa, till vilken jag tager min tillflykt, min sköld och min frälsnings horn, mitt värn och min tillflykt, min frälsare, du som frälsar mig från våldet! <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  HERREN, den högtlovade, åkallar jag, och från mina fiender bliver jag frälst. </p>
<p id="v5"><sup><small>5</small></sup>  Ty dödens bränningar omvärvde mig, fördärvets strömmar förskräckte mig, </p>
<p id="v6"><sup><small>6</small></sup>  dödsrikets band omslöto mig, dödens snaror föllo över mig. </p>
<p id="v7"><sup><small>7</small></sup>  Men jag åkallade HERREN i min nöd, ja, jag gick med min åkallan till min Gud. Och han hörde från sin himmelska boning min röst, och mitt rop kom till hans öron. </p>
<p id="v8"><sup><small>8</small></sup>  Då skalv jorden och bävade, himmelens grundvalar darrade; de skakades, ty hans vrede var upptänd. </p>
<p id="v9"><sup><small>9</small></sup>  Rök steg upp från hans näsa och förtärande eld från hans mun, eldsglöd ljungade från honom. </p>
<p id="v10"><sup><small>10</small></sup>  Och han sänkte himmelen och for ned och töcken var under hans fötter. </p>
<p id="v11"><sup><small>11</small></sup>  Han for på keruben och flög, han sågs komma på vindens vingar </p>
<p id="v12"><sup><small>12</small></sup>  Och han gjorde mörker till en hydda som omslöt honom: vattenhopar, tjocka moln. </p>
<p id="v13"><sup><small>13</small></sup>  Ur glansen framför honom ljungade eldsglöd. </p>
<p id="v14"><sup><small>14</small></sup>  HERREN dundrade från himmelen den Högste lät höra sin röst. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Han sköt pilar och förskingrade dem, ljungeld och förvirrade dem. </p>
<p id="v16"><sup><small>16</small></sup>  Havets bäddar kommo i dagen, jordens grundvalar blottades, för HERRENS näpst, för hans vredes stormvind. </p>
<p id="v17"><sup><small>17</small></sup>  Han räckte ut sin hand från höjden och fattade mig, han drog mig upp ur de stora vattnen. </p>
<p id="v18"><sup><small>18</small></sup>  Han räddade mig från min starke fiende, från mina ovänner, ty de voro mig övermäktiga. </p>
<p id="v19"><sup><small>19</small></sup>  De överföllo mig på min olyckas dag, men HERREN blev mitt stöd. </p>
<p id="v20"><sup><small>20</small></sup>  Han förde mig ut på rymlig plats han räddade mig, ty han hade behag till mig. </p>
<p id="v21"><sup><small>21</small></sup>  HERREN lönar mig efter min rättfärdighet; efter mina händers renhet vedergäller han mig. </p>
<p id="v22"><sup><small>22</small></sup>  Ty jag höll mig på HERRENS vägar och avföll icke från min Gud i ogudaktighet; </p>
<p id="v23"><sup><small>23</small></sup>  nej, alla hans rätter hade jag för ögonen, och från hans stadgar vek jag icke av. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Så var jag ostrafflig för honom och tog mig till vara för missgärning. </p>
<p id="v25"><sup><small>25</small></sup>  Därför vedergällde mig HERREN efter min rättfärdighet, efter min renhet inför hans ögon. </p>
<p id="v26"><sup><small>26</small></sup>  Mot den fromme bevisar du dig from, mot en ostrafflig hjälte bevisar du dig ostrafflig. <sup id="cite6"><a href="#fn6">[6]</a></sup></p>
<p id="v27"><sup><small>27</small></sup>  Mot den rene bevisar du dig ren, men mot den vrånge bevisar du dig avog. </p>
<p id="v28"><sup><small>28</small></sup>  och du frälsar ett betryckt folk, men dina ögon äro emot de stolta, till att ödmjuka dem. </p>
<p id="v29"><sup><small>29</small></sup>  Ja, du, HERRE, är min lampa; ty HERREN gör mitt mörker ljust. </p>
<p id="v30"><sup><small>30</small></sup>  Ja, med dig kan jag nedslå härskaror, med min Gud stormar jag murar. </p>
<p id="v31"><sup><small>31</small></sup>  Guds väg är ostrafflig, HERRENS tal är luttrat. En sköld är han för alla som taga sin tillflykt till honom. <sup id="cite7"><a href="#fn7">[7]</a></sup></p>
<p id="v32"><sup><small>32</small></sup>  Ty vem är Gud förutom HERREN, och vem är en klippa förutom vår Gud? </p>
<p id="v33"><sup><small>33</small></sup>  Gud, du som var mitt starka värn och ledde den ostrafflige på hans väg, <sup id="cite8"><a href="#fn8">[8]</a></sup></p>
<p id="v34"><sup><small>34</small></sup>  du som gjorde hans fötter såsom hindens och ställde mig på mina höjder, </p>
<p id="v35"><sup><small>35</small></sup>  du som lärde mina händer att strida och mina armar att spänna kopparbågen! </p>
<p id="v36"><sup><small>36</small></sup>  Du gav mig din frälsnings sköld och din bönhörelse gjorde mig stor, </p>
<p id="v37"><sup><small>37</small></sup>  du skaffade rum för mina steg, där jag gick, och mina fötter vacklade icke. </p>
<p id="v38"><sup><small>38</small></sup>  Jag förföljde mina fiender och förgjorde dem; jag vände icke tillbaka, förrän jag hade gjort ände på dem. </p>
<p id="v39"><sup><small>39</small></sup>  Ja, jag gjorde ände på dem och slog dem, så att de icke mer reste sig; de föllo under mina fötter. </p>
<p id="v40"><sup><small>40</small></sup>  Du omgjordade mig med kraft till striden, du böjde mina motståndare under mig. </p>
<p id="v41"><sup><small>41</small></sup>  Mina fiender drev du på flykten för mig, dem som hatade mig förgjorde jag. </p>
<p id="v42"><sup><small>42</small></sup>  De sågo sig omkring, men det fanns ingen som frälste; efter HERREN, men han svarade dem icke. </p>
<p id="v43"><sup><small>43</small></sup>  Och jag stötte dem sönder till stoft på jorden, jag krossade och förtrampade dem såsom orenlighet på gatan. </p>
<p id="v44"><sup><small>44</small></sup>  Du räddade mig ur mitt folks strider, du bevarade mig till ett huvud över hedningar; folkslag som jag ej kände blevo mina tjänare. </p>
<p id="v45"><sup><small>45</small></sup>  Främlingar visade mig underdånighet; vid blotta ryktet hörsammade de mig. </p>
<p id="v46"><sup><small>46</small></sup>  Ja, främlingarnas mod vissnade bort; de omgjordade sig och övergåvo sina borgar. </p>
<p id="v47"><sup><small>47</small></sup>  HERREN lever! Lovad vare min klippa, upphöjd vare Gud, min frälsnings klippa! </p>
<p id="v48"><sup><small>48</small></sup>  Gud, som har givit mig hämnd och lagt folken under mig; </p>
<p id="v49"><sup><small>49</small></sup>  du som har fört mig ut från mina fiender och upphöjt mig över mina motståndare, räddat mig från våldets man! </p>
<p id="v50"><sup><small>50</small></sup>  Fördenskull vill jag tacka dig, HERRE, bland hedningarna, och lovsjunga ditt namn. </p>
<p id="v51"><sup><small>51</small></sup>  Ty du giver din konung stor seger och gör nåd mot din smorde, mot David och hans säd till evig tid. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Samuel/21">
          <span class="mdi mdi-arrow-left-drop-circle"></span><span class="pl-2">2 Samuelsboken - Kapitel 21</span>
        </a>
        </td>
        <td>
        <a href="/sv/Bible/2_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Samuel/23">
          <span class="pr-2">2 Samuelsboken - Kapitel 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 22:2 <i>Världarnas leverantör</i>: <a href="/sv/The_Urantia_Book/128#p1_10">Ub 128:1.10</a>. </li>
  <li id="fn2"><a href="#cite2">↑</a> 22:3,47 <i>Frälsningens Gud</i>: <a href="/sv/The_Urantia_Book/2#p6_3">Ub 2:6.3</a>. </li>
  <li id="fn3"><a href="#cite3">↑</a> 22:14 <i>Mest toppar</i>: <a href="/sv/The_Urantia_Book/43#p3_1">Ub 43:3.1</a>.  <i>Högste Gud</i>: <a href="/sv/The_Urantia_Book/93#p2_3">Ub 93:2.3</a>.  <i>Högsta</i>: <a href="/sv/The_Urantia_Book/93#p3_2">Ub 93:3.2</a>. </li>
  <li id="fn4"><a href="#cite4">↑</a> 22:14-15 <i>Åska</i>: <a href="/sv/The_Urantia_Book/85#p4_3">Ub 85:4.3</a>. </li>
  <li id="fn5"><a href="#cite5">↑</a> 22:23 <i>Domens Gud</i>: <a href="/sv/The_Urantia_Book/96#p6_3">Ub 96:6.3</a>. </li>
  <li id="fn6"><a href="#cite6">↑</a> 22:26 <i>Del 3: Barmhärtighet till barmhärtig</i>: <a href="/sv/The_Urantia_Book/97#p1_8">Ub 97:1.8</a>. </li>
  <li id="fn7"><a href="#cite7">↑</a> 22:31 <i>Inga misstag</i>: <a href="/sv/The_Urantia_Book/2#p1_2">Ub 2:1.2</a>. </li>
  <li id="fn8"><a href="#cite8">↑</a> 22:33 <i>Gud är all mäktig</i>: <a href="/sv/The_Urantia_Book/131#p10_3">Ub 131:10.3</a>.  <i>Guds kraft</i>: <a href="/sv/The_Urantia_Book/1#p1_4">Ub 1:1.4</a>.  <i>Allmäktiga</i>: <a href="/sv/The_Urantia_Book/142#p3_7">Ub 142:3.7</a>.  <i>Makten</i>: <a href="/sv/The_Urantia_Book/131#p10_6">Ub 131:10.6</a>. </li>
</ol>
</div>
