<!--
title: 2 Samuelsboken - Kapitel 17
description: 
published: true
date: 2023-11-8T22:1:37Z
tags: bible, bible—2 samuel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Samuel/16">
          <span class="mdi mdi-arrow-left-drop-circle"></span><span class="pl-2">2 Samuelsboken - Kapitel 16</span>
        </a>
        </td>
        <td>
        <a href="/sv/Bible/2_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Samuel/18">
          <span class="pr-2">2 Samuelsboken - Kapitel 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Ahitofel sade till Absalom: "Låt mig utvälja tolv tusen män, så vill jag bryta upp och förfölja David i natt. </p>
<p id="v2"><sup><small>2</small></sup>  Då kan jag komma över honom och förskräcka honom, medan han är utmattad och modlös, och allt hans folk skall då taga till flykten; sedan kan jag döda konungen, när han står där övergiven. </p>
<p id="v3"><sup><small>3</small></sup>  Därefter skall jag föra allt folket tillbaka till dig. Ty om det så går den man du söker, så är detta som om alla vände tillbaka; allt folket får då frid." </p>
<p id="v4"><sup><small>4</small></sup>  Detta behagade Absalom och alla de äldste i Israel. </p>
<p id="v5"><sup><small>5</small></sup>  Likväl sade Absalom: "Kalla ock arkiten Husai hit, så att vi också få höra vad han har att säga. </p>
<p id="v6"><sup><small>6</small></sup>  När då Husai kom in till Absalom, sade Absalom till honom: "Så och så har Ahitofel talat. "Skola vi göra såsom han har sagt? Varom icke, så tala du." </p>
<p id="v7"><sup><small>7</small></sup>  Husai svarade Absalom: Det råd som Ahitofel denna gång har givit är icke gott." </p>
<p id="v8"><sup><small>8</small></sup>  Och Husai sade ytterligare: "Du känner din fader och hans män, och vet att de äro hjältar och bistra såsom en björninna från vilken man har tagit ungarna ute på marken. Och din fader är ju en krigsman som icke vilar med sitt folk under natten. </p>
<p id="v9"><sup><small>9</small></sup>  Nu har han säkerligen gömt sig i någon håla eller på något annat ställe. Om nu redan i början några av folket här fölle, så skulle var och en som finge höra talas därom säga att det folk som följer Absalom har lidit ett nederlag; </p>
<p id="v10"><sup><small>10</small></sup>  och då skulle till och med den tappraste, den som hade mod såsom ett lejon, bliva högeligen förfärad; ty hela Israel vet att din fader är en hjälte, och att de som följa honom äro tappra män. </p>
<p id="v11"><sup><small>11</small></sup>  Därför är nu mitt råd: Låt hela Israel från Dan ända till Beer-Seba församla sig till dig, så talrikt som sanden vid havet; och själv må du draga med i striden. </p>
<p id="v12"><sup><small>12</small></sup>  När vi så drabba ihop med honom, varhelst han må påträffas, skola vi slå ned på honom, såsom daggen faller över marken; och då skall intet bliva kvar av honom och alla de män som äro med honom </p>
<p id="v13"><sup><small>13</small></sup>  Ja, om han också droge sig tillbaka in i någon stad, så skulle hela Israel kasta linor omkring den staden, och vi skulle draga den ned i dalen, till dess att icke minsta sten vore att finna därav. </p>
<p id="v14"><sup><small>14</small></sup>  Då sade Absalom och alla Israels män: "Arkiten Husais råd är bättre än Ahitofels råd." HERREN hade nämligen skickat det så, att Ahitofels goda råd gjordes om intet, för att HERREN skulle låta olycka komma över Absalom. </p>
<p id="v15"><sup><small>15</small></sup>  Och Husai sade till prästerna Sadok och Ebjatar: "Det och det rådet har Ahitofel givit Absalom och de äldste i Israel, men jag har givit det och det rådet. </p>
<p id="v16"><sup><small>16</small></sup>  Så sänden nu med hast bud och låten säga David: 'Stanna icke över natten vid färjställena i öknen, utan gå hellre över, för att icke konungen och allt hans folk må drabbas av fördärv.'" </p>
<p id="v17"><sup><small>17</small></sup>  Nu hade Jonatan och Ahimaas sitt tillhåll vid Rogelskällan, och en tjänstekvinna gick dit med budskap; sedan plägade de själva gå med budskapet till konung David. Ty de tordes icke gå in i staden och visa sig där. </p>
<p id="v18"><sup><small>18</small></sup>  Men en gosse fick se dem och berättade det för Absalom. Då gingo båda med hast sin väg och kommo in i en mans hus i Bahurim, som på sin gård hade en brunn; i den stego de ned. </p>
<p id="v19"><sup><small>19</small></sup>  Och hans hustru tog ett skynke och bredde ut det över brunnshålet och strödde gryn därpå, så att man icke kunde märka något. </p>
<p id="v20"><sup><small>20</small></sup>  Då nu Absaloms tjänare kommo in i huset till hustrun och frågade var Ahimaas och Jonatan voro, svarade hon dem: "De gingo över bäcken där." Då sökte de, men utan att finna, och vände så tillbaka till Jerusalem. </p>
<p id="v21"><sup><small>21</small></sup>  Men sedan de hade gått sin väg, stego de andra upp ur brunnen och gingo med sitt budskap till konung David; de sade till David: "Bryten upp och gån med hast över vattnet, ty det och det rådet har Ahitofel givit, till eder ofärd." </p>
<p id="v22"><sup><small>22</small></sup>  Då bröt David upp med allt det folk han hade hos sig, och de gingo över Jordan; och om morgonen, när det blev dager, saknades ingen enda, utan alla hade kommit över Jordan. </p>
<p id="v23"><sup><small>23</small></sup>  Men när Ahitofel såg att man icke följde hans råd, sadlade han sin åsna och stod upp och for hem till sin stad, och sedan han hade beställt om sitt hus, hängde han sig. Och när han var död, blev han begraven i sin faders grav. </p>
<p id="v24"><sup><small>24</small></sup>  Så hade nu David kommit till Mahanaim, när Absalom med alla Israels män gick över Jordan. </p>
<p id="v25"><sup><small>25</small></sup>  Men Absalom hade satt Amasa i Joabs ställe över hären. Och Amasa var son till en man vid namn Jitra, en israelit, som hade gått in till Abigal, Nahas' dotter och Serujas, Joabs moders, syster. </p>
<p id="v26"><sup><small>26</small></sup>  Och Israel och Absalom lägrade sig i Gileads land. </p>
<p id="v27"><sup><small>27</small></sup>  Men när David kom till Mahanaim, hade Sobi, Nahas' son, från Rabba i Ammons barns land, och Makir, Ammiels son, från Lo-Debar, och Barsillai, en gileadit från Rogelim, </p>
<p id="v28"><sup><small>28</small></sup>  låtit föra dit sängar, skålar, lerkärl, så ock vete, korn, mjöl och rostade ax, ävensom bönor, linsärter och annat rostat, </p>
<p id="v29"><sup><small>29</small></sup>  därjämte honung, gräddmjölk, får och nötostar till mat åt David och hans folk; ty de tänkte: "Folket är hungrigt, trött och törstigt i öknen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/2_Samuel/16">
          <span class="mdi mdi-arrow-left-drop-circle"></span><span class="pl-2">2 Samuelsboken - Kapitel 16</span>
        </a>
        </td>
        <td>
        <a href="/sv/Bible/2_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/2_Samuel/18">
          <span class="pr-2">2 Samuelsboken - Kapitel 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
