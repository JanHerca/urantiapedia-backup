<!--
title: Apostlagärningarna - Kapitel 27
description: 
published: true
date: 2022-8-28T15:43:40Z
tags: 
editor: ckeditor
dateCreated: 2022-8-28T15:43:40Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Acts_of_the_Apostles/26">Apostlagärningarna - Kapitel 26</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Acts_of_the_Apostles/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Acts_of_the_Apostles/28">Apostlagärningarna - Kapitel 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  När det nu var beslutet att vi skulle avsegla till Italien, blev Paulus jämte några andra fångar överlämnad åt en hövitsman, vid namn Julius, som tillhörde den kejserliga vakten. </p>
<p id="v2"><sup><small>2</small></sup>  Och vi gingo ombord på ett skepp från Adramyttium, som skulle anlöpa provinsen Asiens kuststäder. Så lade vi ut, och vi hade med oss Aristarkus, en macedonier från Tessalonika. </p>
<p id="v3"><sup><small>3</small></sup>  Dagen därefter lade vi till vid Sidon. Och Julius, som bemötte Paulus med välvilja, tillstadde honom att besöka sina vänner där och åtnjuta deras omvårdnad. </p>
<p id="v4"><sup><small>4</small></sup>  När vi hade lagt ut därifrån, seglade vi under Cypern, eftersom vinden låg emot. </p>
<p id="v5"><sup><small>5</small></sup>  Och sedan vi hade seglat över havet, utanför Cilicien och Pamfylien, landade vi vid Myrra i Lycien. </p>
<p id="v6"><sup><small>6</small></sup>  Där träffade hövitsmannen på ett skepp från Alexandria, som skulle segla till Italien, och på det förde han oss ombord. </p>
<p id="v7"><sup><small>7</small></sup>  Under en längre tid gick nu seglingen långsamt, och vi kommo med knapp nöd inemot Knidus. Och då vinden icke var oss gynnsam, seglade vi in under Kreta vid Salmone. </p>
<p id="v8"><sup><small>8</small></sup>  Det var med knapp nöd som vi kommo där förbi och hunno fram till en ort som kallades Goda hamnarna, icke långt från staden Lasea. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Härunder hade ganska lång tid hunnit förflyta, och sjöfarten begynte redan vara osäker; fastedagen var nämligen redan förbi. Paulus varnade dem då </p>
<p id="v10"><sup><small>10</small></sup>  och sade: "I mån, jag ser att denna sjöresa kommer att medföra vedervärdigheter och stor olycka, icke allenast för last och skepp, utan ock för våra liv." </p>
<p id="v11"><sup><small>11</small></sup>  Men hövitsmannen trodde mer på styrmannen och skepparen än på det som Paulus sade. </p>
<p id="v12"><sup><small>12</small></sup>  Och då hamnen icke låg väl till för övervintring, var flertalet av den meningen att man borde lägga ut därifrån och försöka om man kunde komma fram till Fenix, en hamn på Kreta, som ligger skyddad mot sydväst och nordväst; där skulle de sedan stanna över vintern. </p>
<p id="v13"><sup><small>13</small></sup>  Och då nu en lindrig sunnanvind blåste upp, menade de sig hava målet vunnet, och lyfte ankar och foro tätt utmed Kreta. </p>
<p id="v14"><sup><small>14</small></sup>  Men icke långt därefter kom en våldsam stormvind farande ned från ön; det var den så kallade nordostorkanen. </p>
<p id="v15"><sup><small>15</small></sup>  Då skeppet av denna rycktes med och icke kunde hållas upp mot vinden, gåvo vi efter och läto det driva. </p>
<p id="v16"><sup><small>16</small></sup>  När vi kommo under en liten ö som hette Kauda, förmådde vi dock, fastän med knapp nöd, bärga skeppsbåten. </p>
<p id="v17"><sup><small>17</small></sup>  Sedan manskapet hade dragit upp den, tillgrepo de nödhjälpsmedel och slogo tåg om skeppet. Och då de fruktade att bliva kastade på Syrtenrevlarna, lade de ut drivankare och läto skeppet så driva. </p>
<p id="v18"><sup><small>18</small></sup>  Och eftersom vi alltjämt hårt ansattes av stormen, vräkte de dagen därefter en del av lasten över bord. </p>
<p id="v19"><sup><small>19</small></sup>  På tredje dagen kastade de med egna händer ut skeppsredskapen. </p>
<p id="v20"><sup><small>20</small></sup>  Och då under flera dagar varken sol eller stjärnor hade synts, och stormen låg ganska hårt på, hade vi icke mer något hopp om räddning. </p>
<p id="v21"><sup><small>21</small></sup>  Då nu många funnos som ingenting ville förtära, trädde Paulus upp mitt ibland dem och sade: "I män, I haden bort lyda mig och icke avsegla från Kreta; I haden då kunnat spara eder dessa vedervärdigheter och denna olycka. </p>
<p id="v22"><sup><small>22</small></sup>  Men nu uppmanar jag eder att vara vid gott mod, ty ingen av eder skall förlora sitt liv; allenast skeppet skall gå förlorat. </p>
<p id="v23"><sup><small>23</small></sup>  Ty i natt kom en ängel från den Gud som jag tillhör, och som jag också tjänar, och stod bredvid mig och sade: </p>
<p id="v24"><sup><small>24</small></sup>  'Frukta icke, Paulus. Du skall komma att stå inför kejsaren; och se, Gud har skänkt dig alla dem som segla med dig.' </p>
<p id="v25"><sup><small>25</small></sup>  Varen därför vid gott mod, I män; ty jag har den förtröstan till Gud, att så skall ske som mig är sagt. </p>
<p id="v26"><sup><small>26</small></sup>  Men på en ö måste vi bliva kastade." </p>
<p id="v27"><sup><small>27</small></sup>  När vi nu den fjortonde natten drevo omkring på Adriatiska havet, tyckte sjömännen sig vid midnattstiden finna att de närmade sig något land. </p>
<p id="v28"><sup><small>28</small></sup>  De lodade då och funno tjugu famnars djup. När de hade kommit ett litet stycke längre fram lodade de åter och funno femton famnars djup. </p>
<p id="v29"><sup><small>29</small></sup>  Då fruktade de att vi skulle stöta på något skarpt grund, och kastade därför ut fyra ankaren från akterskeppet och längtade efter att det skulle dagas. </p>
<p id="v30"><sup><small>30</small></sup>  Sjömännen ville emellertid fly ifrån skeppet och firade ned skeppsbåten i havet, under föregivande att de tänkte föra ut ankaren ifrån förskeppet. </p>
<p id="v31"><sup><small>31</small></sup>  Då sade Paulus till hövitsmannen och krigsmännen: "Om icke dessa stanna kvar på skeppet, så kunnen I icke räddas." </p>
<p id="v32"><sup><small>32</small></sup>  Då höggo krigsmännen av de tåg som höllo skeppsbåten, och läto den fara. </p>
<p id="v33"><sup><small>33</small></sup>  Medan det nu höll på att dagas, uppmanade Paulus alla att taga sig mat och sade: "Det är i dag fjorton dagar som I haven väntat och förblivit fastande, utan att förtära något. </p>
<p id="v34"><sup><small>34</small></sup>  Därför uppmanar jag eder att taga eder mat; detta skall förhjälpa eder till räddning. Ty på ingen av eder skall ett huvudhår gå förlorat. </p>
<p id="v35"><sup><small>35</small></sup>  När han hade sagt detta, tog han ett bröd och tackade Gud i allas åsyn och bröt det och begynte äta. </p>
<p id="v36"><sup><small>36</small></sup>  Då blevo alla de andra vid gott mod och togo sig mat, också de. </p>
<p id="v37"><sup><small>37</small></sup>  Och vi voro på skeppet tillsammans två hundra sjuttiosex personer. </p>
<p id="v38"><sup><small>38</small></sup>  Sedan de hade ätit sig mätta, lättade de skeppet genom att kasta vetelasten i havet. </p>
<p id="v39"><sup><small>39</small></sup>  När det blev dag, kände de icke igen landet; men de blevo varse en vik med låg strand och beslöto då att, om möjligt, låta skeppet driva upp på denna. </p>
<p id="v40"><sup><small>40</small></sup>  De kapade så ankartågen på båda sidor och lämnade ankarna kvar i havet; tillika lösgjorde de rodren och hissade förseglet för vinden och styrde mot stranden. </p>
<p id="v41"><sup><small>41</small></sup>  De stötte då på ett rev och läto skeppet gå upp på det. Där fastnade förskeppet och blev stående orörligt, men akterskeppet begynte brytas sönder av vågsvallet. </p>
<p id="v42"><sup><small>42</small></sup>  Då ville krigsmännen döda fångarna, för att ingen skulle kunna fly undan simmande. </p>
<p id="v43"><sup><small>43</small></sup>  Men hövitsmannen ville rädda Paulus och hindrade dem därför i deras uppsåt, och bjöd att de simkunniga först skulle kasta sig i vattnet och söka komma i land, </p>
<p id="v44"><sup><small>44</small></sup>  och att därefter de övriga skulle giva sig ut, somliga på plankor, andra på spillror av skeppet. Så lyckades det för alla att komma välbehållna i land. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 27:8 <i>Ändrade fakta</i>: <a href="/sv/The_Urantia_Book/130#p5_4">Ub 130:5.4</a>. </li>
</ol>
</div>
