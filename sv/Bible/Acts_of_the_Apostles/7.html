<!--
title: Apostlagärningarna - Kapitel 7
description: 
published: true
date: 2022-8-28T15:43:40Z
tags: 
editor: ckeditor
dateCreated: 2022-8-28T15:43:40Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Acts_of_the_Apostles/6">Apostlagärningarna - Kapitel 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Acts_of_the_Apostles/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Acts_of_the_Apostles/8">Apostlagärningarna - Kapitel 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och översteprästen frågade: "Förhåller detta sig så?" </p>
<p id="v2"><sup><small>2</small></sup>  Då sade han: "Bröder och fäder, hören mig. Härlighetens Gud uppenbarade sig för vår fader Abraham, medan han ännu var i Mesopotamien, och förrän han bosatte sig i Karran, </p>
<p id="v3"><sup><small>3</small></sup>  och sade till honom: 'Gå ut ur ditt land och från din släkt, och drag till det land som jag skall visa dig.' </p>
<p id="v4"><sup><small>4</small></sup>  Då gick han åstad ut ur kaldéernas land och bosatte sig i Karran. Sedan, efter han faders död, bjöd Gud honom att flytta därifrån till detta land, där I nu bon. </p>
<p id="v5"><sup><small>5</small></sup>  Han gav honom ingen arvedel däri, icke ens så mycket som en fotsbredd, men lovade att giva det till besittning åt honom och åt hans säd efter honom; detta var på den tid då han ännu icke hade någon son. </p>
<p id="v6"><sup><small>6</small></sup>  Och vad Gud sade var detta, att hans säd skulle leva såsom främlingar i ett land som icke tillhörde dem, och att man skulle göra dem till trälar och förtrycka dem i fyra hundra år. </p>
<p id="v7"><sup><small>7</small></sup>  'Men det folk vars trälar de bliva skall jag döma', sade Gud; 'sedan skola de draga ut och hålla gudstjänst åt mig på denna plats.' </p>
<p id="v8"><sup><small>8</small></sup>  Och han upprättade ett omskärelsens förbund med honom. Och så födde han Isak och omskar honom på åttonde dagen, och Isak födde Jakob, och Jakob födde våra tolv stamfäder. </p>
<p id="v9"><sup><small>9</small></sup>  Och våra stamfäder avundades Josef och sålde honom till Egypten. Men Gud var med honom </p>
<p id="v10"><sup><small>10</small></sup>  och frälste honom ur allt hans betryck och lät honom finna nåd och gav honom vishet inför Farao, konungen i Egypten; och denne satte honom till herre över Egypten och över hela sitt hus. </p>
<p id="v11"><sup><small>11</small></sup>  Och hungersnöd kom över hela Egypten och Kanaan med stort betryck, och våra fäder kunde icke få något att äta. </p>
<p id="v12"><sup><small>12</small></sup>  Men när Jakob fick höra att bröd fanns i Egypten, sände han våra fäder åstad dit, en första gång. </p>
<p id="v13"><sup><small>13</small></sup>  Sedan, när de för andra gången kommo dit, blev Josef igenkänd av sina bröder, och Farao fick kunskap och Josefs släkt. </p>
<p id="v14"><sup><small>14</small></sup>  Därefter sände Josef åstad och kallade till sig sin fader Jakob och hela sin släkt, sjuttiofem personer. </p>
<p id="v15"><sup><small>15</small></sup>  Och Jakob for ned till Egypten; och han dog där, han såväl som våra fäder. </p>
<p id="v16"><sup><small>16</small></sup>  Och man förde dem därifrån till Sikem och lade dem i den grav som Abraham för en summa penningar hade köpt av Emmors barn i Sikem. </p>
<p id="v17"><sup><small>17</small></sup>  Och alltefter som tiden nalkades att det löfte skulle uppfyllas, som Gud hade givit Abraham, växte folket till och förökade sig i Egypten, </p>
<p id="v18"><sup><small>18</small></sup>  till dess en ny konung över Egypten uppstod, en som icke visste av Josef. </p>
<p id="v19"><sup><small>19</small></sup>  Denne konung gick listigt till väga mot vårt folk och förtryckte våra fäder och drev dem till att utsätta sina späda barn, för att dessa icke skulle bliva vid liv. </p>
<p id="v20"><sup><small>20</small></sup>  Vid den tiden föddes Moses, och han 'var ett vackert barn' inför Gud. Under tre månader fostrades han i sin faders hus; </p>
<p id="v21"><sup><small>21</small></sup>  sedan, när han hade blivit utsatt, lät Faraos dotter hämta honom till sig och uppfostra honom såsom sin egen son. </p>
<p id="v22"><sup><small>22</small></sup>  Och Moses blev undervisad i all egyptiernas visdom och var mäktig i ord och gärningar. </p>
<p id="v23"><sup><small>23</small></sup>  Men när han blev fyrtio år gammal, fick han i sinnet att besöka sina bröder, Israels barn. </p>
<p id="v24"><sup><small>24</small></sup>  När han då såg att en av dem led orätt, tog han den misshandlade i försvar och hämnades honom, i det att han slog ihjäl egyptiern. </p>
<p id="v25"><sup><small>25</small></sup>  Nu menade han att hans bröder skulle förstå att Gud genom honom ville bereda dem frälsning; men de förstodo det icke. </p>
<p id="v26"><sup><small>26</small></sup>  Dagen därefter kom han åter fram till dem, där de tvistade, och ville förlika dem och sade: 'I män, I ären ju bröder; varför gören I då varandra orätt?' </p>
<p id="v27"><sup><small>27</small></sup>  Men den som gjorde orätt mot sin landsman stötte bort honom och sade: 'Vem har satt dig till hövding och domare över oss? </p>
<p id="v28"><sup><small>28</small></sup>  Kanske du vill döda mig, såsom du i går dödade egyptiern?' </p>
<p id="v29"><sup><small>29</small></sup>  Vid det talet flydde Moses bort och levde sedan såsom främling i Madiams land och födde där två söner. </p>
<p id="v30"><sup><small>30</small></sup>  Och när fyrtio är äter voro förlidna, uppenbarade sig för honom, i öknen vid berget Sinai, en ängel i en brinnande törnbuske. <sup id="cite1"><a href="#fn1">[1]</a></sup></p>
<p id="v31"><sup><small>31</small></sup>  När Moses såg detta, förundrade han sig över synen; och då han gick fram för att se vad det var, hördes Herrens röst: </p>
<p id="v32"><sup><small>32</small></sup>  'Jag är dina fäders Gud, Abrahams, Isaks och Jakobs Gud.' Då greps Moses av bävan och dristade sig icke att se dit. <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  Och Herren sade till honom: 'Lös dina skor av dina fötter, ty platsen där du står är helig mark. </p>
<p id="v34"><sup><small>34</small></sup>  Jag har nogsamt sett mitt folks betryck i Egypten, och deras suckan har jag hört, och jag har stigit ned för att rädda dem. Därför må du nu gå åstad; jag vill sända dig till Egypten. </p>
<p id="v35"><sup><small>35</small></sup>  Denne Moses, som de hade förnekat, i det de sade: 'Vem har satt dig till hövding och domare?', honom sände Gud att vara både en hövding och en förlossare, genom ängeln som uppenbarade sig för honom i törnbusken. </p>
<p id="v36"><sup><small>36</small></sup>  Det var han som förde ut dem, och som gjorde under och tecken i Egyptens land och i Röda havet och i öknen, under fyrtio år. </p>
<p id="v37"><sup><small>37</small></sup>  Det var samme Moses som sade till Israels barn: 'En profet skall Gud låta uppstå åt eder, av edra bröder, en som är mig lik.' </p>
<p id="v38"><sup><small>38</small></sup>  Det var och han, som under den tid då menigheten levde i öknen, både var hos ängeln, som talade med honom på berget Sinai, och tillika hos våra fäder; och han undfick levande ord för att giva dem åt eder. </p>
<p id="v39"><sup><small>39</small></sup>  Men våra fäder ville icke bliva honom lydiga, utan stötte bort honom och vände sig med sina hjärtan mot Egypten </p>
<p id="v40"><sup><small>40</small></sup>  och sade till Aron: 'Gör oss gudar, som kunna gå framför oss; ty vi veta icke vad som har vederfarits denne Moses, som förde oss ut ur Egyptens land.' </p>
<p id="v41"><sup><small>41</small></sup>  Och de gjorde i de dagarna en kalv och buro sedan fram offer åt avguden och gladde sig över sina händers verk. </p>
<p id="v42"><sup><small>42</small></sup>  Då vände Gud sig bort och prisgav dem till att dyrka himmelens härskara, såsom det är skrivet i Profeternas bok: 'Framburen I väl åt mig slaktoffer och spisoffer under de fyrtio åren i öknen, I av Israels hus? </p>
<p id="v43"><sup><small>43</small></sup>  Nej, I buren Moloks tält och guden Romfas stjärna, de bilder som I hade gjort för att tillbedja. Därför skall jag låta eder föras åstad ända bortom Babylon.' </p>
<p id="v44"><sup><small>44</small></sup>  Våra fäder hade vittnesbördets tabernakel i öknen, så inrättat, som han som talade till Moses hade förordnat att denne skulle göra det, efter den mönsterbild som han hade fått se. </p>
<p id="v45"><sup><small>45</small></sup>  Och våra fäder togo det i arv och förde det sedan under Josua hitin, när de togo landet i besittning, efter de folk som Gud fördrev för våra fäder. Så var det ända till Davids tid. </p>
<p id="v46"><sup><small>46</small></sup>  Denne fann nåd inför Gud och bad att han måtte finna 'ett rum till boning' åt Jakobs Gud. </p>
<p id="v47"><sup><small>47</small></sup>  Men det var Salomo som fick bygga ett hus åt honom. </p>
<p id="v48"><sup><small>48</small></sup>  Dock, den Högste bor icke i hus som äro gjorda med händer, ty det är såsom profeten säger: <sup id="cite3"><a href="#fn3">[3]</a></sup></p>
<p id="v49"><sup><small>49</small></sup>  'Himmelen är min tron, och jorden är min fotapall; vad för ett hus skullen I då kunna bygga åt mig, säger Herren, och vad för en plats skulle tjäna mig till vilostad? </p>
<p id="v50"><sup><small>50</small></sup>  Min hand har ju gjort allt detta.' </p>
<p id="v51"><sup><small>51</small></sup>  I hårdnackade, med oomskurna hjärtan och öron, I stån alltid emot den helige Ande, I likaväl som edra fäder. <sup id="cite4"><a href="#fn4">[4]</a></sup></p>
<p id="v52"><sup><small>52</small></sup>  Vilken av profeterna hava icke edra fäder förföljt? De hava ju dräpt dem som förkunnade att den Rättfärdige skulle komma, han som I själva nu haven förrått och dräpt, </p>
<p id="v53"><sup><small>53</small></sup>  I som fingen lagen eder given genom änglars försorg, men icke haven hållit den." <sup id="cite5"><a href="#fn5">[5]</a></sup></p>
<p id="v54"><sup><small>54</small></sup>  När de hörde detta, blevo de mycket förbittrade i sina hjärtan och beto sina tänder samman mot honom. </p>
<p id="v55"><sup><small>55</small></sup>  Men han, full av helig ande, skådade upp mot himmelen och fick se Guds härlighet och såg Jesus stå på Guds högra sida. <sup id="cite6"><a href="#fn6">[6]</a></sup></p>
<p id="v56"><sup><small>56</small></sup>  Och han sade: "Jag ser himmelen öppen och Människosonen stå på Guds högra sida." </p>
<p id="v57"><sup><small>57</small></sup>  Då skriade de med hög röst och höllo för sina öron och stormade alla på en gång emot honom </p>
<p id="v58"><sup><small>58</small></sup>  och förde honom ut ur staden och stenade honom. Och vittnena lade av sina mantlar vid en ung mans fötter, som hette Saulus. <sup id="cite7"><a href="#fn7">[7]</a></sup></p>
<p id="v59"><sup><small>59</small></sup>  Så stenade de Stefanus, under det att han åkallade och sade: "Herre Jesus, tag emot min ande." </p>
<p id="v60"><sup><small>60</small></sup>  Och han föll ned på sina knän och ropade med hög röst: "Herre, tillräkna dem icke denna synd." Och när han hade sagt detta, avsomnade han. <sup id="cite8"><a href="#fn8">[8]</a></sup></p>
<h2>Referenser</h2>
<div>
<ol>
  <li id="fn1"><a href="#cite1">↑</a> 7:30 <i>Eldens änglar</i>: <a href="/sv/The_Urantia_Book/85#p4_2">Ub 85:4.2</a>. </li>
  <li id="fn2"><a href="#cite2">↑</a> 7:32 <i>Livets Gud</i>: <a href="/sv/The_Urantia_Book/174#p3_4">Ub 174:3.4</a>.  <i>Livets Gud</i>: <a href="/sv/The_Urantia_Book/174#p3_2">Ub 174:3.2</a>. </li>
  <li id="fn3"><a href="#cite3">↑</a> 7:48 <i>Högsta</i>: <a href="/sv/The_Urantia_Book/93#p3_2">Ub 93:3.2</a>.  <i>Mest toppar</i>: <a href="/sv/The_Urantia_Book/43#p3_1">Ub 43:3.1</a>.  <i>Högste Gud</i>: <a href="/sv/The_Urantia_Book/93#p2_3">Ub 93:2.3</a>. </li>
  <li id="fn4"><a href="#cite4">↑</a> 7:51-60 <i>Stening av Stephen</i>: <a href="/sv/The_Urantia_Book/194#p4_11">Ub 194:4.11</a>. </li>
  <li id="fn5"><a href="#cite5">↑</a> 7:53 <i>Mottagen av änglaministeriet</i>: <a href="/sv/The_Urantia_Book/113#p0_1">Ub 113:0.1</a>. </li>
  <li id="fn6"><a href="#cite6">↑</a> 7:55-56 <i>Faderns högra hand</i>: <a href="/sv/The_Urantia_Book/5#p2_2">Ub 5:2.2</a>.  <i>Guds högra hand</i>: <a href="/sv/The_Urantia_Book/38#p0_1">Ub 38:0.1</a>.  <i>Guds högra hand</i>: <a href="/sv/The_Urantia_Book/13#p2_7">Ub 13:2.7</a>.  <i>Guds högra hand</i>: <a href="/sv/The_Urantia_Book/21#p4_4">Ub 21:4.4</a>. </li>
  <li id="fn7"><a href="#cite7">↑</a> 7:58 <i>Säg till dem som inte är mitt folk</i>: <a href="/sv/The_Urantia_Book/128#p3_6">Ub 128:3.6</a>. </li>
  <li id="fn8"><a href="#cite8">↑</a> 7:60 <i>Lägg inte denna synd till deras ansvar</i>: <a href="/sv/The_Urantia_Book/188#p5_6">Ub 188:5.6</a>. </li>
</ol>
</div>
