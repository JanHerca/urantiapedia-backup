<!--
title: Apostlagärningarna - Kapitel 24
description: 
published: true
date: 2023-11-8T22:1:38Z
tags: bible, bible—acts of the apostles
editor: ckeditor
dateCreated: 2022-8-28T15:43:40Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Acts_of_the_Apostles/23">
          <span class="mdi mdi-arrow-left-drop-circle"></span><span class="pl-2">Apostlagärningarna - Kapitel 23</span>
        </a>
        </td>
        <td>
        <a href="/sv/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Acts_of_the_Apostles/25">
          <span class="pr-2">Apostlagärningarna - Kapitel 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Fem dagar därefter for översteprästen Ananias ditned med några av de äldste och en sakförare, Tertullus; dessa anmälde inför landshövdingen klagomål mot Paulus. </p>
<p id="v2"><sup><small>2</small></sup>  Och sedan denne hade blivit förekallad, begynte Tertullus sitt anklagelsetal; han sade: </p>
<p id="v3"><sup><small>3</small></sup>  "Att vi genom dig åtnjuta mycken frid och ro, och att genom din försorg, ädle Felix, goda åtgärder hava blivit vidtagna för detta folk, det erkänna vi på allt sätt och allestädes, med många tacksägelser. </p>
<p id="v4"><sup><small>4</small></sup>  Men för att icke alltför länge besvära dig beder jag att du, i din mildhet, ville höra allenast några få ord av oss. </p>
<p id="v5"><sup><small>5</small></sup>  Vi hava funnit att denne är en fördärvlig man, som uppväcker strid bland alla judar i hela världen, och att han är en huvudman för nasaréernas parti. </p>
<p id="v6"><sup><small>6</small></sup>  Han har ock försökt att oskära helgedomen; därför grepo vi honom, och vi ville döma honom efter vår lag. </p>
<p id="v7"><sup><small>7</small></sup>  Men överste Lysias kom och ryckte honom med våld ur våra händer och bortförde honom </p>
<p id="v8"><sup><small>8</small></sup>  och befallde hans anklagare att komma inför dig. och du kan nu själv anställa rannsakning med honom och så skaffa dig kännedom om allt det som vi anklaga honom för." </p>
<p id="v9"><sup><small>9</small></sup>  De andra judarna instämde häri och påstodo att det förhöll sig så. </p>
<p id="v10"><sup><small>10</small></sup>  Då landshövdingen nu gav tecken åt Paulus att han skulle tala, tog han till orda och sade: "Eftersom jag vet att du nu i många år har varit domare över detta folk, försvarar jag min sak med frimodighet. </p>
<p id="v11"><sup><small>11</small></sup>  Du kan själv lätt förvissa dig om att det icke är mer än tolv dagar sedan jag kom upp till Jerusalem för att tillbedja. </p>
<p id="v12"><sup><small>12</small></sup>  Och varken i helgedomen eller i synagogorna eller ute i staden har man funnit mig tvista med någon eller ställa till folkskockning. </p>
<p id="v13"><sup><small>13</small></sup>  Ej heller kunna de inför dig bevisa det som de nu anklaga mig för. </p>
<p id="v14"><sup><small>14</small></sup>  Men det bekänner jag för dig att jag, i enlighet med 'den vägen', vilken de kalla en partimening, så tjänar mina fäders Gud, att jag tror allt vad som är skrivet i lagen och i profeterna, </p>
<p id="v15"><sup><small>15</small></sup>  och att jag har samma hopp till Gud som dessa hysa, att de döda skola uppstå, både rättfärdiga och orättfärdiga. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Därför lägger också jag mig vinn om att alltid hava ett okränkt samvete inför Gud och människor. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Så kom jag nu, efter flera års förlopp, tillbaka för att överlämna några allmosor till mitt folk och för att frambära offer. </p>
<p id="v18"><sup><small>18</small></sup>  Därunder påträffades jag i helgedomen, sedan jag hade låtit helga mig, utan att hava vållat någon folkskockning eller något larm, </p>
<p id="v19"><sup><small>19</small></sup>  av några judar från provinsen Asien, vilka nu borde vara här tillstädes inför dig och framställa sina klagomål, om de hava något att anklaga mig för. </p>
<p id="v20"><sup><small>20</small></sup>  Eller ock må dessa som äro här tillstädes säga vad orätt de funno mig skyldig till, när jag stod inför Stora rådet, </p>
<p id="v21"><sup><small>21</small></sup>  om det icke skulle vara i fråga om detta enda ord, som jag ljudeligen uttalade, där jag stod ibland dem: 'Det är för de dödas uppståndelses skull som jag i dag står inför rätta här bland eder.'" </p>
<p id="v22"><sup><small>22</small></sup>  Men Felix, som mycket väl kände till "den vägen", uppsköt målet och sade: "När översten Lysias kommer hit ned, vill jag undersöka eder sak." </p>
<p id="v23"><sup><small>23</small></sup>  Och han befallde hövitsmannen att hålla honom i förvar, dock så, att man skulle behandla honom milt och icke hindra någon av hans närmaste från att vara honom till tjänst. </p>
<p id="v24"><sup><small>24</small></sup>  Någon tid därefter infann sig Felix tillsammans med sin hustru Drusilla, som var judinna; och han lät hämta Paulus och hörde honom om tron på Kristus Jesus. </p>
<p id="v25"><sup><small>25</small></sup>  Men när Paulus talade med dem om rättfärdighet och återhållsamhet och om den tillstundande domen, blev Felix förskräckt och sade: "Gå din väg för denna gång; när jag får läglig tid, vill jag kalla dig till mig." </p>
<p id="v26"><sup><small>26</small></sup>  Han hoppades också att han skulle få penningar av Paulus, varför han ock ganska ofta lät hämta honom och samtalade med honom. </p>
<p id="v27"><sup><small>27</small></sup>  När två år voro förlidna, fick Felix till efterträdare Porcius Festus. Och eftersom Felix ville göra judarna sig bevågna, lämnade han Paulus kvar i fängelset. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Acts_of_the_Apostles/23">
          <span class="mdi mdi-arrow-left-drop-circle"></span><span class="pl-2">Apostlagärningarna - Kapitel 23</span>
        </a>
        </td>
        <td>
        <a href="/sv/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Acts_of_the_Apostles/25">
          <span class="pr-2">Apostlagärningarna - Kapitel 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 24:15 <i>De orättfärdigas uppståndelse</i>: <a href="/sv/The_Urantia_Book/113#p6_8">Ub 113:6.8</a>. </li>
  <li id="fn2"><a href="#cite2">↑</a> 24:16 <i>Håll samvetet fritt från anstöt</i>: <a href="/sv/The_Urantia_Book/156#p2_7">Ub 156:2.7</a>. </li>
</ol>
</div>
