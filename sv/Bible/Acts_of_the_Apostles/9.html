<!--
title: Apostlagärningarna - Kapitel 9
description: 
published: true
date: 2023-11-8T22:1:38Z
tags: bible, bible—acts of the apostles
editor: ckeditor
dateCreated: 2022-8-28T15:43:40Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Acts_of_the_Apostles/8">
          <span class="mdi mdi-arrow-left-drop-circle"></span><span class="pl-2">Apostlagärningarna - Kapitel 8</span>
        </a>
        </td>
        <td>
        <a href="/sv/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Acts_of_the_Apostles/10">
          <span class="pr-2">Apostlagärningarna - Kapitel 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Men Saulus, som alltjämt andades hot och mordlust mot Herrens lärjungar, gick till översteprästen <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  och utbad sig av honom brev till synagogorna i Damaskus, för att, om han funne några som voro på "den vägen", vare sig män eller kvinnor, han skulle kunna föra dem bundna till Jerusalem. </p>
<p id="v3"><sup><small>3</small></sup>  Men när han på sin färd nalkades Damaskus, hände sig att ett sken från himmelen plötsligt kringstrålade honom. </p>
<p id="v4"><sup><small>4</small></sup>  Och han föll ned till jorden och hörde då en röst som sade till honom: "Saul, Saul, varför förföljer du mig?" </p>
<p id="v5"><sup><small>5</small></sup>  Då sade han: "Vem är du, Herre?" Han svarade: "Jag är Jesus, den som du förföljer. </p>
<p id="v6"><sup><small>6</small></sup>  Men stå nu upp och gå in i staden, så skall där bliva dig sagt vad du har att göra." </p>
<p id="v7"><sup><small>7</small></sup>  Och männen som voro med honom på färden stodo mållösa av skräck, ty de hörde väl rösten, men sågo ingen. </p>
<p id="v8"><sup><small>8</small></sup>  Och Saulus reste sig upp från jorden, men när han öppnade sina ögon, kunde han icke mer se något. De togo honom därför vid handen och ledde honom in i Damaskus. </p>
<p id="v9"><sup><small>9</small></sup>  Och under tre dagar såg han intet; och han varken åt eller drack. </p>
<p id="v10"><sup><small>10</small></sup>  Men i Damaskus fanns en lärjunge vid namn Ananias. Till honom sade Herren i en syn: "Ananias!" Han svarade: "Här är jag, Herre." </p>
<p id="v11"><sup><small>11</small></sup>  Och Herren sade till honom: "Stå upp och gå till den gata som kallas Raka gatan och fråga i Judas' hus efter en man vid namn Saulus, från Tarsus. Ty se, han beder. </p>
<p id="v12"><sup><small>12</small></sup>  Och i en syn har han sett huru en man vid namn Ananias kom in och lade händerna på honom, för att han skulle få sin syn igen." </p>
<p id="v13"><sup><small>13</small></sup>  Då svarade Ananias: "Herre, jag har av många hört huru mycket ont den mannen har gjort dina heliga i Jerusalem. </p>
<p id="v14"><sup><small>14</small></sup>  Och han har nu här med sig fullmakt ifrån översteprästerna att fängsla alla dem som åkalla ditt namn." </p>
<p id="v15"><sup><small>15</small></sup>  Men Herren sade till honom: "Gå åstad; ty denne man är mig ett utvalt redskap till att bära fram mitt namn inför hedningar och konungar och inför Israels barn; </p>
<p id="v16"><sup><small>16</small></sup>  och jag skall visa honom huru mycket han måste lida för mitt namns skull." </p>
<p id="v17"><sup><small>17</small></sup>  Då gick Ananias åstad och kom in i huset; och han lade sina händer på honom och sade: "Saul, min broder, Herren har sänt mig, Jesus, som visade sig för dig på vägen där du färdades; han har sänt mig, för att du skall få din syn igen och bliva uppfylld av helig ande." <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Då var det strax såsom om fjäll föllo ifrån hans ögon, och han fick sin syn igen. Och han stod upp och lät döpa sig. </p>
<p id="v19"><sup><small>19</small></sup>  Sedan tog han sig mat och blev därav stärkt. Därefter var han någon tid tillsammans med lärjungarna i Damaskus. </p>
<p id="v20"><sup><small>20</small></sup>  Och strax begynte han i synagogorna predika om Jesus, att han var Guds Son. </p>
<p id="v21"><sup><small>21</small></sup>  Och alla som hörde honom blevo uppfyllda av häpnad och sade: "Var det icke denne som i Jerusalem förgjorde dem som åkallade det namnet? Och hade han icke kommit hit, för att han skulle föra sådana människor bundna till översteprästerna?" </p>
<p id="v22"><sup><small>22</small></sup>  Men Saulus uppträdde med allt större kraft och gjorde de judar som bodde i Damaskus svarslösa, i det han bevisade att Jesus var Messias. </p>
<p id="v23"><sup><small>23</small></sup>  När så en längre tid hade förgått, rådslogo judarna om att röja honom ur vägen; </p>
<p id="v24"><sup><small>24</small></sup>  men deras anslag blev bekant för Saulus. Och då de nu, för att kunna röja honom ur vägen, till och med höllo vakt vid stadsportarna både dag och natt, </p>
<p id="v25"><sup><small>25</small></sup>  togo hans lärjungar honom en natt och släppte honom ut genom muren, i det att de sänkte ned honom i en korg. </p>
<p id="v26"><sup><small>26</small></sup>  När han sedan kom till Jerusalem, försökte han att närma sig lärjungarna; men alla fruktade för honom, ty de trodde icke att han verkligen var en lärjunge. </p>
<p id="v27"><sup><small>27</small></sup>  Då tog Barnabas sig an honom och förde honom till apostlarna och förtäljde för dem huru han på vägen hade sett Herren, som hade talat till honom, och huru han i Damaskus hade frimodigt predikat i Jesu namn. </p>
<p id="v28"><sup><small>28</small></sup>  Sedan gick han fritt ut och in bland dem i Jerusalem och predikade frimodigt i Herrens namn; </p>
<p id="v29"><sup><small>29</small></sup>  och han talade och disputerade med de grekiska judarna. Men de gjorde försök att röja honom ur vägen. </p>
<p id="v30"><sup><small>30</small></sup>  När bröderna förnummo detta, förde de honom ned till Cesarea och sände honom därifrån vidare till Tarsus. </p>
<p id="v31"><sup><small>31</small></sup>  Så hade nu församlingen frid i hela Judeen och Galileen och Samarien; och den blev uppbyggd och vandrade i Herrens fruktan och växte till genom den helige Andes tröst och förmaning. </p>
<p id="v32"><sup><small>32</small></sup>  Medan nu Petrus vandrade omkring bland dem alla, hände sig att han ock kom ned till de heliga som bodde i Lydda. </p>
<p id="v33"><sup><small>33</small></sup>  Där träffade han på en man vid namn Eneas, som i åtta år hade legat till sängs; han var nämligen lam. </p>
<p id="v34"><sup><small>34</small></sup>  Och Petrus sade till honom: "Eneas, Jesus Kristus botar dig. Stå upp och lägg ihop din bädd." Då stod han strax upp. </p>
<p id="v35"><sup><small>35</small></sup>  Och alla som bodde i Lydda och i Saron sågo honom; och de omvände sig till Herren. </p>
<p id="v36"><sup><small>36</small></sup>  I Joppe bodde då en lärjunginna vid namn Tabita (det betyder detsamma som Dorkas). Hon överflödade i goda gärningar och gav allmosor rikligen. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  Men just i de dagarna hände sig att hon blev sjuk och dog. Och man tvådde henne och lade henne i en sal i övre våningen. </p>
<p id="v38"><sup><small>38</small></sup>  Då nu Lydda låg nära Joppe och lärjungarna hade hört att Petrus var där, sände de två män till honom och bådo honom att utan dröjsmål komma till dem. </p>
<p id="v39"><sup><small>39</small></sup>  Petrus stod då upp och följde med dem. Och när han kom dit, förde de honom upp i salen; och alla änkorna kommo där omkring honom gråtande och visade honom alla livklädnader och mantlar som Dorkas hade gjord, medan hon ännu levde ibland dem. </p>
<p id="v40"><sup><small>40</small></sup>  Då tillsade Petrus dem allasammans att gå ut och föll ned på sina knän och bad; sedan vände han sig mot den döda och sade: "Tabita, stå upp." Då slog hon upp ögonen, och när hon fick se Petrus, satte hon sig upp. </p>
<p id="v41"><sup><small>41</small></sup>  Och han räckte henne handen och reste upp henne och kallade sedan in de heliga, jämte änkorna, och ställde henne levande framför den. </p>
<p id="v42"><sup><small>42</small></sup>  Detta blev bekant i hela Joppe, och många kommo till tro på Herren. </p>
<p id="v43"><sup><small>43</small></sup>  Därefter stannade han en längre tid i Joppe hos en garvare vid namn Simon. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Acts_of_the_Apostles/8">
          <span class="mdi mdi-arrow-left-drop-circle"></span><span class="pl-2">Apostlagärningarna - Kapitel 8</span>
        </a>
        </td>
        <td>
        <a href="/sv/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Acts_of_the_Apostles/10">
          <span class="pr-2">Apostlagärningarna - Kapitel 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 9:1-9,20 <i>Paulus omvändelse</i>: <a href="/sv/The_Urantia_Book/100#p5_3">Ub 100:5.3</a>. </li>
  <li id="fn2"><a href="#cite2">↑</a> 9:1-20 <i>Paulinsk kristendom</i>: <a href="/sv/The_Urantia_Book/196#p2_1">Ub 196:2.1</a>. </li>
  <li id="fn3"><a href="#cite3">↑</a> 9:17 <i>Kallas "bror" & "syster"</i>: <a href="/sv/The_Urantia_Book/194#p4_7">Ub 194:4.7</a>. </li>
  <li id="fn4"><a href="#cite4">↑</a> 9:36-42 <i>Dorcas hus i Joppe</i>: <a href="/sv/The_Urantia_Book/130#p1_3">Ub 130:1.3</a>. </li>
  <li id="fn5"><a href="#cite5">↑</a> 9:43 <i>Simon garvarens omvändelse</i>: <a href="/sv/The_Urantia_Book/130#p1_3">Ub 130:1.3</a>. </li>
</ol>
</div>
