<!--
title: Apostlagärningarna - Kapitel 26
description: 
published: true
date: 2023-11-8T22:1:38Z
tags: bible, bible—acts of the apostles
editor: ckeditor
dateCreated: 2022-8-28T15:43:40Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Acts_of_the_Apostles/25">
          <span class="mdi mdi-arrow-left-drop-circle"></span><span class="pl-2">Apostlagärningarna - Kapitel 25</span>
        </a>
        </td>
        <td>
        <a href="/sv/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Acts_of_the_Apostles/27">
          <span class="pr-2">Apostlagärningarna - Kapitel 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Agrippa sade nu till Paulus: "Det tillstädjes dig att tala för din sak." Då räckte Paulus ut handen och talade så till sitt försvar: </p>
<p id="v2"><sup><small>2</small></sup>  "Jag skattar mig lycklig att jag, i fråga om allt det som judarna anklaga mig för, i dag skall försvara mig inför dig, konung Agrippa, </p>
<p id="v3"><sup><small>3</small></sup>  som så väl känner judarnas alla stadgar och tvistefrågor. Därför beder jag dig höra mig med tålamod. </p>
<p id="v4"><sup><small>4</small></sup>  Hurudant mitt liv allt ifrån ungdomen har varit, det veta alla judar, ty jag har ju från tidiga år framlevat det bland mitt folk och i Jerusalem. </p>
<p id="v5"><sup><small>5</small></sup>  Och sedan lång tid tillbaka känna de om mig - såframt de nu vilja tillstå det - att jag har tillhört det strängaste partiet i vår gudsdyrkan och levat såsom farisé. </p>
<p id="v6"><sup><small>6</small></sup>  Och nu står jag här till rätta för vårt hopp om det som Gud har lovat våra fäder, </p>
<p id="v7"><sup><small>7</small></sup>  det vartill ock våra tolv stammar, under det de tjäna Gud med iver både natt och dag, hoppas att nå fram. För det hoppets skull, o konung, är jag anklagad av judarna. </p>
<p id="v8"><sup><small>8</small></sup>  Varför hålles det då bland eder för otroligt att Gud uppväcker döda? </p>
<p id="v9"><sup><small>9</small></sup>  Jag för min del menade alltså att jag med all makt borde strida mot Jesu, nasaréens, namn; </p>
<p id="v10"><sup><small>10</small></sup>  så gjorde jag ock i Jerusalem. Och många av de heliga inspärrade jag i fängelse, sedan jag av översteprästerna hade fått fullmakt därtill; och när man ville döda dem, röstade ock jag därför. </p>
<p id="v11"><sup><small>11</small></sup>  Och överallt i synagogorna försökte jag, gång på gång, att genom straff tvinga dem till hädelse. I mitt raseri mot dem gick jag så långt, att jag förföljde dem till och med ända in i utländska städer. </p>
<p id="v12"><sup><small>12</small></sup>  När jag nu i detta ärende var på väg till Damaskus, med fullmakt och uppdrag från översteprästerna, </p>
<p id="v13"><sup><small>13</small></sup>  fick jag under min färd, o konung, mitt på dagen se ett sken från himmelen, klarare än solens glans, kringstråla mig och mina följeslagare. </p>
<p id="v14"><sup><small>14</small></sup>  Och vi föllo alla ned till jorden, och jag hörde då en röst säga till mig på hebreiska: 'Saul, Saul, varför förföljer du mig'? Det är dig svårt att spjärna mot udden.' </p>
<p id="v15"><sup><small>15</small></sup>  Då sade jag: 'Vem är du, Herre?' Herren svarade: 'Jag är Jesus, den som du förföljer. </p>
<p id="v16"><sup><small>16</small></sup>  Men res dig upp och stå på dina fötter; ty därför har jag visat mig för dig, att jag har velat utse dig till en tjänare och ett vittne, som skall vittna både om huru du nu har sett mig, och om huru jag vidare skall uppenbara mig för dig. </p>
<p id="v17"><sup><small>17</small></sup>  Och jag skall rädda dig såväl från ditt eget folk som från hedningarna. Ty till dem sänder jag dig, </p>
<p id="v18"><sup><small>18</small></sup>  för att du skall öppna deras ögon, så att de omvända sig från mörkret till ljuset, och från Satans makt till Gud, på det att de må, genom tron på mig, undfå syndernas förlåtelse och få sin lott bland dem som äro helgade.' <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Så blev jag då, konung Agrippa, icke ohörsam mot den himmelska synen, </p>
<p id="v20"><sup><small>20</small></sup>  utan predikade först för dem som voro i Damaskus och i Jerusalem, och sedan över hela judiska landet och för hedningarna, att de skulle göra bättring och omvända sig till Gud och göra sådana gärningar som tillhöra bättringen. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  För denna saks skull var det som judarna grepo mig i helgedomen och försökte att döda mig. </p>
<p id="v22"><sup><small>22</small></sup>  Genom den hjälp som jag har undfått av Gud står jag alltså ännu i dag såsom ett vittne inför både små och stora; och jag säger intet annat, än vad profeterna och Moses hava sagt skola ske, </p>
<p id="v23"><sup><small>23</small></sup>  nämligen att Messias skulle lida och, såsom förstlingen av dem som uppstå från de döda, bära budskap om ljuset, såväl till vårt eget folk som till hedningarna." </p>
<p id="v24"><sup><small>24</small></sup>  När han på detta satt försvarade sig, utropade Festus: "Du är från dina sinnen, Paulus; den myckna lärdomen gör dig förryckt." </p>
<p id="v25"><sup><small>25</small></sup>  Men Paulus svarade: "Jag är icke från mina sinnen, ädle Festus; jag talar sanna ord med lugn besinning. </p>
<p id="v26"><sup><small>26</small></sup>  Konungen känner väl till dessa ting; därför talar jag också frimodigt inför honom. Ty jag kan icke tro att något av detta är honom obekant; det har ju icke tilldragit sig i någon undangömd vrå. </p>
<p id="v27"><sup><small>27</small></sup>  Tror du profeterna, konung Agrippa? Jag vet att du tror dem." </p>
<p id="v28"><sup><small>28</small></sup>  Då sade Agrippa till Paulus: "Föga fattas att du övertalar mig och gör mig till kristen." </p>
<p id="v29"><sup><small>29</small></sup>  Paulus svarade: "Vare sig det fattas litet eller fattas mycket, skulle jag önska inför Gud att icke allenast du, utan alla som i dag höra mig, måtte bliva sådana som jag är, dock med undantag av dessa bojor." </p>
<p id="v30"><sup><small>30</small></sup>  Därefter stod konungen upp, och med honom landshövdingen och Bernice och de som sutto där tillsammans med dem. </p>
<p id="v31"><sup><small>31</small></sup>  Och när de gingo därifrån, talade de med varandra och sade: "Den mannen har icke gjort något som förtjänar död eller fängelse." </p>
<p id="v32"><sup><small>32</small></sup>  Och Agrippa sade till Festus: "Denne man hade väl kunnat frigivas, om han icke hade vädjat till kejsaren." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Acts_of_the_Apostles/25">
          <span class="mdi mdi-arrow-left-drop-circle"></span><span class="pl-2">Apostlagärningarna - Kapitel 25</span>
        </a>
        </td>
        <td>
        <a href="/sv/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/Acts_of_the_Apostles/27">
          <span class="pr-2">Apostlagärningarna - Kapitel 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 26:18 <i>Ljus i andligt mörker</i>: <a href="/sv/The_Urantia_Book/191#p4_3">Ub 191:4.3</a>.  <i>Andligt arv</i>: <a href="/sv/The_Urantia_Book/165#p3_8">Ub 165:3.8</a>. </li>
  <li id="fn2"><a href="#cite2">↑</a> 26:20 <i>Jesus lärde ut positiv handling</i>: <a href="/sv/The_Urantia_Book/159#p5_8">Ub 159:5.8</a>. </li>
</ol>
</div>
