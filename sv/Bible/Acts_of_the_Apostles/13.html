<!--
title: Apostlagärningarna - Kapitel 13
description: 
published: true
date: 2022-8-28T15:43:40Z
tags: 
editor: ckeditor
dateCreated: 2022-8-28T15:43:40Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Acts_of_the_Apostles/12">Apostlagärningarna - Kapitel 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Acts_of_the_Apostles/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Acts_of_the_Apostles/14">Apostlagärningarna - Kapitel 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  I den församling som fanns i Antiokia verkade nu såsom profeter och lärare Barnabas och Simeon, som kallades Niger, och Lucius från Cyrene, så ock Manaen, landsfursten Herodes' fosterbroder, och Saulus. </p>
<p id="v2"><sup><small>2</small></sup>  När dessa förrättade Herrens tjänst och fastade, sade den helige Ande: "Avskiljen åt mig Barnabas och Saulus för det verk som jag har kallat dem till." </p>
<p id="v3"><sup><small>3</small></sup>  Då fastade de och bådo och lade händerna på dem och läto dem begiva sig åstad. </p>
<p id="v4"><sup><small>4</small></sup>  Dessa, som så hade blivit utsända av den helige Ande, foro nu ned till Seleucia och seglade därifrån till Cypern. </p>
<p id="v5"><sup><small>5</small></sup>  Och när de hade kommit till Salamis, förkunnade de Guds ord i judarnas synagogor. De hade också med sig Johannes såsom tjänare. </p>
<p id="v6"><sup><small>6</small></sup>  Och sedan de hade färdats över hela ön ända till Pafos, träffade de där på en judisk trollkarl och falsk profet, vid namn Barjesus, </p>
<p id="v7"><sup><small>7</small></sup>  som vistades hos landshövdingen Sergius Paulus. Denne var en förståndig man. Han kallade till sig Barnabas och Saulus och begärde att få höra Guds ord. </p>
<p id="v8"><sup><small>8</small></sup>  Men Elymas (eller trollkarlen, ty namnet har den betydelsen) stod emot dem och ville hindra landshövdingen från att komma till tro. </p>
<p id="v9"><sup><small>9</small></sup>  Saulus, som ock kallades Paulus, uppfylldes då av helig ande och fäste ögonen på honom </p>
<p id="v10"><sup><small>10</small></sup>  och sade: "O du djävulens barn, du som är full av allt slags svek och arglistighet och en fiende till allt vad rätt är, skall du då icke upphöra att förvrida Herrens raka vägar? </p>
<p id="v11"><sup><small>11</small></sup>  Se, nu kommer Herrens hand över dig, och du skall till en tid bliva blind och icke kunna se solen." Och strax föll töcken och mörker över honom; och han gick omkring och sökte efter någon som kunde leda honom. </p>
<p id="v12"><sup><small>12</small></sup>  När då landshövdingen såg vad som hade skett, häpnade han över Herrens lära och kom till tro. </p>
<p id="v13"><sup><small>13</small></sup>  Paulus och hans följeslagare lade sedan ut ifrån Pafos och foro till Perge i Pamfylien. Där skilde sig Johannes ifrån dem och vände tillbaka till Jerusalem. </p>
<p id="v14"><sup><small>14</small></sup>  Men själva foro de vidare från Perge och kommo till Antiokia i Pisidien. Och på sabbatsdagen gingo de in i synagogan och satte sig där. </p>
<p id="v15"><sup><small>15</small></sup>  Och sedan man hade föreläst ur lagen och profeterna, sände synagogföreståndarna till dem och läto säga: "Bröder, haven I något förmaningens ord att säga till folket, så sägen det." </p>
<p id="v16"><sup><small>16</small></sup>  Då stod Paulus upp och gav tecken med handen och sade: "I män av Israels hus och I som 'frukten Gud', hören mig. </p>
<p id="v17"><sup><small>17</small></sup>  Detta folks, Israels, Gud utvalde våra fäder, och han upphöjde detta folk, medan de ännu bodde såsom främlingar i Egyptens land, och förde dem sedan ut därifrån 'med upplyft arm'. </p>
<p id="v18"><sup><small>18</small></sup>  Och under en tid av vid pass fyrtio år hade han fördrag med dem i öknen. </p>
<p id="v19"><sup><small>19</small></sup>  Och sedan han hade utrotat sju folk i Kanaans land, utskiftade han dessas land till arvedelar åt dem. </p>
<p id="v20"><sup><small>20</small></sup>  Därunder förgick en tid av vid pass fyra hundra femtio år. Sedan gav han dem domare, ända till profeten Samuels tid. </p>
<p id="v21"><sup><small>21</small></sup>  Därefter begärde de en konung; och Gud gav dem Saul, Kis' son, en man av Benjamins stam, för en tid av fyrtio år. </p>
<p id="v22"><sup><small>22</small></sup>  Men denne avsatte han och gjorde David till konung över dem. Honom gav han ock sitt vittnesbörd, i det han sade: 'Jag har funnit David, Jessais son, en man efter mitt hjärta. Han skall i alla stycken göra min vilja.' </p>
<p id="v23"><sup><small>23</small></sup>  Av dennes säd har Gud efter sitt löfte låtit Jesus komma, såsom Frälsare åt Israel. </p>
<p id="v24"><sup><small>24</small></sup>  Men redan innan han uppträdde, hade Johannes predikat bättringens döpelse för hela Israels folk. <sup id="cite1"><a href="#fn1">[1]</a></sup></p>
<p id="v25"><sup><small>25</small></sup>  Och när Johannes höll på att fullborda sitt lopp, sade han: 'Vad I menen mig vara, det är jag icke. Men se, efter mig kommer den vilkens skor jag icke är värdig att lösa av han fötter.' </p>
<p id="v26"><sup><small>26</small></sup>  Mina bröder, I som ären barn av Abrahams släkt, så ock I andra här, I som 'frukten Gud', till oss har ordet om denna frälsning blivit sänt. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Ty eftersom Jerusalems invånare och deras rådsherrar icke kände honom, uppfyllde de ock genom sin dom över honom profeternas utsagor, vilka var sabbat föreläses; </p>
<p id="v28"><sup><small>28</small></sup>  och fastän de icke funno honom skyldig till något som förtjänade döden, bådo de likväl Pilatus att han skulle låta döda honom. </p>
<p id="v29"><sup><small>29</small></sup>  När de så hade fört till fullbordan allt som var skrivet om honom, togo de honom ned från korsets trä och lade honom i en grav. </p>
<p id="v30"><sup><small>30</small></sup>  Men Gud uppväckte honom från de döda. </p>
<p id="v31"><sup><small>31</small></sup>  Sedan visade han sig under många dagar för dem som med honom hade gått upp från Galileen till Jerusalem, och som nu äro hans vittnen inför folket. </p>
<p id="v32"><sup><small>32</small></sup>  Och vi förkunna för eder det glada budskapet, att det löfte som gavs åt våra fäder, det har Gud låtit gå i fullbordan för oss, deras barn, därigenom att han har låtit Jesus uppstå, </p>
<p id="v33"><sup><small>33</small></sup>  såsom ock är skrivet i andra psalmen: 'Du är min Son, jag har i dag fött dig.' <sup id="cite4"><a href="#fn4">[4]</a></sup></p>
<p id="v34"><sup><small>34</small></sup>  Och att han har låtit honom uppstå från de döda, så att han icke mer skall vända tillbaka till förgängelsen, det har han sagt med dessa ord: 'Jag skall uppfylla åt eder de heliga löften som jag i trofasthet har givit åt David.' </p>
<p id="v35"><sup><small>35</small></sup>  Därför säger han ock i en annan psalm: 'Du skall icke låta din Helige se förgängelsen.' </p>
<p id="v36"><sup><small>36</small></sup>  När David i sin tid hade tjänat Guds vilja, avsomnade han ju och blev samlad till sina fäder och såg förgängelsen; </p>
<p id="v37"><sup><small>37</small></sup>  men den som Gud har uppväckt, han har icke sett förgängelsen. </p>
<p id="v38"><sup><small>38</small></sup>  Så mån I nu veta, mena bröder, att genom honom syndernas förlåtelse förkunnas för eder, </p>
<p id="v39"><sup><small>39</small></sup>  och att i honom var och en som tror bliver rättfärdig och friad ifrån allt det varifrån I icke under Moses' lag kunden bliva friade. <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  Sen därför till, att över eder icke må komma det som är sagt hos profeterna: </p>
<p id="v41"><sup><small>41</small></sup>  'Sen här, I föraktare, och förundren eder, och bliven till intet; ty en gärning utför jag i edra dagar, en gärning som I alls icke skullen tro, om den förtäljdes för eder.'" </p>
<p id="v42"><sup><small>42</small></sup>  När de sedan gingo därifrån, bad men dem att de nästa sabbat skulle tala för dem om samma sak. </p>
<p id="v43"><sup><small>43</small></sup>  Och när församlingen åtskildes, följde många judar och gudfruktiga proselyter med Paulus och Barnabas. Dessa talade då till dem och förmanade dem att stadigt hålla sig till Guds nåd. <sup id="cite6"><a href="#fn6">[6]</a></sup></p>
<p id="v44"><sup><small>44</small></sup>  Följande sabbat kom nästan hela staden tillsammans för att höra Guds ord. </p>
<p id="v45"><sup><small>45</small></sup>  Då nu judarna sågo det myckna folket, uppfylldes de av nitälskan och foro ut i smädelser och motsade det som Paulus talade. </p>
<p id="v46"><sup><small>46</small></sup>  Då togo Paulus och Barnabas mod till sig och sade: "Guds ord måste i första rummet förkunnas för eder. Men eftersom I stöten det bort ifrån eder och icke akten eder själva värdiga det eviga livet, så vända vi oss nu till hedningarna. <sup id="cite7"><a href="#fn7">[7]</a></sup></p>
<p id="v47"><sup><small>47</small></sup>  Ty så har Herren bjudit oss: 'Jag har satt dig till ett ljus för hednafolken, för att du skall bliva till frälsning intill jordens ända.'" <sup id="cite8"><a href="#fn8">[8]</a></sup></p>
<p id="v48"><sup><small>48</small></sup>  När hedningarna hörde detta, blevo de glada och prisade Herrens ord; och de kommo till tro, så många det var beskärt att få evigt liv. </p>
<p id="v49"><sup><small>49</small></sup>  Och Herrens ord utbredde sig över hela landet. </p>
<p id="v50"><sup><small>50</small></sup>  Men judarna uppeggade de ansedda kvinnor som "fruktade Gud", så ock de förnämsta männen i staden, och uppväckte en förföljelse mot Paulus och Barnabas och drevo dem bort ifrån sin stads område. </p>
<p id="v51"><sup><small>51</small></sup>  Dessa skuddade då stoftet av sina fötter mot dem och begåvo sig till Ikonium. </p>
<p id="v52"><sup><small>52</small></sup>  Och lärjungarna uppfylldes alltmer av glädje och helig ande. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 13:24 <i>John's, ett dop av omvändelse</i>: <a href="/sv/The_Urantia_Book/140#p10_1">Ub 140:10.1</a>. </li>
  <li id="fn2"><a href="#cite2">↑</a> 13:26 <i>Den som vill får komma</i>: <a href="/sv/The_Urantia_Book/165#p3_8">Ub 165:3.8</a>.  <i>Den som vill får komma</i>: <a href="/sv/The_Urantia_Book/166#p3_7">Ub 166:3.7</a>.  <i>Den som vill blir frälst</i>: <a href="/sv/The_Urantia_Book/131#p10_7">Ub 131:10.7</a>.  <i>Den som vill får komma</i>: <a href="/sv/The_Urantia_Book/32#p5_8">Ub 32:5.8</a>.  <i>Den som vill får komma</i>: <a href="/sv/The_Urantia_Book/2#p5_2">Ub 2:5.2</a>.  <i>Den som vill får komma</i>: <a href="/sv/The_Urantia_Book/100#p7_6">Ub 100:7.6</a>.  <i>Den som vill får komma</i>: <a href="/sv/The_Urantia_Book/139#p12_7">Ub 139:12.7</a>. </li>
  <li id="fn3"><a href="#cite3">↑</a> 13:26-39 <i>Proklamerade "evangelium"</i>: <a href="/sv/The_Urantia_Book/195#p0_2">Ub 195:0.2</a>. </li>
  <li id="fn4"><a href="#cite4">↑</a> 13:33 <i>Only begotten Son</i>: <a href="/sv/The_Urantia_Book/20#p10_1">Ub 20:10.1</a>.  <i>Du är min Son, denna dag...</i>: <a href="/sv/The_Urantia_Book/136#p9_7">Ub 136:9.7</a>.  <i>Only begotten Son</i>: <a href="/sv/The_Urantia_Book/21#p0_1">Ub 21:0.1</a>.  <i>Enfödda Söner</i>: <a href="/sv/The_Urantia_Book/21#p1_2">Ub 21:1.2</a>.  <i>Only begotten Son</i>: <a href="/sv/The_Urantia_Book/33#p1_1">Ub 33:1.1</a>. </li>
  <li id="fn5"><a href="#cite5">↑</a> 13:39 <i>Rädda män, inte döm dem</i>: <a href="/sv/The_Urantia_Book/150#p5_3">Ub 150:5.3</a>. </li>
  <li id="fn6"><a href="#cite6">↑</a> 13:43 <i>Herren Jesu Kristi nåd</i>: <a href="/sv/The_Urantia_Book/121#p8_8">Ub 121:8.8</a>. </li>
  <li id="fn7"><a href="#cite7">↑</a> 13:46-48 <i>Tro sanningen, ha evigt liv</i>: <a href="/sv/The_Urantia_Book/157#p6_10">Ub 157:6.10</a>.  <i>Evigt liv</i>: <a href="/sv/The_Urantia_Book/101#p6_8">Ub 101:6.8</a>.  <i>Givare av evigt liv</i>: <a href="/sv/The_Urantia_Book/128#p1_10">Ub 128:1.10</a>.  <i>Troende har evigt liv</i>: <a href="/sv/The_Urantia_Book/153#p2_11">Ub 153:2.11</a>.  <i>Den som tror dör aldrig</i>: <a href="/sv/The_Urantia_Book/168#p0_7">Ub 168:0.7</a>.  <i>Evigt liv</i>: <a href="/sv/The_Urantia_Book/2#p2_1">Ub 2:2.1</a>.  <i>Livet efter döden</i>: <a href="/sv/The_Urantia_Book/121#p5_11">Ub 121:5.11</a>.  <i>Del 2: Lev för evigt</i>: <a href="/sv/The_Urantia_Book/27#p1_5">Ub 27:1.5</a>.  <i>evigt liv</i>: <a href="/sv/The_Urantia_Book/3#p0_1">Ub 3:0.1</a>.  <i>Evigt / evigt liv</i>: <a href="/sv/The_Urantia_Book/170#p2_20">Ub 170:2.20</a>.  <i>Troende dör aldrig</i>: <a href="/sv/The_Urantia_Book/162#p7_5">Ub 162:7.5</a>.  <i>Evigt liv</i>: <a href="/sv/The_Urantia_Book/162#p2_7">Ub 162:2.7</a>.  <i>Evigt / evigt liv</i>: <a href="/sv/The_Urantia_Book/181#p2_11">Ub 181:2.11</a>.  <i>Trossöner dör aldrig</i>: <a href="/sv/The_Urantia_Book/193#p1_2">Ub 193:1.2</a>.  <i>Troende lever för evigt</i>: <a href="/sv/The_Urantia_Book/190#p5_4">Ub 190:5.4</a>.  <i>Hopp om evigt liv</i>: <a href="/sv/The_Urantia_Book/170#p2_2">Ub 170:2.2</a>.  <i>Evigt liv</i>: <a href="/sv/The_Urantia_Book/146#p3_7">Ub 146:3.7</a>. </li>
  <li id="fn8"><a href="#cite8">↑</a> 13:47 <i>Evangeliet om Guds frälsning</i>: <a href="/sv/The_Urantia_Book/190#p5_4">Ub 190:5.4</a>.  <i>Evangeliet om gudomlig sonskap</i>: <a href="/sv/The_Urantia_Book/190#p4_1">Ub 190:4.1</a>. </li>
</ol>
</div>
