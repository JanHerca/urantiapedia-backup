<!--
title: Apostlagärningarna - Kapitel 3
description: 
published: true
date: 2022-8-28T15:43:40Z
tags: 
editor: ckeditor
dateCreated: 2022-8-28T15:43:40Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Acts_of_the_Apostles/2">Apostlagärningarna - Kapitel 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Acts_of_the_Apostles/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Acts_of_the_Apostles/4">Apostlagärningarna - Kapitel 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Och Petrus och Johannes gingo upp till helgedomen, till den bön som hölls vid nionde timmen. </p>
<p id="v2"><sup><small>2</small></sup>  Och där bars fram en man som hade varit ofärdig allt ifrån moderlivet, och som man var dag plägade sätta vid den port i helgedomen, som kallades Sköna porten, för att han skulle kunna begära allmosor av dem som gingo in i helgedomen. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  När denne nu fick se Petrus och Johannes, då de skulle gå in i helgedomen, bad han dem om en allmosa. </p>
<p id="v4"><sup><small>4</small></sup>  Då fäste Petrus och Johannes sina ögon på honom, och Petrus sade: "Se på oss." </p>
<p id="v5"><sup><small>5</small></sup>  När han då gav akt på dem, i förväntan att få något av dem, </p>
<p id="v6"><sup><small>6</small></sup>  sade Petrus: "Silver och guld har jag icke; men vad jag har, det giver jag dig. I Jesu Kristi, nasaréens namn: stå upp och gå." </p>
<p id="v7"><sup><small>7</small></sup>  Och så fattade han honom vid högra handen och reste upp honom. Och strax fingo hans fötter och fotleder styrka, </p>
<p id="v8"><sup><small>8</small></sup>  och han sprang upp och stod upprätt och begynte gå och följde dem in i helgedomen, alltjämt gående och springande, under det att han lovade Gud. </p>
<p id="v9"><sup><small>9</small></sup>  Och allt folket såg honom, där han gick omkring och lovade Gud. </p>
<p id="v10"><sup><small>10</small></sup>  Och när de kände igen honom och sågo att det var samme man som plägade sitta och begära allmosor vid Sköna porten i helgedomen, blevo de uppfyllda av häpnad och bestörtning över det som hade vederfarits honom. </p>
<p id="v11"><sup><small>11</small></sup>  Då han nu höll sig till Petrus och Johannes, strömmade allt folket, utom sig av häpnad, tillsammans till dem på den plats som kallades Salomos pelargång. </p>
<p id="v12"><sup><small>12</small></sup>  När Petrus såg detta, tog han till orda och talade till folket så: "I män av Israel, varför undren I över denne man, och varför sen I så på oss, likasom hade vi genom någon vår kraft eller fromhet åstadkommit att han kan gå? </p>
<p id="v13"><sup><small>13</small></sup>  Nej, Abrahams och Isaks och Jakobs Gud, våra fäders Gud, har förhärligat sin tjänare Jesus, honom som I utlämnaden, och som I förnekaden inför Pilatus, när denne redan hade beslutit att giva honom lös. </p>
<p id="v14"><sup><small>14</small></sup>  Ja, I förnekaden honom, den helige och rättfärdige, och begärden att en dråpare skulle givas åt eder. </p>
<p id="v15"><sup><small>15</small></sup>  Och livets furste dräpten I, men Gud uppväckte honom från de döda; därom kunna vi själva vittna. </p>
<p id="v16"><sup><small>16</small></sup>  Och det är på grund av tron på hans namn som denne man, vilken I sen och kännen, har undfått styrka av hans namn; och den tro som verkas genom Jesus har, i allas eder åsyn, gjort att han nu kan bruka alla lemmar. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Nu vet jag väl, mina bröder, att I såväl som edra rådsherrar haven gjort detta, därför att I icke vissten bättre. </p>
<p id="v18"><sup><small>18</small></sup>  Men Gud har på detta sätt låtit det gå i fullbordan, som han förut genom alla sina profeters mun hade förkunnat, nämligen att hans Smorde skulle lida. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Gören därför bättring och omvänden eder, så att edra synder bliva utplånade, <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  på det att tider av vederkvickelse må komma från Herren, i det att han sänder den Messias som han har utsett åt eder, nämligen Jesus, </p>
<p id="v21"><sup><small>21</small></sup>  vilken dock himmelen måste behålla intill de tider nå allt skall bliva upprättat igen, varom Gud har talat genom sina forntida heliga profeters mun. </p>
<p id="v22"><sup><small>22</small></sup>  Moses har ju sagt: 'En profet skall Herren Gud låta uppstå åt eder, av edra bröder, en som är mig lik; honom skolen I lyssna till i allt vad han talar till eder. </p>
<p id="v23"><sup><small>23</small></sup>  Och det skall ske att var och en som icke lyssnar till den profeten, han skall utrotas ur folket.' </p>
<p id="v24"><sup><small>24</small></sup>  Och sedan hava alla profeterna, både Samuel och de som följde efter honom, så många som hava talat, också bebådat dessa tider. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  I ären själva barn av profeterna och delaktiga i det förbund som Gud slöt med edra fäder, när han sade till Abraham: 'Och i din säd skola alla släkter på jorden varda välsignade.' <sup id="cite6"><a href="#fn6">[6]</a></sup></p>
<p id="v26"><sup><small>26</small></sup>  För eder först och främst har Gud låtit sin tjänare uppstå, och han har sänt honom för att välsigna eder, när I, en och var, omvänden eder från eder ondska." </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 3:2,10 <i>Port Vacker</i>: <a href="/sv/The_Urantia_Book/125#p1_5">Ub 125:1.5</a>. </li>
  <li id="fn2"><a href="#cite2">↑</a> 3:16 <i>Implicit tro</i>: <a href="/sv/The_Urantia_Book/156#p5_12">Ub 156:5.12</a>. </li>
  <li id="fn3"><a href="#cite3">↑</a> 3:18 <i>Del 2: Allt fyllt med ande</i>: <a href="/sv/The_Urantia_Book/194#p4_4">Ub 194:4.4</a>. </li>
  <li id="fn4"><a href="#cite4">↑</a> 3:19-21a <i>Del 2: Allt fyllt med ande</i>: <a href="/sv/The_Urantia_Book/194#p4_4">Ub 194:4.4</a>. </li>
  <li id="fn5"><a href="#cite5">↑</a> 3:24 <i>Samma ande som delar till människan</i>: <a href="/sv/The_Urantia_Book/97#p1_1">Ub 97:1.1</a>. </li>
  <li id="fn6"><a href="#cite6">↑</a> 3:25 <i>Abrahams säd</i>: <a href="/sv/The_Urantia_Book/136#p1_1">Ub 136:1.1</a>. </li>
</ol>
</div>
