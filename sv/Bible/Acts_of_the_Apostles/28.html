<!--
title: Apostlagärningarna - Kapitel 28
description: 
published: true
date: 2022-10-8T9:59:7Z
tags: bible, bible—acts of the apostles
editor: ckeditor
dateCreated: 2022-8-28T15:43:40Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Acts_of_the_Apostles/27">Apostlagärningarna - Kapitel 27</a></td>
        <td><a href="/sv/Bible/Acts_of_the_Apostles/Index">Index</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Först sedan vi hade blivit räddade, fingo vi veta att ön hette Malta. </p>
<p id="v2"><sup><small>2</small></sup>  Och infödingarna visade oss en icke vanlig välvilja; de tände upp en eld och togo oss alla med sig dit, för det påkommande regnets och för köldens skull. </p>
<p id="v3"><sup><small>3</small></sup>  När Paulus då tog upp ett fång torra kvistar som han lade på elden, kom, i följd av hettan, en huggorm fram därur och högg sig fast vid hans hand. </p>
<p id="v4"><sup><small>4</small></sup>  Då infödingarna fingo se ormen hänga där vid hans hand, sade de till varandra: "Helt visst är denne man en dråpare, som rättvisans gudinna icke tillstädjer att leva, om han nu ock har blivit räddad undan havet." </p>
<p id="v5"><sup><small>5</small></sup>  Men han skakade ormen ifrån sig i elden och led ingen skada. </p>
<p id="v6"><sup><small>6</small></sup>  De väntade att han skulle svälla upp eller helt plötsligt falla ned död; men när de efter lång väntan fingo se att intet ont vederfors honom, ändrade de mening och sade att han var en gud. </p>
<p id="v7"><sup><small>7</small></sup>  I närheten av detta ställe var en lantgård, som tillhörde den förnämste mannen på ön, en som hette Publius; denne tog välvilligt emot oss och gav oss härbärge i tre dagar. </p>
<p id="v8"><sup><small>8</small></sup>  Nu hände sig att Publius' fader låg sjuk i en magsjukdom med feberanfall. Paulus gick då in till honom och bad och lade händerna på honom och gjorde honom frisk. </p>
<p id="v9"><sup><small>9</small></sup>  Men när detta hade skett, kommo också de av öns övriga inbyggare som hade någon sjukdom till honom och blevo botade. </p>
<p id="v10"><sup><small>10</small></sup>  Och de bevisade oss ära på mångahanda sätt; och när vi skulle avsegla, försågo de oss med vad vi behövde. </p>
<p id="v11"><sup><small>11</small></sup>  Då tre månader voro förlidna, avseglade vi på ett skepp som hade legat vid ön över vintern; det var från Alexandria och bar Tvillinggudarnas bilder. </p>
<p id="v12"><sup><small>12</small></sup>  Och vi lade till vid Syrakusa och stannade där i tre dagar. </p>
<p id="v13"><sup><small>13</small></sup>  Därifrån foro vi längs kusten och kommo till Regium. Dagen därefter fingo vi sunnanvind, och vi kommo så redan på andra dagen till Puteoli. </p>
<p id="v14"><sup><small>14</small></sup>  Där träffade vi på bröder, och hos dem stannade vi, på deras inbjudning, i sju dagar. På detta sätt kommo vi till Rom. </p>
<p id="v15"><sup><small>15</small></sup>  Så snart bröderna där fingo höra om oss, gingo de oss till mötes ända till Forum Appii och Tres Taberne. När Paulus fick se dem, tackade han Gud och fick nytt mod. </p>
<p id="v16"><sup><small>16</small></sup>  Och då vi hade kommit in i Rom, tillstaddes det Paulus att bo för sig själv, med den krigsman som skulle bevaka honom. </p>
<p id="v17"><sup><small>17</small></sup>  Tre dagar därefter kallade han tillhopa de förnämsta av judarna; och när de hade kommit tillsammans, sade han till dem: "Mina bröder, fastän jag icke har gjort något mot vårt folk eller mot fädernas stadgar, blev jag likväl i Jerusalem överlämnad i romarnas händer och fördes bort därifrån såsom fånge. </p>
<p id="v18"><sup><small>18</small></sup>  Och när de hade anställt rannsakning med mig, ville de giva mig lös, eftersom jag icke hade gjort något som förtjänade döden. </p>
<p id="v19"><sup><small>19</small></sup>  Men då judarna satte sig däremot, nödgades jag vädja till kejsaren; dock, icke som om jag hade någon anklagelse att göra mot mitt folk. </p>
<p id="v20"><sup><small>20</small></sup>  Av denna orsak har jag kallat eder hit till mig, för att få se eder och tala med eder, ty det är för Israels hopps skull som jag är bunden med denna kedja." </p>
<p id="v21"><sup><small>21</small></sup>  Då svarade de honom: "Vi hava icke från Judeen mottagit någon skrivelse om dig, ej heller har någon av våra bröder kommit och berättat eller sagt något ont om dig. </p>
<p id="v22"><sup><small>22</small></sup>  Men vi finna skäligt att du låter oss höra huru du tänker. Ty om det partiet är oss bekant att det allestädes mötes med gensägelse. </p>
<p id="v23"><sup><small>23</small></sup>  Sedan utsatte de en viss dag för honom, och på den kommo ännu flera till honom i hans härbärge. Då vittnade han för dem om Guds rike och utlade vad därtill hör, och försökte att övertyga dem i fråga om Jesus, med bevis både ur Moses' lag och ur profeterna; därmed höll han på från morgonen ända till aftonen. </p>
<p id="v24"><sup><small>24</small></sup>  Och somliga läto övertyga sig av det som han sade, men andra trodde icke. </p>
<p id="v25"><sup><small>25</small></sup>  Och då de icke kunde komma överens med varandra, gingo de sin väg, och därvid sade Paulus allenast detta ord: "Rätt talade den helige Ande genom profeten Esaias till edra fäder, </p>
<p id="v26"><sup><small>26</small></sup>  när han sade: 'Gå åstad och säg till detta folk: Med hörande öron skolen I höra, och dock alls intet förstå, och med seende ögon skolen I se, och dock alls intet förnimma. <sup id="cite1"><a href="#fn1">[1]</a></sup></p>
<p id="v27"><sup><small>27</small></sup>  Ty detta folks hjärta har blivit förstockat; och med öronen höra de illa, och sina ögon hava de tillslutit, så att de icke se med sina ögon eller höra med sina öron eller förstå med sina hjärtan och omvända sig och bliva helade av mig' </p>
<p id="v28"><sup><small>28</small></sup>  Det mån I därför veta: till hedningarna bar denna Guds frälsning blivit sänd; de skola ock akta därpå." <sup id="cite2"><a href="#fn2">[2]</a></sup></p>
<p id="v29"><sup><small>29</small></sup>  Och då han hade sagt detta, gingo judarna bort. Och de tvistade häftigt sinsemellan. </p>
<p id="v30"><sup><small>30</small></sup>  I två hela år bodde han sedan kvar i en bostad som han själv hade hyrt. Och alla som kommo till honom tog han emot; </p>
<p id="v31"><sup><small>31</small></sup>  och han predikade om Guds rike och undervisade om Herren Jesus Kristus med all frimodighet, utan att någon hindrade honom däri. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Acts_of_the_Apostles/27">Apostlagärningarna - Kapitel 27</a></td>
        <td><a href="/sv/Bible/Acts_of_the_Apostles/Index">Index</a></td>
        <td> </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 28:26-27 <i>Se utan att se osv</i>: <a href="/sv/The_Urantia_Book/151#p1_4">Ub 151:1.4</a>. </li>
  <li id="fn2"><a href="#cite2">↑</a> 28:28 <i>Evangeliet om gudomlig sonskap</i>: <a href="/sv/The_Urantia_Book/190#p4_1">Ub 190:4.1</a>.  <i>Evangeliet om Guds frälsning</i>: <a href="/sv/The_Urantia_Book/190#p5_4">Ub 190:5.4</a>. </li>
  <li id="fn3"><a href="#cite3">↑</a> 28:31 <i>Jesus lärde båda åsikterna</i>: <a href="/sv/The_Urantia_Book/170#p1_4">Ub 170:1.4</a>. </li>
</ol>
</div>
