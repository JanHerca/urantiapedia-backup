<!--
title: Apostlagärningarna - Kapitel 16
description: 
published: true
date: 2022-10-8T9:59:7Z
tags: bible, bible—acts of the apostles
editor: ckeditor
dateCreated: 2022-8-28T15:43:40Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Acts_of_the_Apostles/15">Apostlagärningarna - Kapitel 15</a></td>
        <td><a href="/sv/Bible/Acts_of_the_Apostles/Index">Index</a></td>
        <td><a href="/sv/Bible/Acts_of_the_Apostles/17">Apostlagärningarna - Kapitel 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Han kom då också till Derbe och till Lystra. Där fanns en lärjunge vid namn Timoteus, som var son av en troende judisk kvinna och en grekisk fader, </p>
<p id="v2"><sup><small>2</small></sup>  och som hade gott vittnesbörd om sig av bröderna i Lystra och Ikonium. </p>
<p id="v3"><sup><small>3</small></sup>  Paulus ville nu att denne skulle fara med honom. För de judars skull som bodde i dessa trakter tog han honom därför till sig och omskar honom, ty alla visste att hans fader var grek. </p>
<p id="v4"><sup><small>4</small></sup>  Och när de sedan foro genom städerna, meddelade de församlingarna till efterföljd de stadgar som voro fastställda av apostlarna och de äldste i Jerusalem. </p>
<p id="v5"><sup><small>5</small></sup>  Så styrktes nu församlingarna i tron, och brödernas antal förökades för var dag. </p>
<p id="v6"><sup><small>6</small></sup>  Sedan togo de vägen genom Frygien och det galatiska landet; de förhindrades nämligen av den helige Ande att förkunna ordet i provinsen Asien. </p>
<p id="v7"><sup><small>7</small></sup>  Och när de hade kommit fram emot Mysien, försökte de att fara in i Bitynien, men Jesu Ande tillstadde dem det icke. </p>
<p id="v8"><sup><small>8</small></sup>  Då begåvo de sig över Mysien ned till Troas. </p>
<p id="v9"><sup><small>9</small></sup>  Här visade sig för Paulus i en syn om natten en macedonisk man, som stod där och bad honom och sade: "Far över till Macedonien och hjälp oss." </p>
<p id="v10"><sup><small>10</small></sup>  När han hade sett denna syn, sökte vi strax någon lägenhet att fara därifrån till Macedonien, ty vi förstodo nu att Gud hade kallat oss att förkunna evangelium för dem. </p>
<p id="v11"><sup><small>11</small></sup>  Vi lade alltså ut från Troas och foro raka vägen till Samotrace och dagen därefter till Neapolis </p>
<p id="v12"><sup><small>12</small></sup>  och sedan därifrån till Filippi. Denna stad, en romersk koloni, är den första i denna del av Macedonien. I den staden vistades vi någon tid. </p>
<p id="v13"><sup><small>13</small></sup>  På sabbatsdagen gingo vi utom stadsporten, längs med en flod, till en plats som gällde såsom böneställe. Där satte vi oss ned och talade med de kvinnor som hade samlats dit. </p>
<p id="v14"><sup><small>14</small></sup>  Och en kvinna som "fruktade Gud", en purpurkrämerska från staden Tyatira, vid namn Lydia, lyssnade till samtalet; och Herren öppnade hennes hjärta, så att hon aktade på det som Paulus talade. </p>
<p id="v15"><sup><small>15</small></sup>  Och sedan hon jämte sitt husfolk hade låtit döpa sig, bad hon oss och sade: "Eftersom I ansen mig vara en kvinna som tror på Herren, så kommen in i mitt hus och stannen där." Och hon nödgade oss därtill. </p>
<p id="v16"><sup><small>16</small></sup>  Och det hände sig en gång, då vi gingo ned till bönestället, att vi mötte en tjänsteflicka, som hade en spådomsande i sig och genom sina spådomar skaffade sina herrar mycken inkomst. </p>
<p id="v17"><sup><small>17</small></sup>  Denne följde efter Paulus och oss andra och ropade och sade: "Dessa män äro Guds, den Högstes, tjänare, och de förkunna för eder frälsningens väg." <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Så gjorde hon under många dagar. Men Paulus tog illa vid sig och vände sig om och sade till anden: "I Jesu Kristi namn bjuder jag dig att fara ut ur henne." Och anden for ut i samma stund. </p>
<p id="v19"><sup><small>19</small></sup>  Men när hennes herrar sågo att det för dem var slut med allt hopp om vidare inkomst, grepo de Paulus och Silas och släpade dem till torget inför överhetspersonerna. </p>
<p id="v20"><sup><small>20</small></sup>  Och sedan de hade fört dem tid fram, till domarna, sade de: "Dessa män uppväcka stor oro i vår stad; de äro judar </p>
<p id="v21"><sup><small>21</small></sup>  och vilja införa stadgar som det för oss, såsom romerska medborgare, icke är lovligt att antaga eller hålla." </p>
<p id="v22"><sup><small>22</small></sup>  Också folket reste sig upp emot dem, och domarna läto slita av dem deras kläder och bjödo att man skulle piska dem med spön. </p>
<p id="v23"><sup><small>23</small></sup>  Och sedan de hade låtit giva dem många slag, kastade de dem i fängelse och bjödo fångvaktaren att hålla dem i säkert förvar. </p>
<p id="v24"><sup><small>24</small></sup>  Då denne fick en så sträng befallning, satte han in dem i det innersta fängelserummet och fastgjorde deras fötter i stocken. </p>
<p id="v25"><sup><small>25</small></sup>  Vid midnattstiden voro Paulus och Silas stadda i bön och lovade Gud med sång, och de andra fångarna hörde på dem. </p>
<p id="v26"><sup><small>26</small></sup>  Då kom plötsligt en stark jordstöt, så att fängelsets grundvalar skakades; och i detsamma öppnades alla dörrar, och allas bojor löstes. </p>
<p id="v27"><sup><small>27</small></sup>  Då vaknade fångvaktaren; och när han fick se fängelsets dörrar öppna, drog han sitt svärd och ville döda sig själv, i tanke att fångarna hade kommit undan. </p>
<p id="v28"><sup><small>28</small></sup>  Men Paulus ropade med hög röst och sade: "Gör dig intet ont; ty vi äro alla här." </p>
<p id="v29"><sup><small>29</small></sup>  Då lät han hämta ljus och sprang in och föll ned för Paulus och Silas, bävande. </p>
<p id="v30"><sup><small>30</small></sup>  Därefter förde han ut dem och sade: "I herrar, vad skall jag göra för att bliva frälst?" <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  De svarade: "Tro på Herren Jesus, så bliver du med ditt hus frälst." <sup id="cite3"><a href="#fn3">[3]</a></sup></p>
<p id="v32"><sup><small>32</small></sup>  Och de förkunnade Guds ord för honom och för alla dem som voro i hans hus. </p>
<p id="v33"><sup><small>33</small></sup>  Och redan under samma timme på natten tog han dem till sig och tvådde deras sår och lät strax döpa sig med allt sitt husfolk. </p>
<p id="v34"><sup><small>34</small></sup>  Och han förde dem upp i sitt hus och dukade ett bord åt dem och fröjdade sig över att han med allt sitt hus hade kommit till tro på Gud. </p>
<p id="v35"><sup><small>35</small></sup>  Men när det hade blivit dag, sände domarna åstad rättstjänarna och läto säga: "Släpp ut männen." </p>
<p id="v36"><sup><small>36</small></sup>  Fångvaktaren underrättade då Paulus härom och sade: "Domarna hava sänt bud att I skolen släppas ut. Gån därför nu eder väg i frid." </p>
<p id="v37"><sup><small>37</small></sup>  Men Paulus sade till dem: "De hava offentligen låtit gissla oss, utan dom och rannsakning, oss som äro romerska medborgare, och hava kastat oss i fängelse; nu vilja de också i tysthet släppa oss ut! Nej, icke så; de måste själva komma och taga oss ut." <sup id="cite4"><a href="#fn4">[4]</a></sup></p>
<p id="v38"><sup><small>38</small></sup>  Rättstjänarna inberättade detta för domarna. När dessa hörde att de voro romerska medborgare, blevo de förskräckta. </p>
<p id="v39"><sup><small>39</small></sup>  Och de gingo dit och talade goda ord till dem och togo dem ut och bådo dem lämna staden. </p>
<p id="v40"><sup><small>40</small></sup>  När de så hade kommit ut ur fängelset, begåvo de sig hem till Lydia. Och sedan de där hade träffat bröderna och talat förmaningens ord till dem, drogo de vidare. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Acts_of_the_Apostles/15">Apostlagärningarna - Kapitel 15</a></td>
        <td><a href="/sv/Bible/Acts_of_the_Apostles/Index">Index</a></td>
        <td><a href="/sv/Bible/Acts_of_the_Apostles/17">Apostlagärningarna - Kapitel 17</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 16:17 <i>Högsta</i>: <a href="/sv/The_Urantia_Book/93#p3_2">Ub 93:3.2</a>.  <i>Mest toppar</i>: <a href="/sv/The_Urantia_Book/43#p3_1">Ub 43:3.1</a>.  <i>Evangeliet om Guds frälsning</i>: <a href="/sv/The_Urantia_Book/190#p5_4">Ub 190:5.4</a>.  <i>Högste Gud</i>: <a href="/sv/The_Urantia_Book/93#p2_3">Ub 93:2.3</a>.  <i>Evangeliet om gudomlig sonskap</i>: <a href="/sv/The_Urantia_Book/190#p4_1">Ub 190:4.1</a>. </li>
  <li id="fn2"><a href="#cite2">↑</a> 16:30-31,33 <i>Adjutant sinnesandar</i>: <a href="/sv/The_Urantia_Book/170#p5_13">Ub 170:5.13</a>. </li>
  <li id="fn3"><a href="#cite3">↑</a> 16:31 <i>Moln och röst</i>: <a href="/sv/The_Urantia_Book/110#p2_2">Ub 110:2.2</a>. </li>
  <li id="fn4"><a href="#cite4">↑</a> 16:37-39 <i>Paulus var romersk medborgare</i>: <a href="/sv/The_Urantia_Book/121#p1_2">Ub 121:1.2</a>. </li>
</ol>
</div>
