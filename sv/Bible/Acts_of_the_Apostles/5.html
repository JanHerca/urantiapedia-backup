<!--
title: Apostlagärningarna - Kapitel 5
description: 
published: true
date: 2022-10-8T9:59:7Z
tags: bible, bible—acts of the apostles
editor: ckeditor
dateCreated: 2022-8-28T15:43:40Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Acts_of_the_Apostles/4">Apostlagärningarna - Kapitel 4</a></td>
        <td><a href="/sv/Bible/Acts_of_the_Apostles/Index">Index</a></td>
        <td><a href="/sv/Bible/Acts_of_the_Apostles/6">Apostlagärningarna - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Men en ung man vid namn Ananias och hans hustru Safira sålde ett jordagods, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  och han tog därvid, med sin hustrus vetskap, undan något av betalningen därför; allenast en del bar han fram och lade för apostlarnas fötter. </p>
<p id="v3"><sup><small>3</small></sup>  Då sade Petrus: "Ananias, varför har Satan fått uppfylla ditt hjärta, så att du har velat bedraga den helige Ande och taga undan något av betalningen för jordstycket? </p>
<p id="v4"><sup><small>4</small></sup>  Detta var ju din egendom, medan du hade det kvar; och när det var sålt, voro ju penningarna i din makt. Huru kunde du få något sådant i sinnet? Du har ljugit, icke för människor, utan för Gud." </p>
<p id="v5"><sup><small>5</small></sup>  När Ananias hörde dessa ord, föll han ned och gav upp andan. Och stor fruktan kom över alla som hörde detta. </p>
<p id="v6"><sup><small>6</small></sup>  Och de yngre männen stodo upp och höljde in honom och buro ut honom och begrovo honom. </p>
<p id="v7"><sup><small>7</small></sup>  Vid pass tre timmar därefter kom hans hustru in, utan att veta om, vad som hade skett. </p>
<p id="v8"><sup><small>8</small></sup>  Petrus sade då till henne: "Säg mig, var det för den summan I sålden jordstycket?" Hon svarade: "Ja, för den summan." </p>
<p id="v9"><sup><small>9</small></sup>  Då sade Petrus till henne: "Huru kunden I vilja komma överens om att fresta Herrens Ande? Se, härutanför dörren höras nu fotstegen av de män som hava begravt din man; och de skola bära ut också dig." </p>
<p id="v10"><sup><small>10</small></sup>  Och strax föll hon ned vid hans fötter och gav upp andan; och när de unge männen kommo in, funno de henne död. De buro då ut henne och begrovo henne bredvid hennes man. </p>
<p id="v11"><sup><small>11</small></sup>  Och stor fruktan kom över hela församlingen och över alla andra som hörde detta. </p>
<p id="v12"><sup><small>12</small></sup>  Och genom apostlarna gjordes många tecken och under bland folket; och de höllo sig alla endräktigt tillsammans i Salomos pelargång. </p>
<p id="v13"><sup><small>13</small></sup>  Av de andra dristade sig ingen att närma sig dem, men folket höll dem i ära. </p>
<p id="v14"><sup><small>14</small></sup>  Och ännu flera trodde och slöto sig till Herren, hela skaror av både män och kvinnor. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Ja, man bar de sjuka ut på gatorna och lade dem på bårar och i sängar, för att, när Petrus kom gående, åtminstone hans skugga måtte falla på någon av dem. </p>
<p id="v16"><sup><small>16</small></sup>  Och jämväl från städerna runt omkring Jerusalem kom folket i skaror och förde med sig sjuka och sådana som voro plågade av orena andar; och alla blevo botade. </p>
<p id="v17"><sup><small>17</small></sup>  Då stod översteprästen upp och alla som höllo med honom - de som hörde till sadducéernas parti - och de uppfylldes av nitälskan <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  och läto gripa apostlarna och sätta dem i allmänt häkte. </p>
<p id="v19"><sup><small>19</small></sup>  Men en Herrens ängel öppnade om natten fängelsets portar och förde ut dem och sade: <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  "Gån åstad och träden upp i helgedomen, och talen till folket alla det sanna livets ord." </p>
<p id="v21"><sup><small>21</small></sup>  När de hade hört detta, gingo de inemot dagbräckningen in i helgedomen och undervisade. Emellertid kommo översteprästen och de som höllo med honom och sammankallade Stora rådet, alla Israels barns äldste. Därefter sände de åstad till fängelset för att hämta dem. </p>
<p id="v22"><sup><small>22</small></sup>  Men när rättstjänarna kommo dit, funno de dem icke i fängelset. De vände då tillbaka och omtalade detta </p>
<p id="v23"><sup><small>23</small></sup>  och sade: "Fängelset funno vi stängt med all omsorg och väktarna stående utanför portarna, men då vi öppnade, funno vi ingen därinne." </p>
<p id="v24"><sup><small>24</small></sup>  När tempelvaktens befälhavare och översteprästerna hörde detta, visst de icke vad de skulle tänka därom, eller vad som skulle bliva av detta. </p>
<p id="v25"><sup><small>25</small></sup>  Då kom någon och berättade för den: "De män som I haven insatt i fängelset, de stå nu i helgedomen och undervisa folket." </p>
<p id="v26"><sup><small>26</small></sup>  Befälhavaren gick då med rättstjänarna åstad och hämtade dem; dock brukade de icke våld, ty de fruktade att bliva stenade av folket. </p>
<p id="v27"><sup><small>27</small></sup>  Och sedan de hade hämtat dem, förde de dem fram inför Stora rådet. Och översteprästen anställde förhör med dem </p>
<p id="v28"><sup><small>28</small></sup>  och sade: "Vi hava ju allvarligen förbjudit eder att undervisa i det namnet, och likväl haven I uppfyllt Jerusalem med eder undervisning, och I viljen nu låta den mannens blod komma över oss." </p>
<p id="v29"><sup><small>29</small></sup>  Men Petrus och de andra apostlarna svarade och sade: "Man måste lyda Gud mer än människor. <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  Våra fäders Gud har uppväckt Jesus, som I haden upphängt på trä och dödat. </p>
<p id="v31"><sup><small>31</small></sup>  Och Gud har med sin högra hand upphöjt honom till en hövding och frälsare, för att åt Israel förläna bättring och syndernas förlåtelse. </p>
<p id="v32"><sup><small>32</small></sup>  Om allt detta kunna vi själva vittna, så ock den helige Ande, vilken Gud har givit åt dem som äro honom lydiga." </p>
<p id="v33"><sup><small>33</small></sup>  När de hörde detta, blevo de mycket förbittrade och ville döda dem. </p>
<p id="v34"><sup><small>34</small></sup>  Men en farisé, en laglärare vid namn Gamaliel, som var aktad av allt folket, stod då upp i Rådet och tillsade att man för en kort stund skulle föra ut männen. <sup id="cite6"><a href="#fn6">[6]</a></sup></p>
<p id="v35"><sup><small>35</small></sup>  Sedan sade han till de andra: "I män av Israel, sen eder för vad I tänken göra med dessa män. </p>
<p id="v36"><sup><small>36</small></sup>  För en tid sedan uppträdde ju Teudas och gav sig ut för att något vara, och till honom slöt sig en hop av vid pass fyra hundra män. Och han blev dödad, och alla som hade trott på honom förskingrades och blevo till intet. </p>
<p id="v37"><sup><small>37</small></sup>  Efter honom uppträdde Judas från Galileen, vid den tid då skattskrivningen pågick; denne förledde en hop folk till avfall, så att de följde honom. Också han förgicks, och alla som hade trott på honom blevo förskingrade. </p>
<p id="v38"><sup><small>38</small></sup>  Och nu säger jag eder: Befatten eder icke med dessa män, utan låten dem vara; ty skulle detta vara ett rådslag eller ett verk av människor, så kommer det att slås ned; </p>
<p id="v39"><sup><small>39</small></sup>  men är det av Gud, så kunnen I icke slå ned dessa män. Sen till, att I icke mån befinnas strida mot Gud själv." </p>
<p id="v40"><sup><small>40</small></sup>  Och de lydde hans råd; de kallade in apostlarna, och sedan de hade låtit gissla dem, förbjödo de dem att tala i Jesu namn och läto dem därefter gå. <sup id="cite7"><a href="#fn7">[7]</a></sup></p>
<p id="v41"><sup><small>41</small></sup>  Och de gingo ut från rådsförsamlingen, glada över att de hade aktats värdiga att lida smälek för det namnets skull. </p>
<p id="v42"><sup><small>42</small></sup>  Och de upphörde icke att var dag undervisa i helgedomen och hemma i husen och förkunna evangelium om Kristus Jesus. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Acts_of_the_Apostles/4">Apostlagärningarna - Kapitel 4</a></td>
        <td><a href="/sv/Bible/Acts_of_the_Apostles/Index">Index</a></td>
        <td><a href="/sv/Bible/Acts_of_the_Apostles/6">Apostlagärningarna - Kapitel 6</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 5:1-10 <i>Slå ner människor i ilska</i>: <a href="/sv/The_Urantia_Book/4#p5_3">Ub 4:5.3</a>. </li>
  <li id="fn2"><a href="#cite2">↑</a> 5:14 <i>Kvinnor som egendom</i>: <a href="/sv/The_Urantia_Book/149#p2_8">Ub 149:2.8</a>. </li>
  <li id="fn3"><a href="#cite3">↑</a> 5:17-18 <i>Le aders fängslade</i>: <a href="/sv/The_Urantia_Book/194#p4_10">Ub 194:4.10</a>. </li>
  <li id="fn4"><a href="#cite4">↑</a> 5:19 <i>Angel öppnar fängelsedörrar</i>: <a href="/sv/The_Urantia_Book/77#p8_12">Ub 77:8.12</a>. </li>
  <li id="fn5"><a href="#cite5">↑</a> 5:29-32 <i>Proklamerade "evangelium"</i>: <a href="/sv/The_Urantia_Book/195#p0_2">Ub 195:0.2</a>. </li>
  <li id="fn6"><a href="#cite6">↑</a> 5:34,38-39 <i>Gamaliels råd</i>: <a href="/sv/The_Urantia_Book/194#p4_10">Ub 194:4.10</a>. </li>
  <li id="fn7"><a href="#cite7">↑</a> 5:40 <i>Sadducees tar råd</i>: <a href="/sv/The_Urantia_Book/194#p4_10">Ub 194:4.10</a>. </li>
</ol>
</div>
