<!--
title: Habackuk - Kapitel 3
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Habakkuk/2">Habackuk - Kapitel 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Habakkuk/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  En bön av profeten Habackuk; till Sigjonót. </p>
<p id="v2"><sup><small>2</small></sup>  HERRE, jag har hört om dig och häpnat. HERRE, förnya i dessa år dina gärningar, låt oss förnimma dem i dessa år. Mitt i din vrede må du tänka på förbarmande. </p>
<p id="v3"><sup><small>3</small></sup>  Gud kommer från Teman, den helige från berget Paran. Sela. Hans majestät övertäcker himmelen, och av hans lov är jorden full. </p>
<p id="v4"><sup><small>4</small></sup>  Då uppstår en glans såsom av solljus, strålar gå ut ifrån honom, och han höljer i dem sin makt. </p>
<p id="v5"><sup><small>5</small></sup>  Framför honom går pest, och feberglöd följer i hans spår. </p>
<p id="v6"><sup><small>6</small></sup>  Han träder fram - därmed kommer han jorden att darra; en blick - och han kommer folken att bäva. De uråldriga bergen splittras, de eviga höjderna sjunka ned. Han vandrar de vägar han fordom gick. </p>
<p id="v7"><sup><small>7</small></sup>  Jag ser Kusans hyddor hemsökta av fördärv; tälten darra i Midjans land. </p>
<p id="v8"><sup><small>8</small></sup>  Harmas då HERREN på strömmar? Ja, är din vrede upptänd mot strömmarna eller din förgrymmelse mot havet, eftersom du så färdas fram med dina hästar, med dina segerrika vagnar? </p>
<p id="v9"><sup><small>9</small></sup>  Framtagen och blottad är din båge, ditt besvurna ords pilar. Sela. Till strömfåror klyver du jorden. </p>
<p id="v10"><sup><small>10</small></sup>  Bergen se dig och bäva; såsom en störtskur far vattnet ned. Djupet låter höra sin röst, mot höjden lyfter det sina händer. </p>
<p id="v11"><sup><small>11</small></sup>  Sol och måne stanna i sin boning för skenet av dina farande pilar, för glansen av ditt blixtrande spjut. </p>
<p id="v12"><sup><small>12</small></sup>  I förgrymmelse går du fram över jorden, i vrede tröskar du sönder folken. </p>
<p id="v13"><sup><small>13</small></sup>  Du drager ut för att frälsa ditt folk, för att bereda frälsning åt din smorde. Du krossar taket på de ogudaktigas hus, du bryter ned huset, från grunden till tinnarna. Sela. </p>
<p id="v14"><sup><small>14</small></sup>  Du genomborrar deras styresmans huvud med hans egna pilar, när de storma fram till att förskingra oss, under fröjd, såsom gällde det att i lönndom äta upp en betryckt. </p>
<p id="v15"><sup><small>15</small></sup>  Du far med dina hästar fram över havet, över de stora vattnens svall. </p>
<p id="v16"><sup><small>16</small></sup>  Jag hör det och darrar i mitt innersta, vid dånet skälva mina läppar; maktlöshet griper benen i min kropp, jag darrar på platsen där jag står. Ty jag måste ju stilla uthärda nödens tid, medan det kommer, som skall tränga folket. </p>
<p id="v17"><sup><small>17</small></sup>  Ja, fikonträdet blomstrar icke mer, och vinträden giva ingen skörd, olivträdets frukt slår fel och fälten alstra ingen äring, fåren ryckas bort ur fållorna, och inga oxar finnas mer i stallen. </p>
<p id="v18"><sup><small>18</small></sup>  Likväl vill jag glädja mig i HERREN och fröjda mig i min frälsnings Gud. <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  HERREN, Herren är min starkhet; han gör mina fötter såsom hindens och låter mig gå fram över mina höjder. För sångmästaren, med mitt strängaspel. </p>
<h2>Referenser</h2>
<div>
<ol>
  <li id="fn1"><a href="#cite1">↑</a> 3:18 <i>Frälsningens Gud</i>: <a href="/sv/The_Urantia_Book/2#p6_3">Ub 2:6.3</a>.  <i>Frälsningens glädje</i>: <a href="/sv/The_Urantia_Book/190#p5_4">Ub 190:5.4</a>. </li>
</ol>
</div>
