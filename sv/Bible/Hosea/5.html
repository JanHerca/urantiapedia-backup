<!--
title: Hosea - Kapitel 5
description: 
published: true
date: 2022-10-8T9:59:7Z
tags: bible, bible—hosea
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Hosea/4">Hosea - Kapitel 4</a></td>
        <td><a href="/sv/Bible/Hosea/Index">Index</a></td>
        <td><a href="/sv/Bible/Hosea/6">Hosea - Kapitel 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hören detta, I präster, akten härpå, I av Israels hus, och I av konungens hus, lyssnen härtill; ty eder gäller domen. Ty I haven varit en snara för Mispa och ett nät, utbrett på Tabor. </p>
<p id="v2"><sup><small>2</small></sup>  Mitt under sitt offrande har man sjunkit allt djupare, men jag skall bliva ett tuktoris för allasammans. </p>
<p id="v3"><sup><small>3</small></sup>  Jag känner Efraim, och Israel är icke fördold för mig. Du Efraim, du har ju nu blivit en sköka, Israel har orenat sig. </p>
<p id="v4"><sup><small>4</small></sup>  De lägga sig icke vinn om att vända tillbaka till sin Gud, ty en trolöshetens ande bor i deras bröst, och HERREN känna de icke. </p>
<p id="v5"><sup><small>5</small></sup>  Men Israels stolthet vittnar emot honom, och Israel och Efraim komma på fall genom sin missgärning; Juda kommer ock på fall jämte dem. </p>
<p id="v6"><sup><small>6</small></sup>  Om de än med får och fäkreatur gå åstad för att söka HERREN, så finna de honom ändå icke; han har dragit sig undan från dem. </p>
<p id="v7"><sup><small>7</small></sup>  Mot HERREN hava de handlat trolöst, ja, de hava fött barn som icke äro hans. Därför skall nu en nymånadsdag förtära dem, jämte det som de fingo på sin del. </p>
<p id="v8"><sup><small>8</small></sup>  Stöten i basun i Gibea, i trumpet i Rama, blåsen larmsignal i Bet-Aven. Fienden är efter dig, Benjamin! </p>
<p id="v9"><sup><small>9</small></sup>  Efraim skall varda ödelagt på straffets dag; mot Israels stammar kungör jag vad visst är. </p>
<p id="v10"><sup><small>10</small></sup>  Juda furstar hava blivit råmärkflyttares likar; över dem skall jag utgjuta min vrede såsom vatten. </p>
<p id="v11"><sup><small>11</small></sup>  Efraim lider förtryck, och hans rätt våldföres, ty han har tagit sig till att vandra efter tomma stadgar. </p>
<p id="v12"><sup><small>12</small></sup>  Därför är jag nu för Efraim såsom mal och för Juda hus såsom röta i benen. </p>
<p id="v13"><sup><small>13</small></sup>  Och Efraim har märkt sin sjukdom och Juda sitt sår; därför har Efraim gått till Assur och sänt bud till Jarebs-konungen. Men denne skall icke kunna hela eder; edert sår skall icke bliva läkt. </p>
<p id="v14"><sup><small>14</small></sup>  Ty jag skall vara såsom ett lejon mot Efraim och såsom ett ungt lejon mot Juda hus. Själv griper jag mitt rov och går bort därmed; jag släpar det bort utan räddning. </p>
<p id="v15"><sup><small>15</small></sup>  Jag vill gå min väg, tillbaka till min boning, till dess att de hava fått lida vad de hava förskyllt och begynna söka mitt ansikte. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Hosea/4">Hosea - Kapitel 4</a></td>
        <td><a href="/sv/Bible/Hosea/Index">Index</a></td>
        <td><a href="/sv/Bible/Hosea/6">Hosea - Kapitel 6</a></td>
      </tr>
    </tbody>
  </table>
</figure>
