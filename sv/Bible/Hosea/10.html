<!--
title: Hosea - Kapitel 10
description: 
published: true
date: 2022-10-8T9:59:7Z
tags: bible, bible—hosea
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Hosea/9">Hosea - Kapitel 9</a></td>
        <td><a href="/sv/Bible/Hosea/Index">Index</a></td>
        <td><a href="/sv/Bible/Hosea/11">Hosea - Kapitel 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Israel var ett frodigt vinträd, som satte frukt. Men ju mer frukt han fick, dess flera altaren gjorde han åt sig; ju bättre det gick hans land, dess präktigare stoder reste han. </p>
<p id="v2"><sup><small>2</small></sup>  Deras hjärtan voro hala; nu skola de lida vad de hava förskyllt. Han skall själv bryta ned deras altaren, förstöra deras stoder. </p>
<p id="v3"><sup><small>3</small></sup>  Ja, nu skola de få säga: "Vi hava blivit utan konung, därför att vi icke fruktade HERREN. Dock, en konung, vad skulle nu han kunna göra för oss?" </p>
<p id="v4"><sup><small>4</small></sup>  De tala tomma ord, de svärja falska eder, de sluta förbund; men såsom en bitter planta skjuter domen upp ur markens fåror. </p>
<p id="v5"><sup><small>5</small></sup>  För kalvarna i Bet-Aven skola Samariens inbyggare få bekymmer; ja, för en sådan skall hans folk hava sorg, och hans präster skola skria för hans skull, när hans skatter föras bort från honom. </p>
<p id="v6"><sup><small>6</small></sup>  Också han själv skall bliva släpad till Assyrien såsom en skänk åt Jarebs-konungen. Skam skall Efraim uppbära, Israel skall komma på skam med sina rådslag. </p>
<p id="v7"><sup><small>7</small></sup>  Det är förbi med Samariens konung; såsom ett spån på vattnet far han hän. </p>
<p id="v8"><sup><small>8</small></sup>  Ödelagda bliva Avens offerhöjder, som Israel så har försyndat sig med; törne och tistel skall skjuta upp på deras altaren. Då skall man säga till bergen: "Skylen oss", och till höjderna: "Fallen över oss." </p>
<p id="v9"><sup><small>9</small></sup>  Israels synd når tillbaka ända till Gibeas dagar; där hava de förblivit stående. Icke skulle hämndekriget mot de orättfärdiga kunna nå dem i deras Gibea? </p>
<p id="v10"><sup><small>10</small></sup>  Jo, när mig så lyster, tuktar jag dem; då skola folken församlas mot dem och oka dem ihop med deras båda missgärningsverk. </p>
<p id="v11"><sup><small>11</small></sup>  Efraim har varit en hemtam kalv, som fann behag i att gå på trösklogen; och jag har skonat hans frodiga hals. Nu skall jag spänna Efraim i oket, Juda skall gå för plogen, Jakob för harven. </p>
<p id="v12"><sup><small>12</small></sup>  Sån ut åt eder i rättfärdighet, skörden efter kärlekens bud, bryten eder ny mark; ty det är tid att söka HERREN, för att han skall komma och låta rättfärdighet regna över eder. </p>
<p id="v13"><sup><small>13</small></sup>  I haven plöjt ogudaktighet, orättfärdighet haven I skördat, I haven ätit lögnaktighets frukt, i förlitande på eder väg, på edra många hjältar. </p>
<p id="v14"><sup><small>14</small></sup>  Men ett stridslarm skall uppstå bland edra stammar, och alla edra fästen skola ödeläggas, såsom Bet-Arbel ödelades av Salman på stridens dag, då man krossade både mödrar och barn. </p>
<p id="v15"><sup><small>15</small></sup>  Sådant skall Betel tillskynda eder, för eder stora ondskas skull. När morgonrodnaden går upp, är det förbi, förbi med Israels konung! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Hosea/9">Hosea - Kapitel 9</a></td>
        <td><a href="/sv/Bible/Hosea/Index">Index</a></td>
        <td><a href="/sv/Bible/Hosea/11">Hosea - Kapitel 11</a></td>
      </tr>
    </tbody>
  </table>
</figure>
