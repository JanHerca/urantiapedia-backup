<!--
title: Hosea - Kapitel 2
description: 
published: true
date: 2022-8-28T15:43:39Z
tags: 
editor: ckeditor
dateCreated: 2022-8-28T15:43:39Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/sv/Bible/Hosea/1">Hosea - Kapitel 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/sv/Bible/Hosea/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/sv/Bible/Hosea/3">Hosea - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kallen då edra bröder Ammi och edra systrar Ruhama. </p>
<p id="v2"><sup><small>2</small></sup>  Gån till rätta med eder moder, gån till rätta; ty hon är icke min hustru, och jag är icke hennes man. Må hon skaffa bort det lösaktiga väsendet från sitt ansikte och otuktsväsendet från sin barm. </p>
<p id="v3"><sup><small>3</small></sup>  Varom icke, skall jag kläda av henne, så att hon ligger naken, jag skall låta henne stå där sådan hon var den dag då hon föddes. Jag skall göra henne lik en öken och låta henne bliva såsom ett torrt land och låta henne dö av törst. </p>
<p id="v4"><sup><small>4</small></sup>  Och mot hennes barn skall jag icke visa något förbarmande, eftersom de äro barn av en trolös moder; </p>
<p id="v5"><sup><small>5</small></sup>  ty deras moder var en trolös kvinna, ja, hon som födde dem bedrev skamliga ting. Hon sade ju: "Jag vill följa efter mina älskare, som giva mig min mat och min dryck, min ull och mitt lin, min olja och mitt vin." </p>
<p id="v6"><sup><small>6</small></sup>  Se, därför skall jag nu ock stänga din väg med törnen. Ja, en mur skall jag resa framför henne, så att hon ej skall finna någon stig. </p>
<p id="v7"><sup><small>7</small></sup>  När hon då löper efter sina älskare, skall hon icke få dem fatt; när hon söker dem, skall hon ej finna dem. Då skall hon säga: "Jag vill gå tillbaka till min förste man ty bättre var mig då än nu." </p>
<p id="v8"><sup><small>8</small></sup>  Men hon har icke förstått att det var jag som skänkte åt henne både säden och vinet och oljan, och att det var jag som gav henne så mycket silver, så ock guld, varav de gjorde sin Baalsbild. </p>
<p id="v9"><sup><small>9</small></sup>  Därför skall jag taga tillbaka min säd, när tiden är inne, och mitt vin, när stunden kommer; jag skall taga bort min ull och mitt lin, det varmed hon skulle skyla sin blygd. </p>
<p id="v10"><sup><small>10</small></sup>  Ja, nu skall jag blotta hennes skam inför hennes älskares ögon, och ingen skall rädda henne ur min hand. </p>
<p id="v11"><sup><small>11</small></sup>  Och jag skall göra slut på all hennes fröjd, på hennes fester, nymånader och sabbater och på alla hennes högtider. </p>
<p id="v12"><sup><small>12</small></sup>  Jag skall föröda hennes vinträd och fikonträd, dem om vilka hon sade: "De äro en lön som mina älskare hava givit mig." och jag skall göra därav en vildmark, och markens djur skola äta därav. </p>
<p id="v13"><sup><small>13</small></sup>  Så skall jag hemsöka henne för hennes Baalsdagar, då hon tände offereld åt Baalerna och prydde sig med ring och bröstspänne och följde efter sina älskare, men glömde mig, säger HERREN. </p>
<p id="v14"><sup><small>14</small></sup>  Se, fördenskull vill jag locka henne bort och föra henne ut i öknen och tala ljuvligt till henne. </p>
<p id="v15"><sup><small>15</small></sup>  Därefter skall jag giva henne tillbaka hennes vingårdar och göra Akors dal till en hoppets port. Då skall hon sjunga såsom i sin ungdoms dagar, och såsom på den dag då hon drog upp ur Egyptens land. </p>
<p id="v16"><sup><small>16</small></sup>  Och det skall ske på den dagen, säger HERREN, att du skall ropa: "Min man!", och icke mer ropa till mig: "Min Baal!" </p>
<p id="v17"><sup><small>17</small></sup>  Ja, Baalernas namn skall jag skaffa bort ur hennes mun, så att de icke mer skola nämnas vid namn. </p>
<p id="v18"><sup><small>18</small></sup>  Och jag skall på den dagen för deras räkning sluta ett förbund med djuren på marken och med fåglarna under himmelen och med kräldjuren på jorden. Och båge och svärd och vad till kriget hör skall jag bryta sönder och skaffa bort ur landet och låta dem bo där i trygghet. </p>
<p id="v19"><sup><small>19</small></sup>  Och jag skall trolova mig med dig för evig tid; jag skall trolova mig med dig rättfärdighet och rätt, i nåd och barmhärtighet. </p>
<p id="v20"><sup><small>20</small></sup>  Ja, i trofasthet skall jag trolova mig med dig, och du skall så lära känna HERREN. </p>
<p id="v21"><sup><small>21</small></sup>  Och det skall ske på den dagen att jag skall bönhöra, säger HERREN, jag skall bönhöra himmelen, och den skall bönhöra jorden, </p>
<p id="v22"><sup><small>22</small></sup>  och jorden skall bönhöra säden, så ock vinet och oljan, och de skola bönhöra Jisreel. </p>
<p id="v23"><sup><small>23</small></sup>  Och jag skall plantera henne åt mig i landet och förbarma mig över Lo-Ruhama och säga till Lo-Ammi: "Du är mitt folk." Och det skall svara: "Du är min Gud." </p>
