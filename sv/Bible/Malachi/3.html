<!--
title: Malaki - Kapitel 3
description: 
published: true
date: 2022-10-8T9:59:7Z
tags: bible, bible—malachi
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Malachi/2">Malaki - Kapitel 2</a></td>
        <td><a href="/sv/Bible/Malachi/Index">Index</a></td>
        <td><a href="/sv/Bible/Malachi/4">Malaki - Kapitel 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Se, jag skall sända ut min ängel, och han skall bereda väg för mig. Och med hast skall han komma till sitt tempel, den Herre, som I åstunden, ja, förbundets ängel, som I begären, se, han kommer, säger HERREN Sebaot. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Men vem kan uthärda hans tillkommelses dag, och vem kan bestå, när han uppenbarar sig? Ty han skall vara såsom en guldsmeds eld och såsom valkares såpa. </p>
<p id="v3"><sup><small>3</small></sup>  Och han skall sätta sig ned och smälta silvret och rena det; han skall rena Levi söner och luttra dem såsom guld och silver; och sedan skola de frambära åt HERREN offergåvor i rättfärdighet. </p>
<p id="v4"><sup><small>4</small></sup>  Och Juda offergåvor och Jerusalems skola då behaga HERREN väl likasom i forna dagar och i förgångna år. </p>
<p id="v5"><sup><small>5</small></sup>  Ja, jag skall komma till eder för att hålla dom, och jag skall vara ett snarfärdigt vittne mot trollkarlar, äktenskapsbrytare och menedare, så ock mot dem som förhålla dagakarlen hans lön eller förtrycka änkan och den faderlöse eller vränga rätten för främlingen, men icke frukta mig, säger HERREN Sebaot. </p>
<p id="v6"><sup><small>6</small></sup>  Ty jag, HERREN, har icke förändrats, och I, Jakobs barn, haven icke heller hört upp: <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  allt ifrån edra fäders dagar haven I vikit av ifrån mina stadgar och icke hållit dem Vänden om till mig, så vill jag vända om till eder, säger HERREN Sebaot. Nu frågen I: "Varutinnan skola vi vända om?" </p>
<p id="v8"><sup><small>8</small></sup>  Menen I då, att en människa får röva från Gud? Ty I röven ju från mig. Åter frågen I: "På vad sätt hava vi rövat från dig?" Jo, i fråga om tionden och offergärden. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Förbannelse har drabbat eder, men ändå röven I från mig, så många I ären. </p>
<p id="v10"><sup><small>10</small></sup>  Fören full tionde till förrådshuset, så att i mitt hus finnes mat, och pröven så, hurudan jag sedan bliver, säger HERREN Sebaot. Förvisso skall jag då öppna himmelens fönster över eder och utgjuta över eder riklig välsignelse. </p>
<p id="v11"><sup><small>11</small></sup>  Och jag skall näpsa gräshopporna för eder, så att de icke mer fördärva eder frukt på marken; ej heller skola edra vinträd mer slå fel på fältet, säger HERREN Sebaot. </p>
<p id="v12"><sup><small>12</small></sup>  Och alla folk skola prisa eder sälla, ty edert land skall då vara ljuvligt, säger HERREN Sebaot. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  I haven talat hårda ord mot mig, säger HERREN. Nu frågen I: "Vad hava vi då med varandra talat mot dig?" </p>
<p id="v14"><sup><small>14</small></sup>  I haven sagt: "Det är fåfängt att tjäna Gud. Eller vad vinning hava vi därav att vi hålla, vad han har bjudit oss hålla, och därav att vi gå i sorgdräkt inför HERREN Sebaot? </p>
<p id="v15"><sup><small>15</small></sup>  Nej, de fräcka vilja vi nu prisa sälla; ty de som göra, vad ogudaktigt är, bliva upprättade, de gå fria, huru de än fresta Gud." </p>
<p id="v16"><sup><small>16</small></sup>  Men därunder hava också de som frukta HERREN talat med varandra; och HERREN har aktat på dem och hört dem, och en minnesbok har blivit skriven inför hans ansikte till åminnelse av dessa som frukta HERREN och tänka på hans namn. </p>
<p id="v17"><sup><small>17</small></sup>  Och dessa, säger HERREN Sebaot, skall jag hava såsom min egendom på den dag, då jag utför mitt verk; och jag skall skona dem, såsom en fader skonar sin son, som tjänar honom. </p>
<p id="v18"><sup><small>18</small></sup>  Och I skolen då åter få se, vilken skillnad det är mellan den rättfärdige och den ogudaktige, mellan den som tjänar Gud och den som icke tjänar honom. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Malachi/2">Malaki - Kapitel 2</a></td>
        <td><a href="/sv/Bible/Malachi/Index">Index</a></td>
        <td><a href="/sv/Bible/Malachi/4">Malaki - Kapitel 4</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 3:1 <i>Förbered vägen</i>: <a href="/sv/The_Urantia_Book/144#p8_3">Ub 144:8.3</a>. </li>
  <li id="fn2"><a href="#cite2">↑</a> 3:6 <i>Gud förändras inte</i>: <a href="/sv/The_Urantia_Book/12#p7_5">Ub 12:7.5</a>.  <i>Gud är oföränderlig</i>: <a href="/sv/The_Urantia_Book/2#p2_1">Ub 2:2.1</a>.  <i>Jag är Herre, ändra inte</i>: <a href="/sv/The_Urantia_Book/2#p2_1">Ub 2:2.1</a>.  <i>Gud förändras inte</i>: <a href="/sv/The_Urantia_Book/4#p4_2">Ub 4:4.2</a>. </li>
  <li id="fn3"><a href="#cite3">↑</a> 3:8-10 <i>Tiendesystem</i>: <a href="/sv/The_Urantia_Book/93#p3_1">Ub 93:3.1</a>. </li>
  <li id="fn4"><a href="#cite4">↑</a> 3:12 <i>Naturlig som skuggan av andlig</i>: <a href="/sv/The_Urantia_Book/190#p5_4">Ub 190:5.4</a>. </li>
</ol>
</div>
