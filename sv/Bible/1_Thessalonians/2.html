<!--
title: 1 Tessalonikerbrevet - Kapitel 2
description: 
published: true
date: 2023-11-8T22:1:38Z
tags: bible, bible—1 thessalonians
editor: ckeditor
dateCreated: 2022-8-28T15:43:40Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/1_Thessalonians/1">
          <span class="mdi mdi-arrow-left-drop-circle"></span><span class="pl-2">1 Tessalonikerbrevet - Kapitel 1</span>
        </a>
        </td>
        <td>
        <a href="/sv/Bible/1_Thessalonians/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/1_Thessalonians/3">
          <span class="pr-2">1 Tessalonikerbrevet - Kapitel 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  I veten ju själva, käre bröder, att det icke var utan kraft vi begynte vårt arbete hos eder. </p>
<p id="v2"><sup><small>2</small></sup>  Nej, fastän vi, såsom i veten, i Filippi förut hade fått utstå lidande och misshandling, hade vi dock frimodighet i vår Gud till att förkunna för eder Guds evangelium, under mycken kamp. </p>
<p id="v3"><sup><small>3</small></sup>  Ty vad vi tala till tröst och förmaning, det har icke sin grund i villfarelse eller i orent uppsåt, ej heller sker det med svek; </p>
<p id="v4"><sup><small>4</small></sup>  utan därför att vi av Gud hava prövats värdiga att få evangelium oss betrott, tala vi i enlighet därmed, icke för att vara människor till behag, utan för att vara Gud till behag, honom som prövar våra hjärtan. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Aldrig någonsin hava vi uppträtt med smickrets ord, det veten I, ej heller så, att vi skulle få en förevändning att bereda oss vinning - Gud är vårt vittne. </p>
<p id="v6"><sup><small>6</small></sup>  Ej heller hava vi sökt pris av människor, vare sig av eder eller av andra, </p>
<p id="v7"><sup><small>7</small></sup>  fastän vi såsom Kristi apostlar väl hade kunnat uppträda med myndighet. Tvärtom hava vi visat oss milda bland eder, såsom när en moder omhuldar sina späda barn. </p>
<p id="v8"><sup><small>8</small></sup>  I sådan ömhet om eder ville vi gärna icke allenast göra också eder delaktiga av Guds evangelium, utan till och med offra våra liv för eder, ty I haden blivit oss kära. </p>
<p id="v9"><sup><small>9</small></sup>  I kommen ju ihåg, käre bröder, vårt arbete och vår möda, huru vi, under det att vi predikade för eder Guds evangelium, strävade natt och dag, för att icke bliva någon av eder till tunga. </p>
<p id="v10"><sup><small>10</small></sup>  I själva ären våra vittnen, och Gud är vårt vittne, I veten, och han vet huru heligt och rättfärdigt och ostraffligt vi förhöllo oss mot eder, I som tron. </p>
<p id="v11"><sup><small>11</small></sup>  Likaledes veten I huru vi förmanade och uppmuntrade var och en av eder, såsom en fader sina barn, </p>
<p id="v12"><sup><small>12</small></sup>  och huru vi uppfordrade eder att föra en vandel som vore värdig Gud, honom som kallar eder till sitt rike och sin härlighet. </p>
<p id="v13"><sup><small>13</small></sup>  Därför tacka vi ock oavlåtligen Gud för att I, när I undfingen det Guds ord som vi predikade, icke mottogen det såsom människoord, utan såsom Guds ord, vilket det förvisso är, ett ord som ock är verksamt i eder som tron. </p>
<p id="v14"><sup><small>14</small></sup>  I, käre bröder, haven ju blivit efterföljare till de Guds församlingar i Kristus Jesus som äro i Judeen. Ty I haven av edra egna landsmän fått lida detsamma som de hava lidit av judarna - </p>
<p id="v15"><sup><small>15</small></sup>  av dem som dödade både Herren Jesus och profeterna och förjagade oss, och som äro misshagliga för Gud och fiender till alla människor, </p>
<p id="v16"><sup><small>16</small></sup>  i det att de söka hindra oss att tala till hedningarna, så att dessa kunna bliva frälsta. Så uppfylla de alltjämt sina synders mått. Dock, vredesdomen har kommit över dem i all sin stränghet. </p>
<p id="v17"><sup><small>17</small></sup>  Men då vi nu hava måst vara skilda från eder, käre bröder - visserligen allenast för en kort tid och i utvärtes måtto, icke till hjärtat - hava vi blivit så mycket mer angelägna att få se edra ansikten och känt stor åstundan därefter. </p>
<p id="v18"><sup><small>18</small></sup>  Ty vi hava varit redo att komma till eder - jag, Paulus, för min del både en och två gånger - men Satan har hindrat oss. </p>
<p id="v19"><sup><small>19</small></sup>  Ty vem är vårt hopp och vår glädje och vår berömmelses krona inför vår Herre Jesus vid hans tillkommelse, vem, om icke just I? <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Ja, I ären vår ära och vår glädje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/1_Thessalonians/1">
          <span class="mdi mdi-arrow-left-drop-circle"></span><span class="pl-2">1 Tessalonikerbrevet - Kapitel 1</span>
        </a>
        </td>
        <td>
        <a href="/sv/Bible/1_Thessalonians/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/sv/Bible/1_Thessalonians/3">
          <span class="pr-2">1 Tessalonikerbrevet - Kapitel 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 2:4 <i>Gud dömer människors hjärtan</i>: <a href="/sv/The_Urantia_Book/140#p3_19">Ub 140:3.19</a>. </li>
  <li id="fn2"><a href="#cite2">↑</a> 2:19 <i>Jag är hoppet om all levande sanning</i>: <a href="/sv/The_Urantia_Book/182#p1_10">Ub 182:1.10</a>. </li>
</ol>
</div>
