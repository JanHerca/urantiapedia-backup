<!--
title: Joel - Kapitel 3
description: 
published: true
date: 2023-11-8T22:1:38Z
tags: bible, bible—joel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Joel/2">
          <span class="mdi mdi-arrow-left-drop-circle"></span><span class="pl-2">Joel - Kapitel 2</span>
        </a>
        </td>
        <td>
        <a href="/sv/Bible/Joel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ty se, i de dagarna och på den tiden, då jag åter upprättar Juda och Jerusalem, </p>
<p id="v2"><sup><small>2</small></sup>  då skall jag samla tillhopa alla hednafolk och föra dem ned till Josafats dal, och där skall jag hålla dom över dem, för mitt folks och min arvedels, Israels, skull, därför att de hava förskingrat dem bland hedningarna och utskiftat mitt land. </p>
<p id="v3"><sup><small>3</small></sup>  Ja, de hava kastat lott om mitt folk, gossarna hava de givit såsom betalning åt skökor, och flickorna hava de sålt för vin, som de hava druckit upp. </p>
<p id="v4"><sup><small>4</small></sup>  Och du, Tyrus, och du, Sidon, och I, Filisteens alla kretsar, vad förehaven också I mot mig? Haven I något att vedergälla mig för, eller är det I som viljen begynna något mot mig? Snart och med hast skall jag låta det I haven gjort komma tillbaka över edra egna huvuden, </p>
<p id="v5"><sup><small>5</small></sup>  eftersom I haven tagit mitt silver och mitt guld och fört mina skönaste klenoder in i edra palats, </p>
<p id="v6"><sup><small>6</small></sup>  och eftersom I haven sålt Judas och Jerusalems barn åt Javans barn, till att föras långt bort ifrån sitt land. </p>
<p id="v7"><sup><small>7</small></sup>  Se, jag skall kalla dem åter från den ort dit I haven sålt dem; och det som I haven gjort skall jag låta komma tillbaka över edra egna huvuden. </p>
<p id="v8"><sup><small>8</small></sup>  Jag skall sälja edra söner och döttrar i Juda barns hand, och de skola sälja dem till sabéerna, folket i fjärran land. Ty så har HERREN talat. </p>
<p id="v9"><sup><small>9</small></sup>  Ropen ut detta bland hednafolken, båden upp dem till helig strid. Manen på hjältarna, må alla stridsmännen komma och draga framåt. </p>
<p id="v10"><sup><small>10</small></sup>  Smiden edra plogbillar till svärd och edra vingårdsknivar till spjut; den svagaste må känna sig såsom en hjälte. </p>
<p id="v11"><sup><small>11</small></sup>  Skynden att komma, alla I folk har omkring, och samlen eder tillhopa. Sänd, o HERRE, ditned dina hjältar. </p>
<p id="v12"><sup><small>12</small></sup>  Ja, må hednafolken resa sig och draga åstad till Josafats dal; ty där skall jag sitta till doms över alla folk häromkring. </p>
<p id="v13"><sup><small>13</small></sup>  Låten lien gå, ty skörden är mogen. Kommen och trampen, ty pressen är full; presskaren flöda över, så stor är ondskan där. </p>
<p id="v14"><sup><small>14</small></sup>  Skaror hopa sig i Domens dal; ty HERRENS dag är nära i Domens dal. </p>
<p id="v15"><sup><small>15</small></sup>  Solen och månen förmörkas, och stjärnorna mista sitt sken. </p>
<p id="v16"><sup><small>16</small></sup>  Och HERREN upphäver ett rytande från Sion, och från Jerusalem låter han höra sin röst, så att himmelen och jorden bäva. Men för sitt folk är HERREN en tillflykt och för Israels barn ett värn. </p>
<p id="v17"><sup><small>17</small></sup>  Och I skolen förnimma att jag är HERREN, eder Gud, som bor på Sion, mitt heliga berg. Och Jerusalem skall vara en helgad plats och främlingar skola icke mer draga ditin. </p>
<p id="v18"><sup><small>18</small></sup>  På den tiden skall det ske att bergen drypa av druvsaft och höjderna flöda av mjölk; och alla bäckar i Juda skola flöda av vatten. Och en källa skall rinna upp i HERRENS hus och vattna Akaciedalen. </p>
<p id="v19"><sup><small>19</small></sup>  Men Egypten skall bliva en ödemark, och Edom skall varda en öde öken därför att de hava övat våld mot Juda barn och utgjutit oskyldigt blod i sitt land. </p>
<p id="v20"><sup><small>20</small></sup>  Sedan skall Juda trona evinnerligen, och Jerusalem från släkte till släkte. </p>
<p id="v21"><sup><small>21</small></sup>  Och jag skall utplåna deras blodskulder, dem som jag icke allaredan har utplånat. Och HERREN skall förbliva boende på Sion. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/sv/Bible/Joel/2">
          <span class="mdi mdi-arrow-left-drop-circle"></span><span class="pl-2">Joel - Kapitel 2</span>
        </a>
        </td>
        <td>
        <a href="/sv/Bible/Joel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        </td>
      </tr>
    </tbody>
  </table>
</figure>
