<!--
title: Joel - Kapitel 2
description: 
published: true
date: 2022-10-8T9:59:7Z
tags: bible, bible—joel
editor: ckeditor
dateCreated: 2022-8-28T15:43:39Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/Joel/1">Joel - Kapitel 1</a></td>
        <td><a href="/sv/Bible/Joel/Index">Index</a></td>
        <td><a href="/sv/Bible/Joel/3">Joel - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Stöten i basun på Sion, och blåsen larmsignal på mitt heliga berg; må alla landets inbyggare darra! Ty HERRENS dag kommer, ja, den är nära; </p>
<p id="v2"><sup><small>2</small></sup>  en dag av mörker och tjocka, en dag av moln och töcken, lik en gryning som breder ut sig över bergen. Ett stort och mäktigt folk kommer, ett vars like aldrig någonsin har funnits och ej heller hädanefter skall uppstå, intill senaste släktens år. </p>
<p id="v3"><sup><small>3</small></sup>  Framför dem går en förtärande eld och bakom dem kommer en förbrännande låga. Likt Edens lustgård var landet framför dem, men bakom dem är det en öde öken; ja, undan dem finnes ingen räddning. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  De te sig likasom hästar, och såsom stridshästar hasta de åstad. </p>
<p id="v5"><sup><small>5</small></sup>  Med ett rassel likasom av vagnar spränga de fram över bergens toppar, med ett brus såsom av en eldslåga, när den förtär strå; de äro såsom ett mäktigt folk, ordnat till strid. </p>
<p id="v6"><sup><small>6</small></sup>  Vid deras åsyn gripas folken av ångest, alla ansikten skifta färg. </p>
<p id="v7"><sup><small>7</small></sup>  Såsom hjältar hasta de åstad, lika stridsmän bestiga de murarna; var och en går sin väg rakt fram, och ingen tager miste om sin stråt. </p>
<p id="v8"><sup><small>8</small></sup>  Den ene tränger icke den andre, var och en går sin givna bana; mitt igenom vapnen störta de fram utan hejd. </p>
<p id="v9"><sup><small>9</small></sup>  I staden rusa de in på murarna hasta de åstad, i husen tränga de upp, genom fönstren bryta de sig väg, såsom tjuvar göra. </p>
<p id="v10"><sup><small>10</small></sup>  Vid deras åsyn darrar jorden, och himmelen bävar; solen och månen förmörkas, och stjärnorna mista sitt sken. </p>
<p id="v11"><sup><small>11</small></sup>  Och HERREN låter höra sin röst framför sin här ty hans skara är mycket stor, mäktig är den skara som utför hans befallning. Ja, HERRENS dag är stor och mycket fruktansvärd vem kan uthärda den? </p>
<p id="v12"><sup><small>12</small></sup>  Dock, nu mån I vända om till mig av allt edert hjärta, säger HERREN, med fasta och gråt och klagan. </p>
<p id="v13"><sup><small>13</small></sup>  Ja, riven sönder edra hjärtan, icke edra kläder, och vänden om till HERREN, eder Gud; ty nådig och barmhärtig är han, långmodig och stor i mildhet, och sådan att han ångrar det onda. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Måhända vänder han om och ångrar sig och lämnar kvar efter sig någon välsignelse, till spisoffer och drickoffer åt HERREN, eder Gud. </p>
<p id="v15"><sup><small>15</small></sup>  Stöten i basun på Sion, pålysen en helig fasta lysen ut en högtidsförsamling; </p>
<p id="v16"><sup><small>16</small></sup>  församlen folket, pålysen en helig sammankomst, kallen tillhopa de gamla församlen de små barnen, jämväl dem som ännu dia vid bröstet brudgummen må komma ur sin kammare och bruden ur sitt gemak. </p>
<p id="v17"><sup><small>17</small></sup>  Mellan förhuset och altaret må prästerna, HERRENS tjänare, hålla klagogråt och säga: "HERRE, skona ditt folk, och låt icke din arvedel bliva till smälek, till ett ordspråk bland hedningarna Varför skulle man få säga bland folken: 'Var är nu deras Gud?'" </p>
<p id="v18"><sup><small>18</small></sup>  Så upptändes då HERREN till nitälskan för sitt land, och han ömkade sig över sitt folk; <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  HERREN svarade och sade till sitt folk: Se, jag vill sända eder säd och vin och olja, så att I fån mätta eder därav, och jag skall icke mer låta eder bliva till smälek bland hedningarna. </p>
<p id="v20"><sup><small>20</small></sup>  Och nordlandsskaran skall jag förjaga långt bort ifrån eder, jag skall driva den undan till ett torrt och öde Land, dess förtrupp till Östra havet och dess eftertrupp till Västra havet. Och stank skall stiga upp därav, ja, vämjelig lukt skall stiga upp därav, eftersom den har tagit sig för så stora ting. </p>
<p id="v21"><sup><small>21</small></sup>  Frukta icke, du land, utan fröjda dig och gläds, ty stora ting har HERREN tagit sig för </p>
<p id="v22"><sup><small>22</small></sup>  Frukten icke, I markens djur, ty betesmarkerna i öknen grönska, och träden bära sin frukt, fikonträden och vinträden giva sin kraft. </p>
<p id="v23"><sup><small>23</small></sup>  Och fröjden eder, I Sions barn, varen glada i HERREN, eder Gud; ty han giver eder höstregn, i rätt tid, han som ock förr sände ned över eder regn, både höst och vår. </p>
<p id="v24"><sup><small>24</small></sup>  Så skola logarna fyllas mod säd och pressarna flöda över av vin och olja. </p>
<p id="v25"><sup><small>25</small></sup>  Och jag skall giva eder gottgörelse för de årsgrödor som åtos upp av gräshopporna, gräsbitarna, gräsätarna och gräsgnagarna, den stora här som jag sände ut mot eder. </p>
<p id="v26"><sup><small>26</small></sup>  Och I skolen få äta till fyllest och bliva mätta; och då skolen I lova HERRENS, eder Guds, namn, hans som har handlat så underbart med eder; och mitt folk skall icke komma på skam evinnerligen. </p>
<p id="v27"><sup><small>27</small></sup>  Och I skolen förnimma att jag bor mitt i Israel, och att jag är HERREN, eder Gud, och eljest ingen. Ja, mitt folk skall icke komma på skam evinnerligen. </p>
<p id="v28"><sup><small>28</small></sup>  Och det skall ske därefter att jag skall utgjuta min Ande över allt kött, och edra söner och edra döttrar skola profetera, edra gamla män skola hava drömmar edra ynglingar skola se syner; <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v29"><sup><small>29</small></sup>  också över dem som äro tjänare och tjänarinnor skall jag i de dagarna utgjuta min Ande. </p>
<p id="v30"><sup><small>30</small></sup>  Och jag skall låta tecken synas på himmelen och på jorden: blod och eld och rökstoder. </p>
<p id="v31"><sup><small>31</small></sup>  Solen skall vändas i mörker och månen i blod förrän HERRENS dag kommer, den stora och fruktansvärda. </p>
<p id="v32"><sup><small>32</small></sup>  Men det skall ske att var och en som åkallar HERRENS namn han skall varda frälst. Ty på Sions berg och i Jerusalem skall finnas en räddad skara, såsom HERREN har sagt; och till de undsluppna skola höra de som HERREN kallar. <sup id="cite6"><a href="#fn6">[6]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/Joel/1">Joel - Kapitel 1</a></td>
        <td><a href="/sv/Bible/Joel/Index">Index</a></td>
        <td><a href="/sv/Bible/Joel/3">Joel - Kapitel 3</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 2:3 <i>Edens trädgård</i>: <a href="/sv/The_Urantia_Book/43#p6_2">Ub 43:6.2</a>. </li>
  <li id="fn2"><a href="#cite2">↑</a> 2:13 <i>Gud sade att vara arg</i>: <a href="/sv/The_Urantia_Book/4#p3_2">Ub 4:3.2</a>. </li>
  <li id="fn3"><a href="#cite3">↑</a> 2:18 <i>Gud sade att vara svartsjuk för</i>: <a href="/sv/The_Urantia_Book/4#p3_1">Ub 4:3.1</a>.  <i>Avundsjuk för</i>: <a href="/sv/The_Urantia_Book/96#p4_6">Ub 96:4.6</a>. </li>
  <li id="fn4"><a href="#cite4">↑</a> 2:28 <i>Antagning genom tro</i>: <a href="/sv/The_Urantia_Book/108#p2_3">Ub 108:2.3</a>. </li>
  <li id="fn5"><a href="#cite5">↑</a> 2:28-29 <i>Häll ut sprit på allt kött</i>: <a href="/sv/The_Urantia_Book/190#p5_4">Ub 190:5.4</a>.  <i>Sanningens Ande</i>: <a href="/sv/The_Urantia_Book/137#p8_7">Ub 137:8.7</a>.  <i>Ny ande, lev i mäns hjärtan</i>: <a href="/sv/The_Urantia_Book/121#p7_5">Ub 121:7.5</a>.  <i>Jag kommer att sända "min ande"</i>: <a href="/sv/The_Urantia_Book/180#p4_5">Ub 180:4.5</a>.  <i>Sanningens Ande</i>: <a href="/sv/The_Urantia_Book/120#p2_4">Ub 120:2.4</a>.  <i>Sanningens Ande skänkt till alla</i>: <a href="/sv/The_Urantia_Book/194#p3_6">Ub 194:3.6</a>.  <i>Spirit of Truth kommer att vara med dig</i>: <a href="/sv/The_Urantia_Book/181#p2_24">Ub 181:2.24</a>.  <i>Sanningens Ande</i>: <a href="/sv/The_Urantia_Book/34#p7_1">Ub 34:7.1</a>.  <i>Sanningens Ande</i>: <a href="/sv/The_Urantia_Book/146#p3_6">Ub 146:3.6</a>.  <i>En annan lärare, Spirit of Truth</i>: <a href="/sv/The_Urantia_Book/176#p4_3">Ub 176:4.3</a>.  <i>Jesus att utgjuta sin ande</i>: <a href="/sv/The_Urantia_Book/141#p4_5">Ub 141:4.5</a>.  <i>Sanningens Ande</i>: <a href="/sv/The_Urantia_Book/180#p6_3">Ub 180:6.3</a>.  <i>Sanningens Ande</i>: <a href="/sv/The_Urantia_Book/34#p4_1">Ub 34:4.1</a>.  <i>Sanningens Ande</i>: <a href="/sv/The_Urantia_Book/34#p5_5">Ub 34:5.5</a>.  <i>Son hällde ut ande på kött</i>: <a href="/sv/The_Urantia_Book/20#p1_6">Ub 20:1.6</a>.  <i>Sanningens Ande</i>: <a href="/sv/The_Urantia_Book/32#p5_8">Ub 32:5.8</a>.  <i>Sanningens Ande</i>: <a href="/sv/The_Urantia_Book/21#p5_7">Ub 21:5.7</a>.  <i>Sanningens Ande</i>: <a href="/sv/The_Urantia_Book/20#p6_8">Ub 20:6.8</a>.  <i>Ande utgjuten över allt kött</i>: <a href="/sv/The_Urantia_Book/52#p5_6">Ub 52:5.6</a>.  <i>Utgjut min ande över allt kött</i>: <a href="/sv/The_Urantia_Book/181#p1_4">Ub 181:1.4</a>.  <i>Löfte om tröstare</i>: <a href="/sv/The_Urantia_Book/180#p3_3">Ub 180:3.3</a>.  <i>Skicka Ande av sanning</i>: <a href="/sv/The_Urantia_Book/193#p5_2">Ub 193:5.2</a>.  <i>Sanningens Ande</i>: <a href="/sv/The_Urantia_Book/120#p2_6">Ub 120:2.6</a>.  <i>Följ nya lärare i hjärtan</i>: <a href="/sv/The_Urantia_Book/181#p2_14">Ub 181:2.14</a>.  <i>Ande i människan (Sanningens Ande)</i>: <a href="/sv/The_Urantia_Book/103#p1_6">Ub 103:1.6</a>.  <i>Sanningens Ande</i>: <a href="/sv/The_Urantia_Book/191#p6_3">Ub 191:6.3</a>. </li>
  <li id="fn6"><a href="#cite6">↑</a> 2:32 <i>Den som vill blir frälst</i>: <a href="/sv/The_Urantia_Book/131#p10_7">Ub 131:10.7</a>.  <i>Den som vill får komma</i>: <a href="/sv/The_Urantia_Book/139#p12_7">Ub 139:12.7</a>.  <i>Den som vill får komma</i>: <a href="/sv/The_Urantia_Book/166#p3_7">Ub 166:3.7</a>.  <i>Den som åkallar Herren är frälst</i>: <a href="/sv/The_Urantia_Book/2#p4_1">Ub 2:4.1</a>.  <i>Den som vill får komma</i>: <a href="/sv/The_Urantia_Book/2#p5_2">Ub 2:5.2</a>.  <i>Den som vill får komma</i>: <a href="/sv/The_Urantia_Book/165#p3_8">Ub 165:3.8</a>.  <i>Den som vill får komma</i>: <a href="/sv/The_Urantia_Book/32#p5_8">Ub 32:5.8</a>.  <i>Den som vill får komma</i>: <a href="/sv/The_Urantia_Book/100#p7_6">Ub 100:7.6</a>. </li>
</ol>
</div>
