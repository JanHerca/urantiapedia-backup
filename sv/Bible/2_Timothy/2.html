<!--
title: 2 Timoteusbrevet - Kapitel 2
description: 
published: true
date: 2022-10-8T9:59:7Z
tags: bible, bible—2 timothy
editor: ckeditor
dateCreated: 2022-8-28T15:43:40Z
-->

<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Timothy/1">2 Timoteusbrevet - Kapitel 1</a></td>
        <td><a href="/sv/Bible/2_Timothy/Index">Index</a></td>
        <td><a href="/sv/Bible/2_Timothy/3">2 Timoteusbrevet - Kapitel 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Så bliv nu du, min son, allt starkare i den nåd som är i Kristus Jesus. </p>
<p id="v2"><sup><small>2</small></sup>  Och vad du har hört av mig och fått betygat av många vittnen, det må du betro åt män som äro förtroende värda, och som kunna bliva skickliga att i sin ordning undervisa andra. </p>
<p id="v3"><sup><small>3</small></sup>  Bär ock du ditt lidande såsom en god Kristi Jesu stridsman. </p>
<p id="v4"><sup><small>4</small></sup>  Ingen som tjänar i krig låter sig insnärjas i näringsomsorger, ty han vill vara den till behag, som har tagit honom i sin sold. </p>
<p id="v5"><sup><small>5</small></sup>  Likaså, om någon deltager i en tävlingskamp, så vinner han icke segerkransen, ifall han icke kämpar efter stadgad ordning. </p>
<p id="v6"><sup><small>6</small></sup>  Åkermannen, han som gör arbetet, bör främst av alla få njuta av frukten. </p>
<p id="v7"><sup><small>7</small></sup>  Fatta rätt vad jag säger; Herren skall giva dig förstånd i allt. </p>
<p id="v8"><sup><small>8</small></sup>  Tänk på Jesus Kristus, som är uppstånden från de döda, av Davids säd, enligt det evangelium som jag förkunnar, </p>
<p id="v9"><sup><small>9</small></sup>  och i vars tjänst jag jämväl utstår lidande, ja, till och med måste bära bojor såsom en ogärningsman. Men Guds ord bär icke bojor. </p>
<p id="v10"><sup><small>10</small></sup>  Därför uthärdar jag ståndaktigt allting för de utvaldas skull, på det att också de må vinna frälsningen i Kristus Jesus och därmed evig härlighet. </p>
<p id="v11"><sup><small>11</small></sup>  Detta är ett fast ord; ty hava vi dött med honom, så skola vi ock leva med honom; </p>
<p id="v12"><sup><small>12</small></sup>  äro vi ståndaktiga, så skola vi ock få regera med honom Men förneka vi honom, så skall ock han förneka oss; </p>
<p id="v13"><sup><small>13</small></sup>  äro vi trolösa, så står han troget fast vid sitt ord Ty han kan icke förneka sig själv. </p>
<p id="v14"><sup><small>14</small></sup>  Påminn dem om detta, och uppmana dem allvarligt inför Gud att icke befatta sig med ordstrider; ty sådana gagna till intet, utan äro allenast till fördärv för dem som höra därpå. <sup id="cite1"><a href="#fn1">[1]</a></sup> <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  Sträva med all flit efter att själv kunna träda fram inför Gud såsom en som håller provet, en arbetare som icke behöver blygas, utan rätt förvaltar sanningens ord. </p>
<p id="v16"><sup><small>16</small></sup>  Men undfly oandligt och tomt prat. Ty de som befatta sig med sådant komma att gå allt längre i ogudaktighet, </p>
<p id="v17"><sup><small>17</small></sup>  och deras tal skall fräta omkring sig såsom ett kräftsår. Av det slaget äro Hymeneus och Filetus; </p>
<p id="v18"><sup><small>18</small></sup>  ty när dessa säga att uppståndelsen redan har skett, hava de farit vilse från sanningen, och de förvända så tron hos somliga. </p>
<p id="v19"><sup><small>19</small></sup>  Dock, Guds fasta grundval förbliver beståndande och har ett insegel med dessa ord: "Herren känner de sina", och: "Var och en som åkallar Herrens namn, han vände sig bort ifrån orättfärdighet." <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Men i ett stort hus finnas kärl icke allenast av guld och silver, utan ock av trä och lera; och somliga äro till hedersamt bruk, andra till mindre hedersamt. </p>
<p id="v21"><sup><small>21</small></sup>  Om nu någon håller sig ren och obesmittad av sådant folk, då bliver han ett kärl till hedersamt bruk, helgat, gagneligt för sin herre, tjänligt till allt vad gott är. </p>
<p id="v22"><sup><small>22</small></sup>  Fly ungdomens onda begärelser, och far efter rättfärdighet, tro och kärlek, och frid med dem som av rent hjärta åkalla Herren. </p>
<p id="v23"><sup><small>23</small></sup>  Men undvik dåraktiga och barnsliga tvistefrågor; du vet ju att de föda av sig strider. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Och en Herrens tjänare bör icke strida, utan vara mild mot alla, väl skickad att undervisa, tålig när han får lida. <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  Han bör med saktmod tillrättavisa de motspänstiga, i hopp att Gud till äventyrs skall förläna dem bättring, så att de komma till kunskap om sanningen, </p>
<p id="v26"><sup><small>26</small></sup>  och i hopp att de så skola bliva nyktra och därigenom befrias ur djävulens snara; ty av honom äro de fångade, så att de göra hans vilja </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/sv/Bible/2_Timothy/1">2 Timoteusbrevet - Kapitel 1</a></td>
        <td><a href="/sv/Bible/2_Timothy/Index">Index</a></td>
        <td><a href="/sv/Bible/2_Timothy/3">2 Timoteusbrevet - Kapitel 3</a></td>
      </tr>
    </tbody>
  </table>
</figure>
<h2>Referenser</h2>
<div>
<ol>
  <li id="fn1"><a href="#cite1">↑</a> 2:14,24 <i>Sträva inte med män</i>: <a href="/sv/The_Urantia_Book/178#p1_17">Ub 178:1.17</a>. </li>
  <li id="fn2"><a href="#cite2">↑</a> 2:19 <i>Herren känner sina barn</i>: <a href="/sv/The_Urantia_Book/32#p4_8">Ub 32:4.8</a>. </li>
  <li id="fn3"><a href="#cite3">↑</a> 2:23-26 <i>Sträva inte med män</i>: <a href="/sv/The_Urantia_Book/141#p6_4">Ub 141:6.4</a>. </li>
  <li id="fn4"><a href="#cite4">↑</a> 2:24 <i>Var mild</i>: <a href="/sv/The_Urantia_Book/174#p0_2">Ub 174:0.2</a>. </li>
  <li id="fn5"><a href="#cite5">↑</a> 2:14,24-25 <i>Sträva inte med själar</i>: <a href="/sv/The_Urantia_Book/181#p2_5">Ub 181:2.5</a>. </li>
</ol>
</div>
