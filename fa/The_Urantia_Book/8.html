<!--
title: مقالۀ 8. روح بیکران
description: 
published: true
date: 2022-8-10T23:7:20Z
tags: 
editor: ckeditor
dateCreated: 2022-8-10T23:7:20Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fa/The_Urantia_Book/7">مقالۀ 7. رابطۀ پسر جاودان با جهان</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fa/The_Urantia_Book/Index">فهرست مطالب</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fa/The_Urantia_Book/9">مقالۀ 9. رابطۀ روح بیکران با جهان</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>8:0.1</small></sup>  در ابدیت دوردست، آنگاه که ”نخستین“ اندیشۀ بیکران و مطلق پدر جهانی در پسر جاودان چنین کلامی کامل و مکفی برای ابراز الهیش می‌یابد، اشتیاق وافر خدای اندیشه و خدای کلام هر دو برای یک عامل جهانی و بیکرانِ برخوردار از ابراز متقابل و عمل توأم به دنبال می‌آید.</p>
<p id="p0_2"><sup><small>8:0.2</small></sup>  در سپیده دم ابدیت پدر و پسر هر دو از اتکای متقابلشان، یگانگی جاودان و مطلقشان، بی‌نهایت آگاه می‌شوند؛ و بدین ترتیب به یک پیمان بی‌پایان و ابدیِ مشارکت الهی وارد می‌شوند. این میثاق پایان ناپذیر به منظور اجرای برداشتهای متحدشان در سرتاسر تمامی دایرۀ ابدیت انجام یافته است؛ و از هنگام این رخداد مربوط به ابدیت پدر و پسر به این اتحاد الهی ادامه می‌دهند.</p>
<p id="p0_3"><sup><small>8:0.3</small></sup>  ما اکنون با منشأ جاودانۀ روح بیکران، سومین شخص الوهیت، مواجه هستیم. درست در لحظه‌ای که خدای پدر و خدای پسر به طور مشترک به یک عمل یکسان و بیکران — اجرای یک طرح فکری مطلق — می‌اندیشند، درست در همان آن، روح بیکران به طور تمام و کمال پا به عرصۀ وجود می‌گذارد.</p>
<p id="p0_4"><sup><small>8:0.4</small></sup>  منظور من از بازگویی ترتیب منشأ الوهیتها بدین نحو صرفاً این است که شما را قادر سازم به رابطۀ آنها بیندیشید. در واقع تمامی سه نفر آنها از ابدیت وجود داشته‌اند؛ آنها وجودگرا هستند. آنها فاقد آغاز یا پایان روزها هستند؛ آنها همتراز، متعالی، غائی، مطلق، و بیکران هستند. آنها هستند و همیشه بوده‌اند و همواره خواهند بود. و آنان سه شخصِ دارای فردیت بارز اما برای ابد مرتبط، خدای پدر، خدای پسر، و خدای روح هستند.</p>
<h2 id="p1" class="toc-header"> <a href="#p1" class="toc-anchor">¶</a> 1- خدای عمل </h2>
<p id="p1_1"><sup><small>8:1.1</small></sup>  در ابدیتِ گذشته، به دنبال شخصیت یافتن روح بیکران، چرخۀ شخصیت الهی کامل و تکمیل می‌شود. خدای عمل موجودیت می‌یابد، و صحنۀ پهناور فضا برای نمایش شگفت‌انگیز آفرینش — ماجرای جهانی — چشم‌انداز الهی اعصار جاودان، فراهم می‌شود.</p>
<p id="p1_2"><sup><small>8:1.2</small></sup>  اولین عمل روح بیکران بازبینی و به رسمیت شناختن والدین الهیش، پدر - پدر، و مادر - پسر است. او، روح، هر دو آنها را به طور کامل تشخیص می‌دهد. او از شخصیتهای جداگانه و ویژگیهای بیکران آنها و نیز طبیعت توأم و کارکرد متحد آنها به طور کامل آگاه است. سپس سومین شخص الوهیت، به رغم برابری خود با اولین و دومین شخص، به طور داوطلبانه، با میل متعالی و خود انگیختگی الهام‌بخش، به وفاداری جاودان به خدای پدر عهد می‌کند، و وابستگی ابدی به خدای پسر را اذعان می‌دارد.</p>
<p id="p1_3"><sup><small>8:1.3</small></sup>  چرخۀ ابدیت، که ذاتی طبیعت این رابطه و در شناخت متقابل استقلال شخصیتی هر یک و اتحاد اجرائی هر سه است، برقرار می‌شود. تثلیث بهشت موجودیت می‌یابد. صحنۀ فضای جهانی برای چشم‌انداز تمام و کمال و پایان ناپذیرِ پدیداری خلاق مقصود پدر جهانی از طریق شخصیت پسر جاودان و به وسیلۀ اجرای خدای عمل، عامل اجرائی برای کارکردهای واقعیِ شراکت خلاق پدر و پسر، فراهم می‌شود.</p>
<p id="p1_4"><sup><small>8:1.4</small></sup>  ‌خدای عمل دست به عمل می‌زند و انبارهای مردۀ فضا به تحرک در می‌آیند. یک میلیارد کرۀ کامل گام به عرصۀ وجود می‌نهند. پیش از این لحظۀ ابدیت فرضی انرژیهای فضا که ذاتی بهشت هستند وجود دارند و به طور بالقوه به کار افتاده‌اند، اما از وجود واقعی برخوردار نیستند. جاذبۀ فیزیکی را نیز نمی‌توان اندازه‌گیری نمود، به جز توسط واکنش واقعیات مادی نسبت به کشش بی‌وقفۀ آن. در این لحظۀ (فرضیِ) جاودانۀ دوردست هیچ جهان مادی وجود ندارد، اما درست در لحظه‌ای که یک میلیارد کره واقعیت می‌یابند، نشانه‌های جاذبۀ مکفی و بسنده که آنان را در قبضۀ ابدی بهشت نگاه دارد آشکار می‌شود.</p>
<p id="p1_5"><sup><small>8:1.5</small></sup>  اکنون دومین شکل انرژی در سراسر آفرینشِ خدایان می‌درخشد، و این روح جاری به طور آنی در قبضۀ جاذبۀ روحانی پسر جاودان قرار می‌‌گیرد. بدین ترتیب جهان دوگانه که توسط جاذبه فرا گرفته شده با انرژی بی‌نهایت لمس شده و در روح ربانیت غوطه‌ور می‌شود. خاک حیات برای خود آگاهی ذهن که در مدارهای هوشمندی مربوط به روح بیکران تجلی می‌یابد بدین طریق آماده می‌شود.</p>
<p id="p1_6"><sup><small>8:1.6</small></sup>  بر روی این دانه‌های وجود بالقوه، که در سرتاسر آفرینش مرکزی خدایان پراکنده‌اند، پدر عمل می‌کند، و شخصیت مخلوق پدیدار می‌گردد. سپس حضور الوهیتهای بهشت تمامی فضای سازمان یافته را پر می‌سازد و به طور مؤثر شروع به جذب تمامی چیزها و موجودات به سوی بهشت می‌کند.</p>
<p id="p1_7"><sup><small>8:1.7</small></sup>  روح بیکران همزمان با تولد کرات هاونا جاودانه می‌شود. این جهان مرکزی توسط او، و با او، و در او، در اطاعت از جمع ایده‌ها و خواسته‌های یکپارچۀ پدر و پسر آفریده شده است. سومین شخص درست توسط همین عمل توأمِ آفرینشی به الوهیت دست می‌یابد، و بدین ترتیب برای همیشه آفریدگار مشترک می‌شود.</p>
<p id="p1_8"><sup><small>8:1.8</small></sup>  اینها روزگاران بزرگ و اعجاب‌آور بسط خلاق پدر و پسر، توسط، و در عمل همیار مشترک و مدیر منحصر به فردشان، سومین منبع و مرکز، هستند. هیچ تاریخچه‌ای از این روزگاران شورانگیز وجود ندارد. ما برای اثبات این کارکردهای عظیم فقط از آشکارسازیهای اندک روح بیکران برخورداریم، و او صرفاً این حقیقت را تأیید می‌کند که جهان مرکزی و تمامی آنچه که به آن مربوط است همزمان با نیل او به شخصیت و وجود خود آگاه جاودانه شد.</p>
<p id="p1_9"><sup><small>8:1.9</small></sup>  به طور خلاصه، روح بیکران گواهی می‌دهد که چون او جاودانه است، جهان مرکزی نیز جاودانه است. و این نقطۀ سنتی شروع تاریخ جهان جهانها است. در رابطه با هر رویداد یا کارکرد پیش از این فوران شگفت‌انگیز انرژی خلاق و خرد اداری که موجب پیدایش جهان پهناور گشت — جهانی که در مرکز همۀ چیزها وجود دارد، و به طرزی باشکوه کار می‌کند — مطلقاً هیچ اطلاعی وجود ندارد و هیچ سندی موجود نیست. فراتر از این رخداد کارکردهای غیرقابل جستجوی ابدیت و اعماق بی‌نهایت — راز مطلق — قرار دارند.</p>
<p id="p1_10"><sup><small>8:1.10</small></sup>  و بدین ترتیب ما منشأ ترتیبیِ سومین منبع و مرکز را به عنوان یک ابراز لطف قابل تفسیر به ذهن محدود به زمان و مشروط به مکان مخلوقات انسانی تصویر می‌نماییم. ذهن انسان برای تجسم تاریخ جهان باید یک نقطۀ شروع داشته باشد، و به من رهنمود داده شده که این تکنیک دستیابی به مفهوم تاریخی ابدیت را فراهم سازم. در ذهن مادی، انسجام یک علت نخست را مطالبه می‌کند. از این رو ما پدر جهانی را به عنوان اولین منبع و مرکز مطلق تمامی آفرینش می‌پنداریم، و در همان حال به تمامی اذهان آفریده شده آموزش می‌دهیم که پسر و روح در تمامی فازهای تاریخ جهان و در تمامی قلمروهای فعالیت خلاق با پدر به طور برابر جاودانه‌اند. و ما این کار را بدون هر گونه نادیده انگاشتن واقعیت و جاودانگیِ جزیرۀ بهشت و مطلقهای کامل، جهانی، و الوهیت انجام می‌دهیم.</p>
<p id="p1_11"><sup><small>8:1.11</small></sup>  گسترۀ ذهن مادی فرزندان زمان برای تصور پدر در ابدیت به حد مکفی امتداد یافته است. ما می‌دانیم که هر فرزندی می‌تواند ابتدا از طریق تسلط بر روابط وضعیت فرزند - والده و سپس از طریق بسط این مفهوم، طوری که خانواده را به عنوان یک کل در بر گیرد، خود را به بهترین نحو به واقعیت مربوط سازد. متعاقباً ذهن در حال رشد فرزند قادر خواهد بود خود را با مفهوم روابط خانوادگی، روابط اجتماعی، نژاد، و کره، و سپس با جهان، ابرجهان، حتی جهان جهانها وفق دهد.</p>
<h2 id="p2" class="toc-header"> <a href="#p2" class="toc-anchor">¶</a> 2- طبیعت روح بیکران </h2>
<p id="p2_1"><sup><small>8:2.1</small></sup>  آفریدگار مشترک از ابدیت است و کاملاً و بدون قید و شرط با پدر جهانی و پسر جاودان یگانه است. روح بیکران نه تنها طبیعت پدر بهشتی بلکه همچنین طبیعت پسر آغازین را به طور کامل منعکس می‌سازد.</p>
<p id="p2_2"><sup><small>8:2.2</small></sup>  سومین منبع و مرکز با القاب بیشمار شناخته می‌شود: روح جهانی، راهنمای متعال، آفریدگار مشترک، مدیر الهی، ذهن بیکران، روح روحها، روح بهشتی مادر، عامل مشترک، هماهنگ کنندۀ نهایی، روح همه جا حاضر، هوشمندی مطلق، عمل الهی؛ و در یورنشیا گاهی اوقات او با ذهن کیهانی اشتباه گرفته می‌شود.</p>
<p id="p2_3"><sup><small>8:2.3</small></sup>  در مجموع شایسته است که سومین شخص الوهیت روح بیکران نامیده شود، زیرا خداوند روح است<sup id="cite1"><a href="#fn1">[1]</a></sup>. اما مخلوقات مادی که به سمت خطای پنداشتن ماده به عنوان واقعیت بنیادین، و ذهن و روح به صورت ملزوماتی که ریشه در ماده دارند، تمایل دارند، اگر سومین منبع و مرکز واقعیت بیکران، سازمان دهندۀ جهانی، یا هماهنگ کنندۀ شخصیت نامیده می‌شد، بهتر او را درک می‌کردند.</p>
<p id="p2_4"><sup><small>8:2.4</small></sup>  روح بیکران، به عنوان یک آشکارسازی ربانیت در جهان، غیرقابل جستجو است و به کلی فراتر از درک بشری است. شما برای حس کردن مطلق بودن روح، فقط نیاز دارید به بیکرانیِ پدر جهانی بیاندیشید و به هیبت ابدیت پسر آغازین فکر کنید.</p>
<p id="p2_5"><sup><small>8:2.5</small></sup>  شخص روح بیکران به راستی اسرارآمیز است اما پدر و پسر زیاد اینطور نیستند. از میان کلیۀ جنبه‌های طبیعت پدر، آفریدگار مشترک به بارزترین وجه بیکرانی خود را آشکار می‌سازد. حتی اگر جهان بنیادین سرانجام تا بی‌نهایت بسط یابد، حضور روحی، کنترل انرژی، و پتانسیل ذهنی عامل مشترک برای پاسخگویی به مطالبات چنین آفرینش بی‌حد و مرز کافی یافت خواهد شد.</p>
<p id="p2_6"><sup><small>8:2.6</small></sup>  روح بیکران گرچه از هر جهت در کمال، درستکاری، و محبت پدر جهانی سهیم است، به سوی ویژگیهای بخشایندۀ پسر جاودان تمایل دارد، و بدین ترتیب خادم دلسوز الوهیتهای بهشت برای جهان بزرگ است. روح همواره و همیشه — در سرتاسر جهان و برای ابد — یک خادم دلسوز است، زیرا همانطور که پسران الهی محبت خداوند را آشکار می‌سازند، روح الهی نشانگر بخشش خداوند است.</p>
<p id="p2_7"><sup><small>8:2.7</small></sup>  ممکن نیست که روح از خوبی بیشتری نسبت به پدر برخوردار باشد زیرا منشأ تمامی خوبیها در پدر است، اما ما می‌توانیم در اعمال روح چنین خوبی را بهتر درک کنیم. وفاداری پدر و وفای پسر از طریق خدمت مهر‌آمیز و سرویس بی‌وقفۀ شخصیتهای روح بیکران برای موجودات روحی و مخلوقات مادی کرات بسیار واقعی است.</p>
<p id="p2_8"><sup><small>8:2.8</small></sup>  آفریدگار مشترک تمامی زیبایی اندیشه و سرشت راستین پدر را به ارث برده است. و این ویژگیهای والای ربانیت در پیروی از خرد بیکران و جاودانۀ ذهن مطلق و نامحدود سومین منبع و مرکز در سطوح نزدیک به متعالی ذهن کیهانی هماهنگی می‌شوند.</p>
<h2 id="p3" class="toc-header"> <a href="#p3" class="toc-anchor">¶</a> 3- رابطۀ روح با پدر و پسر </h2>
<p id="p3_1"><sup><small>8:3.1</small></sup>  همانطور که پسر جاودان ابراز کلامیِ ”نخستین“ اندیشۀ مطلق و بیکران پدر جهانی است، عامل مشترک نیز اجرای کامل ”نخستین“ مفهوم تکمیل یافتۀ خلاق یا طرح برای عمل توأم توسط شراکت شخصیتیِ پدر و پسر، و حاوی پیوند مطلق اندیشه و کلام است. سومین منبع و مرکز همزمان با آفرینش مرکزی یا امری جاودانه می‌شود، و فقط وجود این آفرینش مرکزی در میان جهانها جاودانه است.</p>
<p id="p3_2"><sup><small>8:3.2</small></sup>  از هنگام شخصیت‌یابی سومین منبع، اولین منبع دیگر شخصاً در آفرینش جهان شرکت نمی‌کند. پدر جهانی هر چیز ممکن را به پسر جاودان خود می‌سپارد؛ و به همین ترتیب پسر جاودان تمامی اتوریته و قدرت ممکن را به آفریدگار مشترک اعطا می‌دارد.</p>
<p id="p3_3"><sup><small>8:3.3</small></sup>  پسر جاودان و آفریدگار مشترک به عنوان شریک و از طریق شخصیتهای همترازشان، هر جهان پس هاونا را که به وجود آورده شده، طراحی نموده و شکل داده‌اند. روح در کلیۀ آفرینشهای متعاقب همان رابطۀ شخصی را با پسر حفظ می‌کند که پسر در آفرینش نخستین و مرکزی با پدر حفظ می‌کند.</p>
<p id="p3_4"><sup><small>8:3.4</small></sup>  شما و جهانتان را یک پسر آفرینندۀ پسر جاودان و یک روح آفرینشگر روح بیکران آفرید؛ و ضمن این که پدر از آنچه که آنها سازمان داده‌اند با وفاداری نگاهداری می‌کند، این مسئولیت به عهدۀ این پسر جهان و این روح جهان سپرده شده که کار خود را شکوفا و حفظ نمایند و نیز به مخلوقاتی که خود به وجود آورده‌اند خدمت روحانی کنند.</p>
<p id="p3_5"><sup><small>8:3.5</small></sup>  روح بیکران عامل مؤثر پدر تماماً با محبت و پسر تماماً بخشنده برای اجرای پروژۀ مشترک جذب تمامی روانهای عاشق حقیقت در تمامی کرات زمان و فضا به خودشان است. دقیقاً در لحظه‌ای که پسر جاودان طرح پدر خود را برای دستیابی مخلوقات جهانها به کمال پذیرفت، در لحظه‌ای که پروژۀ فراز به یک طرح پدر و پسر تبدیل شد، در همان آن روح بیکران مدیر مشترک پدر و پسر برای اجرای مقصود متحد و جاودانۀ آنها گشت. و روح بیکران در انجام این کار تمامی منابع حضور الهی و شخصیتهای روحی خود را وقف پدر و پسر نمود. او <i>همه چیز</i> را به طرح شگفت‌انگیز فرازیابی مخلوقات در حال بقای دارای اراده به بلندیهای الهی کمال بهشتی اختصاص داده است.</p>
<p id="p3_6"><sup><small>8:3.6</small></sup>  روح بیکران یک آشکارسازی کامل، منحصر به فرد، و جهانی پدر و پسر جاودانش می‌باشد. تمامی فهم شراکت پدر و پسر باید از طریق روح بیکران، نمایندۀ مشترکِ پیوند الهی اندیشه و کلمه، به دست آید.</p>
<p id="p3_7"><sup><small>8:3.7</small></sup>  پسر جاودان تنها راه نزدیکی به پدر جهانی است، و روح بیکران تنها وسیلۀ دستیابی به پسر جاودان می‌باشد<sup id="cite2"><a href="#fn2">[2]</a></sup>. موجودات فرازگرای زمان تنها با خدمت صبورانۀ روح قادرند پسر را کشف کنند.</p>
<p id="p3_8"><sup><small>8:3.8</small></sup>  در مرکز تمامی چیزها روح بیکران اولین الوهیت از میان الوهیتهای بهشت است که توسط رهنوردان فرازگرا مورد دستیابی واقع شود. سومین شخص، دومین و اولین شخص را احاطه کرده است و از این رو در ابتدا باید توسط تمامی آنهایی که کاندیدای ارائه شدن به پسر و پدرش هستند همیشه به رسمیت شناخته شود.</p>
<p id="p3_9"><sup><small>8:3.9</small></sup>  و روح به طرق بسیار دیگر پدر و پسر را به طور برابر نمایندگی نموده و به طور مشابه به آنها خدمت می‌کند.</p>
<h2 id="p4" class="toc-header"> <a href="#p4" class="toc-anchor">¶</a> 4- روح خدمت الهی </h2>
<p id="p4_1"><sup><small>8:4.1</small></sup>  جهان روحی، که در آن کلام پسر اندیشۀ خداوند را تفسیر می‌کند، و هنگامی که ”به جسم تبدیل می‌شود“ بخشش مهرآمیزِ مجموع طبیعت آفرینندگان مربوطه را نشان می‌دهد، با جهان فیزیکی که در آن جاذبۀ بهشت تمامی چیزها را به هم پیوسته نگاه می‌دارد، موازی است<sup id="cite3"><a href="#fn3">[3]</a></sup>. اما در تمامی این آفرینش مادی و روحی و از طریق آنها صحنۀ پهناوری وجود دارد که در آن روح بیکران و فرزندان روحی او جمع بخشش، شکیبایی، و عاطفۀ ابدی والدین الهی را نسبت به فرزندان هوشمندی که ناشی از ابداع و ساخت همیارانه‌شان است نشان می‌دهند. جوهر سیرت الهی روح خدمت ابدی به ذهن است. و همۀ فرزندان روحی عامل مشترک در این میل به کار خدماتی، این اشتیاق الهی به خدمت، سهیم هستند.</p>
<p id="p4_2"><sup><small>8:4.2</small></sup>  خداوند محبت، پسر بخشش، و روح خدمت است — خدمت مهر الهی و بخشش بی‌پایان به تمامی آفرینش هوشمند<sup id="cite4"><a href="#fn4">[4]</a></sup>. روح مظهر مهر پدر و بخشش پسر است. آنها به منظور خدمت جهانی برای ابد در او متحد شده‌اند. روح <i>مهر اِعمال شده</i> به آفرینش مخلوق، مجموع مهر پدر و پسر، است.</p>
<p id="p4_3"><sup><small>8:4.3</small></sup>  در یورنشیا روح بیکران به صورت یک تأثیر همه جا حاضر، یک حضور جهانی، شناخته شده است، اما در هاونا شما او را به عنوان یک حضور شخصیِ خدمت واقعی خواهید شناخت. در اینجا خدمت روح بهشتی الگوی نمونه و الهام بخش برای هر یک از روحهای همتراز او و شخصیتهای تحت فرمانی که در کرات زمان و فضا به موجودات آفریده شده خدمت روحانی می‌کنند می‌باشد. در این جهان الهی روح بیکران در هفت ظهور متعالی پسر جاودان به طور کامل شرکت کرد. او به همین ترتیب با پسر میکائیل اولیه در هفت اعطا به مدارهای هاونا شرکت نمود، و از این طریق برای هر رهنورد زمان که این دوایر کامل والا را می‌پیماید روح خادم دلسوز و با درایت گشت.</p>
<p id="p4_4"><sup><small>8:4.4</small></sup>  هنگامی که یک پسر آفرینندۀ خداوند مسئولیت آفرینندگی یک جهان محلی مورد پیش بینی را می‌پذیرد، شخصیتهای روح بیکران، هنگامی که او به مأموریت ماجراجویانۀ خلاق خویش عازم می‌شود، خود را به عنوان خادمان خستگی ناپذیر این پسر میکائیل متعهد می‌سازند. ما به ویژه در اشخاص دختران آفرینشگر، ارواح مادر جهان محلی، روح بیکران را وقف کار شکوفایی صعود مخلوقات مادی به سطوح بالاتر و بالاتر دستیابی معنوی می‌یابیم. و تمامی این کار خدمت به مخلوق در هماهنگی کامل با اهداف، و در ارتباط نزدیک با شخصیتهای پسران آفرینندۀ این جهانهای محلی انجام می‌شود.</p>
<p id="p4_5"><sup><small>8:4.5</small></sup>  همانطور که پسران خداوند درگیر کار عظیم آشکارسازی شخصیت مهرآمیز پدر به یک جهان هستند، روح بیکران نیز وقف کار پایان ناپذیر آشکارسازی محبت توأم پدر و پسر به تک تک اذهان تمامی فرزندان هر جهان می‌باشد. در این آفرینشهای محلی روح همانند برخی از پسران خداوند در شکل جسم انسانی به سوی نژادهای مادی پایین نمی‌آید، اما روح بیکران و ارواح همتراز او به پایین گام می‌نهند، و با مسرت تحت یک رشتۀ شگفت‌انگیز از کاهشهای ربانی قرار می‌گیرند، تا این که به صورت فرشتگانی پدیدار می‌شوند که در کنار شما بایستند و شما را طی مسیرهای حقیرانۀ وجود زمینی هدایت ‌کنند.</p>
<p id="p4_6"><sup><small>8:4.6</small></sup>  روح بیکران درست با همین زنجیرۀ کاهش یابنده، به عنوان یک شخص، به طور واقعی به هر موجودِ کرات حیوان منشأ بسیار نزدیک می‌شود. و روح تمامی این کار را بدون این که به کمترین حد تجربۀ خود را به عنوان سومین شخص الوهیت در مرکز تمامی چیزها بی‌اعتبار سازد انجام می‌دهد<sup id="cite5"><a href="#fn5">[5]</a></sup>.</p>
<p id="p4_7"><sup><small>8:4.7</small></sup>  آفریدگار مشترک به راستی و برای همیشه شخصیت بزرگ خدمت کننده، اعطا کنندۀ جهانی بخشش است. برای درک خدمت روحانی روح، به این حقیقت بیاندیشید که او تصویر توأم مهر پایان ناپذیر پدر و بخشش جاودانۀ پسر است. با این وجود، خدمت روحانی روح صرفاً منحصر به نمایندگی پسر جاودان و پدر جهانی نیست. روح بیکران همچنین از قدرت خدمت به مخلوقات عالم به نام خود و بنا بر حق خود برخوردار است. سومین شخص از حرمت الهی برخوردار است و کار جهانی بخشش را از جانب خود نیز عطا می‌دارد.</p>
<p id="p4_8"><sup><small>8:4.8</small></sup>  به تدریج که انسان قدر بیشتری از خدمت مهرآمیز و خستگی ناپذیر رسته‌های پایین‌تر خانوادۀ آفریده شدۀ این روح بیکران اطلاع می‌یابد، طبیعت متعال و سیرت بی‌مانند این عمل توأم پدر جهانی و پسر جاودان را بیشتر تحسین و ستایش می‌کند. این روح به راستی ”چشمان خداوند است که همواره مراقب افراد درستکار می‌باشد“ و ”گوشهای الهی است که پیوسته به روی نیایشهای آنان باز است<sup id="cite6"><a href="#fn6">[6]</a></sup><sup id="cite7"><a href="#fn7">[7]</a></sup>.“</p>
<h2 id="p5" class="toc-header"> <a href="#p5" class="toc-anchor">¶</a> 5- حضور خداوند </h2>
<p id="p5_1"><sup><small>8:5.1</small></sup>  ویژگی برجستۀ روح بیکران همه جا حضوری است. این روح تماماً فراگیر که بسیار شبیه حضور یک ذهن جهانی و الهی است در سرتاسر تمامی جهان جهانها در همه جا حاضر است. دومین شخص و سومین شخص الوهیت، هر دو، توسط ارواح پیوسته حاضر خود در تمامی کرات نمایندگی می‌شوند.</p>
<p id="p5_2"><sup><small>8:5.2</small></sup>  پدر <i>بیکران</i> است و از این رو فقط به واسطۀ اراده محدود است. پدر در اعطای تنظیم کنندگان و عطای شخصیت به تنهایی عمل می‌کند، اما در تماس نیروهای روحی با موجودات هوشمند، از روحها و شخصیتهای پسر جاودان و روح بیکران استفاده می‌کند. او بنا به خواستش به اندازۀ پسر یا عامل مشترک به لحاظ روحی حاضر است. او <i>با</i> پسر و <i>در</i> روح حاضر است. پدر قطعاً همه جا حاضر است، و ما حضور او را به وسیله و از طریق هر یک و تمامی این نیروها، تأثیرات، و وجودهای گوناگون اما مرتبط تشخیص می‌دهیم.</p>
<p id="p5_3"><sup><small>8:5.3</small></sup>  در نوشته‌های مقدس شما واژۀ <i>روح خداوند</i> به نظر می‌رسد به صورت مترادف روح بیکران در بهشت و روح آفرینشگر جهان محلی شما هر دو به کار رفته است<sup id="cite8"><a href="#fn8">[8]</a></sup>. روح‌القدس مدار روحی این دختر آفرینشگر روح بیکران بهشت است. روح‌القدس یک مدار بومی هر جهان محلی است و محدود به قلمرو روحی آن آفرینش می‌باشد؛ اما روح بیکران همه جا حاضر است.</p>
<p id="p5_4"><sup><small>8:5.4</small></sup>  تأثیرات روحی بسیاری وجود دارند، و همگی <i>یگانه</i> هستند. حتی کار تنظیم کنندگان فکر، گر چه از تمامی تأثیرات دیگر مستقل است، با کار روحی تأثیرات توأم روح بیکران و یک روح مادر جهان محلی به گونه‌ای تغییر ناپذیر به طور همزمان صورت می‌گیرد. همینطور که این وجودهای روحی در زندگی مردم یورنشیا عمل می‌کنند، نمی‌توانند از هم تفکیک شوند. آنها به رغم منشأ گوناگون خود، در اذهان و روانهای شما به صورت یک روح عمل می‌کنند. و همینطور که این خدمت روحی متحد تجربه می‌شود، برای شما آن تأثیر متعال می‌شود، ”که همواره قادر است شما را از لغزش محفوظ دارد و در پیشگاه پدر متعالتان منزه از گناه عرضه کند<sup id="cite9"><a href="#fn9">[9]</a></sup>.“</p>
<p id="p5_5"><sup><small>8:5.5</small></sup>  همواره به یاد داشته باشید که روح بیکران عامل <i>مشترک</i> است؛ پدر و پسر هر دو در او و از طریق او عمل می‌کنند؛ او نه تنها به عنوان خود، بلکه همچنین به عنوان پدر و به عنوان پسر و به عنوان پدر و پسر حاضر است. در به رسمیت شناختن این دلیل و بسیاری دلایل بیشتر، حضور روحی روح بیکران اغلب به عنوان ”روح خداوند“ مورد اشاره قرار می‌گیرد<sup id="cite10"><a href="#fn10">[10]</a></sup>.</p>
<p id="p5_6"><sup><small>8:5.6</small></sup>  همچنین سازگار خواهد بود که پیوند تمامی خدمات روحی به عنوان روح خداوند مورد اشاره قرار گیرد، زیرا چنین ارتباطی به راستی اتحاد ارواح خدای پدر، خدای پسر، خدای روح، و خدای هفتگانه — حتی روح ایزد متعال — می‌باشد<sup id="cite11"><a href="#fn11">[11]</a></sup>.</p>
<h2 id="p6" class="toc-header"> <a href="#p6" class="toc-anchor">¶</a> 6- شخصیت روح بیکران </h2>
<p id="p6_1"><sup><small>8:6.1</small></sup>  اجازه ندهید که اعطای گسترده و توزیع پراکندۀ سومین منبع و مرکز شخصیت او را پنهان ساخته یا در غیر این صورت از واقعیت آن بکاهد. روح بیکران یک وجود جهانی، یک عمل جاودان، یک قدرت کیهانی، یک تأثیر مقدس، و یک ذهن جهانی است؛ او تمامی اینها و بینهایت بیشتر است، اما او همچنین یک شخصیت حقیقی و الهی است.</p>
<p id="p6_2"><sup><small>8:6.2</small></sup>  روح بیکران یک شخصیت تمام عیار و کامل، همتا و همتراز الهی پدر جهانی و پسر جاودان است. آفریدگار مشترک برای موجودات هوشمند بالاتر جهانها درست به اندازۀ پدر و پسر واقعی و مرئی است؛ در واقع او بیشتر از اینها است، زیرا تمامی فرازگرایان پیش از آن که بتوانند از طریق پسر به پدر نزدیک شوند باید به روح دست یابند.</p>
<p id="p6_3"><sup><small>8:6.3</small></sup>  روح بیکران، سومین شخص الوهیت، از تمامی ویژگیهایی که شما به شخصیت ربط می‌دهید برخوردار است. روح از ذهن مطلق بهره‌مند است: ”روح همۀ چیزها، حتی چیزهای عمیق مربوط به خداوند را جستجو می‌کند<sup id="cite12"><a href="#fn12">[12]</a></sup>.“ روح نه تنها از ذهن، بلکه از اراده بهره‌مند است. در اعطای موهبتهای او نگاشته شده است: ”اما تمامی این عطایا را آن یک و همان روح به هر انسان چندین بار و آنطور که مایل است عطا می‌کند<sup id="cite13"><a href="#fn13">[13]</a></sup>.“</p>
<p id="p6_4"><sup><small>8:6.4</small></sup>  ”مهر روح“ واقعی است، همانطورکه غمهای او واقعی هستند؛ از این رو ”روح خداوند را محزون نکنید<sup id="cite14"><a href="#fn14">[14]</a></sup><sup id="cite15"><a href="#fn15">[15]</a></sup>.“ روح بیکران را چه به عنوان الوهیت بهشت و چه به عنوان یک روح آفرینشگر جهان محلی تلقی کنیم، در می‌یابیم که آفریدگار مشترک نه تنها سومین منبع و مرکز بلکه یک شخص الهی است. این شخصیت الهی همچنین به عنوان یک شخص نسبت به جهان واکنش نشان می‌دهد. روح با شما صحبت می‌کند، ”آن که گوش دارد بگذار بشنود روح چه می‌گوید<sup id="cite16"><a href="#fn16">[16]</a></sup>.“ ”روح خودش برای شما وساطت می‌کند<sup id="cite17"><a href="#fn17">[17]</a></sup>.“ روح یک تأثیر مستقیم و شخصی روی موجودات آفریده شده اعمال می‌کند<sup id="cite18"><a href="#fn18">[18]</a></sup><sup id="cite19"><a href="#fn19">[19]</a></sup>. ”زیرا آنهایی که توسط روح خداوند هدایت می‌شوند فرزندان خداوند هستند.“</p>
<p id="p6_5"><sup><small>8:6.5</small></sup>  گر چه ما پدیدۀ کارکرد روح بیکران را به کرات دوردست جهان جهانها نظاره می‌کنیم، گر چه ما همین الوهیت همتراز را در حال عمل کردن در و از طریق گروه بیشماری از موجودات متعدد که منشأ در سومین منبع و مرکز دارند در نظر می‌گیریم، گر چه ما همه جا حضوری روح را تشخیص می‌دهیم، با این حال، هنوز اذعان می‌کنیم که همین سومین منبع و مرکز یک شخص، آفریدگار مشترک تمامی چیزها و همۀ موجودات و تمامی جهانها است.</p>
<p id="p6_6"><sup><small>8:6.6</small></sup>  پدر، پسر، و روح در ادارۀ جهانها به طور کامل و برای ابد به هم وابستگی متقابل دارند. گر چه هر یک درگیر یک خدمت شخصی به تمامی آفرینش است، هر سه در سرویس و کنترل آفرینش که آنان را برای همیشه <i>یگانه</i> می‌سازد به طور الهی و مطلق در هم قفل شده‌اند.</p>
<p id="p6_7"><sup><small>8:6.7</small></sup>  پدر و پسر در شخص روح بیکران به طور متقابل، همیشه و در کمال مطلق حضور دارند، زیرا روح شبیه پدر و شبیه پسر است، و نیز شبیه پدر و پسر است، چرا که آن دو برای ابد یکی هستند.</p>
<p id="p6_8"><sup><small>8:6.8</small></sup>  [ارائه شده در یورنشیا توسط یک مشاور الهی یوورسا که توسط قدمای ایامها مأموریت یافته که طبیعت و کار روح بیکران را تصویر نماید.]</p>
<br/>
<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fa/The_Urantia_Book/7">مقالۀ 7. رابطۀ پسر جاودان با جهان</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fa/The_Urantia_Book/Index">فهرست مطالب</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fa/The_Urantia_Book/9">مقالۀ 9. رابطۀ روح بیکران با جهان</a></td>
      </tr>
    </tbody>
  </table>
</figure>
<h2>منابع</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>God is spirit</i>: <a href="/fa/Bible/John/4#v24">يو 4:24</a>. </li>
  <li id="fn2"><a href="#cite2">↑</a> <i>Son: the only way</i>: <a href="/fa/Bible/Matthew/11#v27">مت 11:27</a>; <a href="/fa/Bible/Luke/10#v22">لو 10:22</a>; <a href="/fa/Bible/John/1#v18">يو 1:18</a>; <a href="/fa/Bible/John/6#v44">يو 6:44-46</a>; <a href="/fa/Bible/John/14#v6">يو 14:6-11,20</a>. </li>
  <li id="fn3"><a href="#cite3">↑</a> <i>Word made flesh</i>: <a href="/fa/Bible/John/1#v14">يو 1:14</a>. </li>
  <li id="fn4"><a href="#cite4">↑</a> <i>God is love</i>: <a href="/fa/Bible/1_John/4#v8">1يو 4:8,16</a>. </li>
  <li id="fn5"><a href="#cite5">↑</a> <i>Spirit attractiveness</i>: <a href="/fa/Bible/Hebrews/7#v19">عب 7:19</a>; <a href="/fa/Bible/James/4#v8">يع 4:8</a>. </li>
  <li id="fn6"><a href="#cite6">↑</a> <i>Eyes of Lord over righteous</i>: <a href="/fa/Bible/Psalms/34#v15">مز 34:15</a>; <a href="/fa/Bible/1_Peter/3#v12">1بط : 3:12</a>. </li>
  <li id="fn7"><a href="#cite7">↑</a> <i>Divine ears ever open</i>: <a href="/fa/Bible/Psalms/34#v15">مز 34:15</a>; <a href="/fa/Bible/1_Peter/3#v12">1بط : 3:12</a>. </li>
  <li id="fn8"><a href="#cite8">↑</a> <i>Spirit of God (Holy Spirit)</i>: <a href="/fa/Bible/Genesis/1#v2">تك 1:2</a>; <a href="/fa/Bible/Exodus/31#v3">خر 31:3</a>; <a href="/fa/Bible/Exodus/35#v31">خر 35:31</a>; <a href="/fa/Bible/Job/33#v4">أي 33:4</a>; <a href="/fa/Bible/Psalms/51#v10">مز 51:10-11</a>; <a href="/fa/Bible/Psalms/139#v7">مز 139:7</a>; <a href="/fa/Bible/Proverbs/1#v23">أم 1:23</a>; <a href="/fa/Bible/Isaiah/44#v3">اش 44:3</a>; <a href="/fa/Bible/Isaiah/59#v21">اش 59:21</a>; <a href="/fa/Bible/Isaiah/61#v1">اش 61:1</a>; <a href="/fa/Bible/Isaiah/63#v10">اش 63:10-11</a>; <a href="/fa/Bible/Luke/4#v1">لو 4:1</a>; <a href="/fa/Bible/Luke/11#v13">لو 11:13</a>; <a href="/fa/Bible/John/1#v33">يو 1:33</a>; <a href="/fa/Bible/John/3#v5">يو 3:5</a>; <a href="/fa/Bible/2_Timothy/1#v14">2تي 1:14</a>. </li>
  <li id="fn9"><a href="#cite9">↑</a> <i>Able to keep & present you</i>: <a href="/fa/Bible/Jude/1#v24">يه 1:24</a>. </li>
  <li id="fn10"><a href="#cite10">↑</a> <i>Spirit of God (Holy Spirit)</i>: <a href="/fa/Bible/Genesis/1#v2">تك 1:2</a>; <a href="/fa/Bible/Exodus/31#v3">خر 31:3</a>; <a href="/fa/Bible/Exodus/35#v31">خر 35:31</a>; <a href="/fa/Bible/Job/33#v4">أي 33:4</a>; <a href="/fa/Bible/Psalms/51#v10">مز 51:10-11</a>; <a href="/fa/Bible/Psalms/139#v7">مز 139:7</a>; <a href="/fa/Bible/Proverbs/1#v23">أم 1:23</a>; <a href="/fa/Bible/Isaiah/44#v3">اش 44:3</a>; <a href="/fa/Bible/Isaiah/59#v21">اش 59:21</a>; <a href="/fa/Bible/Isaiah/61#v1">اش 61:1</a>; <a href="/fa/Bible/Isaiah/63#v10">اش 63:10-11</a>; <a href="/fa/Bible/Luke/4#v1">لو 4:1</a>; <a href="/fa/Bible/Luke/11#v13">لو 11:13</a>; <a href="/fa/Bible/John/1#v33">يو 1:33</a>; <a href="/fa/Bible/John/3#v5">يو 3:5</a>; <a href="/fa/Bible/2_Timothy/1#v14">2تي 1:14</a>. </li>
  <li id="fn11"><a href="#cite11">↑</a> <i>God is a spirit</i>: <a href="/fa/Bible/John/4#v24">يو 4:24</a>. </li>
  <li id="fn12"><a href="#cite12">↑</a> <i>Spirit searches all things</i>: <a href="/fa/Bible/1_Chronicles/28#v9">1 أخ 28:9</a>; <a href="/fa/Bible/1_Corinthians/2#v10">1كو 2:10</a>. </li>
  <li id="fn13"><a href="#cite13">↑</a> <i>Same spirit dividing to man</i>: <a href="/fa/Bible/1_Corinthians/12#v11">1كو 12:11</a>. </li>
  <li id="fn14"><a href="#cite14">↑</a> <i>Love of the Spirit</i>: <a href="/fa/Bible/Romans/15#v30">رو 15:30</a>. </li>
  <li id="fn15"><a href="#cite15">↑</a> <i>Grieve not the Spirit of God</i>: <a href="/fa/Bible/Ephesians/4#v30">اف 4:30</a>. </li>
  <li id="fn16"><a href="#cite16">↑</a> <i>Have an ear, hear the Spirit</i>: <a href="/fa/Bible/Revelation/2#v7">رؤ 2:7,11,17,29</a>; <a href="/fa/Bible/Revelation/3#v6">رؤ 3:6,13,22</a>. </li>
  <li id="fn17"><a href="#cite17">↑</a> <i>Spirit makes intercession</i>: <a href="/fa/Bible/Romans/8#v26">رو 8:26-27</a>. </li>
  <li id="fn18"><a href="#cite18">↑</a> <i>Sons of God</i>: <a href="/fa/Bible/1_Chronicles/22#v10">1 أخ 22:10</a>; <a href="/fa/Bible/Psalms/2#v7">مز 2:7</a>; <a href="/fa/Bible/Isaiah/56#v5">اش 56:5</a>; <a href="/fa/Bible/Matthew/5#v9">مت 5:9,16,45</a>; <a href="/fa/Bible/Luke/20#v36">لو 20:36</a>; <a href="/fa/Bible/John/1#v12">يو 1:12-13</a>; <a href="/fa/Bible/John/11#v52">يو 11:52</a>; <a href="/fa/Bible/Acts_of_the_Apostles/17#v28">اع 17:28-29</a>; <a href="/fa/Bible/Romans/9#v26">رو 9:26</a>; <a href="/fa/Bible/2_Corinthians/6#v18">2كو 6:18</a>; <a href="/fa/Bible/Galatians/3#v26">غل 3:26</a>; <a href="/fa/Bible/Galatians/4#v5">غل 4:5-7</a>; <a href="/fa/Bible/Ephesians/1#v5">اف 1:5</a>; <a href="/fa/Bible/Philippians/2#v15">في 2:15</a>; <a href="/fa/Bible/Hebrews/12#v5">عب 12:5-8</a>; <a href="/fa/Bible/1_John/3#v1">1يو 3:1-2,10</a>; <a href="/fa/Bible/1_John/5#v2">1يو 5:2</a>; <a href="/fa/Bible/Revelation/21#v7">رؤ 21:7</a>; <a href="/fa/Bible/2_Samuel/7#v14">2 صم 7:14</a>. </li>
  <li id="fn19"><a href="#cite19">↑</a> <i>Spirit led are sons of God</i>: <a href="/fa/Bible/Romans/8#v14">رو 8:14-17,19,21</a>. </li>
</ol>
</div>
