<!--
title: جامعه - فصل 5
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Ecclesiastes/4">جامعه - فصل 4</a></td>
        <td><a href="/fa/Bible/Ecclesiastes/Index">فهرست مطالب</a></td>
        <td><a href="/fa/Bible/Ecclesiastes/6">جامعه - فصل 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  چون به خانه خدا بروی، پای خود را نگاه دار زیرا تقرب جستن به جهت استماع، ازگذرانیدن قربانی های احمقان بهتر است، چونکه ایشان نمی دانند که عمل بد می‌کنند. </p>
<p id="v2"><sup><small>2</small></sup>  با دهان خود تعجیل منما و دلت برای گفتن سخنی به حضور خدا نشتابد زیرا خدا در آسمان است و تو بر زمین هستی پس سخنانت کم باشد. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  زیراخواب از کثرت مشقت پیدا می‌شود و آواز احمق از کثرت سخنان. </p>
<p id="v4"><sup><small>4</small></sup>  چون برای خدا نذر نمایی دروفای آن تاخیر منما زیرا که او از احمقان خشنودنیست؛ پس به آنچه نذر کردی وفا نما. </p>
<p id="v5"><sup><small>5</small></sup>  بهتراست که نذر ننمایی از اینکه نذر نموده، وفا نکنی. </p>
<p id="v6"><sup><small>6</small></sup>  مگذار که دهانت جسد تو را خطاکار سازد و درحضور فرشته مگو که این سهو شده است. چراخدا به‌سبب قول تو غضبناک شده، عمل دستهایت را باطل سازد؟ </p>
<p id="v7"><sup><small>7</small></sup>  زیرا که این از کثرت خوابها و اباطیل و کثرت سخنان است؛ لیکن تو ازخدا بترس. </p>
<p id="v8"><sup><small>8</small></sup>  اگر ظلم را بر فقیران و برکندن انصاف وعدالت را در کشوری بینی، از این امر مشوش مباش زیرا آنکه بالاتر از بالا است ملاحظه می‌کندو حضرت اعلی فوق ایشان است. </p>
<p id="v9"><sup><small>9</small></sup>  و منفعت زمین برای همه است بلکه مزرعه، پادشاه را نیزخدمت می‌کند. </p>
<p id="v10"><sup><small>10</small></sup>  آنکه نقره را دوست دارد ازنقره سیر نمی شود، و هر‌که توانگری را دوست دارد از دخل سیر نمی شود. این نیز بطالت است. </p>
<p id="v11"><sup><small>11</small></sup>  چون نعمت زیاده شود، خورندگانش زیادمی شوند؛ و به جهت مالکش چه منفعت است غیراز آنکه آن را به چشم خود می‌بیند؟ </p>
<p id="v12"><sup><small>12</small></sup>  خواب عمله شیرین است خواه کم و خواه زیاد بخورد، اما سیری مرد دولتمند او رانمی گذارد که بخوابد. </p>
<p id="v13"><sup><small>13</small></sup>  بلایی سخت بود که آن را زیر آفتاب دیدم یعنی دولتی که صاحبش آن را برای ضرر خود نگاه داشته بود. </p>
<p id="v14"><sup><small>14</small></sup>  و آن دولت از حادثه بد ضایع شد و پسری آورد اما چیزی در دست خودنداشت. </p>
<p id="v15"><sup><small>15</small></sup>  چنانکه از رحم مادرش بیرون آمد، همچنان برهنه به حالتی که آمد خواهد برگشت واز مشقت خود چیزی نخواهد یافت که به‌دست خود ببرد. </p>
<p id="v16"><sup><small>16</small></sup>  و این نیز بلای سخت است که از هرجهت چنانکه آمد همچنین خواهد رفت؛ و او راچه منفعت خواهد بود از اینکه در‌پی باد زحمت کشیده است؟ </p>
<p id="v17"><sup><small>17</small></sup>  و تمامی ایام خود را در تاریکی می‌خورد و با بیماری و خشم، بسیار محزون می‌شود. </p>
<p id="v18"><sup><small>18</small></sup>  اینک آنچه من دیدم که خوب و نیکومی باشد، این است که انسان در تمامی ایام عمرخود که خدا آن را به او می‌بخشد بخورد و بنوشدو از تمامی مشقتی که زیر آسمان می‌کشد به نیکویی تمتع ببرد زیرا که نصیبش همین است. </p>
<p id="v19"><sup><small>19</small></sup>  و نیز هر انسانی که خدا دولت و اموال به اوببخشد و او را قوت عطا فرماید که از آن بخورد ونصیب خود را برداشته، از محنت خود مسرورشود، این بخشش خدا است.زیرا روزهای عمر خود را بسیار به یاد نمی آورد چونکه خدا اورا از شادی دلش اجابت فرموده است. </p>
<p id="v20"><sup><small>20</small></sup>  زیرا روزهای عمر خود را بسیار به یاد نمی آورد چونکه خدا اورا از شادی دلش اجابت فرموده است. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Ecclesiastes/4">جامعه - فصل 4</a></td>
        <td><a href="/fa/Bible/Ecclesiastes/Index">فهرست مطالب</a></td>
        <td><a href="/fa/Bible/Ecclesiastes/6">جامعه - فصل 6</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 5:2 <i>خدای یکتا و خدایان دروغین</i>: <a href="/fa/The_Urantia_Book/79#p1_9">یور 79:1.9</a>. </li>
</ol>
</div>
