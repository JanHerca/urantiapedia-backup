<!--
title: جامعه - فصل 9
description: 
published: true
date: 2022-10-6T9:46:16Z
tags: bible, bible—ecclesiastes
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Ecclesiastes/8">جامعه - فصل 8</a></td>
        <td><a href="/fa/Bible/Ecclesiastes/Index">فهرست مطالب</a></td>
        <td><a href="/fa/Bible/Ecclesiastes/10">جامعه - فصل 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  زیرا که جمیع این مطالب را در دل خود نهادم و این همه را غور نمودم که عادلان وحکیمان و اعمال ایشان در دست خداست. خواه محبت و خواه نفرت، انسان آن را نمی فهمد. همه‌چیز پیش روی ایشان است. </p>
<p id="v2"><sup><small>2</small></sup>  همه‌چیز برای همه کس مساوی است. برای عادلان و شریران یک واقعه است؛ برای خوبان و طاهران و نجسان؛ برای آنکه ذبح می‌کند و برای آنکه ذبح نمی کندواقعه یکی است. چنانکه نیکانند همچنان گناهکارانند؛ و آنکه قسم می‌خورد و آنکه از قسم خوردن می‌ترسد مساوی‌اند. </p>
<p id="v3"><sup><small>3</small></sup>  در تمامی اعمالی که زیر آفتاب کرده می‌شود، از همه بدتر این است که یک واقعه برهمه می‌شود و اینکه دل بنی آدم از شرارت پراست و مادامی که زنده هستند، دیوانگی در دل ایشان است و بعد از آن به مردگان می‌پیوندند. </p>
<p id="v4"><sup><small>4</small></sup>  زیرا برای آنکه با تمامی زندگان می‌پیوندد، امیدهست چونکه سگ زنده از شیر مرده بهتر است. </p>
<p id="v5"><sup><small>5</small></sup>  زانرو که زندگان می‌دانند که باید بمیرند، امامردگان هیچ نمی دانند و برای ایشان دیگر اجرت نیست چونکه ذکر ایشان فراموش می‌شود. </p>
<p id="v6"><sup><small>6</small></sup>  هم محبت و هم نفرت و حسد ایشان، حال نابود شده است و دیگر تا به ابد برای ایشان از هر‌آنچه زیرآفتاب کرده می‌شود، نصیبی نخواهد بود. </p>
<p id="v7"><sup><small>7</small></sup>  پس رفته، نان خود را به شادی بخور وشراب خود را به خوشدلی بنوش چونکه خدااعمال تو را قبل از این قبول فرموده است. </p>
<p id="v8"><sup><small>8</small></sup>  لباس تو همیشه سفید باشد و بر سر تو روغن کم نشود. </p>
<p id="v9"><sup><small>9</small></sup>  جمیع روزهای عمر باطل خود را که او تو را درزیر آفتاب بدهد با زنی که دوست می‌داری درجمیع روزهای بطالت خود خوش بگذران. زیراکه از حیات خود و از زحمتی که زیر آفتاب می‌کشی نصیب تو همین است. </p>
<p id="v10"><sup><small>10</small></sup>  هر‌چه دستت به جهت عمل نمودن بیابد، همان را با توانایی خود به عمل آور چونکه در عالم اموات که به آن می‌روی نه کار و نه تدبیر و نه علم و نه حکمت است. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  برگشتم و زیر آفتاب دیدم که مسابقت برای تیزروان و جنگ برای شجاعان و نان نیز برای حکیمان و دولت برای فهیمان و نعمت برای عالمان نیست، زیرا که برای جمیع ایشان وقتی واتفاقی واقع می‌شود. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  و چونکه انسان نیز وقت خود را نمی داند، پس مثل ماهیانی که در تورسخت گرفتار و گنجشکانی که در دام گرفته می‌شوند، همچنان بنی آدم به وقت نامساعد هرگاه آن بر ایشان ناگهان بیفتد گرفتار می‌گردند. </p>
<p id="v13"><sup><small>13</small></sup>  و نیز این حکم را در زیر آفتاب دیدم و آن نزد من عظیم بود: </p>
<p id="v14"><sup><small>14</small></sup>  شهری کوچک بود که مردان در آن قلیل العدد بودند و پادشاهی بزرگ بر آن آمده، آن را محاصره نمود و سنگرهای عظیم برپاکرد. </p>
<p id="v15"><sup><small>15</small></sup>  و در آن شهر مردی فقیر حکیم یافت شد، که شهر را به حکمت خود رهانید، اما کسی آن مرد فقیر را بیاد نیاورد. </p>
<p id="v16"><sup><small>16</small></sup>  آنگاه من گفتم حکمت از شجاعت بهتر است، هر‌چند حکمت این فقیررا خوار شمردند و سخنانش را نشنیدند. </p>
<p id="v17"><sup><small>17</small></sup>  سخنان حکیمان که به آرامی گفته شود، ازفریاد حاکمی که در میان احمقان باشد زیاده مسموع می‌گردد.حکمت از اسلحه جنگ بهتر است. اما یک خطاکار نیکویی بسیار را فاسدتواند نمود. </p>
<p id="v18"><sup><small>18</small></sup>  حکمت از اسلحه جنگ بهتر است. اما یک خطاکار نیکویی بسیار را فاسدتواند نمود. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Ecclesiastes/8">جامعه - فصل 8</a></td>
        <td><a href="/fa/Bible/Ecclesiastes/Index">فهرست مطالب</a></td>
        <td><a href="/fa/Bible/Ecclesiastes/10">جامعه - فصل 10</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 9:10 <i>با تمام توان انجام دهید</i>: <a href="/fa/The_Urantia_Book/133#p8_3">یور 133:8.3</a>. </li>
  <li id="fn2"><a href="#cite2">↑</a> 9:11-12 <i>مسابقه به سمت سریع نیست</i>: <a href="/fa/The_Urantia_Book/86#p1_6">یور 86:1.6</a>. </li>
</ol>
</div>
