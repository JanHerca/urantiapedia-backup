<!--
title: جامعه - فصل 2
description: 
published: true
date: 2022-10-6T9:46:16Z
tags: bible, bible—ecclesiastes
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Ecclesiastes/1">جامعه - فصل 1</a></td>
        <td><a href="/fa/Bible/Ecclesiastes/Index">فهرست مطالب</a></td>
        <td><a href="/fa/Bible/Ecclesiastes/3">جامعه - فصل 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  من در دل خود گفتم: الان بیا تا تو را به عیش و عشرت بیازمایم؛ پس سعادتمندی راملاحظه نما. و اینک آن نیز بطالت بود. </p>
<p id="v2"><sup><small>2</small></sup>  درباره خنده گفتم که مجنون است و درباره شادمانی که چه می‌کند. </p>
<p id="v3"><sup><small>3</small></sup>  در دل خود غور کردم که بدن خود را با شراب بپرورم، با آنکه دل من مرا به حکمت (ارشاد نماید) و حماقت را بدست آورم تا ببینم که برای بنی آدم چه چیز نیکو است که آن را زیرآسمان در تمامی ایام عمر خود به عمل آورند. </p>
<p id="v4"><sup><small>4</small></sup>  کارهای عظیم برای خود کردم و خانه‌ها برای خود ساختم و تاکستانها به جهت خود غرس نمودم. </p>
<p id="v5"><sup><small>5</small></sup>  باغها و فردوسها به جهت خود ساختم ودر آنها هر قسم درخت میوه دار غرس نمودم. </p>
<p id="v6"><sup><small>6</small></sup>  حوضهای آب برای خود ساختم تا درختستانی را که در آن درختان بزرگ می‌شود، آبیاری نمایم. </p>
<p id="v7"><sup><small>7</small></sup>  غلامان و کنیزان خریدم و خانه زادان داشتم ومرا نیز بیشتر از همه کسانی که قبل از من دراورشلیم بودند اموال از رمه و گله بود. </p>
<p id="v8"><sup><small>8</small></sup>  نقره وطلا و اموال خاصه پادشاهان و کشورها نیز برای خود جمع کردم؛ و مغنیان و مغنیات و لذات بنی آدم یعنی بانو و بانوان به جهت خود گرفتم. </p>
<p id="v9"><sup><small>9</small></sup>  پس بزرگ شدم و بر تمامی کسانی که قبل از من در اورشلیم بودند برتری یافتم و حکمتم نیز با من برقرار ماند، </p>
<p id="v10"><sup><small>10</small></sup>  و هر‌چه چشمانم آرزو می‌کرد ازآنها دریغ نداشتم، و دل خود را از هیچ خوشی بازنداشتم زیرا دلم در هر محنت من شادی می‌نمودو نصیب من از تمامی مشقتم همین بود. </p>
<p id="v11"><sup><small>11</small></sup>  پس به تمامی کارهایی که دستهایم کرده بود و به مشقتی که در عمل نمودن کشیده بودم نگریستم؛ و اینک تمامی آن بطالت و در‌پی باد زحمت کشیدن بود ودر زیر آفتاب هیچ منفعت نبود. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  پس توجه نمودم تا حکمت و حماقت وجهالت را ملاحظه نمایم؛ زیرا کسی‌که بعد از پادشاه بیاید چه خواهد کرد؟ مگر نه آنچه قبل ازآن کرده شده بود؟ <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  و دیدم که برتری حکمت برحماقت مثل برتری نور بر ظلمت است. </p>
<p id="v14"><sup><small>14</small></sup>  چشمان مرد حکیم در سر وی است اما احمق در تاریکی راه می‌رود. با وجود آن دریافت کردم که بهر دو ایشان یک واقعه خواهد رسید. </p>
<p id="v15"><sup><small>15</small></sup>  پس در دل خود تفکر کردم که چون آنچه به احمق واقع می‌شود، به من نیز واقع خواهد گردید، پس من چرا بسیار حکیم بشوم؟ و در دل خود گفتم: این نیز بطالت است، </p>
<p id="v16"><sup><small>16</small></sup>  زیرا که هیچ ذکری از مردحکیم و مرد احمق تا به ابد نخواهد بود. چونکه در ایام آینده همه‌چیز بالتمام فراموش خواهدشد. و مرد حکیم چگونه می‌میرد آیا نه مثل احمق؟ </p>
<p id="v17"><sup><small>17</small></sup>  لهذا من از حیات نفرت داشتم زیرا اعمالی که زیر آفتاب کرده می‌شود، در نظر من ناپسندآمد چونکه تمام بطالت و در‌پی باد زحمت کشیدن است. </p>
<p id="v18"><sup><small>18</small></sup>  پس تمامی مشقت خود را که زیر آسمان کشیده بودم مکروه داشتم از اینجهت که باید آن را به کسی‌که بعد از من بیاید واگذارم. </p>
<p id="v19"><sup><small>19</small></sup>  و کیست بداند که او حکیم یا احمق خواهدبود، و معهذا بر تمامی مشقتی که من کشیدم و برحکمتی که زیر آفتاب ظاهر ساختم، او تسلطخواهد یافت. این نیز بطالت است. </p>
<p id="v20"><sup><small>20</small></sup>  پس من برگشته، دل خویش را از تمامی مشقتی که زیرآفتاب کشیده بودم مایوس ساختم. </p>
<p id="v21"><sup><small>21</small></sup>  زیرامردی هست که محنت او با حکمت و معرفت وکامیابی است و آن را نصیب شخصی خواهد ساخت که در آن زحمت نکشیده باشد. این نیزبطالت و بلای عظیم است. </p>
<p id="v22"><sup><small>22</small></sup>  زیرا انسان را ازتمامی مشقت و رنج دل خود که زیر آفتاب کشیده باشد چه حاصل می‌شود؟ </p>
<p id="v23"><sup><small>23</small></sup>  زیرا تمامی روزهایش حزن و مشقتش غم است، بلکه شبانگاه نیز دلش آرامی ندارد. این هم بطالت است. </p>
<p id="v24"><sup><small>24</small></sup>  برای انسان نیکو نیست که بخورد و بنوشد وجان خود را از مشقتش خوش سازد. این را نیز من دیدم که از جانب خدا است. </p>
<p id="v25"><sup><small>25</small></sup>  زیرا کیست که بتواند بدون او بخورد یا تمتع برد؟زیرا به کسی‌که در نظر او نیکو است، حکمت و معرفت وخوشی را می‌بخشد؛ اما به خطاکار مشقت اندوختن و ذخیره نمودن را می‌دهد تا آن را به کسی‌که در نظر خدا پسندیده است بدهد. این نیزبطالت و در‌پی باد زحمت کشیدن است. </p>
<p id="v26"><sup><small>26</small></sup>  زیرا به کسی‌که در نظر او نیکو است، حکمت و معرفت وخوشی را می‌بخشد؛ اما به خطاکار مشقت اندوختن و ذخیره نمودن را می‌دهد تا آن را به کسی‌که در نظر خدا پسندیده است بدهد. این نیزبطالت و در‌پی باد زحمت کشیدن است. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Ecclesiastes/1">جامعه - فصل 1</a></td>
        <td><a href="/fa/Bible/Ecclesiastes/Index">فهرست مطالب</a></td>
        <td><a href="/fa/Bible/Ecclesiastes/3">جامعه - فصل 3</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 2:11-23 <i>مرگ اجتناب ناپذیر، ناامید نشو</i>: <a href="/fa/The_Urantia_Book/102#p0_1">یور 102:0.1</a>. </li>
  <li id="fn2"><a href="#cite2">↑</a> 2:12-17 <i>جامعه بدبین است</i>: <a href="/fa/The_Urantia_Book/97#p8_2">یور 97:8.2</a>. </li>
</ol>
</div>
