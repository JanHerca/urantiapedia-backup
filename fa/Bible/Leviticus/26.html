<!--
title: لويان - فصل 26
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Leviticus/25">لويان - فصل 25</a></td>
        <td><a href="/fa/Bible/Leviticus/Index">فهرست مطالب</a></td>
        <td><a href="/fa/Bible/Leviticus/27">لويان - فصل 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  «برای خود بتها مسازید، و تمثال تراشیده و ستونی به جهت خود برپامنمایید، و سنگی مصور در زمین خود مگذاریدتا به آن سجده کنید، زیرا که من یهوه خدای شماهستم. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  سبت های مرا نگاه دارید، و مکان مقدس مرا احترام نمایید. من یهوه هستم. </p>
<p id="v3"><sup><small>3</small></sup>  اگر درفرایض من سلوک نمایید و اوامر مرا نگاه داشته، آنها را بجا آورید، </p>
<p id="v4"><sup><small>4</small></sup>  آنگاه بارانهای شما را درموسم آنها خواهم داد، و زمین محصول خود راخواهد آورد، و درختان صحرا میوه خود راخواهد داد. </p>
<p id="v5"><sup><small>5</small></sup>  و کوفتن خرمن شما تا چیدن انگورخواهد رسید، و چیدن انگور تا کاشتن تخم خواهد رسید، و نان خود را به سیری خورده، درزمین خود به امنیت سکونت خواهید کرد. </p>
<p id="v6"><sup><small>6</small></sup>  و به زمین، سلامتی خواهم داد و خواهید خوابید وترساننده‌ای نخواهد بود، و حیوانات موذی را اززمین نابود خواهم ساخت، و شمشیر از زمین شماگذر نخواهد کرد. </p>
<p id="v7"><sup><small>7</small></sup>  و دشمنان خود را تعاقب خواهید کرد، و ایشان پیش روی شما از شمشیرخواهند افتاد. </p>
<p id="v8"><sup><small>8</small></sup>  و پنج نفر از شما صد را تعاقب خواهند کرد، و صد از شما ده هزار را خواهندراند، و دشمنان شما پیش روی شما از شمشیرخواهند افتاد. </p>
<p id="v9"><sup><small>9</small></sup>  و بر شما التفات خواهم کرد، وشما را بارور گردانیده، شما را کثیر خواهم ساخت، و عهد خود را با شما استوار خواهم نمود. </p>
<p id="v10"><sup><small>10</small></sup>  و غله کهنه پارینه را خواهید خورد، وکهنه را برای نو بیرون خواهید آورد. </p>
<p id="v11"><sup><small>11</small></sup>  و مسکن خود را در میان شما برپا خواهم کرد و جانم شمارا مکروه نخواهد داشت. </p>
<p id="v12"><sup><small>12</small></sup>  و در میان شماخواهم خرامید و خدای شما خواهم بود و شماقوم من خواهید بود. </p>
<p id="v13"><sup><small>13</small></sup>  من یهوه خدای شماهستم که شما را از زمین مصر بیرون آوردم تاایشان را غلام نباشید، و بندهای یوغ شما راشکستم، و شما را راست روان ساختم. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  «و اگر مرا نشنوید و جمیع این اوامر را بجانیاورید، <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  و اگر فرایض مرا رد نمایید و دل شمااحکام مرا مکروه دارد، تا تمامی اوامر مرا بجانیاورده، عهد مرا بشکنید، </p>
<p id="v16"><sup><small>16</small></sup>  من این را به شماخواهم کرد که خوف و سل و تب را که چشمان رافنا سازد، و جان را تلف کند، بر شما مسلط خواهم ساخت، و تخم خود را بی‌فایده خواهید کاشت ودشمنان شما آن را خواهند خورد. </p>
<p id="v17"><sup><small>17</small></sup>  و روی خود را به ضد شما خواهم داشت، و پیش روی دشمنان خود منهزم خواهید شد، و آنانی که ازشما نفرت دارند، بر شما حکمرانی خواهند کرد، و بدون تعاقب کننده‌ای فرار خواهید نمود. </p>
<p id="v18"><sup><small>18</small></sup>  واگر با وجود این همه، مرا نشنوید، آنگاه شما را برای گناهان شما هفت مرتبه زیاده سیاست خواهم کرد. </p>
<p id="v19"><sup><small>19</small></sup>  و فخر قوت شما را خواهم شکست، و آسمان شما را مثل آهن و زمین شما رامثل مس خواهم ساخت. </p>
<p id="v20"><sup><small>20</small></sup>  و قوت شما دربطالت صرف خواهد شد، زیرا زمین شما حاصل خود را نخواهد داد، و درختان زمین میوه خود رانخواهد آورد. </p>
<p id="v21"><sup><small>21</small></sup>  و اگر به خلاف من رفتار نموده، از شنیدن من ابا نمایید، آنگاه برحسب گناهانتان هفت چندان بلایای زیاده بر شما عارض گردانم. </p>
<p id="v22"><sup><small>22</small></sup>  و وحوش صحرا را بر شما فرستم تا شما رابی اولاد سازند، و بهایم شما را هلاک کنند، و شمارا در شماره کم سازند، و شاهراههای شما ویران خواهد شد. </p>
<p id="v23"><sup><small>23</small></sup>  و اگر با این همه از من متنبه نشده، به خلاف من رفتار کنید، </p>
<p id="v24"><sup><small>24</small></sup>  آنگاه من نیز به خلاف شما رفتار خواهم کرد، و شما را برای گناهانتان هفت چندان سزا خواهم داد. </p>
<p id="v25"><sup><small>25</small></sup>  و بر شماشمشیری خواهم آورد که انتقام عهد مرا بگیرد. وچون به شهرهای خود جمع شوید، وبا در میان شما خواهم فرستاد، و به‌دست دشمن تسلیم خواهید شد. </p>
<p id="v26"><sup><small>26</small></sup>  و چون عصای نان شما را بشکنم، ده زن نان شما را در یک تنور خواهند پخت، و نان شما را به شما به وزن پس خواهند داد، و چون بخورید سیر نخواهید شد. </p>
<p id="v27"><sup><small>27</small></sup>  و اگر با وجود این، مرا نشنوید و به خلاف من رفتار نمایید، </p>
<p id="v28"><sup><small>28</small></sup>  آنگاه به غضب به خلاف شما رفتار خواهم کرد، و من نیز برای گناهانتان، شما را هفت چندان سیاست خواهم کرد. </p>
<p id="v29"><sup><small>29</small></sup>  و گوشت پسران خود را خواهیدخورد، و گوشت دختران خود را خواهید خورد. </p>
<p id="v30"><sup><small>30</small></sup>  و مکانهای بلند شما را خراب خواهم ساخت، و اصنام شما را قطع خواهم کرد، و لاشه های شمارا بر لاشه های بتهای شما خواهم افکند، و جان من شما را مکروه خواهد داشت. <sup id="cite3"><a href="#fn3">[3]</a></sup></p>
<p id="v31"><sup><small>31</small></sup>  و شهرهای شما را خراب خواهم ساخت، و مکانهای مقدس شما را ویران خواهم کرد، و بوی عطرهای خوشبوی شما را نخواهم بویید. </p>
<p id="v32"><sup><small>32</small></sup>  و من زمین راویران خواهم ساخت، به حدی که دشمنان شماکه در آن ساکن باشند، متحیر خواهند شد. </p>
<p id="v33"><sup><small>33</small></sup>  وشما را در میان امتها پراکنده خواهم ساخت، وشمشیر را در عقب شما خواهم کشید، و زمین شما ویران و شهرهای شما خراب خواهد شد. </p>
<p id="v34"><sup><small>34</small></sup>  آنگاه زمین در تمامی روزهای ویرانی‌اش، حینی که شما در زمین دشمنان خود باشید، ازسبت های خود تمتع خواهد برد. پس زمین آرامی خواهد یافت و از سبت های خود تمتع خواهدبرد. </p>
<p id="v35"><sup><small>35</small></sup>  تمامی روزهای ویرانی‌اش آرامی خواهدیافت، یعنی آن آرامی که در سبت های شماحینی که در آن ساکن می‌بودید، نیافته بود. </p>
<p id="v36"><sup><small>36</small></sup>  «و اما در دلهای بقیه شما در زمین دشمنان شما ضعف خواهم فرستاد، و آواز برگ رانده شده، ایشان را خواهد گریزانید، و بدون تعاقب کننده‌ای مثل کسی‌که از شمشیر فرار کند، خواهند گریخت و خواهند افتاد. </p>
<p id="v37"><sup><small>37</small></sup>  و به روی یکدیگر مثل از دم شمشیر خواهند ریخت، باآنکه کسی تعاقب نکند، و شما را یارای مقاومت با دشمنان خود نخواهد بود. </p>
<p id="v38"><sup><small>38</small></sup>  و در میان امتهاهلاک خواهید شد و زمین دشمنان شما، شما راخواهد خورد. </p>
<p id="v39"><sup><small>39</small></sup>  و بقیه شما در زمین دشمنان خود در گناهان خود فانی خواهند شد، و درگناهان پدران خود نیز فانی خواهند شد. </p>
<p id="v40"><sup><small>40</small></sup>  پس به گناهان خود و به گناهان پدران خود در خیانتی که به من ورزیده، و سلوکی که به خلاف من نموده‌اند، اعتراف خواهند کرد. </p>
<p id="v41"><sup><small>41</small></sup>  از این سبب من نیز به خلاف ایشان رفتار نمودم، و ایشان را به زمین دشمنان ایشان آوردم. پس اگر دل نامختون ایشان متواضع شود و سزای گناهان خود رابپذیرند، </p>
<p id="v42"><sup><small>42</small></sup>  آنگاه عهد خود را با یعقوب بیادخواهم آورد، و عهد خود را با اسحاق نیز و عهدخود را با ابراهیم نیز بیاد خواهم آورد، و آن زمین را بیاد خواهم آورد. </p>
<p id="v43"><sup><small>43</small></sup>  و زمین از ایشان ترک خواهد شد و چون از ایشان ویران باشد ازسبت های خود تمتع خواهد برد، و ایشان سزای گناه خود را خواهند پذیرفت، به‌سبب اینکه احکام مرا رد کردند، و دل ایشان فرایض مرامکروه داشت. </p>
<p id="v44"><sup><small>44</small></sup>  و با وجود این همه نیز چون درزمین دشمنان خود باشند، من ایشان را رد نخواهم کرد، و ایشان را مکروه نخواهم داشت تا ایشان راهلاک کنم، و عهد خود را با ایشان بشکنم، زیرا که من یهوه خدای ایشان هستم. </p>
<p id="v45"><sup><small>45</small></sup>  بلکه برای ایشان عهد اجداد ایشان را بیاد خواهم آورد که ایشان رادر نظر امتها از زمین مصر بیرون آوردم، تا خدای ایشان باشم. من یهوه هستم.»این است فرایض و احکام و شرایعی که خداوند در میان خود وبنی‌اسرائیل در کوه سینا به‌دست موسی قرار داد. </p>
<p id="v46"><sup><small>46</small></sup>  این است فرایض و احکام و شرایعی که خداوند در میان خود وبنی‌اسرائیل در کوه سینا به‌دست موسی قرار داد. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Leviticus/25">لويان - فصل 25</a></td>
        <td><a href="/fa/Bible/Leviticus/Index">فهرست مطالب</a></td>
        <td><a href="/fa/Bible/Leviticus/27">لويان - فصل 27</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 26:1 <i>نه خدا کنارت</i>: <a href="/fa/The_Urantia_Book/88#p2_5">یور 88:2.5</a>. </li>
  <li id="fn2"><a href="#cite2">↑</a> 26:14-39 <i>مشترک المنافع اسرائیل</i>: <a href="/fa/The_Urantia_Book/89#p2_4">یور 89:2.4</a>. </li>
  <li id="fn3"><a href="#cite3">↑</a> 26:30 <i>مکان های مرتفع</i>: <a href="/fa/The_Urantia_Book/85#p1_5">یور 85:1.5</a>. </li>
  <li id="fn4"><a href="#cite4">↑</a> 26:13-39 <i>“عدالت سخت”</i>: <a href="/fa/The_Urantia_Book/20#p6_7">یور 20:6.7</a>. </li>
</ol>
</div>
