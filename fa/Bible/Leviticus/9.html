<!--
title: لويان - فصل 9
description: 
published: true
date: 2022-8-14T17:48:4Z
tags: 
editor: ckeditor
dateCreated: 2022-8-14T17:48:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fa/Bible/Leviticus/8">لويان - فصل 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fa/Bible/Leviticus/Index">فهرست مطالب</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fa/Bible/Leviticus/10">لويان - فصل 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و واقع شد که در روز هشتم، موسی هارون و پسرانش و مشایخ اسرائیل را خواند. </p>
<p id="v2"><sup><small>2</small></sup>  وهارون را گفت: «گوساله‌ای نرینه برای قربانی گناه، و قوچی بجهت قربانی سوختنی، هر دو رابی عیب بگیر، و به حضور خداوند بگذران. </p>
<p id="v3"><sup><small>3</small></sup>  وبنی‌اسرائیل را خطاب کرده، بگو: بزغاله نرینه برای قربانی گناه، و گوساله و بره‌ای هر دو یک ساله و بی‌عیب برای قربانی سوختنی بگیرید. </p>
<p id="v4"><sup><small>4</small></sup>  وگاوی و قوچی برای ذبیحه سلامتی، تا به حضورخداوند ذبح شود، و هدیه آردی سرشته شده به روغن را، زیرا که امروز خداوند بر شما ظاهر خواهد شد.» </p>
<p id="v5"><sup><small>5</small></sup>  پس آنچه را که موسی‌امر فرموده بود پیش خیمه اجتماع آوردند. و تمامی جماعت نزدیک شده، به حضور خداوندایستادند. </p>
<p id="v6"><sup><small>6</small></sup>  و موسی گفت: «این است کاری که خداوند امر فرموده است که بکنید، و جلال خداوند بر شما ظاهر خواهد شد.» </p>
<p id="v7"><sup><small>7</small></sup>  و موسی هارون را گفت: «نزدیک مذبح بیا و قربانی گناه خود و قربانی سوختنی خود را بگذران، و برای خود و برای قوم کفاره کن، و قربانی قوم را بگذران و بجهت ایشان کفاره کن، چنانکه خداوند امرفرموده است.» </p>
<p id="v8"><sup><small>8</small></sup>  و هارون به مذبح نزدیک آمده، گوساله قربانی گناه را که برای خودش بود ذبح کرد. </p>
<p id="v9"><sup><small>9</small></sup>  وپسران هارون خون را نزد او آوردند و انگشت خود را به خون فرو برده، آن را بر شاخهای مذبح مالید و خون را بر بنیان مذبح ریخت. </p>
<p id="v10"><sup><small>10</small></sup>  و پیه وگرده‌ها و سفیدی جگر از قربانی گناه را بر مذبح سوزانید، چنانکه خداوند موسی را امر فرموده بود. </p>
<p id="v11"><sup><small>11</small></sup>  و گوشت و پوست را بیرون لشکرگاه به آتش سوزانید. </p>
<p id="v12"><sup><small>12</small></sup>  و قربانی سوختنی را ذبح کرد، و پسران هارون خون را به او سپردند، و آن را به اطراف مذبح پاشید. </p>
<p id="v13"><sup><small>13</small></sup>  و قربانی را به قطعه هایش و سرش به او سپردند، و آن را بر مذبح سوزانید. </p>
<p id="v14"><sup><small>14</small></sup>  و احشا و پاچه‌ها را شست و آنها را بر قربانی سوختنی بر مذبح سوزانید. </p>
<p id="v15"><sup><small>15</small></sup>  و قربانی قوم رانزدیک آورد، و بز قربانی گناه را که برای قوم بودگرفته، آن را ذبح کرد و آن را مثل اولین برای گناه گذرانید. </p>
<p id="v16"><sup><small>16</small></sup>  و قربانی سوختنی را نزدیک آورده، آن را به حسب قانون گذرانید. </p>
<p id="v17"><sup><small>17</small></sup>  و هدیه آردی رانزدیک آورده، مشتی از آن برداشت، و آن را علاوه بر قربانی سوختنی صبح بر مذبح سوزانید. </p>
<p id="v18"><sup><small>18</small></sup>  و گاو و قوچ ذبیحه سلامتی را که برای قوم بودذبح کرد، و پسران هارون خون را به او سپردند وآن را به اطراف مذبح پاشید. </p>
<p id="v19"><sup><small>19</small></sup>  و پیه گاو و دنبه قوچ و آنچه احشا را می‌پوشاند و گرده‌ها وسفیدی جگر را. </p>
<p id="v20"><sup><small>20</small></sup>  و پیه را بر سینه‌ها نهادند، وپیه را بر مذبح سوزانید. </p>
<p id="v21"><sup><small>21</small></sup>  و هارون سینه‌ها و ران راست را برای هدیه جنبانیدنی به حضور خداوندجنبانید، چنانکه موسی‌امر فرموده بود. </p>
<p id="v22"><sup><small>22</small></sup>  پس هارون دستهای خود را به سوی قوم برافراشته، ایشان را برکت داد، و از گذرانیدن قربانی گناه وقربانی سوختنی و ذبایح سلامتی بزیر آمد. </p>
<p id="v23"><sup><small>23</small></sup>  وموسی و هارون به خیمه اجتماع داخل شدند، وبیرون آمده، قوم را برکت دادند و جلال خداوندبر جمیع قوم ظاهر شد.و آتش از حضورخداوند بیرون آمده، قربانی سوختنی و پیه را برمذبح بلعید، و چون تمامی قوم این را دیدند، صدای بلند کرده، به روی در‌افتادند. </p>
<p id="v24"><sup><small>24</small></sup>  و آتش از حضورخداوند بیرون آمده، قربانی سوختنی و پیه را برمذبح بلعید، و چون تمامی قوم این را دیدند، صدای بلند کرده، به روی در‌افتادند. <sup id="cite1"><a href="#fn1">[1]</a></sup></p>
<h2>منابع</h2>
<div>
<ol>
  <li id="fn1"><a href="#cite1">↑</a> 9:24 <i>آتش از خدایان</i>: <a href="/fa/The_Urantia_Book/69#p6_6">یور 69:6.6</a>. </li>
</ol>
</div>
