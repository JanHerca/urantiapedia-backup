<!--
title: لويان - فصل 22
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Leviticus/21">لويان - فصل 21</a></td>
        <td><a href="/fa/Bible/Leviticus/Index">فهرست مطالب</a></td>
        <td><a href="/fa/Bible/Leviticus/23">لويان - فصل 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و خداوند موسی را خطاب کرده، گفت: </p>
<p id="v2"><sup><small>2</small></sup>  «هارون و پسرانش را بگو که ازموقوفات بنی‌اسرائیل که برای من وقف می‌کننداحتراز نمایند، و نام قدوس مرا بی‌حرمت نسازند. من یهوه هستم. </p>
<p id="v3"><sup><small>3</small></sup>  به ایشان بگو: هر کس از همه ذریت شما در نسلهای شما که به موقوفاتی که بنی‌اسرائیل برای خداوند وقف نمایند نزدیک بیاید، و نجاست او بر وی باشد، آن کس از حضورمن منقطع خواهد شد. من یهوه هستم. </p>
<p id="v4"><sup><small>4</small></sup>  هر کس از ذریت هارون که مبروص یا صاحب جریان باشد تا طاهر نشود، از چیزهای مقدس نخورد، وکسی‌که هر چیزی را که از میت نجس شود لمس نماید، و کسی‌که منی از وی درآید، </p>
<p id="v5"><sup><small>5</small></sup>  و کسی‌که هر حشرات را که از آن نجس می‌شوند لمس نماید، یا آدمی را که از او نجس می‌شوند از هرنجاستی که دارد. </p>
<p id="v6"><sup><small>6</small></sup>  پس کسی‌که یکی از اینها رالمس نماید تا شام نجس باشد، و تا بدن خود را به آب غسل ندهد از چیزهای مقدس نخورد. </p>
<p id="v7"><sup><small>7</small></sup>  وچون آفتاب غروب کند، آنگاه طاهر خواهد بود، و بعد از آن از چیزهای مقدس بخورد چونکه خوراک وی است. </p>
<p id="v8"><sup><small>8</small></sup>  میته یا دریده شده را نخوردتا از آن نجس شود. من یهوه هستم. </p>
<p id="v9"><sup><small>9</small></sup>  پس وصیت مرا نگاه دارند مبادا به‌سبب آن متحمل گناه شوند. و اگر آن را بی‌حرمت نمایند بمیرند. من یهوه هستم که ایشان را تقدیس می‌نمایم. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  هیچ غریبی چیز مقدس نخورد، و مهمان کاهن ومزدور او چیز مقدس نخورد. </p>
<p id="v11"><sup><small>11</small></sup>  اما اگر کاهن کسی را بخرد، زرخرید او می‌باشد. او آن رابخورد و خانه زاد او نیز. هر دو خوراک او رابخورند. </p>
<p id="v12"><sup><small>12</small></sup>  و دختر کاهن اگر منکوحه مرد غریب باشد، از هدایای مقدس نخورد. </p>
<p id="v13"><sup><small>13</small></sup>  و دختر کاهن که بیوه یا مطلقه بشود و اولاد نداشته، به خانه پدرخود مثل طفولیتش برگردد، خوراک پدر خود رابخورد، لیکن هیچ غریب از آن نخورد. </p>
<p id="v14"><sup><small>14</small></sup>  و اگرکسی سهو چیز مقدس را بخورد، پنج یک بر آن اضافه کرده، آن چیز مقدس را به کاهن بدهد. </p>
<p id="v15"><sup><small>15</small></sup>  وچیزهای مقدس بنی‌اسرائیل را که برای خداوندمی گذرانند، بی‌حرمت نسازند. </p>
<p id="v16"><sup><small>16</small></sup>  و به خوردن چیزهای مقدس ایشان، ایشان را متحمل جرم گناه نسازند، زیرا من یهوه هستم که ایشان راتقدیس می‌نمایم.» </p>
<p id="v17"><sup><small>17</small></sup>  و خداوند موسی را خطاب کرده، گفت: </p>
<p id="v18"><sup><small>18</small></sup>  «هارون و پسرانش و جمیع بنی‌اسرائیل راخطاب کرده، به ایشان بگو: هر کس از خاندان اسرائیل و از غریبانی که در اسرائیل باشند که قربانی خود را بگذراند، خواه یکی از نذرهای ایشان، خواه یکی از نوافل ایشان، که آن را برای قربانی سوختنی نزد خداوند می‌گذرانند، <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  تاشما مقبول شوید. آن را نر بی‌عیب از گاو یا ازگوسفند یا از بز بگذرانید. </p>
<p id="v20"><sup><small>20</small></sup>  هر‌چه را که عیب دارد مگذرانید، برای شما مقبول نخواهد شد. </p>
<p id="v21"><sup><small>21</small></sup>  و اگر کسی ذبیحه سلامتی برای خداوندبگذراند، خواه برای وفای نذر، خواه برای نافله، چه از رمه چه از گله، آن بی‌عیب باشد تا مقبول بشود، البته هیچ عیب در آن نباشد. </p>
<p id="v22"><sup><small>22</small></sup>  کور یاشکسته یا مجروح یا آبله دار یا صاحب جرب یاگری، اینها را برای خداوند مگذرانید، و از اینهاهدیه آتشین برای خداوند بر مذبح مگذارید. </p>
<p id="v23"><sup><small>23</small></sup>  اما گاو و گوسفند که زاید یا ناقص اعضا باشد، آن را برای نوافل بگذران، لیکن برای نذر قبول نخواهد شد. </p>
<p id="v24"><sup><small>24</small></sup>  و آنچه را که بیضه آن کوفته یافشرده یا شکسته یا بریده باشد، برای خداوندنزدیک میاورید، و در زمین خود قربانی مگذرانید. </p>
<p id="v25"><sup><small>25</small></sup>  و از دست غریب نیز طعام خدای خود را از هیچ‌یک از اینها مگذرانید، زیرا فسادآنها در آنهاست چونکه عیب دارند، برای شمامقبول نخواهند شد.» </p>
<p id="v26"><sup><small>26</small></sup>  و خداوند موسی را خطاب کرده، گفت: </p>
<p id="v27"><sup><small>27</small></sup>  «چون گاو یا گوسفند یا بز زاییده شود، هفت روز نزد مادر خود بماند و در روز هشتم و بعد برای قربانی هدیه آتشین نزد خداوند مقبول خواهد شد. </p>
<p id="v28"><sup><small>28</small></sup>  اما گاو یا گوسفند آن را با بچه‌اش در یک روز ذبح منمایید. </p>
<p id="v29"><sup><small>29</small></sup>  و چون ذبیحه تشکربرای خداوند ذبح نمایید، آن را ذبح کنید تا مقبول شوید. </p>
<p id="v30"><sup><small>30</small></sup>  در همان روز خورده شود و چیزی ازآن را تا صبح نگاه ندارید. من یهوه هستم. </p>
<p id="v31"><sup><small>31</small></sup>  پس اوامر مرا نگاه داشته، آنها را بجا آورید. من یهوه هستم. </p>
<p id="v32"><sup><small>32</small></sup>  و نام قدوس مرا بی‌حرمت مسازید ودر میان بنی‌اسرائیل تقدیس خواهم شد. من یهوه هستم که شما را تقدیس می‌نمایم.و شما را اززمین مصر بیرون آوردم تا خدای شما باشم. من یهوه هستم.» </p>
<p id="v33"><sup><small>33</small></sup>  و شما را اززمین مصر بیرون آوردم تا خدای شما باشم. من یهوه هستم.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Leviticus/21">لويان - فصل 21</a></td>
        <td><a href="/fa/Bible/Leviticus/Index">فهرست مطالب</a></td>
        <td><a href="/fa/Bible/Leviticus/23">لويان - فصل 23</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 22:9,16 <i>توسط پروردگار تقدیس کنید</i>: <a href="/fa/The_Urantia_Book/90#p5_3">یور 90:5.3</a>. </li>
  <li id="fn2"><a href="#cite2">↑</a> 22:18-25 <i>قربانی کردن حیوانات "بدون عیب"</i>: <a href="/fa/The_Urantia_Book/173#p1_1">یور 173:1.1</a>. </li>
</ol>
</div>
