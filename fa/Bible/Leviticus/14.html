<!--
title: لويان - فصل 14
description: 
published: true
date: 2022-10-6T9:46:16Z
tags: bible, bible—leviticus
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Leviticus/13">لويان - فصل 13</a></td>
        <td><a href="/fa/Bible/Leviticus/Index">فهرست مطالب</a></td>
        <td><a href="/fa/Bible/Leviticus/15">لويان - فصل 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و خداوند موسی را خطاب کرده، گفت: </p>
<p id="v2"><sup><small>2</small></sup>  «این است قانون مبروص: در روزتطهیرش نزد کاهن آورده شود. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  و کاهن بیرون لشکرگاه برود و کاهن ملاحظه کند. اگر بلای برص از مبروص رفع شده باشد، </p>
<p id="v4"><sup><small>4</small></sup>  کاهن حکم بدهد که برای آن کسی‌که باید تطهیر شود، دوگنجشک زنده طاهر، و چوب ارز و قرمز و زوفابگیرند. </p>
<p id="v5"><sup><small>5</small></sup>  و کاهن امر کند که یک گنجشک را درظرف سفالین بر بالای آب روان بکشند. </p>
<p id="v6"><sup><small>6</small></sup>  و اماگنجشک زنده را با چوب ارز و قرمز و زوفا بگیردو آنها را با گنجشک زنده به خون گنجشکی که برآب روان کشته شده، فرو برد. </p>
<p id="v7"><sup><small>7</small></sup>  و بر کسی‌که ازبرص باید تطهیر شود هفت مرتبه بپاشد، و حکم به طهارتش بدهد. و گنجشک زنده را به سوی صحرا رها کند. </p>
<p id="v8"><sup><small>8</small></sup>  و آن کس که باید تطهیر شودرخت خود را بشوید، و تمامی موی خود رابتراشد، و به آب غسل کند، و طاهر خواهد شد. وبعد از آن به لشکرگاه داخل شود، لیکن تا هفت روز بیرون خیمه خود بماند. </p>
<p id="v9"><sup><small>9</small></sup>  و در روز هفتم تمامی موی خود را بتراشد از سر و ریش وآبروی خود، یعنی تمامی موی خود را بتراشد ورخت خود را بشوید و بدن خود را به آب غسل دهد. پس طاهر خواهد بود. </p>
<p id="v10"><sup><small>10</small></sup>  «و در روز هشتم دو بره نرینه بی‌عیب، ویک بره ماده‌یک ساله بی‌عیب، و سه عشر آرد نرم سرشته شده به روغن، برای هدیه آردی، و یک لج روغن بگیرد. </p>
<p id="v11"><sup><small>11</small></sup>  و آن کاهن که او را تطهیر می‌کند، آن کس را که باید تطهیر شود، با این چیزها به حضور خداوند نزد در خیمه اجتماع حاضر کند. </p>
<p id="v12"><sup><small>12</small></sup>  و کاهن یکی از بره های نرینه را گرفته، آن را باآن لج روغن برای قربانی جرم بگذراند. و آنها رابرای هدیه جنبانیدنی به حضور خداوند بجنباند. </p>
<p id="v13"><sup><small>13</small></sup>  و بره را در جایی که قربانی گناه و قربانی سوختنی را ذبح می‌کنند، در مکان مقدس ذبح کند، زیرا قربانی جرم مثل قربانی گناه از آن کاهن است. این قدس اقداس است. </p>
<p id="v14"><sup><small>14</small></sup>  و کاهن از خون قربانی جرم بگیرد، و کاهن آن را بر نرمه گوش راست کسی‌که باید تطهیر شود، و بر شست دست راست و بر شست پای راست وی بمالد. </p>
<p id="v15"><sup><small>15</small></sup>  وکاهن قدری از لج روغن گرفته، آن را در کف دست چپ خود بریزد. </p>
<p id="v16"><sup><small>16</small></sup>  و کاهن انگشت راست خود را به روغنی که در کف چپ خود دارد فروبرد، و هفت مرتبه روغن را به حضور خداوندبپاشد. </p>
<p id="v17"><sup><small>17</small></sup>  و کاهن از باقی روغن که در کف وی است بر نرمه گوش راست و بر شست دست راست و بر شست پای راست آن کس که بایدتطهیر شود، بالای خون قربانی جرم بمالد. </p>
<p id="v18"><sup><small>18</small></sup>  وبقیه روغن را که در کف کاهن است بر سر آن کس که باید تطهیر شود بمالد و کاهن برای وی به حضور خداوند کفاره خواهد نمود. </p>
<p id="v19"><sup><small>19</small></sup>  و کاهن قربانی گناه را بگذراند، و برای آن کس که بایدتطهیر شود نجاست او را کفاره نماید. و بعد از آن قربانی سوختنی را ذبح کند. </p>
<p id="v20"><sup><small>20</small></sup>  و کاهن قربانی سوختنی و هدیه آردی را بر مذبح بگذراند، وبرای وی کفاره خواهد کرد، و طاهر خواهد بود. </p>
<p id="v21"><sup><small>21</small></sup>  و اگر او فقیر باشد و دستش به اینها نرسد، پس یک بره نرینه برای قربانی جرم تا جنبانیده شود وبرای وی کفاره کند، بگیرد و یک عشر از آرد نرم سرشته شده به روغن برای هدیه آردی و یک لج روغن، </p>
<p id="v22"><sup><small>22</small></sup>  و دو فاخته یا دو جوجه کبوتر، آنچه دستش به آن برسد، و یکی قربانی گناه و دیگری قربانی سوختنی بشود. </p>
<p id="v23"><sup><small>23</small></sup>  «و در روز هشتم آنها را نزد کاهن به درخیمه اجتماع برای طهارت خود به حضور خداوند بیاورد. </p>
<p id="v24"><sup><small>24</small></sup>  و کاهن بره قربانی جرم و لج روغن را بگیرد و کاهن آنها را برای هدیه جنبانیدنی به حضور خداوند بجنباند. </p>
<p id="v25"><sup><small>25</small></sup>  وقربانی جرم را ذبح نماید و کاهن از خون قربانی جرم گرفته، بر نرمه گوش راست و شست دست راست و شست پای راست کسی‌که تطهیرمی شود بمالد. </p>
<p id="v26"><sup><small>26</small></sup>  و کاهن قدری از روغن را به کف دست چپ خود بریزد. </p>
<p id="v27"><sup><small>27</small></sup>  و کاهن از روغنی که دردست چپ خود دارد، به انگشت راست خودهفت مرتبه به حضور خداوند بپاشد. </p>
<p id="v28"><sup><small>28</small></sup>  و کاهن ازروغنی که در دست دارد بر نرمه گوش راست و برشست دست راست و بر شست پای راست کسی‌که تطهیر می‌شود، بر جای خون قربانی جرم بمالد. </p>
<p id="v29"><sup><small>29</small></sup>  و بقیه روغنی که در دست کاهن است آن را بر سر کسی‌که تطهیر می‌شود بمالد تا برای وی به حضور خداوند کفاره کند. </p>
<p id="v30"><sup><small>30</small></sup>  و یکی از دوفاخته یا از دو جوجه کبوتر را از آنچه دستش به آن رسیده باشد بگذراند. </p>
<p id="v31"><sup><small>31</small></sup>  یعنی هر‌آنچه دست وی به آن برسد، یکی را برای قربانی گناه ودیگری را برای قربانی سوختنی با هدیه آردی. وکاهن برای کسی‌که تطهیر می‌شود به حضورخداوند کفاره خواهد کرد.» </p>
<p id="v32"><sup><small>32</small></sup>  این است قانون کسی‌که بلای برص دارد، و دست وی به تطهیرخود نمی رسد. </p>
<p id="v33"><sup><small>33</small></sup>  و خداوند موسی و هارون را خطاب کرده، گفت: </p>
<p id="v34"><sup><small>34</small></sup>  «چون به زمین کنعان که من آن را به شمابه ملکیت می‌دهم داخل شوید، و بلای برص رادر خانه‌ای از زمین ملک شما عارض گردانم، </p>
<p id="v35"><sup><small>35</small></sup>  آنگاه صاحب‌خانه آمده، کاهن را اطلاع داده، بگوید که مرا به نظر می‌آید که مثل بلا در خانه است. </p>
<p id="v36"><sup><small>36</small></sup>  و کاهن امر فرماید تا قبل از داخل شدن کاهن برای دیدن بلا، خانه را خالی کنند، مباداآنچه در خانه است نجس شود، و بعد از آن کاهن برای دیدن خانه داخل شود، </p>
<p id="v37"><sup><small>37</small></sup>  و بلا را ملاحظه نماید. اگر بلا در دیوارهای خانه از خطهای مایل به سبزی یا سرخی باشد، و از سطح دیوار گودتربنماید، </p>
<p id="v38"><sup><small>38</small></sup>  پس کاهن از خانه نزد در بیرون رود وخانه را هفت روز ببندد. </p>
<p id="v39"><sup><small>39</small></sup>  و در روز هفتم کاهن باز بیاید و ملاحظه نماید اگر بلا در دیوارهای خانه پهن شده باشد، </p>
<p id="v40"><sup><small>40</small></sup>  آنگاه کاهن امر فرماید تاسنگهایی را که بلا در آنهاست کنده، آنها را به‌جای ناپاک بیرون شهر بیندازند. </p>
<p id="v41"><sup><small>41</small></sup>  و اندرون خانه را از هر طرف بتراشند و خاکی را که تراشیده باشند به‌جای ناپاک بیرون شهر بریزند. </p>
<p id="v42"><sup><small>42</small></sup>  وسنگهای دیگر گرفته، به‌جای آن سنگها بگذارندو خاک دیگر گرفته، خانه را اندود کنند. </p>
<p id="v43"><sup><small>43</small></sup>  و اگربلا برگردد و بعد از کندن سنگها و تراشیدن واندود کردن خانه باز در خانه بروز کند، </p>
<p id="v44"><sup><small>44</small></sup>  پس کاهن بیاید و ملاحظه نماید. اگر بلا در خانه پهن شده باشد این برص مفسد در خانه است و آن نجس است. </p>
<p id="v45"><sup><small>45</small></sup>  پس خانه را خراب کند باسنگهایش و چوبش و تمامی خاک خانه و به‌جای ناپاک بیرون شهر بیندازند. </p>
<p id="v46"><sup><small>46</small></sup>  و هر‌که داخل خانه شود در تمام روزهایی که بسته باشد تا شام نجس خواهد بود. </p>
<p id="v47"><sup><small>47</small></sup>  و هر‌که در خانه بخوابدرخت خود را بشوید و هر‌که در خانه چیزی خورد، رخت خود را بشوید. </p>
<p id="v48"><sup><small>48</small></sup>  و چون کاهن بیاید و ملاحظه نماید اگر بعد از اندود کردن خانه بلا در خانه پهن نشده باشد، پس کاهن حکم به طهارت خانه بدهد، زیرا بلا رفع شده است. </p>
<p id="v49"><sup><small>49</small></sup>  وبرای تطهیر خانه دو گنجشک و چوب ارز و قرمزو زوفا بگیرد. </p>
<p id="v50"><sup><small>50</small></sup>  و یک گنجشک را در ظرف سفالین بر آب روان ذبح نماید، </p>
<p id="v51"><sup><small>51</small></sup>  و چوب ارز وزوفا و قرمز و گنجشک زنده را گرفته، آنها را به خون گنجشک ذبح شده و آب روان فرو برد، وهفت مرتبه بر خانه بپاشد. </p>
<p id="v52"><sup><small>52</small></sup>  و خانه را به خون گنجشک و به آب روان و به گنجشک زنده و به چوب ارز و زوفا و قرمز تطهیر نماید. </p>
<p id="v53"><sup><small>53</small></sup>  وگنجشک زنده را بیرون شهر به سوی صحرا رهاکند، و خانه را کفاره نماید و طاهر خواهد بود.» </p>
<p id="v54"><sup><small>54</small></sup>  این است قانون، برای هر بلای برص و برای سعفه، </p>
<p id="v55"><sup><small>55</small></sup>  و برای برص رخت و خانه، </p>
<p id="v56"><sup><small>56</small></sup>  و برای آماس و قوبا و لکه براق.و برای تعلیم دادن که چه وقت نجس می‌باشد و چه وقت طاهر. این قانون برص است. </p>
<p id="v57"><sup><small>57</small></sup>  و برای تعلیم دادن که چه وقت نجس می‌باشد و چه وقت طاهر. این قانون برص است. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Leviticus/13">لويان - فصل 13</a></td>
        <td><a href="/fa/Bible/Leviticus/Index">فهرست مطالب</a></td>
        <td><a href="/fa/Bible/Leviticus/15">لويان - فصل 15</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 14:2-11 <i>جذام را پاک کنید</i>: <a href="/fa/The_Urantia_Book/90#p5_3">یور 90:5.3</a>. </li>
</ol>
</div>
