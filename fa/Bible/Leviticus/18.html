<!--
title: لويان - فصل 18
description: 
published: true
date: 2022-8-14T17:48:4Z
tags: 
editor: ckeditor
dateCreated: 2022-8-14T17:48:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fa/Bible/Leviticus/17">لويان - فصل 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fa/Bible/Leviticus/Index">فهرست مطالب</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fa/Bible/Leviticus/19">لويان - فصل 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و خداوند موسی را خطاب کرده، گفت: </p>
<p id="v2"><sup><small>2</small></sup>  «بنی‌اسرائیل را خطاب کرده، به ایشان بگو: من یهوه خدای شما هستم. </p>
<p id="v3"><sup><small>3</small></sup>  مثل اعمال زمین مصر که در آن ساکن می‌بودید عمل منمایید، و مثل اعمال زمین کنعان که من شما را به آنجا داخل خواهم کرد عمل منمایید، و برحسب فرایض ایشان رفتار مکنید. </p>
<p id="v4"><sup><small>4</small></sup>  احکام مرا بجاآورید و فرایض مرا نگاه دارید تا در آنها رفتارنمایید، من یهوه خدای شما هستم. </p>
<p id="v5"><sup><small>5</small></sup>  پس فرایض و احکام مرا نگاه دارید، که هر آدمی که آنها را بجاآورد در آنها زیست خواهد کرد، من یهوه هستم. </p>
<p id="v6"><sup><small>6</small></sup>  هیچ‌کس به احدی از اقربای خویش نزدیکی ننماید تا کشف عورت او بکند. من یهوه هستم. </p>
<p id="v7"><sup><small>7</small></sup>  عورت پدر خود یعنی مادر خود را کشف منما؛ او مادر توست. کشف عورت او مکن. </p>
<p id="v8"><sup><small>8</small></sup>  عورت زن پدر خود را کشف مکن. آن عورت پدر تو است. </p>
<p id="v9"><sup><small>9</small></sup>  عورت خواهر خود، خواه دختر پدرت، خواه دختر مادرت چه مولود در خانه، چه مولودبیرون، عورت ایشان را کشف منما. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  عورت دختر پسرت و دختر دخترت، عورت ایشان را کشف مکن، زیرا که اینها عورت تو است. </p>
<p id="v11"><sup><small>11</small></sup>  عورت دختر زن پدرت که از پدر تو زاییده شده باشد، او خواهر تو است کشف عورت او رامکن. </p>
<p id="v12"><sup><small>12</small></sup>  عورت خواهر پدر خود را کشف مکن، او از اقربای پدر تو است. </p>
<p id="v13"><sup><small>13</small></sup>  عورت خواهرمادر خود را کشف مکن، او از اقربای مادر تواست. </p>
<p id="v14"><sup><small>14</small></sup>  عورت برادر پدر خود را کشف مکن، وبه زن او نزدیکی منما. او (به منزله ) عمه تو است. </p>
<p id="v15"><sup><small>15</small></sup>  عورت عروس خود را کشف مکن، او زن پسرتو است. عورت او را کشف مکن. </p>
<p id="v16"><sup><small>16</small></sup>  عورت زن برادر خود را کشف مکن. آن عورت برادر تواست. </p>
<p id="v17"><sup><small>17</small></sup>  عورت زنی را با دخترش کشف مکن. ودختر پسر او یا دختر دختر او را مگیر، تا عورت او را کشف کنی. اینان از اقربای او می‌باشند و این فجور است. </p>
<p id="v18"><sup><small>18</small></sup>  و زنی را با خواهرش مگیر، تاهیوی او بشود، و تا عورت او را با وی مادامی که او زنده است، کشف نمایی. </p>
<p id="v19"><sup><small>19</small></sup>  و به زنی درنجاست حیضش نزدیکی منما، تا عورت او راکشف کنی. </p>
<p id="v20"><sup><small>20</small></sup>  و با زن همسایه خود همبسترمشو، تا خود را با وی نجس سازی. </p>
<p id="v21"><sup><small>21</small></sup>  و کسی ازذریت خود را برای مولک از آتش مگذران و نام خدای خود را بی‌حرمت مساز. من یهوه هستم. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  و با ذکور مثل زن جماع مکن، زیرا که این فجور است. </p>
<p id="v23"><sup><small>23</small></sup>  و با هیچ بهیمه‌ای جماع مکن، تاخود را به آن نجس سازی، و زنی پیش بهیمه‌ای نایستد تا با آن جماع کند، زیرا که این فجوراست. </p>
<p id="v24"><sup><small>24</small></sup>  «به هیچ کدام از اینها خویشتن را نجس مسازید، زیرا به همه اینها امتهایی که من پیش روی شما بیرون می‌کنم، نجس شده‌اند. </p>
<p id="v25"><sup><small>25</small></sup>  وزمین نجس شده است، و انتقام گناهش را از آن خواهم کشید، و زمین ساکنان خود را قی خواهدنمود. </p>
<p id="v26"><sup><small>26</small></sup>  پس شما فرایض و احکام مرا نگاه دارید، و هیچ کدام از این فجور را به عمل نیاورید، نه متوطن و نه غریبی که در میان شما ماواگزیند. </p>
<p id="v27"><sup><small>27</small></sup>  زیرا مردمان آن زمین که قبل از شمابودند، جمیع این فجور را کردند، و زمین نجس شده است. </p>
<p id="v28"><sup><small>28</small></sup>  مبادا زمین شما را نیز قی کند، اگرآن را نجس سازید، چنانکه امتهایی را که قبل ازشما بودند، قی کرده است. </p>
<p id="v29"><sup><small>29</small></sup>  زیرا هر کسی‌که یکی از این فجور را بکند، همه کسانی که کرده باشند، از میان قوم خود منقطع خواهند شد.پس وصیت مرا نگاه دارید، و از این رسوم زشت که قبل از شما به عمل آورده شده است عمل منمایید، و خود را به آنها نجس مسازید. من یهوه خدای شما هستم.» </p>
<p id="v30"><sup><small>30</small></sup>  پس وصیت مرا نگاه دارید، و از این رسوم زشت که قبل از شما به عمل آورده شده است عمل منمایید، و خود را به آنها نجس مسازید. من یهوه خدای شما هستم.» </p>
<h2>منابع</h2>
<div>
<ol>
  <li id="fn1"><a href="#cite1">↑</a> 18:21 <i>"خدایان" رقیب مولک</i>: <a href="/fa/The_Urantia_Book/95#p1_3">یور 95:1.3</a>.  <i>حرمت آتش</i>: <a href="/fa/The_Urantia_Book/85#p4_4">یور 85:4.4</a>. </li>
  <li id="fn2"><a href="#cite2">↑</a> 18:9 <i>اتحادیه های ممنوع</i>: <a href="/fa/The_Urantia_Book/82#p5_4">یور 82:5.4</a>. </li>
</ol>
</div>
