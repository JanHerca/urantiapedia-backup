<!--
title: لويان - فصل 7
description: 
published: true
date: 2022-8-14T17:48:4Z
tags: 
editor: ckeditor
dateCreated: 2022-8-14T17:48:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fa/Bible/Leviticus/6">لويان - فصل 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fa/Bible/Leviticus/Index">فهرست مطالب</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fa/Bible/Leviticus/8">لويان - فصل 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  «و این است قانون قربانی جرم؛ این اقدس اقداس است. </p>
<p id="v2"><sup><small>2</small></sup>  در جایی که قربانی سوختنی را ذبح کنند، قربانی جرم را نیز ذبح بکنند، و خونش را به اطراف مذبح بپاشند. </p>
<p id="v3"><sup><small>3</small></sup>  و ازآن همه پیه‌اش را بگذراند، دنبه و پیه که احشا رامی پوشاند. </p>
<p id="v4"><sup><small>4</small></sup>  و دو گرده و پیهی که بر آنهاست که بر دو تهیگاه است، و سفیدی را که بر جگر است، با گرده‌ها جدا کند. </p>
<p id="v5"><sup><small>5</small></sup>  و کاهن آنها را برای هدیه آتشین بجهت خداوند بسوزاند. این قربانی جرم است. </p>
<p id="v6"><sup><small>6</small></sup>  و هر ذکوری از کاهنان آن را بخورد، درمکان مقدس خورده شود. این قدس اقداس است. </p>
<p id="v7"><sup><small>7</small></sup>  «قربانی جرم مانند قربانی گناه است. آنها رایک قانون است. کاهنی که به آن کفاره کند از آن اوخواهد بود. </p>
<p id="v8"><sup><small>8</small></sup>  و کاهنی که قربانی سوختنی کسی را گذراند، آن کاهن پوست قربانی سوختنی را که گذرانید برای خود نگه دارد. </p>
<p id="v9"><sup><small>9</small></sup>  و هر هدیه آردی که در تنور پخته شود و هر‌چه بر تابه یا ساج ساخته شود از آن کاهن که آن راگذرانید خواهد بود. </p>
<p id="v10"><sup><small>10</small></sup>  و هر هدیه آردی، خواه به روغن سرشته شده، خواه خشک، از آن همه پسران هارون بی‌تفاوت یکدیگر خواهدبود. </p>
<p id="v11"><sup><small>11</small></sup>  «و این است قانون ذبیحه سلامتی که کسی نزد خداوند بگذراند. </p>
<p id="v12"><sup><small>12</small></sup>  اگر آن را برای تشکربگذراند پس با ذبیحه تشکر، قرصهای فطیرسرشته شده به روغن، و نازکهای فطیر مالیده شده به روغن، و از آرد نرم آمیخته شده، قرصهای سرشته شده به روغن را بگذراند. </p>
<p id="v13"><sup><small>13</small></sup>  با قرصهای نان خمیر مایه دار قربانی خود را همراه ذبیحه تشکر سلامتی خود بگذراند. </p>
<p id="v14"><sup><small>14</small></sup>  و از آن از هرقربانی یکی را برای هدیه افراشتنی نزد خداوندبگذراند، و از آن آن کاهن که خون ذبیحه سلامتی را می‌پاشد خواهد بود. </p>
<p id="v15"><sup><small>15</small></sup>  و گوشت ذبیحه تشکرسلامتی او در روز قربانی وی خورده شود، چیزی از آن را تا صبح نگذارد. </p>
<p id="v16"><sup><small>16</small></sup>  و اگر ذبیحه قربانی او نذری یا تبرعی باشد، در روزی که ذبیحه خود را می‌گذراند خورده شود، و باقی آن در فردای آن روز خورده شود. </p>
<p id="v17"><sup><small>17</small></sup>  و باقی گوشت ذبیحه در روز سوم به آتش سوخته شود. </p>
<p id="v18"><sup><small>18</small></sup>  و اگرچیزی از گوشت ذبیحه سلامتی او در روز سوم خورده شود مقبول نخواهد شد و برای کسی‌که آن را گذرانید محسوب نخواهد شد، نجس خواهد بود. و کسی‌که آن را بخورد گناه خود رامتحمل خواهد شد. </p>
<p id="v19"><sup><small>19</small></sup>  و گوشتی که به هر چیزنجس برخورد، خورده نشود، به آتش سوخته شود، و هر‌که طاهر باشد از آن گوشت بخورد. </p>
<p id="v20"><sup><small>20</small></sup>  لیکن کسی‌که از گوشت ذبیحه سلامتی که برای خداوند است بخورد و نجاست او بر اوباشد، آن کس از قوم خود منقطع خواهد شد. </p>
<p id="v21"><sup><small>21</small></sup>  وکسی‌که هر چیز نجس را خواه نجاست آدمی، خواه بهیمه نجس، خواه هر چیز مکروه نجس رالمس کند، و از گوشت ذبیحه سلامتی که برای خداوند است بخورد، آن کس از قوم خود منقطع خواهد شد.» </p>
<p id="v22"><sup><small>22</small></sup>  و خداوند موسی را خطاب کرده، گفت: <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  «بنی‌اسرائیل را خطاب کرده، بگو: هیچ پیه گاوو گوسفند و بز را مخورید. </p>
<p id="v24"><sup><small>24</small></sup>  اما پیه مردار و پیه حیوان دریده شده برای هر کار استعمال می‌شود، لیکن هرگز خورده نشود. </p>
<p id="v25"><sup><small>25</small></sup>  زیرا هر‌که پیه جانوری که از آن هدیه آتشین برای خداوندمی گذرانند بخورد، آن کس که خورد، از قوم خودمنقطع شود. </p>
<p id="v26"><sup><small>26</small></sup>  و هیچ خون را خواه از مرغ خواه از بهایم در همه مسکنهای خود مخورید. </p>
<p id="v27"><sup><small>27</small></sup>  هرکسی‌که از هر قسم خون بخورد، آن کس از قوم خود منقطع خواهد شد.» </p>
<p id="v28"><sup><small>28</small></sup>  و خداوند موسی را خطاب کرده، گفت: </p>
<p id="v29"><sup><small>29</small></sup>  «بنی‌اسرائیل را خطاب کرده، بگو: هر‌که ذبیحه سلامتی خود را برای خداوند بگذراند، قربانی خود را از ذبیحه سلامتی خود نزد خداوندبیاورد. </p>
<p id="v30"><sup><small>30</small></sup>  به‌دستهای خود هدایای آتشین خداوند را بیاورد، پیه را با سینه بیاورد تا سینه بجهت هدیه جنبانیدنی به حضور خداوندجنبانیده شود. </p>
<p id="v31"><sup><small>31</small></sup>  و کاهن پیه را بر مذبح بسوزاند، و سینه از آن هارون و پسرانش خواهد بود. </p>
<p id="v32"><sup><small>32</small></sup>  وران راست را برای هدیه افراشتنی از ذبایح سلامتی خود به کاهن بدهید. </p>
<p id="v33"><sup><small>33</small></sup>  آن کس از پسران هارون که خون ذبیحه سلامتی وپیه را گذرانید، ران راست حصه وی خواهد بود. </p>
<p id="v34"><sup><small>34</small></sup>  زیرا سینه جنبانیدنی و ران افراشتنی را از بنی‌اسرائیل از ذبایح سلامتی ایشان گرفتم، و آنها را به هارون کاهن و پسرانش به فریضه ابدی از جانب بنی‌اسرائیل دادم.» </p>
<p id="v35"><sup><small>35</small></sup>  این است حصه مسح هارون و حصه مسح پسرانش از هدایای آتشین خداوند، در روزی که ایشان را نزدیک آورد تابرای خداوند کهانت کنند. </p>
<p id="v36"><sup><small>36</small></sup>  که خداوند امرفرمود که به ایشان داده شود، در روزی که ایشان را از میان بنی‌اسرائیل مسح کرد، این فریضه ابدی در نسلهای ایشان است. </p>
<p id="v37"><sup><small>37</small></sup>  این است قانون قربانی سوختنی و هدیه آردی و قربانی گناه و قربانی جرم و قربانی تقدیس و ذبیحه سلامتی،که خداوند به موسی در کوه سینا امر فرموده بود، درروزی که بنی‌اسرائیل را مامور فرمود تاقربانی های خود را نزد خداوند بگذرانند درصحرای سینا. </p>
<p id="v38"><sup><small>38</small></sup>  که خداوند به موسی در کوه سینا امر فرموده بود، درروزی که بنی‌اسرائیل را مامور فرمود تاقربانی های خود را نزد خداوند بگذرانند درصحرای سینا. </p>
<h2>منابع</h2>
<div>
<ol>
  <li id="fn1"><a href="#cite1">↑</a> 7:22-25 <i>تابو چربی حیوانی</i>: <a href="/fa/The_Urantia_Book/86#p5_11">یور 86:5.11</a>. </li>
</ol>
</div>
