<!--
title: لويان - فصل 13
description: 
published: true
date: 2023-11-8T20:23:55Z
tags: bible, bible—leviticus
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Leviticus/12">
          <span class="mdi mdi-arrow-left-drop-circle"></span><span class="pl-2">لويان - فصل 12</span>
        </a>
        </td>
        <td>
        <a href="/fa/Bible/Leviticus/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Leviticus/14">
          <span class="pr-2">لويان - فصل 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  و خداوند موسی و هارون را خطاب کرده، گفت: </p>
<p id="v2"><sup><small>2</small></sup>  «چون شخصی را درپوست بدنش آماس یا قوبا یا لکه‌ای براق بشود، وآن در پوست بدنش مانند بلای برص باشد، پس او را نزد هارون کاهن یا نزد یکی از پسرانش که کهنه باشند بیاورند. </p>
<p id="v3"><sup><small>3</small></sup>  و کاهن آن بلا را که درپوست بدنش باشد ملاحظه نماید. اگر مو در بلاسفید گردیده است، و نمایش بلا از پوست بدنش گودتر باشد، بلای برص است، پس کاهن او راببیند و حکم به نجاست او بدهد. </p>
<p id="v4"><sup><small>4</small></sup>  و اگر آن لکه براق در پوست بدنش سفید باشد، و از پوست گودتر ننماید، و موی آن سفید نگردیده، آنگاه کاهن آن مبتلا را هفت روز نگاه دارد. </p>
<p id="v5"><sup><small>5</small></sup>  و روزهفتم کاهن او را ملاحظه نماید، و اگر آن بلا درنظرش ایستاده باشد، و بلا در پوست پهن نشده، پس کاهن او را هفت روز دیگر نگاه دارد. </p>
<p id="v6"><sup><small>6</small></sup>  و درروز هفتم کاهن او را باز ملاحظه کند، و اگر بلا کم رنگ شده، و در پوست پهن نگشته است، کاهن حکم به طهارتش بدهد. آن قوبا است. رخت خودرا بشوید و طاهر باشد. </p>
<p id="v7"><sup><small>7</small></sup>  و اگر قوبا در پوست پهن شود بعد از آن که خود را به کاهن برای تطهیرنمود، پس بار دیگر خود را به کاهن بنماید. </p>
<p id="v8"><sup><small>8</small></sup>  وکاهن ملاحظه نماید، و هرگاه قوبا در پوست پهن شده باشد، حکم به نجاست او بدهد. این برص است. </p>
<p id="v9"><sup><small>9</small></sup>  و چون بلای برص در کسی باشد او را نزدکاهن بیاورند. </p>
<p id="v10"><sup><small>10</small></sup>  و کاهن ملاحظه نماید اگر آماس سفید در پوست باشد، و موی را سفید کرده، وگوشت خام زنده در آماس باشد، </p>
<p id="v11"><sup><small>11</small></sup>  این درپوست بدنش برص مزمن است. کاهن به نجاستش حکم دهد و او را نگاه ندارد زیرا که نجس است. </p>
<p id="v12"><sup><small>12</small></sup>  و اگر برص در پوست بسیار پهن شده باشد وبرص، تمامی پوست آن مبتلا را از سر تا پا هرجایی که کاهن بنگرد، پوشانیده باشد، </p>
<p id="v13"><sup><small>13</small></sup>  پس کاهن ملاحظه نماید اگر برص تمام بدن را فروگرفته است، به تطهیر آن مبتلا حکم دهد. چونکه همه بدنش سفید شده است، طاهر است. </p>
<p id="v14"><sup><small>14</small></sup>  لیکن هر وقتی که گوشت زنده در او ظاهر شود، نجس خواهد بود. </p>
<p id="v15"><sup><small>15</small></sup>  و کاهن گوشت زنده را ببیند وحکم به نجاست او بدهد. این گوشت زنده نجس است زیرا که برص است. </p>
<p id="v16"><sup><small>16</small></sup>  و اگر گوشت زنده به سفیدی برگردد نزد کاهن بیاید. </p>
<p id="v17"><sup><small>17</small></sup>  و کاهن او راملاحظه کند و اگر آن بلا به سفیدی مبدل شده است، پس کاهن به طهارت آن مبتلا حکم دهدزیرا طاهر است. </p>
<p id="v18"><sup><small>18</small></sup>  «و گوشتی که در پوست آن دمل باشد وشفا یابد، </p>
<p id="v19"><sup><small>19</small></sup>  و در جای دمل آماس سفید یا لکه براق سفید مایل به‌سرخی پدید آید، آن را به کاهن بنماید. </p>
<p id="v20"><sup><small>20</small></sup>  و کاهن آن را ملاحظه نماید و اگراز پوست گودتر بنماید و موی آن سفید شده، پس کاهن به نجاست او حکم دهد. این بلای برص است که از دمل درآمده است. </p>
<p id="v21"><sup><small>21</small></sup>  و اگر کاهن آن راببیند و اینک موی سفید در آن نباشد و گودتر ازپوست هم نباشد و کم رنگ باشد، پس کاهن او راهفت روز نگاه دارد. </p>
<p id="v22"><sup><small>22</small></sup>  و اگر در پوست پهن شده، کاهن به نجاست او حکم دهد. این بلا می‌باشد. </p>
<p id="v23"><sup><small>23</small></sup>  و اگر آن لکه براق در جای خود مانده، پهن نشده باشد، این گری دمل است. پس کاهن به طهارت وی حکم دهد. </p>
<p id="v24"><sup><small>24</small></sup>  یا گوشتی که درپوست آن داغ آتش باشد و از گوشت زنده آن داغ، لکه براق سفید مایل به‌سرخی یا سفید پدیدآید، </p>
<p id="v25"><sup><small>25</small></sup>  پس کاهن آن را ملاحظه نماید. اگر مو درلکه براق سفید گردیده، و گودتر از پوست بنمایداین برص است که از داغ درآمده است. پس کاهن به نجاست او حکم دهد زیرا بلای برص است. </p>
<p id="v26"><sup><small>26</small></sup>  و اگر کاهن آن را ملاحظه نماید و اینک در لکه براق موی سفید نباشد و گودتر از پوست نباشد وکم رنگ باشد، کاهن او را هفت روز نگه دارد. </p>
<p id="v27"><sup><small>27</small></sup>  و در روز هفتم کاهن او را ملاحظه نماید. اگر درپوست پهن شده، کاهن به نجاست وی حکم دهد. این بلای برص است. </p>
<p id="v28"><sup><small>28</small></sup>  و اگر لکه براق در جای خود مانده، در پوست پهن نشده باشد و کم رنگ باشد، این آماس داغ است. پس کاهن به طهارت وی حکم دهد. این گری داغ است. </p>
<p id="v29"><sup><small>29</small></sup>  «و چون مرد یا زن، بلایی در سر یا در زنخ داشته باشد، </p>
<p id="v30"><sup><small>30</small></sup>  کاهن آن بلا را ملاحظه نماید. اگرگودتر از پوست بنماید و موی زرد باریک در آن باشد، پس کاهن به نجاست او حکم دهد. این سعفه یعنی برص سر یا زنخ است. </p>
<p id="v31"><sup><small>31</small></sup>  و چون کاهن بلای سعفه را ببیند، اگر گودتر از پوست ننماید و موی سیاه در آن نباشد، پس کاهن آن مبتلای سعفه را هفت روز نگاه دارد. </p>
<p id="v32"><sup><small>32</small></sup>  و در روزهفتم کاهن آن بلا را ملاحظه نماید. اگر سعفه پهن نشده، و موی زرد در آن نباشد و سعفه گودتر ازپوست ننماید، </p>
<p id="v33"><sup><small>33</small></sup>  آنگاه موی خود را بتراشد لیکن سعفه را نتراشد و کاهن آن مبتلای سعفه را بازهفت روز نگاه دارد. </p>
<p id="v34"><sup><small>34</small></sup>  و در روز هفتم کاهن سعفه را ملاحظه نماید. اگر سعفه در پوست پهن نشده، و از پوست گودتر ننماید، پس کاهن حکم به طهارت وی دهد و او رخت خود را بشوید وطاهر باشد. </p>
<p id="v35"><sup><small>35</small></sup>  لیکن اگر بعد از حکم به طهارتش سعفه در پوست پهن شود، </p>
<p id="v36"><sup><small>36</small></sup>  پس کاهن او راملاحظه نماید. اگر سعفه در پوست پهن شده باشد، کاهن موی زرد را نجوید، او نجس است. </p>
<p id="v37"><sup><small>37</small></sup>  اما اگر در نظرش سعفه ایستاده باشد، و موی سیاه از آن در‌آمده، پس سعفه شفا یافته است. اوطاهر است و کاهن حکم به طهارت وی بدهد. </p>
<p id="v38"><sup><small>38</small></sup>  «و چون مرد یا زن در پوست بدن خودلکه های براق یعنی لکه های براق سفید داشته باشد، </p>
<p id="v39"><sup><small>39</small></sup>  کاهن ملاحظه نماید. اگر لکه‌ها در پوست بدن ایشان کم رنگ و سفید باشد، این بهق است که از پوست درآمده. او طاهر است. </p>
<p id="v40"><sup><small>40</small></sup>  وکسی‌که موی سر او ریخته باشد، او اقرع است، وطاهر می‌باشد. </p>
<p id="v41"><sup><small>41</small></sup>  و کسی‌که موی سر او از طرف پیشانی ریخته باشد، او اصلع است، و طاهرمی باشد. </p>
<p id="v42"><sup><small>42</small></sup>  و اگر در سر کل او یا پیشانی کل اوسفید مایل به‌سرخی باشد، آن برص است که ازسر کل او یا پیشانی کل او در‌آمده است. </p>
<p id="v43"><sup><small>43</small></sup>  پس کاهن او را ملاحظه کند. اگر آماس آن بلا در سرکل او یا پیشانی کل او سفید مایل به‌سرخی، مانندبرص در پوست بدن باشد، </p>
<p id="v44"><sup><small>44</small></sup>  او مبروص است، ونجس می‌باشد. کاهن البته حکم به نجاست وی بدهد. بلای وی در سرش است. </p>
<p id="v45"><sup><small>45</small></sup>  و اما مبروص که این بلا را دارد، گریبان او چاک شده، و موی سراو گشاده، و شاربهای او پوشیده شود، و ندا کندنجس نجس. <sup id="cite1"><a href="#fn1">[1]</a></sup></p>
<p id="v46"><sup><small>46</small></sup>  و همه روزهایی که بلا دارد، البته نجس خواهد بود، و تنها بماند و مسکن او بیرون لشکرگاه باشد. </p>
<p id="v47"><sup><small>47</small></sup>  «و رختی که بلای برص داشته باشد، خواه رخت پشمین خواه رخت پنبه‌ای، </p>
<p id="v48"><sup><small>48</small></sup>  خواه در تارو خواه در پود، چه از پشم و چه از پنبه و چه ازچرم، یا از هر چیزی که از چرم ساخته شود، </p>
<p id="v49"><sup><small>49</small></sup>  اگر آن بلا مایل به سبزی یا به‌سرخی باشد، دررخت یا در چرم، خواه در تار خواه در پود یا درهر ظرف چرمی، این بلای برص است. به کاهن نشان داده شود. </p>
<p id="v50"><sup><small>50</small></sup>  و کاهن آن بلا را ملاحظه نماید و آن چیزی را که بلا دارد هفت روز نگاه دارد. </p>
<p id="v51"><sup><small>51</small></sup>  و آن چیزی را که بلا دارد، در روز هفتم ملاحظه کند. اگر آن بلا در رخت پهن شده باشد، خواه در تار خواه در پود، یا در چرم در هر کاری که چرم برای آن استعمال می‌شود، این برص مفسد است و آن چیز نجس می‌باشد. </p>
<p id="v52"><sup><small>52</small></sup>  پس آن رخت را بسوزاند، چه تار و چه پود، خواه در پشم خواه در پنبه، یا در هر ظرف چرمی که بلا در آن باشد، زیرا برص مفسد است. به آتش سوخته شود. </p>
<p id="v53"><sup><small>53</small></sup>  اما چون کاهن آن را ملاحظه کند، اگر بلادر رخت، خواه در تار خواه در پود، یا در هرظرف چرمی پهن نشده باشد، </p>
<p id="v54"><sup><small>54</small></sup>  پس کاهن امرفرماید تا آنچه را که بلا دارد بشویند، و آن راهفت روز دیگر نگاه دارد. </p>
<p id="v55"><sup><small>55</small></sup>  و بعد از شستن آن چیز که بلا دارد کاهن ملاحظه نماید. اگر رنگ آن بلا تبدیل نشده، هر‌چند بلا هم پهن نشده باشد، این نجس است. آن را به آتش بسوزان. این خوره است، خواه فرسودگی آن در درون باشد یا دربیرون. </p>
<p id="v56"><sup><small>56</small></sup>  و چون کاهن ملاحظه نماید، اگر بلا بعداز شستن آن کم رنگ شده باشد، پس آن را ازرخت یا از چرم خواه از تار خواه از پود، پاره کند. </p>
<p id="v57"><sup><small>57</small></sup>  و اگر باز در آن رخت خواه در تار خواه در پود، یا در هر ظرف چرمی ظاهر شود، این برآمدن برص است. آنچه را که بلا دارد به آتش بسوزان. </p>
<p id="v58"><sup><small>58</small></sup>  و آن رخت خواه تار و خواه پود، یا هر ظرف چرمی را که شسته‌ای و بلا از آن رفع شده باشد، دوباره شسته شود و طاهر خواهد بود.»این است قانون بلای برص در رخت پشمین یا پنبه‌ای خواه در تار خواه در پود، یا در هر ظرف چرمی برای حکم به طهارت یا نجاست آن. </p>
<p id="v59"><sup><small>59</small></sup>  این است قانون بلای برص در رخت پشمین یا پنبه‌ای خواه در تار خواه در پود، یا در هر ظرف چرمی برای حکم به طهارت یا نجاست آن. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Leviticus/12">
          <span class="mdi mdi-arrow-left-drop-circle"></span><span class="pl-2">لويان - فصل 12</span>
        </a>
        </td>
        <td>
        <a href="/fa/Bible/Leviticus/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Leviticus/14">
          <span class="pr-2">لويان - فصل 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 13:45 <i>اعتراف تشریفاتی: نجس</i>: <a href="/fa/The_Urantia_Book/89#p2_5">یور 89:2.5</a>. </li>
</ol>
</div>
