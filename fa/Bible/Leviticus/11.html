<!--
title: لويان - فصل 11
description: 
published: true
date: 2022-8-14T17:48:4Z
tags: 
editor: ckeditor
dateCreated: 2022-8-14T17:48:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fa/Bible/Leviticus/10">لويان - فصل 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fa/Bible/Leviticus/Index">فهرست مطالب</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fa/Bible/Leviticus/12">لويان - فصل 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و خداوند موسی و هارون را خطاب کرده، به ایشان گفت: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  «بنی‌اسرائیل راخطاب کرده، بگویید: اینها حیواناتی هستند که می‌باید بخورید، از همه بهایمی که بر روی زمین‌اند. </p>
<p id="v3"><sup><small>3</small></sup>  هر شکافته سم که شکاف تمام دارد ونشخوار کننده‌ای از بهایم، آن را بخورید. </p>
<p id="v4"><sup><small>4</small></sup>  اما ازنشخوارکنندگان و شکافتگان سم اینها رامخورید، یعنی شتر، زیرا نشخوار می‌کند لیکن شکافته سم نیست، آن برای شما نجس است. </p>
<p id="v5"><sup><small>5</small></sup>  وونک، زیرا نشخوار می‌کند اما شکافته سم نیست، این برای شما نجس است. </p>
<p id="v6"><sup><small>6</small></sup>  و خرگوش، زیرانشخوار می‌کند ولی شکافته سم نیست، این برای شما نجس است. </p>
<p id="v7"><sup><small>7</small></sup>  و خوک، زیرا شکافته سم است و شکاف تمام دارد لیکن نشخوار نمی کند، این برای شما نجس است. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  از گوشت آنهامخورید و لاش آنها را لمس مکنید، اینها برای شما نجس‌اند. </p>
<p id="v9"><sup><small>9</small></sup>  از همه آنچه در آب است اینها رابخورید، هر‌چه پر و فلس دارد در آب خواه دردریا خواه در نهرها، آنها را بخورید. </p>
<p id="v10"><sup><small>10</small></sup>  و هر‌چه پر و فلس ندارد در دریا یا در نهرها، از همه حشرات آب و همه جانورانی که در آب می‌باشند، اینها نزد شما مکروه باشند. </p>
<p id="v11"><sup><small>11</small></sup>  البته نزدشما مکروه‌اند، از گوشت آنها مخورید و لاشهای آنها را مکروه دارید. </p>
<p id="v12"><sup><small>12</small></sup>  هر‌چه در آبها پر و فلس ندارد نزد شما مکروه خواهد بود. </p>
<p id="v13"><sup><small>13</small></sup>  و از مرغان اینها را مکروه دارید، خورده نشوند، زیرامکروه‌اند، عقاب و استخوان خوار و نسربحر. </p>
<p id="v14"><sup><small>14</small></sup>  وکرکس و لاشخوار به اجناس آن. </p>
<p id="v15"><sup><small>15</small></sup>  و غراب به اجناس آن. </p>
<p id="v16"><sup><small>16</small></sup>  و شترمرغ و جغد و مرغ دریایی وباز به اجناس آن. </p>
<p id="v17"><sup><small>17</small></sup>  و بوم و غواص و بوتیمار. </p>
<p id="v18"><sup><small>18</small></sup>  و قاز و مرغ سقا و رخم. </p>
<p id="v19"><sup><small>19</small></sup>  و لقلق و کلنگ به اجناس آن و هدهد و شبپره. </p>
<p id="v20"><sup><small>20</small></sup>  و همه حشرات بالدار که بر چهارپا می‌روند برای شما مکروه‌اند. </p>
<p id="v21"><sup><small>21</small></sup>  لیکن اینها را بخورید از همه حشرات بالدار که بر چهار پا می‌روند، هر کدام که بر پایهای خودساقها برای جستن بر زمین دارند. </p>
<p id="v22"><sup><small>22</small></sup>  از آن قسم اینها را بخورید. ملخ به اجناس آن و دبا به اجناس آن و حرجوان به اجناس آن و حدب به اجناس آن. </p>
<p id="v23"><sup><small>23</small></sup>  و سایر حشرات بالدار که چهار پا دارندبرای شما مکروه‌اند. </p>
<p id="v24"><sup><small>24</small></sup>  از آنها نجس می‌شوید، هرکه لاش آنها را لمس کند تا شام نجس باشد. </p>
<p id="v25"><sup><small>25</small></sup>  و هر‌که چیزی از لاش آنها را بردارد، رخت خود را بشوید و تا شام نجس باشد. </p>
<p id="v26"><sup><small>26</small></sup>  و هربهیمه‌ای که شکافته سم باشد لیکن شکاف تمام ندارد و نشخوار نکند اینها برای شما نجسند، وهر‌که آنها را لمس کند نجس است. </p>
<p id="v27"><sup><small>27</small></sup>  و هر‌چه برکف پا رود از همه جانورانی که بر چهار پامی روند، اینها برای شما نجس‌اند، هر‌که لاش آنها را لمس کند تا شام نجس باشد. </p>
<p id="v28"><sup><small>28</small></sup>  و هر‌که لاش آنها را بردارد، رخت خود را بشوید و تا شام نجس باشد. اینها برای شما نجس‌اند. </p>
<p id="v29"><sup><small>29</small></sup>  «و از حشراتی که بر زمین می‌خزند اینهابرای شما نجس‌اند: موش کور و موش وسوسمار به اجناس آن، </p>
<p id="v30"><sup><small>30</small></sup>  و دله و ورل و چلپاسه و کرباسه و بوقلمون. </p>
<p id="v31"><sup><small>31</small></sup>  از جمیع حشرات اینهابرای شما نجس‌اند: هر‌که لاش آنها را لمس کندتا شام نجس باشد، </p>
<p id="v32"><sup><small>32</small></sup>  و بر هر چیزی که یکی ازاینها بعد از موتش بیفتد نجس باشد، خواه هرظرف چوبی، خواه رخت، خواه چرم، خواه جوال؛ هر ظرفی که در آن کار کرده شود در آب گذاشته شود و تا شام نجس باشد، پس طاهرخواهد بود. </p>
<p id="v33"><sup><small>33</small></sup>  و هر ظرف سفالین که یکی از اینهادر آن بیفتد آنچه در آن است نجس باشد و آن رابشکنید. </p>
<p id="v34"><sup><small>34</small></sup>  هر خوراک در آن که خورده شود، اگرآب بر آن ریخته شد نجس باشد، و هر مشروبی که آشامیده شود که در چنین ظرف است نجس باشد. </p>
<p id="v35"><sup><small>35</small></sup>  و بر هر چیزی که پاره‌ای از لاش آنهابیفتد نجس باشد، خواه تنور، خواه اجاق، شکسته شود؛ اینها نجس‌اند و نزد شما نجس خواهند بود. </p>
<p id="v36"><sup><small>36</small></sup>  و چشمه و حوض که مجمع آب باشد طاهر است لیکن هر‌که لاش آنها را لمس کند نجس خواهد بود. </p>
<p id="v37"><sup><small>37</small></sup>  و اگر پاره‌ای از لاش آنها بر تخم کاشتنی که باید کاشته شود بیفتدطاهر است. </p>
<p id="v38"><sup><small>38</small></sup>  لیکن اگر آب بر تخم ریخته شود وپاره‌ای از لاش آنها بر آن بیفتد، این برای شمانجس باشد. </p>
<p id="v39"><sup><small>39</small></sup>  و اگر یکی از بهایمی که برای شماخوردنی است بمیرد، هر‌که لاش آن را لمس کندتا شام نجس باشد. </p>
<p id="v40"><sup><small>40</small></sup>  و هر‌که لاش آن را بخوردرخت خود را بشوید و تا شام نجس باشد. و هر‌که لاش آن را بردارد، رخت خود را بشوید و تا شام نجس باشد. </p>
<p id="v41"><sup><small>41</small></sup>  «و هر حشراتی که بر زمین می‌خزد مکروه است؛ خورده نشود. </p>
<p id="v42"><sup><small>42</small></sup>  و هر‌چه بر شکم راه رودو هر‌چه بر چهارپا راه رود و هر‌چه پایهای زیاده دارد، یعنی همه حشراتی که بر زمین می‌خزند، آنها را مخورید زیرا که مکروه‌اند. </p>
<p id="v43"><sup><small>43</small></sup>  خویشتن رابه هر حشراتی که می‌خزد مکروه مسازید، و خودرا به آنها نجس مسازید، مبادا از آنها ناپاک شوید. </p>
<p id="v44"><sup><small>44</small></sup>  زیرا من یهوه خدای شما هستم، پس خود را تقدیس نمایید و مقدس باشید، زیرا من قدوس هستم پس خویشتن را به همه حشراتی که بر زمین می‌خزند نجس مسازید. </p>
<p id="v45"><sup><small>45</small></sup>  زیرا من یهوه هستم که شما را از زمین مصر بیرون آوردم تا خدای شما باشم، پس مقدس باشید زیرامن قدوس هستم. </p>
<p id="v46"><sup><small>46</small></sup>  این است قانون بهایم ومرغان و هر حیوانی که در آبها حرکت می‌کندو هر حیوانی که بر زمین می‌خزد.تا در میان نجس و طاهر و در میان حیواناتی که خورده شوند و حیواناتی که خورده نشوند امتیازبشود.» </p>
<p id="v47"><sup><small>47</small></sup>  تا در میان نجس و طاهر و در میان حیواناتی که خورده شوند و حیواناتی که خورده نشوند امتیازبشود.» </p>
<h2>منابع</h2>
<div>
<ol>
  <li id="fn1"><a href="#cite1">↑</a> 11:1-47 <i>روز "تولد" معنوی</i>: <a href="/fa/The_Urantia_Book/89#p1_1">یور 89:1.1</a>. </li>
  <li id="fn2"><a href="#cite2">↑</a> 11:7-8 <i>تابوهای گوشت خوک</i>: <a href="/fa/The_Urantia_Book/89#p1_5">یور 89:1.5</a>. </li>
</ol>
</div>
