<!--
title: لويان - فصل 8
description: 
published: true
date: 2022-10-6T9:46:16Z
tags: bible, bible—leviticus
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Leviticus/7">لويان - فصل 7</a></td>
        <td><a href="/fa/Bible/Leviticus/Index">فهرست مطالب</a></td>
        <td><a href="/fa/Bible/Leviticus/9">لويان - فصل 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و خداوند موسی را خطاب کرده، گفت: </p>
<p id="v2"><sup><small>2</small></sup>  «هارون و پسرانش را با او و رختها وروغن مسح و گوساله قربانی گناه و دو قوچ وسبدنان فطیر را بگیر. </p>
<p id="v3"><sup><small>3</small></sup>  و تمامی جماعت را به درخیمه اجتماع جمع کن.» </p>
<p id="v4"><sup><small>4</small></sup>  پس موسی چنانکه خداوند به وی امر فرموده بود به عمل آورد، وجماعت به در خیمه اجتماع جمع شدند. </p>
<p id="v5"><sup><small>5</small></sup>  وموسی به جماعت گفت: «این است آنچه خداوندفرموده است که کرده شود.» </p>
<p id="v6"><sup><small>6</small></sup>  پس موسی هارون و پسرانش را نزدیک آورد، و ایشان را به آب غسل داد. </p>
<p id="v7"><sup><small>7</small></sup>  و پیراهن را بر او پوشانید و کمربند رابر او بست، و او را به ردا ملبس ساخت، و ایفود رابر او گذاشت و زنار ایفود را بر او بسته، آن را بر وی استوار ساخت </p>
<p id="v8"><sup><small>8</small></sup>  و سینه بند را بر او گذاشت واوریم و تمیم را در سینه بند گذارد. </p>
<p id="v9"><sup><small>9</small></sup>  و عمامه را برسرش نهاد، و بر عمامه در‌پیش آن تنکه زرین، یعنی افسر مقدس را نهاد، چنانکه خداوند موسی را امر فرموده بود. </p>
<p id="v10"><sup><small>10</small></sup>  و موسی روغن مسح را گرفته، مسکن وآنچه را که در آن بود مسح کرده، آنها را تقدیس نمود. </p>
<p id="v11"><sup><small>11</small></sup>  و قدری از آن را بر مذبح هفت مرتبه پاشید، و مذبح و همه اسبابش و حوض و پایه‌اش را مسح کرد، تا آنها را تقدیس نماید. </p>
<p id="v12"><sup><small>12</small></sup>  و قدری از روغن مسح را بر سر هارون ریخته، او را مسح کرد تا او را تقدیس نماید. </p>
<p id="v13"><sup><small>13</small></sup>  و موسی پسران هارون را نزدیک آورده، بر ایشان پیراهنها راپوشانید و کمربندها را بر ایشان بست و کلاهها رابر ایشان نهاد، چنانکه خداوند موسی را امرفرموده بود. </p>
<p id="v14"><sup><small>14</small></sup>  پس گوساله قربانی گناه را آورد، و هارون وپسرانش دستهای خود را بر سر گوساله قربانی گناه نهادند. </p>
<p id="v15"><sup><small>15</small></sup>  و آن را ذبح کرد، و موسی خون راگرفته، بر شاخهای مذبح به هر طرف به انگشت خود مالید، و مذبح را طاهر ساخت، و خون را بربنیان مذبح ریخته، آن را تقدیس نمود تا برایش کفاره نماید. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  و همه پیه را که بر احشا بود وسفیدی جگر و دو گرده و پیه آنها را گرفت، وموسی آنها را بر مذبح سوزانید </p>
<p id="v17"><sup><small>17</small></sup>  و گوساله وپوستش و گوشتش و سرگینش را بیرون ازلشکرگاه به آتش سوزانید، چنانکه خداوندموسی را امر فرموده بود. </p>
<p id="v18"><sup><small>18</small></sup>  پس قوچ قربانی سوختنی را نزدیک آورد، و هارون و پسرانش دستهای خود را بر سر قوچ نهادند. </p>
<p id="v19"><sup><small>19</small></sup>  و آن را ذبح کرد، و موسی خون را به اطراف مذبح پاشید. </p>
<p id="v20"><sup><small>20</small></sup>  وقوچ را قطعه قطعه کرد، و موسی سر و قطعه‌ها و چربی را سوزانید. </p>
<p id="v21"><sup><small>21</small></sup>  و احشا و پاچه‌ها را به آب شست و موسی تمامی قوچ را بر مذبح سوزانید. </p>
<p id="v22"><sup><small>22</small></sup>  پس قوچ دیگر یعنی قوچ تخصیص را نزدیک آورد، و هارون وپسرانش دستهای خود را بر سر قوچ نهادند. </p>
<p id="v23"><sup><small>23</small></sup>  وآن را ذبح کرد، و موسی قدری از خونش را گرفته، بر نرمه گوش راست هارون و بر شست دست راست او، و بر شست پای راست او مالید. </p>
<p id="v24"><sup><small>24</small></sup>  وپسران هارون را نزدیک آورد، و موسی قدری ازخون را بر نرمه گوش راست ایشان، و بر شست دست راست ایشان، و بر شست پای راست ایشان مالید، و موسی خون را به اطراف مذبح پاشید. </p>
<p id="v25"><sup><small>25</small></sup>  و پیه و دنبه و همه پیه را که بر احشاست، وسفیدی جگر و دو گرده و پیه آنها و ران راست راگرفت. </p>
<p id="v26"><sup><small>26</small></sup>  و از سبد نان فطیر که به حضور خداوندبود، یک قرص فطیر و یک قرص نان روغنی ویک نازک گرفت، و آنها را بر پیه و بر ران راست نهاد. </p>
<p id="v27"><sup><small>27</small></sup>  و همه را بر دست هارون و بر دستهای پسرانش نهاد. و آنها را برای هدیه جنبانیدنی به حضور خداوند بجنبانید. </p>
<p id="v28"><sup><small>28</small></sup>  و موسی آنها را ازدستهای ایشان گرفته، بر مذبح بالای قربانی سوختنی سوزانید. این هدیه تخصیص برای عطرخوشبو و قربانی آتشین بجهت خداوند بود. </p>
<p id="v29"><sup><small>29</small></sup>  وموسی سینه را گرفته، آن را به حضور خداوندبرای هدیه جنبانیدنی جنبانید، و از قوچ تخصیص، این حصه موسی بود چنانکه خداوندموسی را امر فرموده بود. </p>
<p id="v30"><sup><small>30</small></sup>  و موسی قدری از روغن مسح و از خونی که بر مذبح بود گرفته، آن را بر هارون و رختهایش و بر پسرانش و رختهای پسرانش با وی پاشید، و هارون و رختهایش و پسرانش و رختهای پسرانش را با وی تقدیس نمود. </p>
<p id="v31"><sup><small>31</small></sup>  و موسی هارون و پسرانش را گفت: «گوشت را نزد درخیمه اجتماع بپزید و آن را با نانی که در سبدتخصیص است در آنجا بخورید، چنانکه امرفرموده، گفتم که هارون و پسرانش آن را بخورند. </p>
<p id="v32"><sup><small>32</small></sup>  و باقی گوشت و نان را به آتش بسوزانید. </p>
<p id="v33"><sup><small>33</small></sup>  واز در خیمه اجتماع هفت روز بیرون مروید تاروزی که ایام تخصیص شما تمام شود، زیرا که در هفت روز شما را تخصیص خواهد کرد. </p>
<p id="v34"><sup><small>34</small></sup>  چنانکه امروز کرده شده است، همچنان خداوند امر فرمود که بشود تا برای شما کفاره گردد. </p>
<p id="v35"><sup><small>35</small></sup>  پس هفت روز نزد در خیمه اجتماع روزو شب بمانید، و امر خداوند را نگاه دارید مبادابمیرید، زیرا همچنین مامور شده‌ام.»و هارون و پسرانش همه کارهایی را که خداوند به‌دست موسی‌امر فرموده بود بجا آوردند. </p>
<p id="v36"><sup><small>36</small></sup>  و هارون و پسرانش همه کارهایی را که خداوند به‌دست موسی‌امر فرموده بود بجا آوردند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Leviticus/7">لويان - فصل 7</a></td>
        <td><a href="/fa/Bible/Leviticus/Index">فهرست مطالب</a></td>
        <td><a href="/fa/Bible/Leviticus/9">لويان - فصل 9</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 8:15 <i>محراب را تطهیر کنید</i>: <a href="/fa/The_Urantia_Book/90#p5_3">یور 90:5.3</a>. </li>
</ol>
</div>
