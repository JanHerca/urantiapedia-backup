<!--
title: لويان - فصل 25
description: 
published: true
date: 2023-11-8T20:23:55Z
tags: bible, bible—leviticus
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Leviticus/24">
          <span class="mdi mdi-arrow-left-drop-circle"></span><span class="pl-2">لويان - فصل 24</span>
        </a>
        </td>
        <td>
        <a href="/fa/Bible/Leviticus/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Leviticus/26">
          <span class="pr-2">لويان - فصل 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  و خداوند موسی را در کوه سینا خطاب کرده، گفت: </p>
<p id="v2"><sup><small>2</small></sup>  «بنی‌اسرائیل را خطاب کرده، به ایشان بگو: چون شما به زمینی که من به شما می‌دهم، داخل شوید، آنگاه زمین، سبت خداوند را نگاه بدارد. </p>
<p id="v3"><sup><small>3</small></sup>  شش سال مزرعه خود رابکار، و شش سال تاکستان خود را پازش بکن، ومحصولش را جمع کن. </p>
<p id="v4"><sup><small>4</small></sup>  و در سال هفتم سبت آرامی برای زمین باشد، یعنی سبت برای خداوند. مزرعه خود را مکار و تاکستان خود راپازش منما. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  آنچه از مزرعه تو خودرو باشد، درو مکن، و انگورهای مو پازش ناکرده خود رامچین، سال آرامی برای زمین باشد. </p>
<p id="v6"><sup><small>6</small></sup>  و سبت زمین، خوراک بجهت شما خواهد بود، برای تو وغلامت و کنیزت و مزدورت و غریبی که نزد توماوا گزیند. </p>
<p id="v7"><sup><small>7</small></sup>  و برای بهایمت و برای جانورانی که در زمین تو باشند، همه محصولش خوراک خواهد بود. </p>
<p id="v8"><sup><small>8</small></sup>  «و برای خود هفت سبت سالها بشمار، یعنی هفت در هفت سال و مدت هفت سبت سالها برای تو چهل و نه سال خواهد بود. </p>
<p id="v9"><sup><small>9</small></sup>  و در روز دهم ازماه هفتم در روز کفاره، کرنای بلندآواز را بگردان؛ در تمامی زمین خود کرنا را بگردان. </p>
<p id="v10"><sup><small>10</small></sup>  سال پنجاهم را تقدیس نمایید، و در زمین برای جمیع ساکنانش آزادی را اعلان کنید. این برای شمایوبیل خواهد بود، و هر کس از شما به ملک خودبرگردد، و هر کس از شما به قبیله خود برگردد. </p>
<p id="v11"><sup><small>11</small></sup>  این سال پنجاهم برای شما یوبیل خواهد بود. زراعت مکنید و حاصل خودروی آن را مچینید، و انگورهای مو پازش ناکرده آن را مچینید. </p>
<p id="v12"><sup><small>12</small></sup>  چونکه یوبیل است، برای شما مقدس خواهدبود؛ محصول آن را در مزرعه بخورید. </p>
<p id="v13"><sup><small>13</small></sup>  در این سال یوبیل هر کس از شما به ملک خود برگردد. </p>
<p id="v14"><sup><small>14</small></sup>  و اگر چیزی به همسایه خود بفروشی یا چیزی از دست همسایه ات بخری یکدیگر را مغبون مسازید. </p>
<p id="v15"><sup><small>15</small></sup>  برحسب شماره سالهای بعد ازیوبیل، از همسایه خود بخر و برحسب سالهای محصولش به تو بفروشد. </p>
<p id="v16"><sup><small>16</small></sup>  برحسب زیادتی سالها قیمت آن را زیاده کن، و برحسب کمی سالها قیمتش را کم نما، زیرا که شماره حاصلها رابه تو خواهد فروخت. </p>
<p id="v17"><sup><small>17</small></sup>  و یکدیگر را مغبون مسازید، و از خدای خود بترس. من یهوه خدای شما هستم. </p>
<p id="v18"><sup><small>18</small></sup>  پس فرایض مرا بجا آورید واحکام مرا نگاه داشته، آنها را به عمل آورید، تا درزمین به امنیت ساکن شوید. </p>
<p id="v19"><sup><small>19</small></sup>  و زمین بار خود راخواهد داد و به سیری خواهید خورد، و به امنیت در آن ساکن خواهید بود. </p>
<p id="v20"><sup><small>20</small></sup>  و اگر گویید در سال هفتم چه بخوریم، زیرا اینک نمی کاریم و حاصل خود را جمع نمی کنیم، </p>
<p id="v21"><sup><small>21</small></sup>  پس در سال ششم برکت خود را بر شما خواهم فرمود، و محصول سه سال خواهد داد. </p>
<p id="v22"><sup><small>22</small></sup>  و در سال هشتم بکارید واز محصول کهنه تا سال نهم بخورید. تا حاصل آن برسد، کهنه را بخورید. </p>
<p id="v23"><sup><small>23</small></sup>  و زمین به فروش ابدی نرود زیرا زمین از آن من است، و شما نزد من غریب و مهمان هستید. <sup id="cite1"><a href="#fn1">[1]</a></sup></p>
<p id="v24"><sup><small>24</small></sup>  و در تمامی زمین ملک خود برای زمین فکاک بدهید. </p>
<p id="v25"><sup><small>25</small></sup>  اگر برادر تو فقیرشده، بعضی از ملک خود را بفروشد، آنگاه ولی او که خویش نزدیک او باشد بیاید، و آنچه را که برادرت می‌فروشد، انفکاک نماید. </p>
<p id="v26"><sup><small>26</small></sup>  و اگر کسی ولی ندارد و برخوردار شده، قدر فکاک آن را پیدانماید. </p>
<p id="v27"><sup><small>27</small></sup>  آنگاه سالهای فروش آن را بشمارد وآنچه را که زیاده است به آنکس که فروخته بود، رد نماید، و او به ملک خود برگردد. </p>
<p id="v28"><sup><small>28</small></sup>  و اگرنتواند برای خود پس بگیرد، آنگاه آنچه فروخته است به‌دست خریدار آن تا سال یوبیل بماند، ودر یوبیل رها خواهد شد، و او به ملک خودخواهد برگشت. </p>
<p id="v29"><sup><small>29</small></sup>  «و اگر کسی خانه سکونتی در شهرحصاردار بفروشد، تا یک سال تمام بعد ازفروختن آن حق انفکاک آن را خواهد داشت، مدت انفکاک آن یک سال خواهد بود. </p>
<p id="v30"><sup><small>30</small></sup>  و اگر در مدت یک سال تمام آن را انفکاک ننماید، پس آن خانه‌ای که در شهر حصاردار است، برای خریدارآن نسلا بعد نسل برقرار باشد، در یوبیل رهانشود. </p>
<p id="v31"><sup><small>31</small></sup>  لیکن خانه های دهات که حصار گردخود ندارد، با مزرعه های آن زمین شمرده شود. برای آنها حق انفکاک هست و در یوبیل رهاخواهد شد. </p>
<p id="v32"><sup><small>32</small></sup>  و اما شهرهای لاویان، خانه های شهرهای ملک ایشان، حق انفکاک آنها همیشه برای لاویان است. </p>
<p id="v33"><sup><small>33</small></sup>  و اگر کسی از لاویان بخرد، پس آنچه فروخته شده است از خانه یا از شهرملک او در یوبیل رها خواهد شد، زیرا خانه های شهرهای لاویان در میان بنی‌اسرائیل، ملک ایشان است. </p>
<p id="v34"><sup><small>34</small></sup>  و مزرعه های حوالی شهرهای ایشان فروخته نشود، زیرا که این برای ایشان ملک ابدی است. </p>
<p id="v35"><sup><small>35</small></sup>  «و اگر برادرت فقیر شده، نزد تو تهی‌دست باشد، او را مثل غریب و مهمان دستگیری نما تا باتو زندگی نماید. </p>
<p id="v36"><sup><small>36</small></sup>  از او ربا و سود مگیر و ازخدای خود بترس، تا برادرت با تو زندگی نماید. </p>
<p id="v37"><sup><small>37</small></sup>  نقد خود را به او به ربا مده و خوراک خود را به او به سود مده. </p>
<p id="v38"><sup><small>38</small></sup>  من یهوه خدای شما هستم که شما را از زمین مصر بیرون آوردم تا زمین کنعان رابه شما دهم و خدای شما باشم. </p>
<p id="v39"><sup><small>39</small></sup>  و اگر برادرت نزد تو فقیر شده، خود را به تو بفروشد، بر او مثل غلام خدمت مگذار. </p>
<p id="v40"><sup><small>40</small></sup>  مثل مزدور و مهمان نزدتو باشد و تا سال یوبیل نزد تو خدمت نماید. </p>
<p id="v41"><sup><small>41</small></sup>  آنگاه از نزد تو بیرون رود، خود او و پسرانش همراه وی، و به خاندان خود برگردد و به ملک پدران خود رجعت نماید. </p>
<p id="v42"><sup><small>42</small></sup>  زیرا که ایشان بندگان منند که ایشان را از زمین مصر بیرون آوردم؛ مثل غلامان فروخته نشوند. </p>
<p id="v43"><sup><small>43</small></sup>  بر او به سختی حکم رانی منما و از خدای خود بترس. </p>
<p id="v44"><sup><small>44</small></sup>  و اما غلامانت و کنیزانت که برای توخواهندبود، از امتهایی که به اطراف تو می‌باشنداز ایشان غلامان و کنیزان بخرید. </p>
<p id="v45"><sup><small>45</small></sup>  و هم ازپسران مهمانانی که نزد شما ماوا گزینند، و ازقبیله های ایشان که نزد شما باشند، که ایشان را درزمین شما تولید نمودند، بخرید و مملوک شماخواهندبود. </p>
<p id="v46"><sup><small>46</small></sup>  و ایشان را بعد از خود برای پسران خود واگذارید، تا ملک موروثی باشند وایشان را تا به ابد مملوک سازید. و اما برادران شمااز بنی‌اسرائیل هیچکس بر برادر خود به سختی حکمرانی نکند. </p>
<p id="v47"><sup><small>47</small></sup>  «و اگر غریب یا مهمانی نزد شما برخوردارگردد، و برادرت نزد او فقیر شده، به آن غریب یامهمان تو یا به نسل خاندان آن غریب، خود رابفروشد، </p>
<p id="v48"><sup><small>48</small></sup>  بعد از فروخته شدنش برای وی حق انفکاک می‌باشد. یکی از برادرانش او را انفکاک نماید. </p>
<p id="v49"><sup><small>49</small></sup>  یا عمویش یا پسر عمویش او را انفکاک نماید، یا یکی از خویشان او از خاندانش او راانفکاک نماید، یا خود او اگر برخوردار گردد، خویشتن را انفکاک نماید. </p>
<p id="v50"><sup><small>50</small></sup>  و با آن کسی‌که او راخرید از سالی که خود را فروخت تا سال یوبیل حساب کند، و نقد فروش او برحسب شماره سالها باشد، موافق روزهای مزدور نزد او باشد. </p>
<p id="v51"><sup><small>51</small></sup>  اگر سالهای بسیار باقی باشد، برحسب آنها نقدانفکاک خود را از نقد فروش خود، پس بدهد. </p>
<p id="v52"><sup><small>52</small></sup>  و اگر تا سال یوبیل، سالهای کم باقی باشد باوی حساب بکند، و برحسب سالهایش نقدانفکاک خود را رد نماید. </p>
<p id="v53"><sup><small>53</small></sup>  مثل مزدوری که سال به سال اجیر باشد نزد او بماند، و در نظر تو به سختی بر وی حکمرانی نکند. </p>
<p id="v54"><sup><small>54</small></sup>  و اگر به اینهاانفکاک نشود پس در سال یوبیل رهاشود، هم خود او و پسرانش همراه وی.زیرا برای من بنی‌اسرائیل غلام‌اند، ایشان غلام من می‌باشند که ایشان را از زمین مصر بیرون آوردم. من یهوه خدای شما هستم. </p>
<p id="v55"><sup><small>55</small></sup>  زیرا برای من بنی‌اسرائیل غلام‌اند، ایشان غلام من می‌باشند که ایشان را از زمین مصر بیرون آوردم. من یهوه خدای شما هستم. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Leviticus/24">
          <span class="mdi mdi-arrow-left-drop-circle"></span><span class="pl-2">لويان - فصل 24</span>
        </a>
        </td>
        <td>
        <a href="/fa/Bible/Leviticus/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Leviticus/26">
          <span class="pr-2">لويان - فصل 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 25:23 <i>یاوه میگه زمین نگه دار</i>: <a href="/fa/The_Urantia_Book/97#p3_2">یور 97:3.2</a>. </li>
  <li id="fn2"><a href="#cite2">↑</a> 25:4-5 <i>استراحت الهی / فیزیکی</i>: <a href="/fa/The_Urantia_Book/44#p5_8">یور 44:5.8</a>. </li>
</ol>
</div>
