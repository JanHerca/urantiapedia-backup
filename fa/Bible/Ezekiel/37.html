<!--
title: حزقيال - فصل 37
description: 
published: true
date: 2022-10-6T9:46:16Z
tags: bible, bible—ezekiel
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Ezekiel/36">حزقيال - فصل 36</a></td>
        <td><a href="/fa/Bible/Ezekiel/Index">فهرست مطالب</a></td>
        <td><a href="/fa/Bible/Ezekiel/38">حزقيال - فصل 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  دست خداوند بر من فرود آمده، مرا درروح خداوند بیرون برد و در همواری قرار داد و آن از استخوانها پر بود. </p>
<p id="v2"><sup><small>2</small></sup>  و مرا به هرطرف آنها گردانید. و اینک آنها بر روی همواری بی‌نهایت زیاده و بسیار خشک بود. </p>
<p id="v3"><sup><small>3</small></sup>  و او مراگفت: «ای پسر انسان آیا می‌شود که این استخوانها زنده گردد؟» گفتم: «ای خداوند یهوه تو می‌دانی.» </p>
<p id="v4"><sup><small>4</small></sup>  پس مرا فرمود: «براین استخوانها نبوت نموده، به اینها بگو: ای استخوانهای خشک کلام خداوند را بشنوید! </p>
<p id="v5"><sup><small>5</small></sup>  خداوند یهوه به این استخوانها چنین می‌گوید: اینک من روح به شمادرمی آورم تا زنده شوید. </p>
<p id="v6"><sup><small>6</small></sup>  و پیه‌ها بر شما خواهم نهاد و گوشت بر شما خواهم آورد و شما را به پوست خواهم پوشانید و در شما روح خواهم نهاد تا زنده شوید. پس خواهید دانست که من یهوه هستم.» </p>
<p id="v7"><sup><small>7</small></sup>  پس من چنانکه مامور شدم نبوت کردم. و چون نبوت نمودم، آوازی مسموع گردید. و اینک تزلزلی واقع شد و استخوانها به یکدیگر یعنی هر استخوانی به استخوانش نزدیک شد. </p>
<p id="v8"><sup><small>8</small></sup>  و نگریستم و اینک پیه‌ها و گوشت به آنها برآمد و پوست آنها را از بالا پوشانید. امادر آنها روح نبود. </p>
<p id="v9"><sup><small>9</small></sup>  پس او مرا گفت: «بر روح نبوت نما! ای پسر انسان بر روح نبوت کرده، بگو: خداوند یهوه چنین می‌فرماید که‌ای روح ازبادهای اربع بیا و به این کشتگان بدم تا ایشان زنده شوند.» </p>
<p id="v10"><sup><small>10</small></sup>  پس چنانکه مرا امر فرمود، نبوت نمودم. وروح به آنها داخل شد و آنها زنده گشته، بر پایهای خود لشکر بی‌نهایت عظیمی ایستادند. </p>
<p id="v11"><sup><small>11</small></sup>  و اومرا گفت: «ای پسر انسان این استخوانها تمامی خاندان اسرائیل می‌باشند. اینک ایشان می‌گویند: استخوانهای ما خشک شد و امید ما ضایع گردیدو خودمان منقطع گشتیم. </p>
<p id="v12"><sup><small>12</small></sup>  لهذا نبوت کرده، به ایشان بگو: خداوند یهوه چنین می‌فرماید: اینک من قبرهای شما را می‌گشایم. و شما را‌ای قوم من از قبرهای شما درآورده، به زمین اسرائیل خواهم آورد. </p>
<p id="v13"><sup><small>13</small></sup>  و‌ای قوم من چون قبرهای شما رابگشایم و شما را از قبرهای شما بیرون آورم، آنگاه خواهید دانست که من یهوه هستم. </p>
<p id="v14"><sup><small>14</small></sup>  وروح خود را در شما خواهم نهاد تا زنده شوید. وشما را در زمین خودتان مقیم خواهم ساخت. پس خواهید دانست که من یهوه تکلم نموده و بعمل آورده‌ام. قول خداوند این است.» <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  و کلام خداوند بر من نازل شده، گفت: </p>
<p id="v16"><sup><small>16</small></sup>  «وتو‌ای پسر انسان یک عصا برای خود بگیر و بر آن بنویس برای یهودا و برای بنی‌اسرائیل رفقای وی. پس عصای دیگر بگیر و بر آن بنویس برای یوسف عصای افرایم و تمامی خاندان اسرائیل رفقای وی. </p>
<p id="v17"><sup><small>17</small></sup>  و آنها را برای خودت با یکدیگریک عصا ساز تا در دستت یک باشد. </p>
<p id="v18"><sup><small>18</small></sup>  و چون ابناء قومت تو را خطاب کرده، گویند: آیا ما راخبر نمی دهی که از این کارها مقصود تو چیست؟ </p>
<p id="v19"><sup><small>19</small></sup>  آنگاه به ایشان بگو: خداوند یهوه چنین می‌فرماید: اینک من عصای یوسف را که در دست افرایم است و اسباط اسرائیل را که رفقای وی‌اند، خواهم گرفت و آنها را با وی یعنی با عصای یهودا خواهم پیوست و آنها را یک عصا خواهم ساخت و در دستم یک خواهد شد. </p>
<p id="v20"><sup><small>20</small></sup>  پس آن عصاها که بر آنها نوشتی در دست تو در نظر ایشان باشد. </p>
<p id="v21"><sup><small>21</small></sup>  و به ایشان بگو: خداوند یهوه چنین می‌فرماید: اینک من بنی‌اسرائیل را از میان امت هایی که به آنها رفته‌اند گرفته، ایشان را از هرطرف جمع خواهم کرد و ایشان را به زمین خودشان خواهم آورد. </p>
<p id="v22"><sup><small>22</small></sup>  و ایشان را در آن زمین بر کوههای اسرائیل یک امت خواهم ساخت. ویک پادشاه بر جمیع ایشان سلطنت خواهد نمودو دیگر دو امت نخواهند بود و دیگر به دومملکت تقسیم نخواهند شد. </p>
<p id="v23"><sup><small>23</small></sup>  و خویشتن رادیگر به بتها و رجاسات و همه معصیت های خودنجس نخواهند ساخت. بلکه ایشان را از جمیع مساکن ایشان که در آنها گناه ورزیده‌اند نجات داده، ایشان را طاهر خواهم ساخت. و ایشان قوم من خواهند بود و من خدای ایشان خواهم بود. </p>
<p id="v24"><sup><small>24</small></sup>  و بنده من داود، پادشاه ایشان خواهد بود. ویک شبان برای جمیع ایشان خواهد بود. و به احکام من سلوک نموده و فرایض مرا نگاه داشته، آنها را بجا خواهند‌آورد. </p>
<p id="v25"><sup><small>25</small></sup>  و در زمینی که به بنده خود یعقوب دادم و پدران ایشان در آن ساکن می‌بودند، ساکن خواهند شد. و ایشان و پسران ایشان و پسران پسران ایشان تا به ابد در آن سکونت خواهند نمود و بنده من داود تا ابدالابادرئیس ایشان خواهد بود. </p>
<p id="v26"><sup><small>26</small></sup>  و با ایشان عهدسلامتی خواهم بست که برای ایشان عهدجاودانی خواهد بود و ایشان را مقیم ساخته، خواهم افزود و مقدس خویش را تا ابدالاباد در میان ایشان قرار خواهم داد. </p>
<p id="v27"><sup><small>27</small></sup>  و مسکن من برایشان خواهد بود و من خدای ایشان خواهم بود وایشان قوم من خواهند بود.پس چون مقدس من در میان ایشان تا به ابد بر قرار بوده باشد، آنگاه امت‌ها خواهند دانست که من یهوه هستم که اسرائیل را تقدیس می‌نمایم.» </p>
<p id="v28"><sup><small>28</small></sup>  پس چون مقدس من در میان ایشان تا به ابد بر قرار بوده باشد، آنگاه امت‌ها خواهند دانست که من یهوه هستم که اسرائیل را تقدیس می‌نمایم.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Ezekiel/36">حزقيال - فصل 36</a></td>
        <td><a href="/fa/Bible/Ezekiel/Index">فهرست مطالب</a></td>
        <td><a href="/fa/Bible/Ezekiel/38">حزقيال - فصل 38</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 37:14 <i>روح خدا در ما زندگی می کند (T/A)</i>: <a href="/fa/The_Urantia_Book/16#p9_4">یور 16:9.4</a>.  <i>خود روح شهادت می دهد</i>: <a href="/fa/The_Urantia_Book/103#p1_6">یور 103:1.6</a>.  <i>خدا در روح تو ساکن است</i>: <a href="/fa/The_Urantia_Book/133#p4_4">یور 133:4.4</a>.  <i>روح خدا در درون</i>: <a href="/fa/The_Urantia_Book/167#p7_4">یور 167:7.4</a>.  <i>روح خدا در شما (T/A)</i>: <a href="/fa/The_Urantia_Book/2#p5_6">یور 2:5.6</a>.  <i>پادشاهی خدا در درون شماست</i>: <a href="/fa/The_Urantia_Book/195#p10_4">یور 195:10.4</a>.  <i>روح زنده پدر (TA)</i>: <a href="/fa/The_Urantia_Book/146#p3_5">یور 146:3.5</a>.  <i>روح ساکن</i>: <a href="/fa/The_Urantia_Book/134#p4_7">یور 134:4.7</a>.  <i>خدا در درون شما ساکن است</i>: <a href="/fa/The_Urantia_Book/148#p6_10">یور 148:6.10</a>.  <i>روح خدا در انسان</i>: <a href="/fa/The_Urantia_Book/34#p6_7">یور 34:6.7</a>.  <i>خداوند'</i>: <a href="/fa/The_Urantia_Book/133#p4_5">یور 133:4.5</a>.  <i>روح خدا در درون ما</i>: <a href="/fa/The_Urantia_Book/141#p2_1">یور 141:2.1</a>.  <i>پادشاهی خدا در درون</i>: <a href="/fa/The_Urantia_Book/170#p2_20">یور 170:2.20</a>.  <i>روح خدا در درون شما</i>: <a href="/fa/The_Urantia_Book/5#p2_3">یور 5:2.3</a>.  <i>خدا در ما ساکن است</i>: <a href="/fa/The_Urantia_Book/12#p7_12">یور 12:7.12</a>.  <i>پادشاهی خدا در درون شماست</i>: <a href="/fa/The_Urantia_Book/140#p1_5">یور 140:1.5</a>.  <i>او قاب شما را می شناسد</i>: <a href="/fa/The_Urantia_Book/3#p1_4">یور 3:1.4</a>.  <i>پادشاهی درون تو</i>: <a href="/fa/The_Urantia_Book/170#p1_8">یور 170:1.8</a>.  <i>روح خدا در قلب انسان زندگی می کند</i>: <a href="/fa/The_Urantia_Book/131#p10_4">یور 131:10.4</a>.  <i>روح خدا در روح انسان ساکن است</i>: <a href="/fa/The_Urantia_Book/131#p10_2">یور 131:10.2</a>.  <i>روح ساکن: تنظیم کننده</i>: <a href="/fa/The_Urantia_Book/107#p4_7">یور 107:4.7</a>. </li>
</ol>
</div>
