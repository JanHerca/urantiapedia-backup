<!--
title: حزقيال - فصل 4
description: 
published: true
date: 2022-10-6T9:46:16Z
tags: bible, bible—ezekiel
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Ezekiel/3">حزقيال - فصل 3</a></td>
        <td><a href="/fa/Bible/Ezekiel/Index">فهرست مطالب</a></td>
        <td><a href="/fa/Bible/Ezekiel/5">حزقيال - فصل 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  «و تو نیز‌ای پسر انسان آجری بگیر و آن راپیش روی خود بگذار و شهر اورشلیم را برآن نقش نما. </p>
<p id="v2"><sup><small>2</small></sup>  و آن را محاصره کن و در برابرش برجها ساخته، سنگری در مقابلش برپا نما و به اطرافش اردو زده، منجنیقها به هر سوی آن برپاکن. </p>
<p id="v3"><sup><small>3</small></sup>  و تابه آهنین برای خود گرفته، آن را در میان خود و شهر، دیواری آهنین بگذار و روی خود رابر آن بدار و محاصره خواهد شد و تو آن رامحاصره کن تا آیتی به جهت خاندان اسرائیل بشود. </p>
<p id="v4"><sup><small>4</small></sup>  پس تو بر پهلوی چپ خود بخواب و گناه خاندان اسرائیل را بر آن بگذار. موافق شماره روزهایی که بر آن بخوابی، گناه ایشان را متحمل خواهی شد. </p>
<p id="v5"><sup><small>5</small></sup>  و من سالهای گناه ایشان را مطابق شماره روزها یعنی سیصد و نود روز بر تونهاده‌ام. پس متحمل گناه خاندان اسرائیل خواهی شد. </p>
<p id="v6"><sup><small>6</small></sup>  و چون اینها را به انجام رسانیده باشی، بازبه پهلوی راست خود بخواب و چهل روزمتحمل گناه خاندان یهودا خواهی شد. هر روزی را به جهت سالی برای تو قرار داده‌ام. </p>
<p id="v7"><sup><small>7</small></sup>  و بازوی خود را برهنه کرده، روی به محاصره اورشلیم بدار و به ضد آن نبوت کن. </p>
<p id="v8"><sup><small>8</small></sup>  و اینک بندها بر تومی نهم و تا روزهای محاصره ات را به اتمام نرسانیده باشی از پهلو به پهلوی دیگرت نخواهی غلطید. </p>
<p id="v9"><sup><small>9</small></sup>  پس گندم و جو و باقلا و عدس و ارزن وجلبان برای خود گرفته، آنها را در یک ظرف بریزو خوراکی از آنها برای خود بپز و تمامی روزهایی که به پهلوی خود می‌خوابی، یعنی سیصد و نود روز آن را خواهی خورد. </p>
<p id="v10"><sup><small>10</small></sup>  وغذایی که می‌خوری به وزن خواهد بود، یعنی بیست مثقال برای هر روز. وقت به وقت آن راخواهی خورد. </p>
<p id="v11"><sup><small>11</small></sup>  و آب را به پیمایش یعنی سدس یک هین خواهی نوشید. آن را وقت به وقت خواهی نوشید. </p>
<p id="v12"><sup><small>12</small></sup>  و قرصهای نان جو که می‌خوری، آنها را بر سرگین انسان در نظر ایشان خواهی پخت. </p>
<p id="v13"><sup><small>13</small></sup>  و خداوند فرمود به همین منوال بنی‌اسرائیل نان نجس در میان امت هایی که من ایشان را به میان آنها پراکنده می‌سازم خواهندخورد.» </p>
<p id="v14"><sup><small>14</small></sup>  پس گفتم: «آه‌ای خداوند یهوه اینک جان من نجس نشده و از طفولیت خود تا به حال میته یادریده شده را نخورده‌ام و خوراک نجس به دهانم نرفته است.» </p>
<p id="v15"><sup><small>15</small></sup>  آنگاه به من گفت: «بدان که سرگین گاو را به عوض سرگین انسان به تو دادم، پس نان خود را بر آن خواهی پخت.» </p>
<p id="v16"><sup><small>16</small></sup>  و مرا گفت: «ای پسر انسان اینک من عصای نان را در اورشلیم خواهم شکست و نان را به وزن و عسرت خواهندخورد و آب را به پیمایش و حیرت خواهندنوشید.زیرا که محتاج نان و آب خواهند شد وبه حیرت بر یکدیگر نظر خواهند انداخت و به‌سبب گناهان خود گداخته خواهند شد. </p>
<p id="v17"><sup><small>17</small></sup>  زیرا که محتاج نان و آب خواهند شد وبه حیرت بر یکدیگر نظر خواهند انداخت و به‌سبب گناهان خود گداخته خواهند شد. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Ezekiel/3">حزقيال - فصل 3</a></td>
        <td><a href="/fa/Bible/Ezekiel/Index">فهرست مطالب</a></td>
        <td><a href="/fa/Bible/Ezekiel/5">حزقيال - فصل 5</a></td>
      </tr>
    </tbody>
  </table>
</figure>
