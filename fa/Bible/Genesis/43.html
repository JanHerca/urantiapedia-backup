<!--
title: پيدايش - فصل 43
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/42">پيدايش - فصل 42</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/44">پيدايش - فصل 44</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و قحط در زمین سخت بود. </p>
<p id="v2"><sup><small>2</small></sup>  و واقع شد چون غله‌ای را که از مصر آورده بودند، تمام خوردند، پدرشان بدیشان گفت: «برگردید و اندک خوراکی برای ما بخرید.» </p>
<p id="v3"><sup><small>3</small></sup>  یهودا بدو متکلم شده، گفت: «آن مرد به ما تاکیدکرده، گفته است هرگاه برادر شما با شما نباشد، روی مرا نخواهید دید. </p>
<p id="v4"><sup><small>4</small></sup>  اگر تو برادر ما را با مافرستی، می‌رویم و خوراک برایت می‌خریم. </p>
<p id="v5"><sup><small>5</small></sup>  امااگر تو او را نفرستی، نمی رویم، زیرا که آن مرد مارا گفت، هر گاه برادر شما، با شما نباشد، روی مرانخواهید دید.» </p>
<p id="v6"><sup><small>6</small></sup>  اسرائیل گفت: «چرا به من بدی کرده، به آن مرد خبر دادید که برادر دیگر دارید؟» </p>
<p id="v7"><sup><small>7</small></sup>  گفتند: «آن مرد احوال ما و خویشاوندان ما را به دقت پرسیده، گفت: "آیا پدر شما هنوز زنده است، وبرادر دیگر دارید؟" و او را بدین مضمون اطلاع دادیم، و چه می‌دانستیم که خواهد گفت: "برادرخود را نزد من آرید."» </p>
<p id="v8"><sup><small>8</small></sup>  پس یهودا به پدر خود، اسرائیل گفت: «جوان را با من بفرست تا برخاسته، برویم وزیست کنیم و نمیریم، ما و تو و اطفال ما نیز. </p>
<p id="v9"><sup><small>9</small></sup>  من ضامن او می‌باشم، او را از دست من بازخواست کن هر گاه او را نزد تو باز نیاوردم و به حضورت حاضر نساختم، تا به ابد در نظر تو مقصر باشم. </p>
<p id="v10"><sup><small>10</small></sup>  زیرا اگر تاخیر نمی نمودیم، هر آینه تا حال، مرتبه دوم را برگشته بودیم.» </p>
<p id="v11"><sup><small>11</small></sup>  پس پدر ایشان، اسرائیل، بدیشان گفت: «اگر چنین است، پس این را بکنید. از ثمرات نیکوی این زمین در ظروف خود بردارید، وارمغانی برای آن مرد ببرید، قدری بلسان و قدری عسل و کتیرا و لادن و پسته و بادام. </p>
<p id="v12"><sup><small>12</small></sup>  و نقدمضاعف بدست خود گیرید، و آن نقدی که دردهنه عدلهای شما رد شده بود، به‌دست خود بازبرید، شاید سهوی شده باشد. </p>
<p id="v13"><sup><small>13</small></sup>  و برادر خود رابرداشته، روانه شوید، و نزد آن مرد برگردید. </p>
<p id="v14"><sup><small>14</small></sup>  وخدای قادر مطلق شما را در نظر آن مرد مکرم دارد، تا برادر دیگر شما و بنیامین را همراه شمابفرستد، و من اگر بی‌اولاد شدم، بی‌اولاد شدم.» </p>
<p id="v15"><sup><small>15</small></sup>  پس آن مردان، ارمغان را برداشته، و نقدمضاعف را بدست گرفته، با بنیامین روانه شدند. وبه مصر فرود آمده، به حضور یوسف ایستادند. </p>
<p id="v16"><sup><small>16</small></sup>  اما یوسف، چون بنیامین را با ایشان دید، به ناظر خانه خود فرمود: «این اشخاص را به خانه ببر، و ذبح کرده، تدارک ببین، زیرا که ایشان وقت ظهر با من غذا می‌خورند.» </p>
<p id="v17"><sup><small>17</small></sup>  و آن مرد چنانکه یوسف فرموده بود، کرد. و آن مرد ایشان را به خانه یوسف آورد. </p>
<p id="v18"><sup><small>18</small></sup>  و آن مردان ترسیدند، چونکه به خانه یوسف آورده شدند و گفتند: «بسبب آن نقدی که دفعه اول درعدلهای ما رد شده بود، ما را آورده‌اند تا بر ماهجوم آورد، و بر ما حمله کند، و ما را مملوک سازد و حماران ما را.» </p>
<p id="v19"><sup><small>19</small></sup>  و به ناظر خانه یوسف نزدیک شده، دردرگاه خانه بدو متکلم شده، </p>
<p id="v20"><sup><small>20</small></sup>  گفتند: «یا سیدی! حقیقت مرتبه اول برای خرید خوراک آمدیم. </p>
<p id="v21"><sup><small>21</small></sup>  وواقع شد چون به منزل رسیده، عدلهای خود راباز کردیم، که اینک نقد هر کس در دهنه عدلش بود. نقره ما به وزن تمام و آن را به‌دست خود بازآورده‌ایم. </p>
<p id="v22"><sup><small>22</small></sup>  و نقد دیگر برای خرید خوراک به‌دست خود آورده‌ایم. نمی دانیم کدام کس نقد مارا در عدلهای ما گذاشته بود.» </p>
<p id="v23"><sup><small>23</small></sup>  گفت: «سلامت باشید مترسید، خدای شماو خدای پدر شما، خزانه‌ای در عدلهای شما، به شما داده است؛ نقد شما به من رسید.» پس شمعون را نزد ایشان بیرون آورد. </p>
<p id="v24"><sup><small>24</small></sup>  و آن مرد، ایشان را به خانه یوسف درآورده، آب بدیشان داد، تا پایهای خود را شستند، و علوفه به حماران ایشان داد. </p>
<p id="v25"><sup><small>25</small></sup>  و ارمغان را حاضر ساختند، تا وقت آمدن یوسف به ظهر، زیرا شنیده بودند که درآنجا باید غذا بخورند. </p>
<p id="v26"><sup><small>26</small></sup>  و چون یوسف به خانه آمد، ارمغانی را که به‌دست ایشان بود، نزد وی به خانه آوردند، و به حضور وی رو به زمین نهادند. </p>
<p id="v27"><sup><small>27</small></sup>  پس از سلامتی ایشان پرسید و گفت: «آیاپدر‌پیر شما که ذکرش را کردید، به سلامت است؟ و تا بحال حیات دارد؟» </p>
<p id="v28"><sup><small>28</small></sup>  گفتند: «غلامت، پدر ما، به سلامت است، و تا بحال زنده.» پس تعظیم و سجده کردند. </p>
<p id="v29"><sup><small>29</small></sup>  و چون چشمان خود را باز کرده، برادر خود بنیامین، پسرمادر خویش را دید، گفت: «آیا این است برادرکوچک شما که نزد من، ذکر او را کردید؟» و گفت: «ای پسرم، خدا بر تو رحم کناد.» </p>
<p id="v30"><sup><small>30</small></sup>  و یوسف چونکه مهرش بر برادرش بجنبید، بشتافت، و جای گریستن خواست. پس به خلوت رفته، آنجا بگریست. </p>
<p id="v31"><sup><small>31</small></sup>  و روی خود راشسته، بیرون آمد. و خودداری نموده، گفت: «طعام بگذارید.» </p>
<p id="v32"><sup><small>32</small></sup>  و برای وی جدا گذاردند، و برای ایشان جدا، و برای مصریانی که با وی خوردند جدا، زیرا که مصریان با عبرانیان نمی توانند غذابخورند زیرا که این، نزد مصریان مکروه است. </p>
<p id="v33"><sup><small>33</small></sup>  و به حضور وی بنشستند، نخست زاده موافق نخست زادگی‌اش، و خرد سال بحسب خردسالی‌اش، و ایشان به یکدیگر تعجب نمودند.و حصه‌ها از پیش خود برای ایشان گرفت، اماحصه بنیامین پنج چندان حصه دیگران بود، و باوی نوشیدند و کیف کردند. </p>
<p id="v34"><sup><small>34</small></sup>  و حصه‌ها از پیش خود برای ایشان گرفت، اماحصه بنیامین پنج چندان حصه دیگران بود، و باوی نوشیدند و کیف کردند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/42">پيدايش - فصل 42</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/44">پيدايش - فصل 44</a></td>
      </tr>
    </tbody>
  </table>
</figure>
