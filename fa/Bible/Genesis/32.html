<!--
title: پيدايش - فصل 32
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/31">پيدايش - فصل 31</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/33">پيدايش - فصل 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و یعقوب راه خود را پیش گرفت وفرشتگان خدا به وی برخوردند. </p>
<p id="v2"><sup><small>2</small></sup>  وچون یعقوب، ایشان را دید، گفت: «این لشکرخداست!» و آن موضع را «محنایم» نامید. </p>
<p id="v3"><sup><small>3</small></sup>  پس یعقوب، قاصدان پیش روی خود نزدبرادر خویش، عیسو به دیار سعیر به بلاد ادوم فرستاد. </p>
<p id="v4"><sup><small>4</small></sup>  و ایشان را امر فرموده، گفت: «به آقایم، عیسو چنین گویید که بنده تو یعقوب عرض می‌کند با لابان ساکن شده، تاکنون توقف نمودم، </p>
<p id="v5"><sup><small>5</small></sup>  و برای من گاوان و الاغان و گوسفندان و غلامان و کنیزان حاصل شده است، و فرستادم تا آقای خود را آگاهی دهم و در نظرت التفات یابم.» </p>
<p id="v6"><sup><small>6</small></sup>  پس قاصدان، نزد یعقوب برگشته، گفتند: «نزدبرادرت، عیسو رسیدیم و اینک با چهارصد نفر به استقبال تو می‌آید.» </p>
<p id="v7"><sup><small>7</small></sup>  آنگاه یعقوب به نهایت ترسان و متحیر شده، کسانی را که با وی بودند با گوسفندان و گاوان و شتران به دو دسته تقسیم نمود </p>
<p id="v8"><sup><small>8</small></sup>  و گفت: «هر گاه عیسو به‌دسته اول برسد وآنها را بزند، همانا دسته دیگر رهایی یابد.» </p>
<p id="v9"><sup><small>9</small></sup>  و یعقوب گفت: «ای خدای پدرم، ابراهیم وخدای پدرم، اسحاق، ای یهوه که به من گفتی به زمین و به مولد خویش برگرد و با تو احسان خواهم کرد. </p>
<p id="v10"><sup><small>10</small></sup>  کمتر هستم از جمیع لطفها و ازهمه وفایی که با بنده خود کرده‌ای زیرا که باچوبدست خود از این اردن عبور کردم و الان (مالک ) دو گروه شده‌ام. </p>
<p id="v11"><sup><small>11</small></sup>  اکنون مرا از دست برادرم، از دست عیسو رهایی ده زیرا که من از اومی ترسم، مبادا بیاید و مرا بزند، یعنی مادر وفرزندان را، </p>
<p id="v12"><sup><small>12</small></sup>  و تو گفتی هرآینه با تو احسان کنم و ذریت تو را مانند ریگ دریا سازم که از کثرت، آن را نتوان شمرد.» </p>
<p id="v13"><sup><small>13</small></sup>  پس آن شب را در آنجا بسر برد و از آنچه بدستش آمد، ارمغانی برای برادر خود، عیسوگرفت: </p>
<p id="v14"><sup><small>14</small></sup>  دویست ماده بز با بیست بز نر ودویست میش با بیست قوچ، </p>
<p id="v15"><sup><small>15</small></sup>  و سی شتر شیرده با بچه های آنها و چهل ماده گاو با ده گاو نر وبیست ماده الاغ با ده کره. </p>
<p id="v16"><sup><small>16</small></sup>  و آنها را دسته دسته، جداجدا به نوکران خود سپرد و به بندگان خود گفت: «پیش روی من عبور کنید و در میان دسته‌ها فاصله بگذارید.» </p>
<p id="v17"><sup><small>17</small></sup>  و نخستین را امر فرموده، گفت که «چون برادرم عیسو به تو رسد و از تو پرسیده، بگوید: از آن کیستی و کجا می‌روی و اینها که پیش توست ازآن کیست؟ </p>
<p id="v18"><sup><small>18</small></sup>  بدو بگو: این از آن بنده ات، یعقوب است، و پیشکشی است که برای آقایم، عیسوفرستاده شده است و اینک خودش نیز در عقب ماست.» </p>
<p id="v19"><sup><small>19</small></sup>  و همچنین دومین و سومین و همه کسانی را که از عقب آن دسته‌ها می‌رفتند، امرفرموده، گفت: «چون به عیسو برسید، بدو چنین گویید، </p>
<p id="v20"><sup><small>20</small></sup>  و نیز گویید: اینک بنده ات، یعقوب درعقب ماست.» زیرا گفت: «غضب او را بدین ارمغانی که پیش من می‌رود، فرو خواهم نشانید، وبعد چون روی او را بینم، شاید مرا قبول فرماید.» </p>
<p id="v21"><sup><small>21</small></sup>  پس ارمغان، پیش از او عبور کرد و او آن شب را در خیمه گاه بسر برد. </p>
<p id="v22"><sup><small>22</small></sup>  و شبانگاه، خودش برخاست و دو زوجه ودو کنیز و یازده پسر خویش را برداشته، ایشان رااز معبر یبوق عبور داد. </p>
<p id="v23"><sup><small>23</small></sup>  ایشان را برداشت و ازآن نهر عبور داد، و تمام مایملک خود را نیز عبورداد. </p>
<p id="v24"><sup><small>24</small></sup>  و یعقوب تنها ماند و مردی با وی تا طلوع فجر کشتی می‌گرفت. </p>
<p id="v25"><sup><small>25</small></sup>  و چون او دید که بر وی غلبه نمی یابد، کف ران یعقوب را لمس کرد، وکف ران یعقوب در کشتی گرفتن با او فشرده شد. </p>
<p id="v26"><sup><small>26</small></sup>  پس گفت: «مرا رها کن زیرا که فجرمی شکافد.» گفت: «تا مرا برکت ندهی تو را رهانکنم.» </p>
<p id="v27"><sup><small>27</small></sup>  به وی گفت: «نام تو چیست؟» گفت: «یعقوب.» </p>
<p id="v28"><sup><small>28</small></sup>  گفت: «از این پس نام تو یعقوب خوانده نشود بلکه اسرائیل، زیرا که با خدا و باانسان مجاهده کردی و نصرت یافتی.» </p>
<p id="v29"><sup><small>29</small></sup>  ویعقوب از او سوال کرده، گفت: «مرا از نام خودآگاه ساز.» گفت: «چرا اسم مرا می‌پرسی؟» و او رادر آنجا برکت داد. </p>
<p id="v30"><sup><small>30</small></sup>  و یعقوب آن مکان را «فنیئیل» نامیده، گفت: «زیرا خدا را روبرو دیدم وجانم رستگار شد.» </p>
<p id="v31"><sup><small>31</small></sup>  و چون از «فنوئیل» گذشت، آفتاب بر وی طلوع کرد، و بر ران خودمی لنگید.از این سبب بنی‌اسرائیل تا امروز عرق النساء را که در کف ران است، نمی خورند، زیرا کف ران یعقوب را در عرق النسا لمس کرد. </p>
<p id="v32"><sup><small>32</small></sup>  از این سبب بنی‌اسرائیل تا امروز عرق النساء را که در کف ران است، نمی خورند، زیرا کف ران یعقوب را در عرق النسا لمس کرد. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/31">پيدايش - فصل 31</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/33">پيدايش - فصل 33</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 32:32 <i>فرزندان نور</i>: <a href="/fa/The_Urantia_Book/96#p2_3">یور 96:2.3</a>. </li>
</ol>
</div>
