<!--
title: پيدايش - فصل 34
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/33">پيدايش - فصل 33</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/35">پيدايش - فصل 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  پس دینه، دختر لیه، که او را برای یعقوب زاییده بود، برای دیدن دختران آن ملک بیرون رفت. </p>
<p id="v2"><sup><small>2</small></sup>  و چون شکیم بن حمورحوی که رئیس آن زمین بود، او را بدید، او را بگرفت و با او همخواب شده، وی را بی‌عصمت ساخت. </p>
<p id="v3"><sup><small>3</small></sup>  و دلش به دینه، دختر یعقوب، بسته شده، عاشق آن دختر گشت، و سخنان دل آویز به آن دختر گفت. </p>
<p id="v4"><sup><small>4</small></sup>  و شکیم به پدر خود، حمورخطاب کرده، گفت: «این دختر را برای من به زنی بگیر.» </p>
<p id="v5"><sup><small>5</small></sup>  و یعقوب شنید که دخترش دینه رابی عصمت کرده است. و چون پسرانش با مواشی او در صحرا بودند، یعقوب سکوت کرد تا ایشان بیایند. </p>
<p id="v6"><sup><small>6</small></sup>  و حمور، پدر شکیم نزد یعقوب بیرون آمد تا به وی سخن گوید. </p>
<p id="v7"><sup><small>7</small></sup>  و چون پسران یعقوب این را شنیدند، از صحرا آمدند و غضبناک شده، خشم ایشان به شدت افروخته شد، زیرا که بادختر یعقوب همخواب شده، قباحتی دراسرائیل نموده بود و این عمل، ناکردنی بود. </p>
<p id="v8"><sup><small>8</small></sup>  پس حمور ایشان را خطاب کرده، گفت: «دل پسرم شکیم شیفته دختر شماست؛ او را به وی به زنی بدهید. </p>
<p id="v9"><sup><small>9</small></sup>  و با ما مصاهرت نموده، دختران خود را به ما بدهید و دختران ما را برای خودبگیرید. </p>
<p id="v10"><sup><small>10</small></sup>  و با ما ساکن شوید و زمین از آن شماباشد. در آن بمانید و تجارت کنید و در آن تصرف کنید.» </p>
<p id="v11"><sup><small>11</small></sup>  و شکیم به پدر و برادران آن دختر گفت: «در نظر خود مرا منظور بدارید و آنچه به من بگویید، خواهم داد. </p>
<p id="v12"><sup><small>12</small></sup>  مهر و پیشکش هر قدرزیاده از من بخواهید، آنچه بگویید، خواهم دادفقط دختر را به زنی به من بسپارید.» </p>
<p id="v13"><sup><small>13</small></sup>  اما پسران یعقوب در جواب شکیم و پدرش حمور به مکرسخن‌گفتند زیرا خواهر ایشان، دینه رابی عصمت کرده بود. </p>
<p id="v14"><sup><small>14</small></sup>  پس بدیشان گفتند: «این کار را نمی توانیم کرد که خواهر خود را به شخصی نامختون بدهیم، چونکه این برای ما ننگ است. </p>
<p id="v15"><sup><small>15</small></sup>  لکن بدین شرط با شما همداستان می‌شویم اگر چون ما بشوید، که هر ذکوری ازشما مختون گردد. </p>
<p id="v16"><sup><small>16</small></sup>  آنگاه دختران خود را به شما دهیم و دختران شما را برای خود گیریم و باشما ساکن شده، یک قوم شویم. </p>
<p id="v17"><sup><small>17</small></sup>  اما اگر سخن ما را اجابت نکنید و مختون نشوید، دختر خود رابرداشته، از اینجا کوچ خواهیم کرد.» </p>
<p id="v18"><sup><small>18</small></sup>  و سخنان ایشان بنظر حمور و بنظر شکیم بن حمور پسند افتاد. </p>
<p id="v19"><sup><small>19</small></sup>  و آن جوان در کردن این کار تاخیر ننمود، زیرا که شیفته دختر یعقوب بود، و او از همه اهل خانه پدرش گرامی تر بود. </p>
<p id="v20"><sup><small>20</small></sup>  پس حمور و پسرش شکیم به دروازه شهرخود آمده، مردمان شهر خود را خطاب کرده، گفتند: </p>
<p id="v21"><sup><small>21</small></sup>  «این مردمان با ما صلاح اندیش هستند، پس در این زمین ساکن بشوند، و در آن تجارت کنند. اینک زمین از هر طرف برای ایشان وسیع است؛ دختران ایشان را به زنی بگیریم و دختران خود را بدیشان بدهیم. </p>
<p id="v22"><sup><small>22</small></sup>  فقط بدین شرط ایشان باما متفق خواهند شد تا با ما ساکن شده، یک قوم شویم که هر ذکوری از ما مختون شود، چنانکه ایشان مختونند. </p>
<p id="v23"><sup><small>23</small></sup>  آیا مواشی ایشان و اموال ایشان و هر حیوانی که دارند، از آن ما نمی شود؟ فقط با ایشان همداستان شویم تا با ما ساکن شوند.» </p>
<p id="v24"><sup><small>24</small></sup>  پس همه کسانی که به دروازه شهر اودرآمدند، به سخن حمور و پسرش شکیم رضادادند، و هر ذکوری از آنانی که به دروازه شهر اودرآمدند، مختون شدند. </p>
<p id="v25"><sup><small>25</small></sup>  و در روز سوم چون دردمند بودند، دو پسر یعقوب، شمعون و لاوی، برادران دینه، هر یکی شمشیر خود را گرفته، دلیرانه بر شهر آمدند و همه مردان را کشتند. </p>
<p id="v26"><sup><small>26</small></sup>  وحمور و پسرش شکیم را به دم شمشیر کشتند، ودینه را از خانه شکیم برداشته، بیرون آمدند. </p>
<p id="v27"><sup><small>27</small></sup>  وپسران یعقوب بر کشتگان آمده، شهر را غارت کردند، زیرا خواهر ایشان را بی‌عصمت کرده بودند. </p>
<p id="v28"><sup><small>28</small></sup>  و گله‌ها و رمه‌ها و الاغها و آنچه در شهرو آنچه در صحرا بود، گرفتند. </p>
<p id="v29"><sup><small>29</small></sup>  و تمامی اموال ایشان و همه اطفال و زنان ایشان را به اسیری بردند. و آنچه در خانه‌ها بود تاراج کردند. </p>
<p id="v30"><sup><small>30</small></sup>  پس یعقوب به شمعون و لاوی گفت: «مرا به اضطراب انداختید، و مرا نزد سکنه این زمین، یعنی کنعانیان و فرزیان مکروه ساختید، و من در شماره قلیلم، همانا بر من جمع شوند و مرا بزنند و من با خانه‌ام هلاک شوم.»گفتند: «آیا او با خواهر ما مثل فاحشه عمل کند؟» </p>
<p id="v31"><sup><small>31</small></sup>  گفتند: «آیا او با خواهر ما مثل فاحشه عمل کند؟» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/33">پيدايش - فصل 33</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/35">پيدايش - فصل 35</a></td>
      </tr>
    </tbody>
  </table>
</figure>
