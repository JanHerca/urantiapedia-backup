<!--
title: پيدايش - فصل 41
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/40">پيدايش - فصل 40</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/42">پيدايش - فصل 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و واقع شد، چون دو سال سپری شد، که فرعون خوابی دید که اینک بر کنارنهر ایستاده است. </p>
<p id="v2"><sup><small>2</small></sup>  که ناگاه از نهر، هفت گاوخوب صورت و فربه گوشت برآمده، بر مرغزارمی چریدند. </p>
<p id="v3"><sup><small>3</small></sup>  و اینک هفت گاو دیگر، بد صورت و لاغر گوشت، در عقب آنها از نهر برآمده، به پهلوی آن گاوان اول به کنار نهر ایستادند. </p>
<p id="v4"><sup><small>4</small></sup>  و این گاوان زشت صورت و لاغر گوشت، آن هفت گاوخوب صورت و فربه را فرو بردند. و فرعون بیدارشد. </p>
<p id="v5"><sup><small>5</small></sup>  و باز بخسبید و دیگر باره خوابی دید، که اینک هفت سنبله پر و نیکو بر یک ساق برمی آید. </p>
<p id="v6"><sup><small>6</small></sup>  و اینک هفت سنبله لاغر، از باد شرقی پژمرده، بعد از آنها می‌روید. </p>
<p id="v7"><sup><small>7</small></sup>  و سنبله های لاغر، آن هفت سنبله فربه و پر را فرو بردند، و فرعون بیدار شده، دید که اینک خوابی است. </p>
<p id="v8"><sup><small>8</small></sup>  صبحگاهان دلش مضطرب شده، فرستاد و همه جادوگران و جمیع حکیمان مصر را خواند، و فرعون خوابهای خودرا بدیشان باز‌گفت. اما کسی نبود که آنها را برای فرعون تعبیر کند. </p>
<p id="v9"><sup><small>9</small></sup>  آنگاه رئیس ساقیان به فرعون عرض کرده، گفت: «امروز خطایای من بخاطرم آمد. </p>
<p id="v10"><sup><small>10</small></sup>  فرعون بر غلامان خود غضب نموده، مرا با رئیس خبازان در زندان سردار افواج خاصه، حبس فرمود. </p>
<p id="v11"><sup><small>11</small></sup>  ومن و او در یک شب، خوابی دیدیم، هر یک موافق تعبیر خواب خود، خواب دیدیم. </p>
<p id="v12"><sup><small>12</small></sup>  و جوانی عبرانی در آنجا با ما بود، غلام سردار افواج خاصه. و خوابهای خود را نزد او بیان کردیم و اوخوابهای ما را برای ما تعبیر کرد، هر یک را موافق خوابش تعبیر کرد. </p>
<p id="v13"><sup><small>13</small></sup>  و به عینه موافق تعبیری که برای ما کرد، واقع شد. مرا به منصبم بازآورد، و اورا به دار کشید.» </p>
<p id="v14"><sup><small>14</small></sup>  آنگاه فرعون فرستاده، یوسف را خواند، واو را به زودی از زندان بیرون آوردند. و صورت خود را تراشیده، رخت خود را عوض کرد، و به حضور فرعون آمد. </p>
<p id="v15"><sup><small>15</small></sup>  فرعون به یوسف گفت: «خوابی دیده‌ام و کسی نیست که آن را تعبیر کند، و درباره تو شنیدم که خواب می‌شنوی تا تعبیرش کنی.» </p>
<p id="v16"><sup><small>16</small></sup>  یوسف فرعون را به پاسخ گفت: «از من نیست، خدا فرعون را به سلامتی جواب خواهدداد.» </p>
<p id="v17"><sup><small>17</small></sup>  و فرعون به یوسف گفت: «در خواب خوددیدم که اینک به کنار نهر ایستاده‌ام، </p>
<p id="v18"><sup><small>18</small></sup>  و ناگاه هفت گاو فربه گوشت و خوب صورت از نهر برآمده، بر مرغزار می‌چرند. </p>
<p id="v19"><sup><small>19</small></sup>  و اینک هفت گاودیگر زبون و بسیار زشت صورت و لاغر گوشت، که در تمامی زمین مصر بدان زشتی ندیده بودم، در عقب آنها برمی آیند. </p>
<p id="v20"><sup><small>20</small></sup>  و گاوان لاغر زشت، هفت گاو فربه اول را می‌خورند. </p>
<p id="v21"><sup><small>21</small></sup>  و چون به شکم آنها فرو رفتند معلوم نشد که بدرون آنهاشدند، زیرا که صورت آنها مثل اول زشت ماند. پس بیدار شدم. </p>
<p id="v22"><sup><small>22</small></sup>  و باز خوابی دیدم که اینک هفت سنبله پر و نیکو بر یک ساق برمی آید. </p>
<p id="v23"><sup><small>23</small></sup>  واینک هفت سنبله خشک باریک و از باد شرقی پژمرده، بعد از آنها می‌روید. </p>
<p id="v24"><sup><small>24</small></sup>  و سنابل لاغر، آن هفت سنبله نیکو را فرو می‌برد. و جادوگران راگفتم، لیکن کسی نیست که برای من شرح کند.» </p>
<p id="v25"><sup><small>25</small></sup>  یوسف به فرعون گفت: «خواب فرعون یکی است. خدا از آنچه خواهد کرد، فرعون راخبر داده است. </p>
<p id="v26"><sup><small>26</small></sup>  هفت گاو نیکو هفت سال باشدو هفت سنبله نیکو هفت سال. همانا خواب یکی است. </p>
<p id="v27"><sup><small>27</small></sup>  و هفت گاو لاغر زشت، که در عقب آنهابرآمدند، هفت سال باشد. و هفت سنبله خالی ازباد شرقی پژمرده، هفت سال قحط می‌باشد. </p>
<p id="v28"><sup><small>28</small></sup>  سخنی که به فرعون گفتم، این است: آنچه خدامی کند به فرعون ظاهر ساخته است. </p>
<p id="v29"><sup><small>29</small></sup>  هماناهفت سال فراوانی بسیار، در تمامی زمین مصرمی آید. </p>
<p id="v30"><sup><small>30</small></sup>  و بعد از آن، هفت سال قحط پدیدآید. و تمامی فراوانی در زمین مصر فراموش شود. و قحط، زمین را تباه خواهد ساخت. </p>
<p id="v31"><sup><small>31</small></sup>  وفراوانی در زمین معلوم نشود بسبب قحطی که بعداز آن آید، زیرا که به غایت سخت خواهد بود. </p>
<p id="v32"><sup><small>32</small></sup>  و چون خواب به فرعون دو مرتبه مکرر شد، این است که این حادثه از جانب خدا مقرر شده، و خدا آن را به زودی پدید خواهد آورد. </p>
<p id="v33"><sup><small>33</small></sup>  پس اکنون فرعون می‌باید مردی بصیر و حکیم را پیدانموده، و او را بر زمین مصر بگمارد. </p>
<p id="v34"><sup><small>34</small></sup>  فرعون چنین بکند، و ناظران بر زمین برگمارد، و در هفت سال فراوانی، خمس از زمین مصر بگیرد. </p>
<p id="v35"><sup><small>35</small></sup>  وهمه ماکولات این سالهای نیکو را که می‌آیدجمع کنند، و غله را زیر دست فرعون ذخیره نمایند، و خوراک در شهرها نگاه دارند. </p>
<p id="v36"><sup><small>36</small></sup>  تاخوراک برای زمین، به جهت هفت سال قحطی که در زمین مصر خواهد بود ذخیره شود، مبادا زمین از قحط تباه گردد.» </p>
<p id="v37"><sup><small>37</small></sup>  پس این سخن بنظر فرعون و بنظر همه بندگانش پسند آمد. </p>
<p id="v38"><sup><small>38</small></sup>  و فرعون به بندگان خودگفت: «آیا کسی را مثل این توانیم یافت، مردی که روح خدا در وی است؟» </p>
<p id="v39"><sup><small>39</small></sup>  و فرعون به یوسف گفت: «چونکه خدا کل این امور را بر تو کشف کرده است، کسی مانند تو بصیر و حکیم نیست. </p>
<p id="v40"><sup><small>40</small></sup>  تو بر خانه من باش، و به فرمان تو، تمام قوم من منتظم شوند، جز اینکه بر تخت از تو بزرگترباشم.» </p>
<p id="v41"><sup><small>41</small></sup>  و فرعون به یوسف گفت: «بدانکه تو را برتمامی زمین مصر گماشتم.» <sup id="cite1"><a href="#fn1">[1]</a></sup></p>
<p id="v42"><sup><small>42</small></sup>  و فرعون انگشترخود را از دست خویش بیرون کرده، آن را بردست یوسف گذاشت، و او را به کتان نازک آراسته کرد، و طوقی زرین بر گردنش انداخت. </p>
<p id="v43"><sup><small>43</small></sup>  و او را بر عرابه دومین خود سوار کرد، و پیش رویش ندا می‌کردند که «زانو زنید!» پس او را برتمامی زمین مصر برگماشت. </p>
<p id="v44"><sup><small>44</small></sup>  و فرعون به یوسف گفت: «من فرعون هستم، و بدون توهیچکس دست یا پای خود را در کل ارض مصربلند نکند.» </p>
<p id="v45"><sup><small>45</small></sup>  و فرعون یوسف را صفنات فعنیح نامید، و اسنات، دختر فوطی فارع، کاهن اون رابدو به زنی داد، و یوسف بر زمین مصر بیرون رفت. </p>
<p id="v46"><sup><small>46</small></sup>  و یوسف سی ساله بود وقتی که به حضورفرعون، پادشاه مصر بایستاد، و یوسف از حضورفرعون بیرون شده، در تمامی زمین مصر گشت. </p>
<p id="v47"><sup><small>47</small></sup>  و در هفت سال فراوانی، زمین محصول خود رابه کثرت آورد. </p>
<p id="v48"><sup><small>48</small></sup>  پس تمامی ماکولات آن هفت سال را که در زمین مصر بود، جمع کرد، و خوراک را در شهرها ذخیره نمود، و خوراک مزارع حوالی هر شهر را در آن گذاشت. </p>
<p id="v49"><sup><small>49</small></sup>  و یوسف غله بیکران بسیار، مثل ریگ دریا ذخیره کرد، تا آنکه ازحساب بازماند، زیرا که از حساب زیاده بود. </p>
<p id="v50"><sup><small>50</small></sup>  وقبل از وقوع سالهای قحط، دو پسر برای یوسف زاییده شد، که اسنات، دختر فوطی فارع، کاهن اون برایش بزاد. </p>
<p id="v51"><sup><small>51</small></sup>  و یوسف نخست زاده خود رامنسی نام نهاد، زیرا گفت: «خدا مرا از تمامی مشقتم و تمامی خانه پدرم فراموشی داد.» </p>
<p id="v52"><sup><small>52</small></sup>  ودومین را افرایم نامید، زیرا گفت: «خدا مرا درزمین مذلتم بارآور گردانید.» </p>
<p id="v53"><sup><small>53</small></sup>  و هفت سال فراوانی که در زمین مصر بود، سپری شد. </p>
<p id="v54"><sup><small>54</small></sup>  و هفت سال قحط، آمدن گرفت، چنانکه یوسف گفته بود. و قحط در همه زمینهاپدید شد، لیکن در تمامی زمین مصر نان بود. </p>
<p id="v55"><sup><small>55</small></sup>  وچون تمامی زمین مصر مبتلای قحط شد، قوم برای نان نزد فرعون فریاد برآوردند. و فرعون به همه مصریان گفت: «نزد یوسف بروید و آنچه او به شما گوید، بکنید.» </p>
<p id="v56"><sup><small>56</small></sup>  پس قحط، تمامی روی زمین را فروگرفت، و یوسف همه انبارها را بازکرده، به مصریان می‌فروخت، و قحط در زمین مصر سخت شد.و همه زمینها به جهت خریدغله نزد یوسف به مصر آمدند، زیرا قحط برتمامی زمین سخت شد. </p>
<p id="v57"><sup><small>57</small></sup>  و همه زمینها به جهت خریدغله نزد یوسف به مصر آمدند، زیرا قحط برتمامی زمین سخت شد. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/40">پيدايش - فصل 40</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/42">پيدايش - فصل 42</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 41:41 <i>مدیر مدنی</i>: <a href="/fa/The_Urantia_Book/93#p9_5">یور 93:9.5</a>. </li>
</ol>
</div>
