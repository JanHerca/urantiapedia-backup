<!--
title: پيدايش - فصل 27
description: 
published: true
date: 2022-8-14T17:48:4Z
tags: 
editor: ckeditor
dateCreated: 2022-8-14T17:48:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fa/Bible/Genesis/26">پيدايش - فصل 26</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fa/Bible/Genesis/Index">فهرست مطالب</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fa/Bible/Genesis/28">پيدايش - فصل 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و چون اسحاق پیر شد، و چشمانش از دیدن تار گشته بود، پسر بزرگ خودعیسو را طلبیده، به وی گفت: «ای پسر من!» گفت: «لبیک.» </p>
<p id="v2"><sup><small>2</small></sup>  گفت: «اینک پیر شده‌ام و وقت اجل خود را نمی دانم. </p>
<p id="v3"><sup><small>3</small></sup>  پس اکنون، سلاح خود یعنی ترکش و کمان خویش را گرفته، به صحرا برو، ونخجیری برای من بگیر، </p>
<p id="v4"><sup><small>4</small></sup>  و خورشی برای من چنانکه دوست می‌دارم ساخته، نزد من حاضر کن، تا بخورم و جانم قبل از مردنم تو را برکت دهد.» </p>
<p id="v5"><sup><small>5</small></sup>  و چون اسحاق به پسر خود عیسو سخن می‌گفت، رفقه بشنید، و عیسو به صحرا رفت تانخجیری صید کرده، بیاورد. </p>
<p id="v6"><sup><small>6</small></sup>  آنگاه رفقه پسرخود، یعقوب را خوانده، گفت: «اینک پدر تو راشنیدم که برادرت عیسو را خطاب کرده، می‌گفت: </p>
<p id="v7"><sup><small>7</small></sup>  "برای من شکاری آورده، خورشی بساز تا آن را بخورم، و قبل از مردنم تو را درحضور خداوند برکت دهم." </p>
<p id="v8"><sup><small>8</small></sup>  پس‌ای پسر من، الان سخن مرا بشنو در آنچه من به تو امر می‌کنم. </p>
<p id="v9"><sup><small>9</small></sup>  بسوی گله بشتاب، و دو بزغاله خوب از بزها، نزد من بیاور، تا از آنها غذایی برای پدرت بطوری که دوست می‌دارد، بسازم. </p>
<p id="v10"><sup><small>10</small></sup>  و آن را نزد پدرت ببر تا بخورد، و تو را قبل از وفاتش برکت دهد.» </p>
<p id="v11"><sup><small>11</small></sup>  یعقوب به مادر خود، رفقه، گفت: «اینک برادرم عیسو، مردی مویدار است و من مردی بی‌موی هستم؛ </p>
<p id="v12"><sup><small>12</small></sup>  شاید که پدرم مرا لمس نماید، و در نظرش مثل مسخره‌ای بشوم، و لعنت به عوض برکت بر خود آورم.» </p>
<p id="v13"><sup><small>13</small></sup>  مادرش به وی گفت: «ای پسر من، لعنت تو بر من باد! فقط سخن مرا بشنو و رفته، آن را برای من بگیر.» </p>
<p id="v14"><sup><small>14</small></sup>  پس رفت و گرفته، نزد مادر خود آورد. و مادرش خورشی ساخت بطوری که پدرش دوست می‌داشت. </p>
<p id="v15"><sup><small>15</small></sup>  و رفقه، جامه فاخر پسر بزرگ خودعیسو را، که نزد او در خانه بود گرفته، به پسر کهترخود، یعقوب پوشانید، </p>
<p id="v16"><sup><small>16</small></sup>  و پوست بزغاله‌ها را، بر دستها و نرمه گردن او بست. </p>
<p id="v17"><sup><small>17</small></sup>  و خورش ونانی که ساخته بود، به‌دست پسر خود یعقوب سپرد. </p>
<p id="v18"><sup><small>18</small></sup>  پس نزد پدر خود آمده، گفت: «ای پدرمن!» گفت: «لبیک، تو کیستی‌ای پسر من؟» </p>
<p id="v19"><sup><small>19</small></sup>  یعقوب به پدر خود گفت: «من نخست زاده توعیسو هستم. آنچه به من فرمودی کردم، الان برخیز، بنشین و از شکار من بخور، تا جانت مرابرکت دهد.» </p>
<p id="v20"><sup><small>20</small></sup>  اسحاق به پسر خود گفت: «ای پسر من! چگونه بدین زودی یافتی؟» گفت: «یهوه خدای تو به من رسانید.» </p>
<p id="v21"><sup><small>21</small></sup>  اسحاق به یعقوب گفت: «ای پسر من، نزدیک بیا تا تو را لمس کنم، که آیا تو پسر من عیسو هستی یا نه.» </p>
<p id="v22"><sup><small>22</small></sup>  پس یعقوب نزد پدر خود اسحاق آمد، و او را لمس کرده، گفت: «آواز، آواز یعقوب است، لیکن دستها، دستهای عیسوست.» </p>
<p id="v23"><sup><small>23</small></sup>  و او را نشناخت، زیرا که دستهایش مثل دستهای برادرش عیسو، موی دار بود، پس او را برکت داد. </p>
<p id="v24"><sup><small>24</small></sup>  و گفت: «آیاتو همان پسر من، عیسو هستی؟» گفت: «من هستم.» </p>
<p id="v25"><sup><small>25</small></sup>  پس گفت: «نزدیک بیاور تا از شکارپسر خود بخورم و جانم تو را برکت دهد.» پس نزد وی آورد و بخورد و شراب برایش آورد ونوشید. </p>
<p id="v26"><sup><small>26</small></sup>  و پدرش، اسحاق به وی گفت: «ای پسر من، نزدیک بیا و مرا ببوس.» </p>
<p id="v27"><sup><small>27</small></sup>  پس نزدیک آمده، او را بوسید و رایحه لباس او را بوییده، او رابرکت داد و گفت: «همانا رایحه پسر من، مانندرایحه صحرایی است که خداوند آن را برکت داده باشد. </p>
<p id="v28"><sup><small>28</small></sup>  پس خدا تو را از شبنم آسمان و ازفربهی زمین، و از فراوانی غله و شیره عطا فرماید. </p>
<p id="v29"><sup><small>29</small></sup>  قومها تو را بندگی نمایند و طوایف تو راتعظیم کنند، بر برادران خود سرور شوی، وپسران مادرت تو را تعظیم نمایند. ملعون باد هرکه تو را لعنت کند، و هر‌که تو را مبارک خواند، مبارک باد.» </p>
<p id="v30"><sup><small>30</small></sup>  و واقع شد چون اسحاق، از برکت دادن به یعقوب فارغ شد، به مجرد بیرون رفتن یعقوب ازحضور پدر خود اسحاق، که برادرش عیسو ازشکار باز آمد. </p>
<p id="v31"><sup><small>31</small></sup>  و او نیز خورشی ساخت، و نزدپدر خود آورده، به پدر خود گفت: «پدر من برخیزد و از شکار پسر خود بخورد، تا جانت مرابرکت دهد.» </p>
<p id="v32"><sup><small>32</small></sup>  پدرش اسحاق به وی گفت: «توکیستی؟» گفت: «من پسر نخستین تو، عیسوهستم.» </p>
<p id="v33"><sup><small>33</small></sup>  آنگاه لرزه‌ای شدید بر اسحاق مستولی شده، گفت: «پس آن که بود که نخجیری صید کرده، برایم آورد، و قبل از آمدن تو از همه خوردم و او را برکت دادم، و فی الواقع او مبارک خواهد بود؟» </p>
<p id="v34"><sup><small>34</small></sup>  عیسو چون سخنان پدر خود راشنید، نعره‌ای عظیم و بی‌نهایت تلخ برآورده، به پدر خود گفت: «ای پدرم، به من، به من نیز برکت بده!» </p>
<p id="v35"><sup><small>35</small></sup>  گفت: «برادرت به حیله آمد، و برکت تورا گرفت.» </p>
<p id="v36"><sup><small>36</small></sup>  گفت: «نام او را یعقوب بخوبی نهادند، زیرا که دو مرتبه مرا از پا درآورد. اول نخست زادگی مرا گرفت، و اکنون برکت مرا گرفته است.» پس گفت: «آیا برای من نیز برکتی نگاه نداشتی؟» </p>
<p id="v37"><sup><small>37</small></sup>  اسحاق در جواب عیسو گفت: «اینک او را بر تو سرور ساختم، و همه برادرانش را غلامان او گردانیدم، و غله و شیره را رزق اودادم. پس الان‌ای پسر من، برای تو چه کنم؟» </p>
<p id="v38"><sup><small>38</small></sup>  عیسو به پدر خود گفت: «ای پدر من، آیا همین یک برکت را داشتی؟ به من، به من نیز‌ای پدرم برکت بده!» و عیسو به آواز بلند بگریست. </p>
<p id="v39"><sup><small>39</small></sup>  پدرش اسحاق در جواب او گفت: «اینک مسکن تو (دور) از فربهی زمین، و از شبنم آسمان از بالا خواهد بود. </p>
<p id="v40"><sup><small>40</small></sup>  و به شمشیرت خواهی زیست، و برادر خود را بندگی خواهی کرد، وواقع خواهد شد که چون سر باز زدی، یوغ او را ازگردن خود خواهی انداخت.» </p>
<p id="v41"><sup><small>41</small></sup>  و عیسو بسبب آن برکتی که پدرش به یعقوب داده بود، بر او بغض ورزید؛ و عیسو دردل خود گفت: «ایام نوحه گری برای پدرم نزدیک است، آنگاه برادر خود یعقوب را خواهم کشت.» </p>
<p id="v42"><sup><small>42</small></sup>  و رفقه، از سخنان پسر بزرگ خود، عیسوآگاهی یافت. پس فرستاده، پسر کوچک خود، یعقوب را خوانده، بدو گفت: «اینک برادرت عیسو درباره تو خود را تسلی می‌دهد به اینکه تورا بکشد. </p>
<p id="v43"><sup><small>43</small></sup>  پس الان‌ای پسرم سخن مرا بشنو وبرخاسته، نزد برادرم، لابان، به حران فرار کن. </p>
<p id="v44"><sup><small>44</small></sup>  وچند روز نزد وی بمان، تا خشم برادرت برگردد. </p>
<p id="v45"><sup><small>45</small></sup>  تا غضب برادرت از تو برگردد، و آنچه بدوکردی، فراموش کند. آنگاه می‌فرستم و تو را ازآنجا باز می‌آورم. چرا باید از شما هر دو در یک روز محروم شوم؟»و رفقه به اسحاق گفت: «بسبب دختران حت از جان خود بیزار شده‌ام. اگریعقوب زنی از دختران حت، مثل اینانی که دختران این زمینند بگیرد، مرا از حیات چه فایده خواهد بود.» </p>
<p id="v46"><sup><small>46</small></sup>  و رفقه به اسحاق گفت: «بسبب دختران حت از جان خود بیزار شده‌ام. اگریعقوب زنی از دختران حت، مثل اینانی که دختران این زمینند بگیرد، مرا از حیات چه فایده خواهد بود.» </p>
