<!--
title: پيدايش - فصل 42
description: 
published: true
date: 2022-10-6T9:46:16Z
tags: bible, bible—genesis
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/41">پيدايش - فصل 41</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/43">پيدايش - فصل 43</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و اما یعقوب چون دید که غله درمصر است، پس یعقوب به پسران خودگفت: «چرا به یکدیگر می‌نگرید؟» </p>
<p id="v2"><sup><small>2</small></sup>  و گفت: «اینک شنیده‌ام که غله در مصر است، بدانجابروید و برای ما از آنجا بخرید، تا زیست کنیم ونمیریم.» </p>
<p id="v3"><sup><small>3</small></sup>  پس ده برادر یوسف برای خریدن غله به مصر فرود آمدند. </p>
<p id="v4"><sup><small>4</small></sup>  و اما بنیامین، برادر یوسف رایعقوب با برادرانش نفرستاد، زیرا گفت مبادازیانی بدو رسد. </p>
<p id="v5"><sup><small>5</small></sup>  پس بنی‌اسرائیل در میان آنانی که می‌آمدند، به جهت خرید آمدند، زیرا که قحطدر زمین کنعان بود. </p>
<p id="v6"><sup><small>6</small></sup>  و یوسف حاکم ولایت بود، و خود به همه اهل زمین غله می‌فروخت. و برادران یوسف آمده، رو به زمین نهاده، او را سجده کردند. </p>
<p id="v7"><sup><small>7</small></sup>  چون یوسف برادران خود را دید، ایشان را بشناخت، وخود را بدیشان بیگانه نموده، آنها را به درشتی، سخن گفت و از ایشان پرسید: «از کجا آمده‌اید؟» گفتند: «از زمین کنعان تا خوراک بخریم.» </p>
<p id="v8"><sup><small>8</small></sup>  و یوسف برادران خود را شناخت، لیکن ایشان او را نشناختند. </p>
<p id="v9"><sup><small>9</small></sup>  و یوسف خوابها را که درباره ایشان دیده بود، بیاد آورد. پس بدیشان گفت: «شما جاسوسانید، و به جهت دیدن عریانی زمین آمده‌اید.» </p>
<p id="v10"><sup><small>10</small></sup>  بدو گفتند: «نه، یا سیدی! بلکه غلامانت به جهت خریدن خوراک آمده‌اند. </p>
<p id="v11"><sup><small>11</small></sup>  ماهمه پسران یک شخص هستیم. ما مردمان صادقیم؛ غلامانت، جاسوس نیستند.» </p>
<p id="v12"><sup><small>12</small></sup>  بدیشان گفت: «نه، بلکه به جهت دیدن عریانی زمین آمده‌اید.» </p>
<p id="v13"><sup><small>13</small></sup>  گفتند: «غلامانت دوازده برادرند، پسران یک مرد در زمین کنعان. و اینک کوچکتر، امروز نزد پدر ماست، و یکی نایاب شده است.» </p>
<p id="v14"><sup><small>14</small></sup>  یوسف بدیشان گفت: «همین است آنچه به شما گفتم که جاسوسانید! </p>
<p id="v15"><sup><small>15</small></sup>  بدینطور آزموده می‌شوید: به حیات فرعون از اینجا بیرون نخواهید رفت، جز اینکه برادر کهتر شما در اینجابیاید. </p>
<p id="v16"><sup><small>16</small></sup>  یک نفر از خودتان بفرستید، تا برادر شمارا بیاورد، و شما اسیر بمانید تا سخن شما آزموده شود که صدق با شماست یا نه، والا به حیات فرعون جاسوسانید!» </p>
<p id="v17"><sup><small>17</small></sup>  پس ایشان را با هم سه روز در زندان انداخت. </p>
<p id="v18"><sup><small>18</small></sup>  و روز سوم یوسف بدیشان گفت: «این رابکنید و زنده باشید، زیرا من از خدا می‌ترسم: </p>
<p id="v19"><sup><small>19</small></sup>  هر گاه شما صادق هستید، یک برادر از شما درزندان شما اسیر باشد، و شما رفته، غله برای گرسنگی خانه های خود ببرید. </p>
<p id="v20"><sup><small>20</small></sup>  و برادر کوچک خود را نزد من آرید، تا سخنان شما تصدیق شودو نمیرید.» پس چنین کردند. </p>
<p id="v21"><sup><small>21</small></sup>  و به یکدیگر گفتند: «هر آینه به برادر خودخطا کردیم، زیرا تنگی جان او را دیدیم وقتی که به ما استغاثه می‌کرد، و نشنیدیم. از این‌رو این تنگی بر ما رسید.» </p>
<p id="v22"><sup><small>22</small></sup>  و روبین در جواب ایشان گفت: «آیا به شما نگفتم که به پسر خطا مورزید؟ </p>
<p id="v23"><sup><small>23</small></sup>  و ایشان ندانستند که یوسف می‌فهمد، زیرا که ترجمانی در میان ایشان بود. </p>
<p id="v24"><sup><small>24</small></sup>  پس از ایشان کناره جسته، بگریست و نزدایشان برگشته، با ایشان گفتگو کرد، و شمعون را ازمیان ایشان گرفته، او را روبروی ایشان دربند نهاد. </p>
<p id="v25"><sup><small>25</small></sup>  و یوسف فرمود تا جوالهای ایشان را از غله پر سازند، و نقد ایشان را در عدل هر کس نهند، وزاد سفر بدیشان دهند، و به ایشان چنین کردند. </p>
<p id="v26"><sup><small>26</small></sup>  پس غله را بر حماران خود بار کرده، از آنجاروانه شدند. </p>
<p id="v27"><sup><small>27</small></sup>  و چون یکی، عدل خود را در منزل باز کرد، تا خوراک به الاغ دهد، نقد خود را دید که اینک در دهن عدل او بود. </p>
<p id="v28"><sup><small>28</small></sup>  و به برادران خود گفت: «نقد من رد شده است، و اینک در عدل من است. آنگاه دل ایشان طپیدن گرفت، و به یکدیگر لرزان شده، گفتند: «این چیست که خدا به ما کرده است.» </p>
<p id="v29"><sup><small>29</small></sup>  پس نزد پدر خود، یعقوب، به زمین کنعان آمدند، و از آنچه بدیشان واقع شده بود، خبرداده، گفتند: </p>
<p id="v30"><sup><small>30</small></sup>  «آن مرد که حاکم زمین است، با مابه سختی سخن گفت، و ما را جاسوسان زمین پنداشت. </p>
<p id="v31"><sup><small>31</small></sup>  و بدو گفتیم ما صادقیم و جاسوس نی. </p>
<p id="v32"><sup><small>32</small></sup>  ما دوازده برادر، پسران پدر خود هستیم، یکی نایاب شده است، و کوچکتر، امروز نزد پدرما در زمین کنعان می‌باشد. </p>
<p id="v33"><sup><small>33</small></sup>  و آن مرد که حاکم زمین است، به ما گفت: از این خواهم فهمید که شما راستگو هستید که یکی از برادران خود را نزدمن گذارید، و برای گرسنگی خانه های خودگرفته، بروید. </p>
<p id="v34"><sup><small>34</small></sup>  و برادر کوچک خود را نزد من آرید، و خواهم یافت که شما جاسوس نیستیدبلکه صادق. آنگاه برادر شما را به شما رد کنم، ودر زمین داد و ستد نمایید.» </p>
<p id="v35"><sup><small>35</small></sup>  و واقع شد که چون عدلهای خود را خالی می‌کردند، اینک کیسه پول هر کس در عدلش بود. و چون ایشان و پدرشان، کیسه های پول را دیدند، بترسیدند. </p>
<p id="v36"><sup><small>36</small></sup>  و پدر ایشان، یعقوب، بدیشان گفت: «مرا بی‌اولاد ساختید، یوسف نیست و شمعون نیست و بنیامین را می‌خواهید ببرید. این همه برمن است؟» </p>
<p id="v37"><sup><small>37</small></sup>  روبین به پدر خود عرض کرده، گفت: «هر دو پسر مرا بکش، اگر او را نزد تو بازنیاورم. او را به‌دست من بسپار، و من او را نزد توباز خواهم آورد.»گفت: «پسرم با شما نخواهد آمد زیرا که برادرش مرده است، و او تنها باقی است. و هر گاه در راهی که می‌روید زیانی بدو رسد، همانامویهای سفید مرا با حزن به گور فرود خواهیدبرد.» </p>
<p id="v38"><sup><small>38</small></sup>  گفت: «پسرم با شما نخواهد آمد زیرا که برادرش مرده است، و او تنها باقی است. و هر گاه در راهی که می‌روید زیانی بدو رسد، همانامویهای سفید مرا با حزن به گور فرود خواهیدبرد.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/41">پيدايش - فصل 41</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/43">پيدايش - فصل 43</a></td>
      </tr>
    </tbody>
  </table>
</figure>
