<!--
title: پيدايش - فصل 38
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/37">پيدايش - فصل 37</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/39">پيدايش - فصل 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و واقع شد در آن زمان که یهودا ازنزد برادران خود رفته، نزد شخصی عدلامی، که حیره نام داشت، مهمان شد. </p>
<p id="v2"><sup><small>2</small></sup>  و درآنجا یهودا، دختر مرد کنعانی را که مسمی به شوعه بود، دید و او را گرفته، بدو درآمد. </p>
<p id="v3"><sup><small>3</small></sup>  پس آبستن شده، پسری زایید و او را عیر نام نهاد. </p>
<p id="v4"><sup><small>4</small></sup>  وبار دیگر آبستن شده، پسری زایید و او را اونان نامید. </p>
<p id="v5"><sup><small>5</small></sup>  و باز هم پسری زاییده، او را شیله نام گذارد. و چون او را زایید، یهودا در کزیب بود. </p>
<p id="v6"><sup><small>6</small></sup>  و یهودا، زنی مسمی به تامار، برای نخست زاده خود عیر گرفت. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  و نخست زاده یهودا، عیر، در نظر خداوند شریر بود، و خداونداو را بمیراند. </p>
<p id="v8"><sup><small>8</small></sup>  پس یهودا به اونان گفت: «به زن برادرت درآی، و حق برادر شوهری را بجاآورده، نسلی برای برادر خود پیدا کن.» </p>
<p id="v9"><sup><small>9</small></sup>  لکن چونکه اونان دانست که آن نسل از آن او نخواهدبود، هنگامی که به زن برادر خود درآمد، بر زمین انزال کرد، تا نسلی برای برادر خود ندهد. </p>
<p id="v10"><sup><small>10</small></sup>  و این کار او در نظر خداوند ناپسند آمد، پس او را نیزبمیراند. </p>
<p id="v11"><sup><small>11</small></sup>  و یهودا به عروس خود، تامار گفت: «در خانه پدرت بیوه بنشین تا پسرم شیله بزرگ شود.» زیرا گفت: «مبادا او نیز مثل برادرانش بمیرد.» پس تامار رفته، در خانه پدر خود ماند. </p>
<p id="v12"><sup><small>12</small></sup>  و چون روزها سپری شد، دختر شوعه زن یهودا مرد. و یهودا بعد از تعزیت او با دوست خود حیره عدلامی، نزد پشم‌چینان گله خود، به تمنه آمد. </p>
<p id="v13"><sup><small>13</small></sup>  و به تامار خبر داده، گفتند: «اینک پدرشوهرت برای چیدن پشم گله خویش، به تمنه می‌آید.» </p>
<p id="v14"><sup><small>14</small></sup>  پس رخت بیوگی را از خویشتن بیرون کرده، برقعی به رو کشیده، خود را درچادری پوشید، و به دروازه عینایم که در راه تمنه است، بنشست. زیرا که دید شیله بزرگ شده است، و او را به وی به زنی ندادند. </p>
<p id="v15"><sup><small>15</small></sup>  چون یهودااو را بدید، وی را فاحشه پنداشت، زیرا که روی خود را پوشیده بود. </p>
<p id="v16"><sup><small>16</small></sup>  پس از راه به سوی او میل کرده، گفت: «بیا تابه تو درآیم.» زیرا ندانست که عروس اوست. گفت: «مرا چه می‌دهی تا به من درآیی.» </p>
<p id="v17"><sup><small>17</small></sup>  گفت: «بزغاله‌ای از گله می‌فرستم.» گفت: «آیا گرومی دهی تا بفرستی.» </p>
<p id="v18"><sup><small>18</small></sup>  گفت: «تو را چه گرودهم.» گفت: «مهر و زنار خود را و عصایی که دردست داری.» پس به وی داد، و بدو درآمد، و او ازوی آبستن شد. </p>
<p id="v19"><sup><small>19</small></sup>  و برخاسته، برفت. و برقع را ازخود برداشته، رخت بیوگی پوشید. </p>
<p id="v20"><sup><small>20</small></sup>  و یهودا بزغاله را به‌دست دوست عدلامی خود فرستاد، تا گرو را از دست آن زن بگیرد، امااو را نیافت. </p>
<p id="v21"><sup><small>21</small></sup>  و از مردمان آن مکان پرسیده، گفت: «آن فاحشه‌ای که سر راه عینایم نشسته بود، کجاست؟» گفتند: «فاحشه‌ای در اینجا نبود.» </p>
<p id="v22"><sup><small>22</small></sup>  پس نزد یهودا برگشته، گفت: «او را نیافتم، ومردمان آن مکان نیز می‌گویند که فاحشه‌ای دراینجا نبود.» </p>
<p id="v23"><sup><small>23</small></sup>  یهودا گفت: «بگذار برای خودنگاه دارد، مبادا رسوا شویم. اینک بزغاله رافرستادم و تو او را نیافتی.» </p>
<p id="v24"><sup><small>24</small></sup>  و بعد از سه ماه یهودا را خبر داده، گفتند: «عروس تو تامار، زناکرده است و اینک از زنا نیز آبستن شده.» پس یهودا گفت: «وی را بیرون آرید تا سوخته شود!» <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  چون او را بیرون می‌آوردند نزد پدر شوهر خود فرستاده، گفت: «از مالک این چیزها آبستن شده‌ام، و گفت: «تشخیص کن که این مهر و زنار وعصا از آن کیست.» </p>
<p id="v26"><sup><small>26</small></sup>  و یهودا آنها را شناخت، وگفت: «او از من بی‌گناه تر است، زیرا که او را به پسر خود شیله ندادم. و بعد او را دیگر نشناخت. </p>
<p id="v27"><sup><small>27</small></sup>  و چون وقت وضع حملش رسید، اینک توامان در رحمش بودند. </p>
<p id="v28"><sup><small>28</small></sup>  و چون می‌زایید، یکی دست خود را بیرون آورد که در حال قابله ریسمانی قرمز گرفته، بر دستش بست و گفت: «این اول بیرون آمد.» </p>
<p id="v29"><sup><small>29</small></sup>  و دست خود را بازکشید. و اینک برادرش بیرون آمد و قابله گفت: «چگونه شکافتی، این شکاف بر تو باد.» پس او را فارص نام نهاد.بعد از آن برادرش که ریسمان قرمز را بردست داشت بیرون آمد، و او را زارح نامید. </p>
<p id="v30"><sup><small>30</small></sup>  بعد از آن برادرش که ریسمان قرمز را بردست داشت بیرون آمد، و او را زارح نامید. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/37">پيدايش - فصل 37</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/39">پيدايش - فصل 39</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 38:6-10 <i>شوهران نیابتی</i>: <a href="/fa/The_Urantia_Book/83#p5_4">یور 83:5.4</a>. </li>
  <li id="fn2"><a href="#cite2">↑</a> 38:24 <i>زن زنا را با آتش بسوزانید</i>: <a href="/fa/The_Urantia_Book/70#p10_14">یور 70:10.14</a>. </li>
</ol>
</div>
