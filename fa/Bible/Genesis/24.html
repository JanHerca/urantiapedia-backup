<!--
title: پيدايش - فصل 24
description: 
published: true
date: 2022-10-6T9:46:16Z
tags: bible, bible—genesis
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/23">پيدايش - فصل 23</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/25">پيدايش - فصل 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و ابراهیم پیر و سالخورده شد، وخداوند، ابراهیم را در هر چیز برکت داد. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  و ابراهیم به خادم خود، که بزرگ خانه وی، و بر تمام مایملک او مختار بود، گفت: «اکنون دست خود را زیر ران من بگذار. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  و به یهوه، خدای آسمان و خدای زمین، تو را قسم می‌دهم، که زنی برای پسرم از دختر کنعانیان، که در میان ایشان ساکنم، نگیری، <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  بلکه به ولایت من و به مولدم بروی، و از آنجا زنی برای پسرم اسحاق بگیری.» </p>
<p id="v5"><sup><small>5</small></sup>  خادم به وی گفت: «شاید آن زن راضی نباشد که با من بدین زمین بیاید؟ آیا پسرت را بدان زمینی که از آن بیرون آمدی، بازبرم؟» </p>
<p id="v6"><sup><small>6</small></sup>  ابراهیم وی را گفت: «زنهار، پسر مرا بدانجا باز مبری. </p>
<p id="v7"><sup><small>7</small></sup>  یهوه، خدای آسمان، که مرا از خانه پدرم و اززمین مولد من، بیرون آورد، و به من تکلم کرد، وقسم خورده، گفت: "که این زمین را به ذریت توخواهم داد." او فرشته خود را پیش روی توخواهد فرستاد، تا زنی برای پسرم از آنجا بگیری. </p>
<p id="v8"><sup><small>8</small></sup>  اما اگر آن زن از آمدن با تو رضا ندهد، از این قسم من، بری خواهی بود، لیکن زنهار، پسر مرابدانجا باز نبری.» </p>
<p id="v9"><sup><small>9</small></sup>  پس خادم دست خود را زیرران آقای خود ابراهیم نهاد، و در این امر برای اوقسم خورد. </p>
<p id="v10"><sup><small>10</small></sup>  و خادم ده شتر، از شتران آقای خود گرفته، برفت. و همه اموال مولایش به‌دست او بود. پس روانه شده، به شهر ناحور در ارام نهرین آمد. </p>
<p id="v11"><sup><small>11</small></sup>  وبه وقت عصر، هنگامی که زنان برای کشیدن آب بیرون می‌آمدند، شتران خود را در خارج شهر، برلب چاه آب خوابانید. </p>
<p id="v12"><sup><small>12</small></sup>  و گفت: «ای یهوه، خدای آقایم ابراهیم، امروز مرا کامیاب بفرما، و باآقایم ابراهیم احسان بنما. </p>
<p id="v13"><sup><small>13</small></sup>  اینک من بر این چشمه آب ایستاده‌ام، و دختران اهل این شهر، به جهت کشیدن آب بیرون می‌آیند. </p>
<p id="v14"><sup><small>14</small></sup>  پس چنین بشود که آن دختری که به وی گویم: "سبوی خودرا فرودآر تا بنوشم "، و او گوید: "بنوش و شترانت را نیز سیراب کنم "، همان باشد که نصیب بنده خود اسحاق کرده باشی، تا بدین، بدانم که با آقایم احسان فرموده‌ای.» </p>
<p id="v15"><sup><small>15</small></sup>  و او هنوز از سخن‌گفتن فارغ نشده بود که ناگاه، رفقه، دختر بتوئیل، پسر ملکه، زن ناحور، برادر ابراهیم، بیرون آمد و سبویی بر کتف داشت. </p>
<p id="v16"><sup><small>16</small></sup>  و آن دختر بسیار نیکومنظر و باکره بود، ومردی او را نشناخته بود. پس به چشمه فرورفت، و سبوی خود را پر کرده، بالا آمد. </p>
<p id="v17"><sup><small>17</small></sup>  آنگاه خادم به استقبال او بشتافت و گفت: «جرعه‌ای آب ازسبوی خود به من بنوشان.» </p>
<p id="v18"><sup><small>18</small></sup>  گفت: «ای آقای من بنوش»، و سبوی خود را بزودی بر دست خودفرودآورده، او را نوشانید. </p>
<p id="v19"><sup><small>19</small></sup>  و چون ازنوشانیدنش فارغ شد، گفت: «برای شترانت نیزبکشم تا از نوشیدن بازایستند.» </p>
<p id="v20"><sup><small>20</small></sup>  پس سبوی خود را بزودی در آبخور خالی کرد و باز به سوی چاه، برای کشیدن بدوید، و از بهر همه شترانش کشید. </p>
<p id="v21"><sup><small>21</small></sup>  و آن مرد بر وی چشم دوخته بود وسکوت داشت، تا بداند که خداوند، سفر او راخیریت اثر نموده است یا نه. </p>
<p id="v22"><sup><small>22</small></sup>  و واقع شد، چون شتران از نوشیدن بازایستادند، که آن مرد حلقه طلای نیم مثقال وزن، ودو ابرنجین برای دستهایش، که ده مثقال طلا وزن آنها بود، بیرون آورد. </p>
<p id="v23"><sup><small>23</small></sup>  و گفت: «به من بگو که دختر کیستی؟ آیا در خانه پدرت جایی برای ماباشد تا شب را بسر بریم؟» </p>
<p id="v24"><sup><small>24</small></sup>  وی را گفت: «من دختر بتوئیل، پسر ملکه که او را از ناحور زایید، می‌باشم.» </p>
<p id="v25"><sup><small>25</small></sup>  و بدو گفت: «نزد ما کاه و علف فراوان است، و جای نیز برای منزل.» </p>
<p id="v26"><sup><small>26</small></sup>  آنگاه آن مرد خم شد، خداوند را پرستش نمود </p>
<p id="v27"><sup><small>27</small></sup>  و گفت: «متبارک باد یهوه، خدای آقایم ابراهیم، که لطف و وفای خود را از آقایم دریغ نداشت، و چون من در راه بودم، خداوند مرا به خانه برادران آقایم راهنمایی فرمود.» </p>
<p id="v28"><sup><small>28</small></sup>  پس آن دختر دوان دوان رفته، اهل خانه مادر خویش را از این وقایع خبر داد. </p>
<p id="v29"><sup><small>29</small></sup>  و رفقه رابرادری لابان نام بود. پس لابان به نزد آن مرد، به‌سر چشمه، دوان دوان بیرون آمد. </p>
<p id="v30"><sup><small>30</small></sup>  و واقع شدکه چون آن حلقه و ابرنجینها را بر دستهای خواهر خود دید، و سخنهای خواهر خود، رفقه را شنید که می‌گفت آن مرد چنین به من گفته است، به نزد وی آمد. و اینک نزد شتران به‌سر چشمه ایستاده بود. </p>
<p id="v31"><sup><small>31</small></sup>  و گفت: «ای مبارک خداوند، بیا، چرا بیرون ایستاده‌ای؟ من خانه را و منزلی برای شتران، مهیا ساخته‌ام.» </p>
<p id="v32"><sup><small>32</small></sup>  پس آن مرد به خانه درآمد، و لابان شتران را باز کرد، و کاه و علف به شتران داد، و آب به جهت شستن پایهایش و پایهای رفقایش آورد. </p>
<p id="v33"><sup><small>33</small></sup>  و غذا پیش او نهادند. وی گفت: «تا مقصود خود را بازنگویم، چیزی نخورم.» گفت: «بگو.» </p>
<p id="v34"><sup><small>34</small></sup>  گفت: «من خادم ابراهیم هستم. </p>
<p id="v35"><sup><small>35</small></sup>  وخداوند، آقای مرا بسیار برکت داده و او بزرگ شده است، و گله‌ها و رمه‌ها و نقره و طلا و غلامان و کنیزان و شتران و الاغان بدو داده است. </p>
<p id="v36"><sup><small>36</small></sup>  وزوجه آقایم ساره، بعد از پیر شدن، پسری برای آقایم زایید، و آنچه دارد، بدو داده است. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  وآقایم مرا قسم داد و گفت که "زنی برای پسرم ازدختران کنعانیان که در زمین ایشان ساکنم، نگیری. </p>
<p id="v38"><sup><small>38</small></sup>  بلکه به خانه پدرم و به قبیله من بروی، و زنی برای پسرم بگیری." </p>
<p id="v39"><sup><small>39</small></sup>  و به آقای خودگفتم: "شاید آن زن همراه من نیاید؟" </p>
<p id="v40"><sup><small>40</small></sup>  او به من گفت: "یهوه که به حضور او سالک بوده‌ام، فرشته خود را با تو خواهد فرستاد، و سفر تو راخیریت اثر خواهد گردانید، تا زنی برای پسرم ازقبیله‌ام و از خانه پدرم بگیری. </p>
<p id="v41"><sup><small>41</small></sup>  آنگاه از قسم من بری خواهی گشت، چون به نزد قبیله‌ام رفتی، هرگاه زنی به تو ندادند، از سوگند من بری خواهی بود." </p>
<p id="v42"><sup><small>42</small></sup>  پس امروز به‌سر چشمه رسیدم و گفتم: "ای یهوه، خدای آقایم ابراهیم، اگر حال، سفر مراکه به آن آمده‌ام، کامیاب خواهی کرد. </p>
<p id="v43"><sup><small>43</small></sup>  اینک من به‌سر این چشمه آب ایستاده‌ام. پس چنین بشودکه آن دختری که برای کشیدن آب بیرون آید، وبه وی گویم: "مرا از سبوی خود جرعه‌ای آب بنوشان "، </p>
<p id="v44"><sup><small>44</small></sup>  و به من گوید: "بیاشام، و برای شترانت نیز آب می‌کشم "، او همان زن باشد که خداوند، نصیب آقازاده من کرده است. </p>
<p id="v45"><sup><small>45</small></sup>  و من هنوز از گفتن این، در دل خود فارغ نشده بودم، که ناگاه، رفقه با سبویی بر کتف خود بیرون آمد، و به چشمه پایین رفت، تا آب بکشد. و به وی گفتم: "جرعه‌ای آب به من بنوشان." </p>
<p id="v46"><sup><small>46</small></sup>  پس سبوی خودرا بزودی از کتف خود فروآورده، گفت: "بیاشام، و شترانت را نیز آب می‌دهم." پس نوشیدم وشتران را نیز آب داد. </p>
<p id="v47"><sup><small>47</small></sup>  و از او پرسیده، گفتم: "تودختر کیستی؟" گفت: "دختر بتوئیل بن ناحور که ملکه، او را برای او زایید." پس حلقه را در بینی او، و ابرنجین‌ها را بر دستهایش گذاشتم. </p>
<p id="v48"><sup><small>48</small></sup>  آنگاه سجده کرده، خداوند را پرستش نمودم. و یهوه، خدای آقای خود ابراهیم را، متبارک خواندم، که مرا به راه راست هدایت فرمود، تا دختر برادرآقای خود را، برای پسرش بگیرم. </p>
<p id="v49"><sup><small>49</small></sup>  اکنون اگربخواهید با آقایم احسان و صداقت کنید، پس مراخبر دهید. و اگر نه مرا خبر دهید، تا بطرف راست یا چپ ره سپر شوم.» </p>
<p id="v50"><sup><small>50</small></sup>  لابان و بتوئیل در جواب گفتند: «این امر ازخداوند صادر شده است، با تو نیک یا بدنمی توانیم گفت. </p>
<p id="v51"><sup><small>51</small></sup>  اینک رفقه حاضر است، او رابرداشته، روانه شو تا زن پسر آقایت باشد، چنانکه خداوند گفته است.» </p>
<p id="v52"><sup><small>52</small></sup>  و واقع شد که چون خادم ابراهیم سخن ایشان را شنید، خداوند را به زمین سجده کرد. </p>
<p id="v53"><sup><small>53</small></sup>  و خادم، آلات نقره و آلات طلا و رختها رابیرون آورده، پیشکش رفقه کرد، و برادر و مادر اورا چیزهای نفیسه داد. </p>
<p id="v54"><sup><small>54</small></sup>  و او و رفقایش خوردندو آشامیدند و شب را بسر بردند. و بامدادان برخاسته، گفت: «مرا به سوی آقایم روانه نمایید.» </p>
<p id="v55"><sup><small>55</small></sup>  برادر و مادر او گفتند: «دختر با ما ده روزی بماند و بعد از آن روانه شود.» </p>
<p id="v56"><sup><small>56</small></sup>  بدیشان گفت: «مرا معطل مسازید، خداوند سفر مرا کامیاب گردانیده است، پس مرا روانه نمایید تا بنزد آقای خود بروم.» </p>
<p id="v57"><sup><small>57</small></sup>  گفتند: «دختر را بخوانیم و اززبانش بپرسیم.» </p>
<p id="v58"><sup><small>58</small></sup>  پس رفقه را خواندند و به وی گفتند: «با این مرد خواهی رفت؟» گفت: «می‌روم.» </p>
<p id="v59"><sup><small>59</small></sup>  آنگاه خواهر خود رفقه، و دایه‌اش را، با خادم ابراهیم و رفقایش روانه کردند. </p>
<p id="v60"><sup><small>60</small></sup>  ورفقه را برکت داده به وی گفتند: «تو خواهر ماهستی، مادر هزار کرورها باش، و ذریت تو، دروازه دشمنان خود را متصرف شوند.» </p>
<p id="v61"><sup><small>61</small></sup>  پس رفقه با کنیزانش برخاسته، بر شتران سوار شدند، و از عقب آن مرد روانه گردیدند. وخادم، رفقه را برداشته، برفت. </p>
<p id="v62"><sup><small>62</small></sup>  و اسحاق از راه بئرلحی رئی می‌آمد، زیرا که او در ارض جنوب ساکن بود. </p>
<p id="v63"><sup><small>63</small></sup>  و هنگام شام، اسحاق برای تفکر به صحرا بیرون رفت، و چون نظر بالا کرد، دید که شتران می‌آیند. </p>
<p id="v64"><sup><small>64</small></sup>  و رفقه چشمان خود را بلندکرده، اسحاق را دید، و از شتر خود فرود آمد، </p>
<p id="v65"><sup><small>65</small></sup>  زیرا که از خادم پرسید: «این مرد کیست که درصحرا به استقبال ما می‌آید؟» و خادم گفت: «آقای من است.» پس برقع خود را گرفته، خود راپوشانید. </p>
<p id="v66"><sup><small>66</small></sup>  و خادم، همه کارهایی را که کرده بود، به اسحاق باز‌گفت.و اسحاق، رفقه را به خیمه مادر خود، ساره، آورد، و او را به زنی خود گرفته، دل در او بست. و اسحاق بعد از وفات مادر خود، تسلی پذیرفت. </p>
<p id="v67"><sup><small>67</small></sup>  و اسحاق، رفقه را به خیمه مادر خود، ساره، آورد، و او را به زنی خود گرفته، دل در او بست. و اسحاق بعد از وفات مادر خود، تسلی پذیرفت. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/23">پيدايش - فصل 23</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/25">پيدايش - فصل 25</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 24:1 <i>عصر ابراهیم</i>: <a href="/fa/The_Urantia_Book/93#p9_8">یور 93:9.8</a>. </li>
  <li id="fn2"><a href="#cite2">↑</a> 24:2-4,9 <i>به دست آورد اسحاق همسر</i>: <a href="/fa/The_Urantia_Book/93#p9_4">یور 93:9.4</a>. </li>
  <li id="fn3"><a href="#cite3">↑</a> 24:3,7 <i>خدای یکتا و خدایان دروغین</i>: <a href="/fa/The_Urantia_Book/79#p1_9">یور 79:1.9</a>. </li>
  <li id="fn4"><a href="#cite4">↑</a> 24:36-38,51 <i>به دست آورد اسحاق همسر</i>: <a href="/fa/The_Urantia_Book/93#p9_4">یور 93:9.4</a>. </li>
</ol>
</div>
