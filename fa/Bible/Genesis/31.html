<!--
title: پيدايش - فصل 31
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/30">پيدايش - فصل 30</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/32">پيدايش - فصل 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و سخنان پسران لابان را شنید که می گفتند: «یعقوب همه مایملک پدر مارا گرفته است، و از اموال پدر ما تمام این بزرگی رابهم رسانیده.» </p>
<p id="v2"><sup><small>2</small></sup>  و یعقوب روی لابان را دید که اینک مثل سابق با او نبود. </p>
<p id="v3"><sup><small>3</small></sup>  و خداوند به یعقوب گفت: «به زمین پدرانت و به مولد خویش مراجعت کن و من با تو خواهم بود.» </p>
<p id="v4"><sup><small>4</small></sup>  پس یعقوب فرستاده، راحیل و لیه را به صحرا نزد گله خودطلب نمود. </p>
<p id="v5"><sup><small>5</small></sup>  و بدیشان گفت: «روی پدر شما رامی بینم که مثل سابق با من نیست، لیکن خدای پدرم با من بوده است. </p>
<p id="v6"><sup><small>6</small></sup>  و شما می‌دانید که به تمام قوت خود پدر شما را خدمت کرده‌ام. </p>
<p id="v7"><sup><small>7</small></sup>  و پدرشما مرا فریب داده، ده مرتبه اجرت مرا تبدیل نمود ولی خدا او را نگذاشت که ضرری به من رساند. </p>
<p id="v8"><sup><small>8</small></sup>  هر گاه می‌گفت اجرت تو پیسه‌ها باشد، تمام گله‌ها پیسه می‌آوردند، و هر گاه گفتی اجرت تو مخطط باشد، همه گله‌ها مخطط می‌زاییدند. </p>
<p id="v9"><sup><small>9</small></sup>  پس خدا اموال پدر شما را گرفته، به من داده است.» </p>
<p id="v10"><sup><small>10</small></sup>  و واقع شد هنگامی که گله‌ها حمل می‌گرفتند که در خوابی چشم خود را باز کرده، دیدم اینک قوچهایی که با میشها جمع می‌شدند، مخطط و پیسه و ابلق بودند. </p>
<p id="v11"><sup><small>11</small></sup>  و فرشته خدا درخواب به من گفت: «ای یعقوب!» گفتم: «لبیک.» </p>
<p id="v12"><sup><small>12</small></sup>  گفت: «اکنون چشمان خود را باز کن و بنگر که همه قوچهایی که با میشها جمع می‌شوند، مخططو پیسه و ابلق هستند زیرا که آنچه لابان به تو کرده است، دیده‌ام. </p>
<p id="v13"><sup><small>13</small></sup>  من هستم خدای بیت ئیل، جایی که ستون را مسح کردی و با من نذر نمودی. الان برخاسته، از این زمین روانه شده، به زمین مولد خویش مراجعت نما.» <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  راحیل و لیه در جواب وی گفتند: «آیا در خانه پدر ما، برای ما بهره یامیراثی باقیست؟ </p>
<p id="v15"><sup><small>15</small></sup>  مگر نزد او چون بیگانگان محسوب نیستیم، زیرا که ما را فروخته است و نقدما را تمام خورده. </p>
<p id="v16"><sup><small>16</small></sup>  زیرا تمام دولتی را که خدااز پدر ما گرفته است، از آن ما و فرزندان ماست، پس اکنون آنچه خدا به تو گفته است، بجا آور.» </p>
<p id="v17"><sup><small>17</small></sup>  آنگاه یعقوب برخاسته، فرزندان و زنان خود را بر شتران سوار کرد، </p>
<p id="v18"><sup><small>18</small></sup>  و تمام مواشی واموال خود را که اندوخته بود، یعنی مواشی حاصله خود را که در فدان ارام حاصل ساخته بود، برداشت تا نزد پدر خود اسحاق به زمین کنعان برود. </p>
<p id="v19"><sup><small>19</small></sup>  و اما لابان برای پشم بریدن گله خود رفته بود و راحیل، بتهای پدر خود را دزدید. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  و یعقوب لابان ارامی را فریب داد، چونکه او رااز فرار کردن خود آگاه نساخت. </p>
<p id="v21"><sup><small>21</small></sup>  پس با آنچه داشت، بگریخت و برخاسته، از نهر عبور کرد ومتوجه جبل جلعاد شد. </p>
<p id="v22"><sup><small>22</small></sup>  در روز سوم، لابان را خبر دادند که یعقوب فرار کرده است. </p>
<p id="v23"><sup><small>23</small></sup>  پس برادران خویش را با خودبرداشته، هفت روز راه در عقب او شتافت، تا درجبل جلعاد بدو پیوست. </p>
<p id="v24"><sup><small>24</small></sup>  شبانگاه، خدا درخواب بر لابان ارامی ظاهر شده، به وی گفت: «باحذر باش که به یعقوب نیک یا بد نگویی.» </p>
<p id="v25"><sup><small>25</small></sup>  پس لابان به یعقوب دررسید و یعقوب خیمه خود رادر جبل زده بود، و لابان با برادران خود نیز درجبل جلعاد فرود آمدند. </p>
<p id="v26"><sup><small>26</small></sup>  و لابان به یعقوب گفت: «چه کردی که مرا فریب دادی و دخترانم رامثل اسیران، شمشیر برداشته، رفتی؟ </p>
<p id="v27"><sup><small>27</small></sup>  چرامخفی فرار کرده، مرا فریب دادی و مرا آگاه نساختی تا تو را با شادی و نغمات و دف و بربطمشایعت نمایم؟ </p>
<p id="v28"><sup><small>28</small></sup>  و مرا نگذاشتی که پسران ودختران خود ببوسم؛ الحال ابلهانه حرکتی نمودی. </p>
<p id="v29"><sup><small>29</small></sup>  در قوت دست من است که به شمااذیت رسانم. لیکن خدای پدر شما دوش به من خطاب کرده، گفت: «با حذر باش که به یعقوب نیک یا بد نگویی.» </p>
<p id="v30"><sup><small>30</small></sup>  و الان چونکه به خانه پدرخود رغبتی تمام داشتی البته رفتنی بودی و لکن خدایان مرا چرا دزدیدی؟» </p>
<p id="v31"><sup><small>31</small></sup>  یعقوب در جواب لابان گفت: «سبب این بود که ترسیدم و گفتم شایددختران خود را از من به زور بگیری، </p>
<p id="v32"><sup><small>32</small></sup>  و اما نزدهر‌که خدایانت را بیابی، او زنده نماند. در حضوربرادران ما، آنچه از اموال تو نزد ما باشد، مشخص کن و برای خود بگیر.» زیرا یعقوب ندانست که راحیل آنها را دزدیده است. </p>
<p id="v33"><sup><small>33</small></sup>  پس لابان به خیمه یعقوب و به خیمه لیه وبه خیمه دو کنیز رفت و نیافت، و از خیمه لیه بیرون آمده، به خیمه راحیل درآمد. </p>
<p id="v34"><sup><small>34</small></sup>  اما راحیل بتها را گرفته، زیر جهاز شتر نهاد و بر آن بنشست و لابان تمام خیمه را جست وجو کرده، چیزی نیافت. </p>
<p id="v35"><sup><small>35</small></sup>  او به پدر خود گفت: «بنظر آقایم بدنیاید که در حضورت نمی توانم برخاست، زیرا که عادت زنان بر من است.» پس تجسس نموده، بتهارا نیافت. </p>
<p id="v36"><sup><small>36</small></sup>  آنگاه یعقوب خشمگین شده، با لابان منازعت کرد. و یعقوب در جواب لابان گفت: «تقصیر و خطای من چیست که بدین گرمی مراتعاقب نمودی؟ </p>
<p id="v37"><sup><small>37</small></sup>  الان که تمامی اموال مراتفتیش کردی، از همه اسباب خانه خود چه یافته‌ای، اینجا نزد برادران من و برادران خودبگذار تا در میان من و تو انصاف دهند. </p>
<p id="v38"><sup><small>38</small></sup>  در این بیست سال که من با تو بودم، میشها و بزهایت حمل نینداختند و قوچهای گله تو را نخوردم. </p>
<p id="v39"><sup><small>39</small></sup>  دریده شده‌ای را پیش تو نیاوردم؛ خود تاوان آن را می‌دادم و آن را از دست من می‌خواستی، خواه دزدیده شده در روز و خواه دزدیده شده درشب. </p>
<p id="v40"><sup><small>40</small></sup>  چنین بودم که گرما در روز و سرما درشب، مرا تلف می‌کرد، و خواب از چشمانم می‌گریخت. </p>
<p id="v41"><sup><small>41</small></sup>  بدینطور بیست سال در خانه ات بودم، چهارده سال برای دو دخترت خدمت توکردم، و شش سال برای گله ات، و اجرت مرا ده مرتبه تغییر دادی. </p>
<p id="v42"><sup><small>42</small></sup>  و اگر خدای پدرم، خدای ابراهیم، و هیبت اسحاق با من نبودی، اکنون نیزمرا تهی‌دست روانه می‌نمودی. خدا مصیبت مراو مشقت دستهای مرا دید و دوش، تو را توبیخ نمود.» </p>
<p id="v43"><sup><small>43</small></sup>  لابان در جواب یعقوب گفت: «این دختران، دختران منند و این پسران، پسران من واین گله، گله من و آنچه می‌بینی از آن من است. پس الیوم، به دختران خودم و به پسرانی که زاییده‌اند چه توانم کرد؟ </p>
<p id="v44"><sup><small>44</small></sup>  اکنون بیا تا من و توعهد ببندیم که در میان من و تو شهادتی باشد.» </p>
<p id="v45"><sup><small>45</small></sup>  پس یعقوب سنگی گرفته، آن را ستونی برپانمود. </p>
<p id="v46"><sup><small>46</small></sup>  و یعقوب برادران خود را گفت: «سنگهاجمع کنید.» پس سنگها جمع کرده، توده‌ای ساختند و در آنجا بر توده غذا خوردند. </p>
<p id="v47"><sup><small>47</small></sup>  ولابان آن را «یجرسهدوتا» نامید ولی یعقوب آن راجلعید خواند. </p>
<p id="v48"><sup><small>48</small></sup>  و لابان گفت: «امروز این توده در میان من و تو شهادتی است.» از این سبب آن را «جلعید» نامید. </p>
<p id="v49"><sup><small>49</small></sup>  و مصفه نیز، زیرا گفت: «خداوند در میان من و تو دیده بانی کند وقتی که ازیکدیگر غایب شویم. </p>
<p id="v50"><sup><small>50</small></sup>  اگر دختران مرا آزارکنی، و سوای دختران من، زنان دیگر بگیری، هیچکس در میان ما نخواهد بود. آگاه باش، خدادر میان من و تو شاهد است.» </p>
<p id="v51"><sup><small>51</small></sup>  و لابان به یعقوب گفت: «اینک این توده و اینک این ستونی که در میان خود و تو برپا نمودم. </p>
<p id="v52"><sup><small>52</small></sup>  این توده شاهد است و این ستون شاهد است که من از این توده بسوی تو نگذرم و تو از این توده و از این ستون به قصدبدی بسوی من نگذری. </p>
<p id="v53"><sup><small>53</small></sup>  خدای ابراهیم وخدای ناحور و خدای پدر ایشان در میان ماانصاف دهند.» و یعقوب قسم خورد به هیبت پدرخود اسحاق. </p>
<p id="v54"><sup><small>54</small></sup>  آنگاه یعقوب در آن کوه، قربانی گذرانید، و برادران خود را به نان خوردن دعوت نمود، و غذا خوردند و در کوه، شب را بسر بردند.بامدادان لابان برخاسته، پسران و دختران خودرا بوسید و ایشان را برکت داد و لابان روانه شده، به مکان خویش مراجعت نمود. <sup id="cite3"><a href="#fn3">[3]</a></sup></p>
<p id="v55"><sup><small>55</small></sup>  بامدادان لابان برخاسته، پسران و دختران خودرا بوسید و ایشان را برکت داد و لابان روانه شده، به مکان خویش مراجعت نمود. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/30">پيدايش - فصل 30</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/32">پيدايش - فصل 32</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 31:13 <i>نذر و سوگند مقدس</i>: <a href="/fa/The_Urantia_Book/87#p6_9">یور 87:6.9</a>.  <i>ال</i>: <a href="/fa/The_Urantia_Book/96#p1_7">یور 96:1.7</a>. </li>
  <li id="fn2"><a href="#cite2">↑</a> 31:19,30-35 <i>سنگ های راشل</i>: <a href="/fa/The_Urantia_Book/85#p1_1">یور 85:1.1</a>. </li>
  <li id="fn3"><a href="#cite3">↑</a> 31:54 <i>ایمان به فداکاری</i>: <a href="/fa/The_Urantia_Book/93#p4_14">یور 93:4.14</a>. </li>
</ol>
</div>
