<!--
title: پيدايش - فصل 44
description: 
published: true
date: 2022-10-6T9:46:16Z
tags: bible, bible—genesis
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/43">پيدايش - فصل 43</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/45">پيدايش - فصل 45</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  پس به ناظر خانه خود امر کرده، گفت: عدلهای این مردمان را به قدری که می‌توانند برد، از غله پر کن، و نقد هر کسی را به دهنه عدلش بگذار. </p>
<p id="v2"><sup><small>2</small></sup>  و جام مرا، یعنی جام نقره را، در دهنه عدل آن کوچکتر، با قیمت غله‌اش بگذار.» پس موافق آن سخنی که یوسف گفته بود، کرد. </p>
<p id="v3"><sup><small>3</small></sup>  و چون صبح روشن شد، آن مردان را باحماران ایشان، روانه کردند. </p>
<p id="v4"><sup><small>4</small></sup>  و ایشان از شهربیرون شده، هنوز مسافتی چند طی نکرده بودند، که یوسف به ناظر خانه خود گفت: «بر پا شده، درعقب این اشخاص بشتاب، و چون بدیشان فرارسیدی، ایشان را بگو: چرا بدی به عوض نیکویی کردید؟ </p>
<p id="v5"><sup><small>5</small></sup>  آیا این نیست آنکه آقایم در آن می‌نوشد، و از آن تفال می‌زند؟ در آنچه کردید، بد کردید.» </p>
<p id="v6"><sup><small>6</small></sup>  پس چون بدیشان در‌رسید، این سخنان رابدیشان گفت. </p>
<p id="v7"><sup><small>7</small></sup>  به وی گفتند: «چرا آقایم چنین می‌گوید؟ حاشا از غلامانت که مرتکب چنین کارشوند! </p>
<p id="v8"><sup><small>8</small></sup>  همانا نقدی را که در دهنه عدلهای خودیافته بودیم، از زمین کنعان نزد تو باز آوردیم، پس چگونه باشد که از خانه آقایت طلا یا نقره بدزدیم. </p>
<p id="v9"><sup><small>9</small></sup>  نزد هر کدام از غلامانت یافت شود، بمیرد، و مانیز غلام آقای خود باشیم.» </p>
<p id="v10"><sup><small>10</small></sup>  گفت: «هم الان موافق سخن شما بشود، آنکه نزد او یافت شود، غلام من باشد، و شما آزادباشید.» </p>
<p id="v11"><sup><small>11</small></sup>  پس تعجیل نموده، هر کس عدل خودرا به زمین فرود آورد، و هر یکی عدل خود را بازکرد. </p>
<p id="v12"><sup><small>12</small></sup>  و او تجسس کرد، و از مهتر شروع نموده، به کهتر ختم کرد. و جام در عدل بنیامین یافته شد. </p>
<p id="v13"><sup><small>13</small></sup>  آنگاه رخت خود را چاک زدند، و هر کس الاغ خود را بار کرده، به شهر برگشتند. </p>
<p id="v14"><sup><small>14</small></sup>  و یهودا با برادرانش به خانه یوسف آمدند، و او هنوز آنجا بود، و به حضور وی بر زمین افتادند. </p>
<p id="v15"><sup><small>15</small></sup>  یوسف بدیشان گفت: «این چه‌کاری است که کردید؟ آیا ندانستید که چون من مردی، البته تفال می‌زنم؟» </p>
<p id="v16"><sup><small>16</small></sup>  یهودا گفت: «به آقایم چه گوییم، و چه عرض کنیم، و چگونه بی‌گناهی خویش را ثابت نماییم؟ خدا گناه غلامانت رادریافت نموده است؛ اینک ما نیز و آنکه جام بدستش یافت شد، غلامان آقای خود خواهیم بود.» </p>
<p id="v17"><sup><small>17</small></sup>  گفت: «حاشا از من که چنین کنم! بلکه آنکه جام بدستش یافت شد، غلام من باشد، وشما به سلامتی نزد پدر خویش بروید.» </p>
<p id="v18"><sup><small>18</small></sup>  آنگاه یهودا نزدیک وی آمده، گفت: «ای آقایم بشنوغلامت به گوش آقای خود سخنی بگوید. وغضبت بر غلام خود افروخته نشود، زیرا که توچون فرعون هستی. </p>
<p id="v19"><sup><small>19</small></sup>  آقایم از غلامانت پرسیده، گفت: "آیا شما را پدر یا برادری است؟" </p>
<p id="v20"><sup><small>20</small></sup>  و به آقای خود عرض کردیم: "که ما را پدرپیری است، و پسر کوچک پیری او که برادرش مرده است، و او تنها از مادر خود مانده است، وپدر او را دوست می‌دارد." </p>
<p id="v21"><sup><small>21</small></sup>  و به غلامان خودگفتی: "وی را نزد من آرید تا چشمان خود را بروی نهم." </p>
<p id="v22"><sup><small>22</small></sup>  و به آقای خود گفتیم: "آن جوان نمی تواند از پدر خود جدا شود، چه اگر از پدرخویش جدا شود او خواهد مرد." </p>
<p id="v23"><sup><small>23</small></sup>  و به غلامان خود گفتی: "اگر برادر کهتر شما با شما نیاید، روی مرا دیگر نخواهید دید." </p>
<p id="v24"><sup><small>24</small></sup>  پس واقع شد که چون نزد غلامت، پدر خود، رسیدیم، سخنان آقای خود را بدو باز‌گفتیم. </p>
<p id="v25"><sup><small>25</small></sup>  و پدر ما گفت: "برگشته اندک خوراکی برای ما بخرید." </p>
<p id="v26"><sup><small>26</small></sup>  گفتیم: "نمی توانیم رفت، لیکن اگر برادر کهتر باما آید، خواهیم رفت، زیرا که روی آن مرد رانمی توانیم دید اگر برادر کوچک با ما نباشد." </p>
<p id="v27"><sup><small>27</small></sup>  وغلامت، پدر من، به ما گفت: "شما آگاهید که زوجه‌ام برای من دو پسر زایید. </p>
<p id="v28"><sup><small>28</small></sup>  و یکی از نزدمن بیرون رفت، و من گفتم هر آینه دریده شده است، و بعد از آن او را ندیدم. </p>
<p id="v29"><sup><small>29</small></sup>  اگر این را نیز ازنزد من ببرید، و زیانی بدو رسد، همانا موی سفیدمرا به حزن به گور فرود خواهید برد." </p>
<p id="v30"><sup><small>30</small></sup>  و الان اگر نزد غلامت، پدر خود بروم، و این جوان با مانباشد، و حال آنکه جان او به‌جان وی بسته است، </p>
<p id="v31"><sup><small>31</small></sup>  واقع خواهد شد که چون ببیند پسر نیست، او خواهد مرد. و غلامانت موی سفید غلامت، پدرخود را به حزن به گور فرود خواهند برد. </p>
<p id="v32"><sup><small>32</small></sup>  زیراکه غلامت نزد پدر خود ضامن پسر شده، گفتم: "هرگاه او را نزد تو باز نیاورم، تا ابدالاباد نزد پدرخود مقصر خواهم شد." </p>
<p id="v33"><sup><small>33</small></sup>  پس الان تمنا اینکه غلامت به عوض پسر در بندگی آقای خود بماند، و پسر، همراه برادران خود برود.زیرا چگونه نزد پدر خود بروم و پسر با من نباشد، مبادا بلایی را که به پدرم واقع شود ببینم.» </p>
<p id="v34"><sup><small>34</small></sup>  زیرا چگونه نزد پدر خود بروم و پسر با من نباشد، مبادا بلایی را که به پدرم واقع شود ببینم.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/43">پيدايش - فصل 43</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/45">پيدايش - فصل 45</a></td>
      </tr>
    </tbody>
  </table>
</figure>
