<!--
title: پيدايش - فصل 39
description: 
published: true
date: 2022-10-6T9:46:16Z
tags: bible, bible—genesis
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/38">پيدايش - فصل 38</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/40">پيدايش - فصل 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  اما یوسف را به مصر بردند، و مردی مصری، فوطیفار نام که خواجه و سردارافواج خاصه فرعون بود، وی را از دست اسماعیلیانی که او را بدانجا برده بودند، خرید. </p>
<p id="v2"><sup><small>2</small></sup>  وخداوند با یوسف می‌بود، و او مردی کامیاب شد، و در خانه آقای مصری خود ماند. </p>
<p id="v3"><sup><small>3</small></sup>  و آقایش دیدکه خداوند با وی می‌باشد، و هر‌آنچه او می‌کند، خداوند در دستش راست می‌آورد. </p>
<p id="v4"><sup><small>4</small></sup>  پس یوسف در نظر وی التفات یافت، و او را خدمت می‌کرد، واو را به خانه خود برگماشت و تمام مایملک خویش را بدست وی سپرد. </p>
<p id="v5"><sup><small>5</small></sup>  و واقع شد بعد ازآنکه او را بر خانه و تمام مایملک خود گماشته بود، که خداوند خانه آن مصری را بسبب یوسف برکت داد، و برکت خداوند بر همه اموالش، چه در خانه و چه در صحرا بود. </p>
<p id="v6"><sup><small>6</small></sup>  و آنچه داشت به‌دست یوسف واگذاشت، و از آنچه با وی بود، خبر نداشت جز نانی که می‌خورد. و یوسف خوش اندام و نیک منظر بود. </p>
<p id="v7"><sup><small>7</small></sup>  و بعد از این امور واقع شد که زن آقایش بریوسف نظر انداخته، گفت: «با من همخواب شو.» </p>
<p id="v8"><sup><small>8</small></sup>  اما او ابا نموده، به زن آقای خود گفت: «اینک آقایم از آنچه نزد من در خانه است، خبر ندارد، وآنچه دارد، به‌دست من سپرده است. </p>
<p id="v9"><sup><small>9</small></sup>  بزرگتری ازمن در این خانه نیست و چیزی از من دریغ نداشته، جز تو، چون زوجه او می‌باشی؛ پس چگونه مرتکب این شرارت بزرگ بشوم و به خدا خطاورزم؟» </p>
<p id="v10"><sup><small>10</small></sup>  و اگرچه هر روزه به یوسف سخن می‌گفت، به وی گوش نمی گرفت که با او بخوابد یانزد وی بماند. </p>
<p id="v11"><sup><small>11</small></sup>  و روزی واقع شد که به خانه درآمد، تا به شغل خود پردازد و از اهل خانه کسی آنجا درخانه نبود. </p>
<p id="v12"><sup><small>12</small></sup>  پس جامه او را گرفته، گفت: «با من بخواب.» اما او جامه خود را به‌دستش رها کرده، گریخت و بیرون رفت. </p>
<p id="v13"><sup><small>13</small></sup>  و چون او دید که رخت خود را به‌دست وی ترک کرد و از خانه گریخت، </p>
<p id="v14"><sup><small>14</small></sup>  مردان خانه راصدا زد، و بدیشان بیان کرده، گفت: «بنگرید، مردعبرانی را نزد ما آورد تا ما را مسخره کند، و نزدمن آمد تا با من بخوابد، و به آواز بلند فریاد کردم، </p>
<p id="v15"><sup><small>15</small></sup>  و چون شنید که به آواز بلند فریاد برآوردم، جامه خود را نزد من واگذارده، فرار کرد و بیرون رفت.» </p>
<p id="v16"><sup><small>16</small></sup>  پس جامه او را نزد خود نگاه داشت، تاآقایش به خانه آمد. </p>
<p id="v17"><sup><small>17</small></sup>  و به وی بدین مضمون ذکر کرده، گفت: «آن غلام عبرانی که برای ماآورده‌ای، نزد من آمد تا مرا مسخره کند، </p>
<p id="v18"><sup><small>18</small></sup>  وچون به آواز بلند فریاد برآوردم، جامه خود راپیش من رها کرده، بیرون گریخت.» </p>
<p id="v19"><sup><small>19</small></sup>  پس چون آقایش سخن زن خود را شنید که به وی بیان کرده، گفت: «غلامت به من چنین کرده است، » خشم او افروخته شد. </p>
<p id="v20"><sup><small>20</small></sup>  و آقای یوسف، او را گرفته، در زندان خانه‌ای که اسیران پادشاه بسته بودند، انداخت و آنجا در زندان ماند. </p>
<p id="v21"><sup><small>21</small></sup>  اماخداوند با یوسف می‌بود و بر وی احسان می‌فرمود، و او را در نظر داروغه زندان حرمت داد. </p>
<p id="v22"><sup><small>22</small></sup>  و داروغه زندان همه زندانیان را که درزندان بودند، به‌دست یوسف سپرد. و آنچه درآنجا می‌کردند، او کننده آن بود.و داروغه زندان بدانچه در دست وی بود، نگاه نمی کرد، زیرا خداوند با وی می‌بود و آنچه را که او می‌کرد، خداوند راست می‌آورد. </p>
<p id="v23"><sup><small>23</small></sup>  و داروغه زندان بدانچه در دست وی بود، نگاه نمی کرد، زیرا خداوند با وی می‌بود و آنچه را که او می‌کرد، خداوند راست می‌آورد. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/38">پيدايش - فصل 38</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/40">پيدايش - فصل 40</a></td>
      </tr>
    </tbody>
  </table>
</figure>
