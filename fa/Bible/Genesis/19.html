<!--
title: پيدايش - فصل 19
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/18">پيدايش - فصل 18</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/20">پيدايش - فصل 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و وقت عصر، آن دو فرشته وارد سدوم شدند، و لوط به دروازه سدوم نشسته بود. و چون لوط ایشان را بدید، به استقبال ایشان برخاسته، رو بر زمین نهاد <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  و گفت: «اینک اکنون‌ای آقایان من، به خانه بنده خود بیایید، و شب رابسر برید، و پایهای خود را بشویید و بامدادان برخاسته، راه خود را پیش گیرید.» گفتند: «نی، بلکه شب را در کوچه بسر بریم.» </p>
<p id="v3"><sup><small>3</small></sup>  اما چون ایشان را الحاح بسیار نمود، با او آمده، به خانه‌اش داخل شدند، و برای ایشان ضیافتی نمود و نان فطیرپخت، پس تناول کردند. </p>
<p id="v4"><sup><small>4</small></sup>  و به خواب هنوز نرفته بودند که مردان شهر، یعنی مردم سدوم، از جوان و پیر، تمام قوم از هر جانب، خانه وی را احاطه کردند. </p>
<p id="v5"><sup><small>5</small></sup>  و به لوط ندا در‌داده، گفتند: «آن دو مرد که امشب به نزد تو درآمدند، کجا هستند؟ آنها رانزد ما بیرون آور تا ایشان را بشناسیم.» </p>
<p id="v6"><sup><small>6</small></sup>  آنگاه لوط نزد ایشان، بدرگاه بیرون آمد و در را از عقب خود ببست </p>
<p id="v7"><sup><small>7</small></sup>  و گفت: «ای برادران من، زنهار بدی مکنید. </p>
<p id="v8"><sup><small>8</small></sup>  اینک من دو دختر دارم که مرد رانشناخته‌اند. ایشان را الان نزد شما بیرون آورم وآنچه در نظر شما پسند آید، با ایشان بکنید. لکن کاری بدین دو مرد ندارید، زیرا که برای همین زیرسایه سقف من آمده‌اند.» </p>
<p id="v9"><sup><small>9</small></sup>  گفتند: «دور شو.» وگفتند: «این یکی آمد تا نزیل ما شود و پیوسته داوری می‌کند. الان با تو از ایشان بدتر کنیم.» پس بر آن مرد، یعنی لوط، بشدت هجوم آورده، نزدیک آمدند تا در را بشکنند. </p>
<p id="v10"><sup><small>10</small></sup>  آنگاه آن دو مرد، دست خود را پیش آورده، لوط را نزد خود به خانه درآوردند و در رابستند. </p>
<p id="v11"><sup><small>11</small></sup>  اما آن اشخاصی را که به در خانه بودند، از خرد و بزرگ، به کوری مبتلا کردند، که ازجستن در، خویشتن را خسته ساختند. </p>
<p id="v12"><sup><small>12</small></sup>  و آن دومرد به لوط گفتند: «آیا کسی دیگر دراینجا داری؟ دامادان و پسران و دختران خود و هر‌که را درشهر داری، از این مکان بیرون آور، </p>
<p id="v13"><sup><small>13</small></sup>  زیرا که مااین مکان را هلاک خواهیم ساخت، چونکه فریادشدید ایشان به حضور خداوند رسیده و خداوندما را فرستاده است تا آن را هلاک کنیم.» </p>
<p id="v14"><sup><small>14</small></sup>  پس لوط بیرون رفته، با دامادان خود که دختران او راگرفتند، مکالمه کرده، گفت: «برخیزید و از این مکان بیرون شوید، زیرا خداوند این شهر را هلاک می‌کند.» اما بنظر دامادان مسخره آمد. </p>
<p id="v15"><sup><small>15</small></sup>  و هنگام طلوع فجر، آن دو فرشته، لوط را شتابانیده، گفتند: «برخیز و زن خود را با این دودختر که حاضرند بردار، مبادا در گناه شهر هلاک شوی.» </p>
<p id="v16"><sup><small>16</small></sup>  و چون تاخیر می‌نمود، آن مردان، دست او و دست زنش و دست هر دو دخترش راگرفتند، چونکه خداوند بر وی شفقت نمود و اورا بیرون آورده، در خارج شهر گذاشتند. </p>
<p id="v17"><sup><small>17</small></sup>  وواقع شد چون ایشان را بیرون آورده بودند که یکی به وی گفت: «جان خود را دریاب و از عقب منگر، و در تمام وادی مایست، بلکه به کوه بگریز، مبادا هلاک شوی.» </p>
<p id="v18"><sup><small>18</small></sup>  لوط بدیشان گفت: «ای آقاچنین مباد! </p>
<p id="v19"><sup><small>19</small></sup>  همانا بنده ات در نظرت التفات یافته است و احسانی عظیم به من کردی که جانم را رستگار ساختی، و من قدرت آن ندارم که به کوه فرار کنم، مبادا این بلا مرا فرو‌گیرد و بمیرم. </p>
<p id="v20"><sup><small>20</small></sup>  اینک این شهر نزدیک است تا بدان فرار کنم، ونیز صغیر است. اذن بده تا بدان فرار کنم. آیا صغیرنیست، تا جانم زنده ماند.» </p>
<p id="v21"><sup><small>21</small></sup>  بدو گفت: «اینک دراین امر نیز تو را اجابت فرمودم، تا شهری را که سفارش آن را نمودی، واژگون نسازم. </p>
<p id="v22"><sup><small>22</small></sup>  بدان جابزودی فرار کن، زیرا که تا تو بدانجا نرسی، هیچ نمی توانم کرد.» از این سبب آن شهر مسمی به صوغر شد. </p>
<p id="v23"><sup><small>23</small></sup>  و چون آفتاب بر زمین طلوع کرد، لوط به صوغر داخل شد. </p>
<p id="v24"><sup><small>24</small></sup>  آنگاه خداوند برسدوم و عموره، گوگرد و آتش، از حضورخداوند از آسمان بارانید. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  و آن شهرها، و تمام وادی، و جمیع سکنه شهرها و نباتات زمین راواژگون ساخت. </p>
<p id="v26"><sup><small>26</small></sup>  اما زن او، از عقب خودنگریسته، ستونی از نمک گردید. </p>
<p id="v27"><sup><small>27</small></sup>  بامدادان، ابراهیم برخاست و به سوی آن مکانی که در آن به حضور خداوند ایستاده بود، رفت. </p>
<p id="v28"><sup><small>28</small></sup>  و چون به سوی سدوم و عموره، و تمام زمین وادی نظر انداخت، دید که اینک دود آن زمین، چون دود کوره بالا می‌رود. </p>
<p id="v29"><sup><small>29</small></sup>  و هنگامی که خدا، شهرهای وادی را هلاک کرد، خدا، ابراهیم را به یاد آورد، و لوط را از آن انقلاب بیرون آورد، چون آن شهرهایی را که لوط در آنهاساکن بود، واژگون ساخت. </p>
<p id="v30"><sup><small>30</small></sup>  و لوط از صوغر برآمد و با دو دختر خوددر کوه ساکن شد زیرا ترسید که در صوغر بماند. پس با دو دختر خود در مغاره سکنی گرفت. </p>
<p id="v31"><sup><small>31</small></sup>  ودختر بزرگ به کوچک گفت: «پدر ما پیر شده ومردی بر روی زمین نیست که برحسب عادت کل جهان، به ما در‌آید. </p>
<p id="v32"><sup><small>32</small></sup>  بیا تا پدر خود را شراب بنوشانیم، و با او هم بستر شویم، تا نسلی از پدرخود نگاه داریم.» </p>
<p id="v33"><sup><small>33</small></sup>  پس در همان شب، پدر خودرا شراب نوشانیدند، و دختر بزرگ آمده با پدرخویش همخواب شد، و او از خوابیدن وبرخاستن وی آگاه نشد. </p>
<p id="v34"><sup><small>34</small></sup>  و واقع شد که روزدیگر، بزرگ به کوچک گفت: «اینک دوش با پدرم همخواب شدم، امشب نیز او را شراب بنوشانیم، و تو بیا و با وی همخواب شو، تا نسلی از پدرخود نگاه داریم.» </p>
<p id="v35"><sup><small>35</small></sup>  آن شب نیز پدر خود راشراب نوشانیدند، و دختر کوچک همخواب وی شد، و او از خوابیدن و برخاستن وی آگاه نشد. </p>
<p id="v36"><sup><small>36</small></sup>  پس هر دو دختر لوط از پدر خود حامله شدند. </p>
<p id="v37"><sup><small>37</small></sup>  و آن بزرگ، پسری زاییده، او را موآب نام نهاد، و او تا امروز پدر موآبیان است.و کوچک نیز پسری بزاد، و او را بن عمی نام نهاد. وی تا بحال پدر بنی عمون است. <sup id="cite3"><a href="#fn3">[3]</a></sup></p>
<p id="v38"><sup><small>38</small></sup>  و کوچک نیز پسری بزاد، و او را بن عمی نام نهاد. وی تا بحال پدر بنی عمون است. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Genesis/18">پيدايش - فصل 18</a></td>
        <td><a href="/fa/Bible/Genesis/Index">فهرست مطالب</a></td>
        <td><a href="/fa/Bible/Genesis/20">پيدايش - فصل 20</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 19:1-29 <i>واقعیت و افسانه</i>: <a href="/fa/The_Urantia_Book/93#p6_7">یور 93:6.7</a>. </li>
  <li id="fn2"><a href="#cite2">↑</a> 19:24 <i>آتش از خدایان</i>: <a href="/fa/The_Urantia_Book/69#p6_6">یور 69:6.6</a>. </li>
  <li id="fn3"><a href="#cite3">↑</a> 19:37-38 <i>پدر قومش</i>: <a href="/fa/The_Urantia_Book/70#p6_2">یور 70:6.2</a>. </li>
</ol>
</div>
