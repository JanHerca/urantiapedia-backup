<!--
title: پيدايش - فصل 29
description: 
published: true
date: 2022-8-14T17:48:4Z
tags: 
editor: ckeditor
dateCreated: 2022-8-14T17:48:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fa/Bible/Genesis/28">پيدايش - فصل 28</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fa/Bible/Genesis/Index">فهرست مطالب</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fa/Bible/Genesis/30">پيدايش - فصل 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  پس یعقوب روانه شد و به زمین بنی المشرق آمد. </p>
<p id="v2"><sup><small>2</small></sup>  و دید که اینک درصحرا، چاهی است، و بر کناره‌اش سه گله گوسفند خوابیده، چونکه از آن چاه گله‌ها را آب می‌دادند، و سنگی بزرگ بر دهنه چاه بود. </p>
<p id="v3"><sup><small>3</small></sup>  وچون همه گله‌ها جمع شدندی، سنگ را از دهنه چاه غلطانیده، گله را سیراب کردندی. پس سنگ را بجای خود، بر سر چاه باز گذاشتندی. </p>
<p id="v4"><sup><small>4</small></sup>  یعقوب بدیشان گفت: «ای برادرانم از کجاهستید؟» گفتند: «ما از حرانیم.» </p>
<p id="v5"><sup><small>5</small></sup>  بدیشان گفت: «لابان بن ناحور را می‌شناسید؟» گفتند: «می‌شناسیم.» </p>
<p id="v6"><sup><small>6</small></sup>  بدیشان گفت: «بسلامت است؟» گفتند: «بسلامت، و اینک دخترش، راحیل، با گله او می‌آید.» </p>
<p id="v7"><sup><small>7</small></sup>  گفت: «هنوز روز بلند است و وقت جمع کردن مواشی نیست، گله را آب دهید ورفته، بچرانید.» </p>
<p id="v8"><sup><small>8</small></sup>  گفتند: «نمی توانیم، تا همه گله هاجمع شوند، و سنگ را از سر چاه بغلطانند، آنگاه گله را آب می‌دهیم.» </p>
<p id="v9"><sup><small>9</small></sup>  و هنوز با ایشان در گفتگومی بود که راحیل، با گله پدر خود رسید. زیرا که آنها را چوپانی می‌کرد. </p>
<p id="v10"><sup><small>10</small></sup>  اما چون یعقوب راحیل، دختر خالوی خود، لابان، و گله خالوی خویش، لابان را دید، یعقوب نزدیک شده، سنگ را از سر چاه غلطانید، و گله خالوی خویش، لابان را سیراب کرد. </p>
<p id="v11"><sup><small>11</small></sup>  و یعقوب، راحیل را بوسید، وبه آواز بلند گریست. </p>
<p id="v12"><sup><small>12</small></sup>  و یعقوب، راحیل را خبرداد که او برادر پدرش، و پسر رفقه است. پس دوان دوان رفته، پدر خود را خبر داد. </p>
<p id="v13"><sup><small>13</small></sup>  و واقع شد که چون لابان، خبر خواهرزاده خود، یعقوب را شنید، به استقبال وی شتافت، و او را در بغل گرفته، بوسید و به خانه خود آورد، و او لابان را ازهمه این امور آگاهانید. </p>
<p id="v14"><sup><small>14</small></sup>  لابان وی را گفت: «فی الحقیقه تو استخوان و گوشت من هستی.» و نزد وی مدت یک ماه توقف نمود. </p>
<p id="v15"><sup><small>15</small></sup>  پس لابان، به یعقوب گفت: «آیاچون برادر من هستی، مرا باید مفت خدمت کنی؟ به من بگو که اجرت تو چه خواهد بود؟» </p>
<p id="v16"><sup><small>16</small></sup>  ولابان را دو دختر بود، که نام بزرگتر، لیه و اسم کوچکتر، راحیل بود. </p>
<p id="v17"><sup><small>17</small></sup>  و چشمان لیه ضعیف بود، و اما راحیل، خوب صورت و خوش منظربود. </p>
<p id="v18"><sup><small>18</small></sup>  و یعقوب عاشق راحیل بود و گفت: «برای دختر کوچکت راحیل، هفت سال تو را خدمت می‌کنم.» <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  لابان گفت: «او را به تو بدهم، بهتراست از آنکه به دیگری بدهم. نزد من بمان.» </p>
<p id="v20"><sup><small>20</small></sup>  پس یعقوب برای راحیل هفت سال خدمت کرد. و بسبب محبتی که به وی داشت، در نظرش روزی چند نمود. </p>
<p id="v21"><sup><small>21</small></sup>  و یعقوب به لابان گفت: «زوجه‌ام را به من بسپار، که روزهایم سپری شد، تا به وی درآیم.» </p>
<p id="v22"><sup><small>22</small></sup>  پس لابان، همه مردمان آنجارا دعوت کرده، ضیافتی برپا نمود. </p>
<p id="v23"><sup><small>23</small></sup>  و واقع شدکه هنگام شام، دختر خود، لیه را برداشته، او رانزد وی آورد، و او به وی درآمد. </p>
<p id="v24"><sup><small>24</small></sup>  و لابان کنیزخود زلفه را، به دختر خود لیه، به کنیزی داد. </p>
<p id="v25"><sup><small>25</small></sup>  صبحگاهان دید، که اینک لیه است! پس به لابان گفت: «این چیست که به من کردی؟ مگر برای راحیل نزد تو خدمت نکردم؟ چرا مرا فریب دادی؟» </p>
<p id="v26"><sup><small>26</small></sup>  لابان گفت: «در ولایت ما چنین نمی کنند که کوچکتر را قبل از بزرگتر بدهند. </p>
<p id="v27"><sup><small>27</small></sup>  هفته این را تمام کن و او را نیز به تو می‌دهیم، برای هفت سال دیگر که خدمتم بکنی.» </p>
<p id="v28"><sup><small>28</small></sup>  پس یعقوب چنین کرد، و هفته او را تمام کرد، و دخترخود، راحیل را به زنی بدو داد. </p>
<p id="v29"><sup><small>29</small></sup>  و لابان، کنیزخود، بلهه را به دختر خود، راحیل به کنیزی داد. </p>
<p id="v30"><sup><small>30</small></sup>  و به راحیل نیز درآمد و او را از لیه بیشتردوست داشتی، و هفت سال دیگر خدمت وی کرد. </p>
<p id="v31"><sup><small>31</small></sup>  و چون خداوند دید که لیه مکروه است، رحم او را گشود. ولی راحیل، نازاد ماند. </p>
<p id="v32"><sup><small>32</small></sup>  و لیه حامله شده، پسری بزاد و او را روبین نام نهاد، زیراگفت: «خداوند مصیبت مرا دیده است. الان شوهرم مرا دوست خواهد داشت.» </p>
<p id="v33"><sup><small>33</small></sup>  و بار دیگرحامله شده، پسری زایید و گفت: «چونکه خداوند شنید که من مکروه هستم، این را نیز به من بخشید.» پس او را شمعون نامید. </p>
<p id="v34"><sup><small>34</small></sup>  و باز آبستن شده، پسری زایید و گفت: «اکنون این مرتبه شوهرم با من خواهد پیوست، زیرا که برایش سه پسر زاییدم.» از این سبب او را لاوی نام نهاد.وبار دیگر حامله شده، پسری زایید و گفت: «این مرتبه خداوند را حمد می‌گویم.» پس او را یهودانامید. آنگاه از زاییدن بازایستاد. </p>
<p id="v35"><sup><small>35</small></sup>  وبار دیگر حامله شده، پسری زایید و گفت: «این مرتبه خداوند را حمد می‌گویم.» پس او را یهودانامید. آنگاه از زاییدن بازایستاد. </p>
<h2>منابع</h2>
<div>
<ol>
  <li id="fn1"><a href="#cite1">↑</a> 29:18-20 <i>خرید همسر</i>: <a href="/fa/The_Urantia_Book/83#p3_2">یور 83:3.2</a>.  <i>زنان به عنوان دارایی</i>: <a href="/fa/The_Urantia_Book/82#p3_4">یور 82:3.4</a>. </li>
</ol>
</div>
