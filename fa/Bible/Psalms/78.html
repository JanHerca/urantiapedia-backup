<!--
title: مزامير - فصل 78
description: 
published: true
date: 2022-10-6T9:46:16Z
tags: bible, bible—psalms
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Psalms/77">مزامير - فصل 77</a></td>
        <td><a href="/fa/Bible/Psalms/Index">فهرست مطالب</a></td>
        <td><a href="/fa/Bible/Psalms/79">مزامير - فصل 79</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ای قوم من شریعت مرا بشنوید! گوشهای خود را به سخنان دهانم فراگیرید! </p>
<p id="v2"><sup><small>2</small></sup>  دهان خود را به مثل باز خواهم کرد به چیزهایی که از بنای عالم مخفی بود تنطق خواهم نمود. </p>
<p id="v3"><sup><small>3</small></sup>  که آنها را شنیده و دانسته‌ایم و پدران مابرای ما بیان کرده‌اند. </p>
<p id="v4"><sup><small>4</small></sup>  از فرزندان ایشان آنها راپنهان نخواهیم کرد. تسبیحات خداوند را برای نسل آینده بیان می‌کنیم و قوت او و اعمال عجیبی را که او کرده است. </p>
<p id="v5"><sup><small>5</small></sup>  زیرا که شهادتی دریعقوب برپا داشت و شریعتی در اسرائیل قرار دادو پدران ما را امر فرمود که آنها را به فرزندان خودتعلیم دهند؛ </p>
<p id="v6"><sup><small>6</small></sup>  تا نسل آینده آنها را بدانند وفرزندانی که می‌بایست مولود شوند تا ایشان برخیزند و آنها را به فرزندان خود بیان نمایند؛ </p>
<p id="v7"><sup><small>7</small></sup>  و ایشان به خدا توکل نمایند و اعمال خدا رافراموش نکنند بلکه احکام او را نگاه دارند. </p>
<p id="v8"><sup><small>8</small></sup>  ومثل پدران خود نسلی گردن کش و فتنه انگیزنشوند، نسلی که دل خود را راست نساختند وروح ایشان بسوی خدا امین نبود. </p>
<p id="v9"><sup><small>9</small></sup>  بنی افرایم که مسلح و کمان کش بودند، درروز جنگ رو برتافتند. </p>
<p id="v10"><sup><small>10</small></sup>  عهد خدا را نگاه نداشتند و از سلوک به شریعت او ابا نمودند، </p>
<p id="v11"><sup><small>11</small></sup>  واعمال و عجایب او را فراموش کردند که آنها رابدیشان ظاهر کرده بود، </p>
<p id="v12"><sup><small>12</small></sup>  و در نظر پدران ایشان اعمال عجیب کرده بود، در زمین مصر و در دیارصوعن. </p>
<p id="v13"><sup><small>13</small></sup>  دریا را منشق ساخته، ایشان را عبورداد و آبها را مثل توده برپا نمود. </p>
<p id="v14"><sup><small>14</small></sup>  و ایشان را درروز به ابر راهنمایی کرد و تمامی شب به نورآتش. </p>
<p id="v15"><sup><small>15</small></sup>  در صحرا صخره‌ها را بشکافت و ایشان را گویا از لجه های عظیم نوشانید. </p>
<p id="v16"><sup><small>16</small></sup>  پس سیلها رااز صخره بیرون آورد و آب را مثل نهرها جاری ساخت. </p>
<p id="v17"><sup><small>17</small></sup>  و بار دیگر بر او گناه ورزیدند و برحضرت اعلی در صحرا فتنه انگیختند، <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  و دردلهای خود خدا را امتحان کردند، چونکه برای شهوات خود غذا خواستند. </p>
<p id="v19"><sup><small>19</small></sup>  و بر‌ضد خداتکلم کرده، گفتند: «آیا خدا می‌تواند در صحراسفره‌ای حاضر کند؟ </p>
<p id="v20"><sup><small>20</small></sup>  اینک صخره را زد و آبهاروان شد و وادیها جاری گشت. آیا می‌تواند نان رانیز بدهد. و گوشت را برای قوم خود حاضرسازد؟» </p>
<p id="v21"><sup><small>21</small></sup>  پس خدا این را شنیده، غضبناک شد و آتش در یعقوب افروخته گشت و خشم بر اسرائیل مشتعل گردید. </p>
<p id="v22"><sup><small>22</small></sup>  زیرا به خدا ایمان نیاوردند و به نجات او اعتماد ننمودند. </p>
<p id="v23"><sup><small>23</small></sup>  پس ابرها را از بالاامر فرمود و درهای آسمان را گشود </p>
<p id="v24"><sup><small>24</small></sup>  و من را برایشان بارانید تا بخورند و غله آسمان را بدیشان بخشید. </p>
<p id="v25"><sup><small>25</small></sup>  مردمان، نان زورآوران را خوردند وآذوقه‌ای برای ایشان فرستاد تا سیر شوند. </p>
<p id="v26"><sup><small>26</small></sup>  بادشرقی را در آسمان وزانید و به قوت خود، بادجنوبی را آورد، </p>
<p id="v27"><sup><small>27</small></sup>  و گوشت را برای ایشان مثل غبار بارانید و مرغان بالدار را مثل ریگ دریا. </p>
<p id="v28"><sup><small>28</small></sup>  وآن را در میان اردوی ایشان فرود آورد، گرداگردمسکن های ایشان. </p>
<p id="v29"><sup><small>29</small></sup>  پس خوردند و نیکو سیرشدند و موافق شهوات ایشان بدیشان داد. </p>
<p id="v30"><sup><small>30</small></sup>  ایشان از شهوت خود دست نکشیدند. و غذاهنوز در دهان ایشان بود </p>
<p id="v31"><sup><small>31</small></sup>  که غضب خدا برایشان افروخته شده؛ تنومندان ایشان را بکشت وجوانان اسرائیل را هلاک ساخت. </p>
<p id="v32"><sup><small>32</small></sup>  با وجود این همه، باز گناه ورزیدند و به اعمال عجیب او ایمان نیاوردند. </p>
<p id="v33"><sup><small>33</small></sup>  بنابراین، روزهای ایشان را در بطالت تمام کرد و سالهای ایشان را درترس. </p>
<p id="v34"><sup><small>34</small></sup>  هنگامی که ایشان را کشت اورا طلبیدند و بازگشت کرده، درباره خدا تفحص نمودند، </p>
<p id="v35"><sup><small>35</small></sup>  و به یاد آوردند که خدا صخره ایشان، و خدای تعالی ولی ایشان است. </p>
<p id="v36"><sup><small>36</small></sup>  اما به دهان خود او را تملق نمودند و به زبان خویش به اودروغ گفتند. <sup id="cite2"><a href="#fn2">[2]</a></sup></p>
<p id="v37"><sup><small>37</small></sup>  زیرا که دل ایشان با او راست نبودو به عهد وی موتمن نبودند. </p>
<p id="v38"><sup><small>38</small></sup>  اما او به حسب رحمانیتش گناه ایشان راعفو نموده، ایشان را هلاک نساخت بلکه بارهاغضب خود را برگردانیده، تمامی خشم خویش را برنینگیخت. </p>
<p id="v39"><sup><small>39</small></sup>  و به یاد آورد که ایشان بشرند، بادی که می‌رود و بر نمی گردد. </p>
<p id="v40"><sup><small>40</small></sup>  چند مرتبه درصحرا بدو فتنه انگیختند و او را در بادیه رنجانیدند. </p>
<p id="v41"><sup><small>41</small></sup>  و برگشته، خدا را امتحان کردند وقدوس اسرائیل را اهانت نمودند، </p>
<p id="v42"><sup><small>42</small></sup>  و قوت او رابه‌خاطر نداشتند، روزی که ایشان را از دشمن رهانیده بود. </p>
<p id="v43"><sup><small>43</small></sup>  که چگونه آیات خود را در مصرظاهر ساخت و معجزات خود را در دیار صوعن. </p>
<p id="v44"><sup><small>44</small></sup>  و نهرهای ایشان را به خون مبدل نمود ورودهای ایشان را تا نتوانستند نوشید. </p>
<p id="v45"><sup><small>45</small></sup>  انواع پشه‌ها در میان ایشان فرستاد که ایشان را گزیدند وغوکهایی که ایشان را تباه نمودند؛ </p>
<p id="v46"><sup><small>46</small></sup>  و محصول ایشان را به کرم صد پا سپرد و عمل ایشان را به ملخ داد. </p>
<p id="v47"><sup><small>47</small></sup>  تاکستان ایشان را به تگرگ خراب کردو درختان جمیز ایشان را به تگرگهای درشت. </p>
<p id="v48"><sup><small>48</small></sup>  بهایم ایشان را به تگرگ سپرد و مواشی ایشان را به شعله های برق. </p>
<p id="v49"><sup><small>49</small></sup>  و آتش خشم خود را برایشان فرستاد، غضب و غیظ و ضیق را، به فرستادن فرشتگان شریر. </p>
<p id="v50"><sup><small>50</small></sup>  و راهی برای غضب خود مهیا ساخته، جان ایشان را از موت نگاه نداشت، بلکه جان ایشان را به وبا تسلیم نمود. </p>
<p id="v51"><sup><small>51</small></sup>  و همه نخست زادگان مصر را کشت، اوایل قوت ایشان را در خیمه های حام. </p>
<p id="v52"><sup><small>52</small></sup>  و قوم خود را مثل گوسفندان کوچانید وایشان را در صحرا مثل گله راهنمایی نمود. </p>
<p id="v53"><sup><small>53</small></sup>  وایشان را در امنیت رهبری کرد تا نترسند و دریادشمنان ایشان را پوشانید. </p>
<p id="v54"><sup><small>54</small></sup>  و ایشان را به حدودمقدس خود آورد، بدین کوهی که به‌دست راست خود تحصیل کرده بود. </p>
<p id="v55"><sup><small>55</small></sup>  و امت‌ها را از حضورایشان راند و میراث را برای ایشان به ریسمان تقسیم کرد و اسباط اسرائیل را در خیمه های ایشان ساکن گردانید. </p>
<p id="v56"><sup><small>56</small></sup>  لیکن خدای تعالی را امتحان کرده، بدو فتنه انگیختند و شهادات او را نگاه نداشتند. </p>
<p id="v57"><sup><small>57</small></sup>  وبرگشته، مثل پدران خود خیانت ورزیدند و مثل کمان خطا کننده منحرف شدند. </p>
<p id="v58"><sup><small>58</small></sup>  و به مقامهای بلند خود خشم او را به هیجان آوردند و به بتهای خویش غیرت او را جنبش دادند. </p>
<p id="v59"><sup><small>59</small></sup>  چون خدااین را بشنید غضبناک گردید و اسرائیل را به شدت مکروه داشت. </p>
<p id="v60"><sup><small>60</small></sup>  پس مسکن شیلو را ترک نمود، آن خیمه‌ای را که در میان آدمیان برپاساخته بود، </p>
<p id="v61"><sup><small>61</small></sup>  و (تابوت ) قوت خود را به اسیری داد و جمال خویش را به‌دست دشمن سپرد، </p>
<p id="v62"><sup><small>62</small></sup>  وقوم خود را به شمشیر تسلیم نمود و با میراث خود غضبناک گردید. </p>
<p id="v63"><sup><small>63</small></sup>  جوانان ایشان را آتش سوزانید و برای دوشیزگان ایشان سرود نکاح نشد. </p>
<p id="v64"><sup><small>64</small></sup>  کاهنان ایشان به دم شمشیر افتادند وبیوه های ایشان نوحه گری ننمودند. </p>
<p id="v65"><sup><small>65</small></sup>  آنگاه خداوند مثل کسی‌که خوابیده بودبیدار شد، مثل جباری که از شراب می‌خروشد، </p>
<p id="v66"><sup><small>66</small></sup>  و دشمنان خود را به عقب زد و ایشان را عارابدی گردانید. </p>
<p id="v67"><sup><small>67</small></sup>  و خیمه یوسف را رد نموده، سبط افرایم را برنگزید. </p>
<p id="v68"><sup><small>68</small></sup>  لیکن سبط یهودا رابرگزید و این کوه صهیون را که دوست می‌داشت. </p>
<p id="v69"><sup><small>69</small></sup>  و قدس خود را مثل کوههای بلند بنا کرد، مثل جهان که آن را تا ابدالاباد بنیاد نهاد. </p>
<p id="v70"><sup><small>70</small></sup>  و بنده خود داود را برگزید و او را از آغلهای گوسفندان گرفت. </p>
<p id="v71"><sup><small>71</small></sup>  از عقب میشهای شیرده او را آورد تاقوم او یعقوب و میراث او اسرائیل را رعایت کند.پس ایشان را به حسب کمال دل خود رعایت نمود و ایشان را به مهارت دستهای خویش هدایت کرد. </p>
<p id="v72"><sup><small>72</small></sup>  پس ایشان را به حسب کمال دل خود رعایت نمود و ایشان را به مهارت دستهای خویش هدایت کرد. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Psalms/77">مزامير - فصل 77</a></td>
        <td><a href="/fa/Bible/Psalms/Index">فهرست مطالب</a></td>
        <td><a href="/fa/Bible/Psalms/79">مزامير - فصل 79</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 78:17,35,56 <i>عالی ترین</i>: <a href="/fa/The_Urantia_Book/93#p3_2">یور 93:3.2</a>.  <i>خداوند متعال</i>: <a href="/fa/The_Urantia_Book/93#p2_3">یور 93:2.3</a>.  <i>بیشترین ارتفاعات</i>: <a href="/fa/The_Urantia_Book/43#p3_1">یور 43:3.1</a>. </li>
  <li id="fn2"><a href="#cite2">↑</a> 78:36 <i>چاپلوسی با لب</i>: <a href="/fa/The_Urantia_Book/149#p6_12">یور 149:6.12</a>. </li>
</ol>
</div>
