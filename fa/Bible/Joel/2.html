<!--
title: يوئيل - فصل 2
description: 
published: true
date: 2022-10-6T9:46:16Z
tags: bible, bible—joel
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Joel/1">يوئيل - فصل 1</a></td>
        <td><a href="/fa/Bible/Joel/Index">فهرست مطالب</a></td>
        <td><a href="/fa/Bible/Joel/3">يوئيل - فصل 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  در صهیون کرنا بنوازید و در کوه مقدس من صدا بلند کنید! تمامی ساکنان زمین بلرزندزیرا روز خداوند می‌آید و نزدیک است. </p>
<p id="v2"><sup><small>2</small></sup>  روزتاریکی و ظلمت، روز ابرها و ظلمت غلیظ مثل فجر منبسط بر کوهها! امتی عظیم و قوی که مانندآن از ازل نبوده و بعد از این تا سالها و دهرهای بسیار نخواهد بود. </p>
<p id="v3"><sup><small>3</small></sup>  پیش روی ایشان آتش می‌سوزاند و در عقب ایشان شعله ملتهب می‌گردد. پیش روی ایشان، زمین مثل باغ عدن ودر عقب ایشان، بیابان بایر است و نیز از ایشان احدی رهایی نمی یابد. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  منظر ایشان مثل منظراسبان است و مانند اسب‌سواران می‌تازند. </p>
<p id="v5"><sup><small>5</small></sup>  مثل صدای ارابه‌ها بر قله کوهها جست و خیزمی کنند؛ مثل صدای شعله آتش که کاه رامی سوزاند؛ مانند امت عظیمی که برای جنگ صف بسته باشند. </p>
<p id="v6"><sup><small>6</small></sup>  از حضور ایشان قوم هامی لرزند. تمامی رویها رنگ پریده می‌شود. </p>
<p id="v7"><sup><small>7</small></sup>  مثل جباران می‌دوند، مثل مردان جنگی بر حصارهابرمی آیند و هر کدام به راه خود می‌آیند وطریقهای خود را تبدیل نمی کنند. </p>
<p id="v8"><sup><small>8</small></sup>  بر یکدیگرازدحام نمی کنند، زیرا هرکس به راه خودمی خرامد. از میان حربه‌ها هجوم می‌آورند وصف های خود را نمی شکنند. </p>
<p id="v9"><sup><small>9</small></sup>  بر شهرمی جهند، به روی حصارها می‌دوند، به خانه هابرمی آیند. مثل دزدان از پنجره‌ها داخل می شوند. </p>
<p id="v10"><sup><small>10</small></sup>  از حضور ایشان زمین متزلزل وآسمانها مرتعش می‌شود؛ آفتاب و ماه سیاه می‌شوند و ستارگان نور خویش را باز می‌دارند. </p>
<p id="v11"><sup><small>11</small></sup>  و خداوند آواز خود را پیش لشکر خویش بلند می‌کند، زیرا اردوی او بسیار عظیم است و آنکه سخن خود را بجا می‌آورد، قدیراست. زیرا روز خداوند عظیم و بی‌نهایت مهیب است و کیست که طاقت آن را داشته باشد. </p>
<p id="v12"><sup><small>12</small></sup>  و لکن الان خداوند می‌گوید با تمامی دل وبا روزه و گریه و ماتم بسوی من بازگشت نمایید. </p>
<p id="v13"><sup><small>13</small></sup>  و دل خود را چاک کنید نه رخت خویش را وبه یهوه خدای خود بازگشت نمایید زیرا که اورئوف و رحیم است و دیرخشم و کثیراحسان و ازبلا پشیمان می‌شود. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  که می‌داند که شایدبرگردد و پشیمان شود و در عقب خود برکتی واگذارد، یعنی هدیه آردی و هدیه ریختنی برای یهوه خدای شما. </p>
<p id="v15"><sup><small>15</small></sup>  در صهیون کرنا بنوازید وروزه را تعیین کرده، محفل مقدس را ندا کنید. </p>
<p id="v16"><sup><small>16</small></sup>  قوم را جمع کنید، جماعت را تقدیس نمایید، پیران و کودکان و شیرخوارگان را فراهم آورید. داماد از حجره خود و عروس از حجله خویش بیرون آیند. </p>
<p id="v17"><sup><small>17</small></sup>  کاهنانی که خدام خداوند هستنددر میان رواق و مذبح گریه کنند و بگویند: «ای خداوند بر قوم خویش شفقت فرما و میراث خویش را به عار مسپار، مبادا امت‌ها بر ایشان حکمرانی نمایند. چرا در میان قومها بگویند که خدای ایشان کجا است؟» </p>
<p id="v18"><sup><small>18</small></sup>  پس خداوند برای زمین خود به غیرت خواهد آمد و بر قوم خویش شفقت خواهد نمود. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  و خداوند قوم خود را اجابت نموده، خواهدگفت: «اینک من گندم و شیره و روغن را برای شمامی فرستم تا از آنها سیر شوید و شما را بار دیگردر میان امت‌ها عار نخواهم ساخت. </p>
<p id="v20"><sup><small>20</small></sup>  و لشکرشمالی را از شما دور کرده، به زمین خشک ویران خواهم راند که مقدمه آن بر دریای شرقی وساقه‌اش بر دریای غربی خواهد بود و بوی بدش بلند خواهد شد و عفونتش برخواهد آمد زیراکارهای عظیم کرده است.» </p>
<p id="v21"><sup><small>21</small></sup>  ‌ای زمین مترس! وجد و شادی بنما زیرایهوه کارهای عظیم کرده است. </p>
<p id="v22"><sup><small>22</small></sup>  ‌ای بهایم صحرا مترسید زیرا که مرتع های بیابان سبز شد ودرختان میوه خود را آورد و انجیر و مو قوت خویش را دادند. </p>
<p id="v23"><sup><small>23</small></sup>  ‌ای پسران صهیون در یهوه خدای خویش وجد و شادی نمایید، زیرا که باران اولین را به اندازه‌اش به شما داده است وباران اول و آخر را در وقت برای شما بارانیده است. </p>
<p id="v24"><sup><small>24</small></sup>  پس خرمن از گندم پر خواهد شد ومعصره‌ها از شیره و روغن لبریز خواهد گردید. </p>
<p id="v25"><sup><small>25</small></sup>  و سالهایی را که ملخ و لنبه و سوس و سن یعنی لشکر عظیم من که بر شما فرستاده بودم خوردندبه شما رد خواهم نمود. </p>
<p id="v26"><sup><small>26</small></sup>  و غذای بسیارخورده، سیر خواهید شد و اسم یهوه خدای خودرا که برای شما کارهای عجیب کرده است، تسبیح خواهید خواند و قوم من تا به ابد خجل نخواهند شد. </p>
<p id="v27"><sup><small>27</small></sup>  و خواهید دانست که من در میان اسرائیل می‌باشم و من یهوه خدای شما هستم ودیگری نیست و قوم من خجل نخواهند شد تاابدالاباد. </p>
<p id="v28"><sup><small>28</small></sup>  و بعد از آن روح خود را بر همه بشر خواهم ریخت و پسران و دختران شما نبوت خواهندنمود و پیران شما و جوانان شما رویاها خواهنددید. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v29"><sup><small>29</small></sup>  و در آن ایام روح خود را بر غلامان وکنیزان نیز خواهم ریخت. </p>
<p id="v30"><sup><small>30</small></sup>  و آیات را از خون وآتش و ستونهای دود در آسمان و زمین ظاهرخواهم ساخت. </p>
<p id="v31"><sup><small>31</small></sup>  آفتاب به تاریکی و ماه به خون مبدل خواهند شد، پیش از ظهور یوم عظیم ومهیب خداوند.و واقع خواهد شد هر‌که نام خداوند را بخواند نجات یابد زیرا در کوه صهیون و در اورشلیم چنانکه خداوند گفته است بقیتی خواهد بود و در میان باقی ماندگان آنانی که خداوند ایشان را خوانده است. </p>
<p id="v32"><sup><small>32</small></sup>  و واقع خواهد شد هر‌که نام خداوند را بخواند نجات یابد زیرا در کوه صهیون و در اورشلیم چنانکه خداوند گفته است بقیتی خواهد بود و در میان باقی ماندگان آنانی که خداوند ایشان را خوانده است. <sup id="cite6"><a href="#fn6">[6]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Joel/1">يوئيل - فصل 1</a></td>
        <td><a href="/fa/Bible/Joel/Index">فهرست مطالب</a></td>
        <td><a href="/fa/Bible/Joel/3">يوئيل - فصل 3</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 2:3 <i>اولین اجلاس رسولان</i>: <a href="/fa/The_Urantia_Book/43#p6_2">یور 43:6.2</a>. </li>
  <li id="fn2"><a href="#cite2">↑</a> 2:13 <i>خدا گفت قهر کن</i>: <a href="/fa/The_Urantia_Book/4#p3_2">یور 4:3.2</a>. </li>
  <li id="fn3"><a href="#cite3">↑</a> 2:18 <i>خدا گفت به حسادت</i>: <a href="/fa/The_Urantia_Book/4#p3_1">یور 4:3.1</a>.  <i>حسادت برای</i>: <a href="/fa/The_Urantia_Book/96#p4_6">یور 96:4.6</a>. </li>
  <li id="fn4"><a href="#cite4">↑</a> 2:28 <i>تنظیم کننده های بعد از پنطیکاست</i>: <a href="/fa/The_Urantia_Book/108#p2_3">یور 108:2.3</a>. </li>
  <li id="fn5"><a href="#cite5">↑</a> 2:28-29 <i>روح را بر هر جسمی بریز</i>: <a href="/fa/The_Urantia_Book/190#p5_4">یور 190:5.4</a>.  <i>روح حقیقت</i>: <a href="/fa/The_Urantia_Book/137#p8_7">یور 137:8.7</a>.  <i>روح جدید، در قلب مردان زندگی کنید</i>: <a href="/fa/The_Urantia_Book/121#p7_5">یور 121:7.5</a>.  <i>من "روح من" را می فرستم</i>: <a href="/fa/The_Urantia_Book/180#p4_5">یور 180:4.5</a>.  <i>روح حقیقت</i>: <a href="/fa/The_Urantia_Book/120#p2_4">یور 120:2.4</a>.  <i>روح حقیقت به همه عطا شده</i>: <a href="/fa/The_Urantia_Book/194#p3_6">یور 194:3.6</a>.  <i>روح حقیقت با شما خواهد بود</i>: <a href="/fa/The_Urantia_Book/181#p2_24">یور 181:2.24</a>.  <i>روح حقیقت</i>: <a href="/fa/The_Urantia_Book/34#p7_1">یور 34:7.1</a>.  <i>روح حقیقت</i>: <a href="/fa/The_Urantia_Book/146#p3_6">یور 146:3.6</a>.  <i>ظاهری دیگر</i>: <a href="/fa/The_Urantia_Book/176#p4_3">یور 176:4.3</a>.  <i>عیسی روح خود را بیرون خواهد ریخت</i>: <a href="/fa/The_Urantia_Book/141#p4_5">یور 141:4.5</a>.  <i>روح حقیقت</i>: <a href="/fa/The_Urantia_Book/180#p6_3">یور 180:6.3</a>.  <i>روح حقیقت</i>: <a href="/fa/The_Urantia_Book/34#p4_1">یور 34:4.1</a>.  <i>روح حقیقت</i>: <a href="/fa/The_Urantia_Book/34#p5_5">یور 34:5.5</a>.  <i>پسر روح بر گوشت ریخت</i>: <a href="/fa/The_Urantia_Book/20#p1_6">یور 20:1.6</a>.  <i>روح حقیقت</i>: <a href="/fa/The_Urantia_Book/32#p5_8">یور 32:5.8</a>.  <i>روح حقیقت</i>: <a href="/fa/The_Urantia_Book/21#p5_7">یور 21:5.7</a>.  <i>روح حقیقت</i>: <a href="/fa/The_Urantia_Book/20#p6_8">یور 20:6.8</a>.  <i>روح بر همه جسم ریخته شد</i>: <a href="/fa/The_Urantia_Book/52#p5_6">یور 52:5.6</a>.  <i>روحم را بر هر جسمی بریز</i>: <a href="/fa/The_Urantia_Book/181#p1_4">یور 181:1.4</a>.  <i>وعده تسلی دهنده</i>: <a href="/fa/The_Urantia_Book/180#p3_3">یور 180:3.3</a>.  <i>به عنوان بره در میان گرگ ها بفرستید</i>: <a href="/fa/The_Urantia_Book/193#p5_2">یور 193:5.2</a>.  <i>روح حقیقت</i>: <a href="/fa/The_Urantia_Book/120#p2_6">یور 120:2.6</a>.  <i>دنبال مرد با پارچ</i>: <a href="/fa/The_Urantia_Book/181#p2_14">یور 181:2.14</a>.  <i>روح در انسان (روح حقیقت)</i>: <a href="/fa/The_Urantia_Book/103#p1_6">یور 103:1.6</a>.  <i>روح حقیقت</i>: <a href="/fa/The_Urantia_Book/191#p6_3">یور 191:6.3</a>. </li>
  <li id="fn6"><a href="#cite6">↑</a> 2:32 <i>هر که داشته باشد، داده شود، اما اگر نداشته باشد...</i>: <a href="/fa/The_Urantia_Book/131#p10_7">یور 131:10.7</a>.  <i>هر که بخواهد نجات می یابد</i>: <a href="/fa/The_Urantia_Book/139#p12_7">یور 139:12.7</a>.  <i>هر که بخواهد نجات می یابد</i>: <a href="/fa/The_Urantia_Book/166#p3_7">یور 166:3.7</a>.  <i>هر که پروردگار را بخواند نجات یافته است</i>: <a href="/fa/The_Urantia_Book/2#p4_1">یور 2:4.1</a>.  <i>هر که بخواهد نجات می یابد</i>: <a href="/fa/The_Urantia_Book/2#p5_2">یور 2:5.2</a>.  <i>هر که بخواهد نجات می یابد</i>: <a href="/fa/The_Urantia_Book/165#p3_8">یور 165:3.8</a>.  <i>هر که بخواهد نجات می یابد</i>: <a href="/fa/The_Urantia_Book/32#p5_8">یور 32:5.8</a>.  <i>هر که بخواهد نجات می یابد</i>: <a href="/fa/The_Urantia_Book/100#p7_6">یور 100:7.6</a>. </li>
</ol>
</div>
