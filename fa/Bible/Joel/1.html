<!--
title: يوئيل - فصل 1
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fa/Bible/Joel/Index">فهرست مطالب</a></td>
        <td><a href="/fa/Bible/Joel/2">يوئيل - فصل 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  نازل شد. </p>
<p id="v2"><sup><small>2</small></sup>  ‌ای مشایخ این را بشنوید! و‌ای جمیع ساکنان زمین این را گوش گیرید! آیا مثل این درایام شما یا در ایام پدران شما واقع شده است؟ </p>
<p id="v3"><sup><small>3</small></sup>  شما از این به پسران خود و پسران شما به پسران خویش و پسران ایشان به طبقه بعد خبر بدهید. </p>
<p id="v4"><sup><small>4</small></sup>  آنچه از سن باقی ماند، ملخ می‌خورد و آنچه ازملخ باقی ماند، لنبه می‌خورد و آنچه از لنبه باقی ماند، سوس می‌خورد. </p>
<p id="v5"><sup><small>5</small></sup>  ‌ای مستان بیدار شده، گریه کنید و‌ای همه میگساران به جهت عصیرانگور ولوله نمایید زیرا که از دهان شما منقطع شده است. </p>
<p id="v6"><sup><small>6</small></sup>  زیرا که امتی قوی و بیشمار به زمین من هجوم می‌آورند. دندانهای ایشان دندانهای شیر است و اضراس ایشان اضراس هژبر است. </p>
<p id="v7"><sup><small>7</small></sup>  تاکستان مرا ویران و انجیرهای مرا خراب کرده و پوست آنها را بالکل کنده، بیرون انداخته‌اند وشاخه های آنها سفید شده است. </p>
<p id="v8"><sup><small>8</small></sup>  مثل دختری که برای شوهر جوانی خود پلاس می‌پوشد، ماتم بگیر. </p>
<p id="v9"><sup><small>9</small></sup>  هدیه آردی و هدیه ریختنی از خانه خداوند منقطع شده است. کاهنانی که خدام خداوند هستند ماتم می‌گیرند. </p>
<p id="v10"><sup><small>10</small></sup>  صحرا خشک شده و زمین ماتم می‌گیرد زیرا گندم تلف شده وشیره خشک گردیده و روغن ضایع شده است. </p>
<p id="v11"><sup><small>11</small></sup>  ‌ای فلاحان خجل شوید و‌ای باغبانان ولوله نمایید به جهت گندم و جو زیرا محصول زمین تلف شده است. </p>
<p id="v12"><sup><small>12</small></sup>  موها خشک و انجیرها ضایع شده؛ انار و خرما و سیب و همه درختان صحراخشک گردیده، زیرا خوشی از بنی آدم رفع شده است. </p>
<p id="v13"><sup><small>13</small></sup>  ‌ای کاهنان پلاس در بر کرده، نوحه گری نمایید و‌ای خادمان مذبح ولوله کنید و‌ای خادمان خدای من داخل شده، در پلاس شب رابسر برید، زیرا که هدیه آردی و هدیه ریختنی ازخانه خدای شما باز داشته شده است. </p>
<p id="v14"><sup><small>14</small></sup>  روزه راتعیین نمایید و محفل مقدس را ندا کنید! مشایخ وتمامی ساکنان زمین را به خانه یهوه خدای خودجمع نموده، نزد خداوند تضرع نمایید. </p>
<p id="v15"><sup><small>15</small></sup>  وای برآن روز زیرا روز خداوند نزدیک است و مثل هلاکتی از قادر مطلق می‌آید. </p>
<p id="v16"><sup><small>16</small></sup>  آیا ماکولات درنظر ما منقطع نشد و سرور و شادمانی از خانه خدای ما. </p>
<p id="v17"><sup><small>17</small></sup>  دانه‌ها زیر کلوخها پوسید. مخزنهاویران و انبارها خراب شد زیرا گندم تلف گردید. </p>
<p id="v18"><sup><small>18</small></sup>  بهایم چه قدر ناله می‌کنند و رمه های گاوان شوریده احوالند، چونکه مرتعی ندارند وگله های گوسفند نیز تلف شده‌اند. </p>
<p id="v19"><sup><small>19</small></sup>  ‌ای خداوندنزد تو تضرع می‌نمایم زیرا که آتش مرتع های صحرا را سوزانیده و شعله همه درختان صحرا را افروخته است.بهایم صحرا بسوی تو صیحه می‌زنند زیرا که جویهای آب خشک شده و آتش مرتعهای صحرا را سوزانیده است. </p>
<p id="v20"><sup><small>20</small></sup>  بهایم صحرا بسوی تو صیحه می‌زنند زیرا که جویهای آب خشک شده و آتش مرتعهای صحرا را سوزانیده است. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fa/Bible/Joel/Index">فهرست مطالب</a></td>
        <td><a href="/fa/Bible/Joel/2">يوئيل - فصل 2</a></td>
      </tr>
    </tbody>
  </table>
</figure>
