<!--
title: عاموس - فصل 8
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Amos/7">عاموس - فصل 7</a></td>
        <td><a href="/fa/Bible/Amos/Index">فهرست مطالب</a></td>
        <td><a href="/fa/Bible/Amos/9">عاموس - فصل 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  خداوند یهوه به من چنین نمودار ساخت واینک سبدی پر از میوه‌ها. </p>
<p id="v2"><sup><small>2</small></sup>  و گفت: «ای عاموس چه می‌بینی؟» من جواب دادم که «سبدی از میوه.» و خداوند به من گفت: «انتها بر قوم من اسرائیل رسیده است و از ایشان دیگر درنخواهم گذشت.» </p>
<p id="v3"><sup><small>3</small></sup>  خداوند یهوه می‌گوید که در آن روزسرودهای هیکل به ولوله مبدل خواهد شد ولاشهای بسیار خواهد بود و آنها را در هر جا به خاموشی بیرون خواهند انداخت. </p>
<p id="v4"><sup><small>4</small></sup>  ‌ای شما که می‌خواهید فقیران را ببلعید ومسکینان زمین را هلاک کنید این را بشنوید. </p>
<p id="v5"><sup><small>5</small></sup>  ومی گویید که غره ماه کی خواهد گذشت تا غله رابفروشیم و روز سبت تا انبارهای گندم را بگشاییم و ایفا را کوچک و مثقال را بزرگ ساخته، میزانهارا قلب و معوج نماییم. </p>
<p id="v6"><sup><small>6</small></sup>  و مسکینان را به نقره و فقیران را به نعلین بخریم و پس مانده گندم رابفروشیم. </p>
<p id="v7"><sup><small>7</small></sup>  خداوند به جلال یعقوب قسم خورده است که هیچکدام از اعمال ایشان را هرگزفراموش نخواهم کرد. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  آیا به این سبب زمین متزلزل نخواهد شد و همه ساکنانش ماتم نخواهند گرفت و تمامش مثل نهر برنخواهد آمدو مثل نیل مصر سیلان نخواهد کرد و فرو نخواهدنشست. </p>
<p id="v9"><sup><small>9</small></sup>  و خداوند یهوه می‌گوید: «که در آن روزآفتاب را در وقت ظهر فرو خواهم برد و زمین رادر روز روشن تاریک خواهم نمود. </p>
<p id="v10"><sup><small>10</small></sup>  و عیدهای شما را به ماتم و همه سرودهای شما را به مرثیه هامبدل خواهم ساخت. و بر هر کمر پلاس و بر هرسر گری برخواهم آورد و آن را مثل ماتم پسریگانه و آخرش را مانند روز تلخی خواهم گردانید.» </p>
<p id="v11"><sup><small>11</small></sup>  اینک خداوند یهوه می‌گوید: «ایامی می‌آید که گرسنگی بر زمین خواهم فرستاد نه گرسنگی از نان و نه تشنگی از آب بلکه از شنیدن کلام خداوند. </p>
<p id="v12"><sup><small>12</small></sup>  و ایشان از دریا تا دریا و ازشمال تا مشرق پراکنده خواهند شد و گردش خواهند کرد تا کلام خداوند را بطلبند اما آن رانخواهند یافت. </p>
<p id="v13"><sup><small>13</small></sup>  در آن روز دوشیزگان جمیل وجوانان از تشنگی ضعف خواهند کرد.آنانی که به گناه سامره قسم خورده، می‌گویند که «ای دان به حیات خدای تو و به طریقت بئرشبع قسم می‌خوریم»، خواهند افتاد و بار دیگر نخواهندبرخاست. </p>
<p id="v14"><sup><small>14</small></sup>  آنانی که به گناه سامره قسم خورده، می‌گویند که «ای دان به حیات خدای تو و به طریقت بئرشبع قسم می‌خوریم»، خواهند افتاد و بار دیگر نخواهندبرخاست. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Amos/7">عاموس - فصل 7</a></td>
        <td><a href="/fa/Bible/Amos/Index">فهرست مطالب</a></td>
        <td><a href="/fa/Bible/Amos/9">عاموس - فصل 9</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 8:7 <i>آثارت را فراموش نمی کنم</i>: <a href="/fa/The_Urantia_Book/97#p4_3">یور 97:4.3</a>. </li>
</ol>
</div>
