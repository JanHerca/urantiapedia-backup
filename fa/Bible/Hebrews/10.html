<!--
title: عبرانيان - فصل 10
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:5Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Hebrews/9">عبرانيان - فصل 9</a></td>
        <td><a href="/fa/Bible/Hebrews/Index">فهرست مطالب</a></td>
        <td><a href="/fa/Bible/Hebrews/11">عبرانيان - فصل 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  زیرا که چون شریعت را سایه نعمتهای آینده است، نه نفس صورت آن چیزها، آن هرگز نمی تواند هر سال به همان قربانی هایی که پیوسته می‌گذرانند، تقرب جویندگان را کامل گرداند. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  والا آیا گذرانیدن آنها موقوف نمی شدچونکه عبادت‌کنندگان، بعد از آنکه یک بار پاک شدند، دیگر حس گناهان را در ضمیر نمی داشتند؟ </p>
<p id="v3"><sup><small>3</small></sup>  بلکه در اینها هر سال یادگاری گناهان می‌شود. </p>
<p id="v4"><sup><small>4</small></sup>  زیرا محال است که خون گاوهاو بزها رفع گناهان را بکند. </p>
<p id="v5"><sup><small>5</small></sup>  لهذا هنگامی که داخل جهان می‌شود، می‌گوید: «قربانی و هدیه را نخواستی، لکن جسدی برای من مهیا ساختی. </p>
<p id="v6"><sup><small>6</small></sup>  به قربانی های سوختنی و قربانی های گناه رغبت نداشتی. </p>
<p id="v7"><sup><small>7</small></sup>  آنگاه گفتم، اینک می‌آیم (در طومار کتاب درحق من مکتوب است ) تا اراده تو را‌ای خدا بجاآورم.» </p>
<p id="v8"><sup><small>8</small></sup>  چون پیش می‌گوید: «هدایا و قربانی‌ها وقربانی های سوختنی و قربانی های گناه رانخواستی و به آنها رغبت نداشتی، » که آنها رابحسب شریعت می‌گذرانند، </p>
<p id="v9"><sup><small>9</small></sup>  بعد گفت که «اینک می‌آیم تا اراده تو را‌ای خدا بجا آورم.» پس اول را برمی دارد، تا دوم را استوار سازد. </p>
<p id="v10"><sup><small>10</small></sup>  و به این اراده مقدس شده‌ایم، به قربانی جسد عیسی مسیح، یک مرتبه فقط. </p>
<p id="v11"><sup><small>11</small></sup>  و هر کاهن هر روزه به خدمت مشغول بوده، می‌ایستد وهمان قربانی‌ها را مکرر می‌گذراند که هرگز رفع گناهان را نمی تواند کرد. </p>
<p id="v12"><sup><small>12</small></sup>  لکن او چون یک قربانی برای گناهان گذرانید، به‌دست راست خدابنشست تا ابدالاباد. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  و بعد از آن منتظر است تادشمنانش پای انداز او شوند. </p>
<p id="v14"><sup><small>14</small></sup>  از آنرو که به یک قربانی مقدسان را کامل گردانیده است تا ابدالاباد. </p>
<p id="v15"><sup><small>15</small></sup>  و روح‌القدس نیزبرای ما شهادت می‌دهد، زیرا بعد از آنکه گفته بود: </p>
<p id="v16"><sup><small>16</small></sup>  «این است آن عهدی که بعد از آن ایام باایشان خواهم بست، خداوند می‌گوید احکام خود را در دلهای ایشان خواهم نهاد و بر ذهن ایشان مرقوم خواهم داشت، </p>
<p id="v17"><sup><small>17</small></sup>  (باز می‌گوید) وگناهان و خطایای ایشان را دیگر به یاد نخواهم آورد.» </p>
<p id="v18"><sup><small>18</small></sup>  اما جایی که آمرزش اینها هست، دیگرقربانی گناهان نیست. </p>
<p id="v19"><sup><small>19</small></sup>  پس‌ای برادران، چونکه به خون عیسی دلیری داریم تا به مکان اقدس داخل شویم </p>
<p id="v20"><sup><small>20</small></sup>  ازطریق تازه و زنده که آن را بجهت ما از میان پرده یعنی جسم خود مهیا نموده است، <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  و کاهنی بزرگ را بر خانه خدا داریم، </p>
<p id="v22"><sup><small>22</small></sup>  پس به دل راست، در یقین ایمان، دلهای خود را از ضمیر بد پاشیده و بدنهای خود را به آب پاک غسل داده، نزدیک بیاییم؛ <sup id="cite5"><a href="#fn5">[5]</a></sup></p>
<p id="v23"><sup><small>23</small></sup>  و اعتراف امید را محکم نگاه داریم زیراکه وعده‌دهنده امین است. </p>
<p id="v24"><sup><small>24</small></sup>  و ملاحظه یکدیگررا بنماییم تا به محبت و اعمال نیکو ترغیب نماییم. </p>
<p id="v25"><sup><small>25</small></sup>  و از با هم آمدن در جماعت غافل نشویم چنانکه بعضی را عادت است، بلکه یکدیگر را نصیحت کنیم و زیادتر به اندازه‌ای که می‌بینید که آن روز نزدیک می‌شود. </p>
<p id="v26"><sup><small>26</small></sup>  زیرا که بعد از پذیرفتن معرفت راستی اگرعمد گناهکار شویم، دیگر قربانی گناهان باقی نیست، </p>
<p id="v27"><sup><small>27</small></sup>  بلکه انتظار هولناک عذاب و غیرت آتشی که مخالفان را فرو خواهد برد. </p>
<p id="v28"><sup><small>28</small></sup>  هر‌که شریعت موسی را خوار شمرد، بدون رحم به دویا سه شاهد کشته می‌شود. </p>
<p id="v29"><sup><small>29</small></sup>  پس به چه مقدارگمان می‌کنید که آن کس، مستحق عقوبت سخت‌تر شمرده خواهد شد که پسر خدا راپایمال کرد و خون عهدی را که به آن مقدس گردانیده شد، ناپاک شمرد و روح نعمت رابی حرمت کرد؟ </p>
<p id="v30"><sup><small>30</small></sup>  زیرا می‌شناسیم او را که گفته است: «خداوند می‌گوید انتقام از آن من است؛ من مکافات خواهم داد.» و ایض: «خداوند قوم خودرا داوری خواهد نمود.» <sup id="cite6"><a href="#fn6">[6]</a></sup></p>
<p id="v31"><sup><small>31</small></sup>  افتادن به‌دستهای خدای زنده چیزی هولناک است. </p>
<p id="v32"><sup><small>32</small></sup>  ولیکن ایام سلف را به یاد آورید که بعد ازآنکه منور گردیدید، متحمل مجاهده‌ای عظیم ازدردها شدید، </p>
<p id="v33"><sup><small>33</small></sup>  چه از اینکه از دشنامها وزحمات تماشای مردم می‌شدید، و چه از آنکه شریک با کسانی می‌بودید که در چنین چیزها بسرمی بردند. </p>
<p id="v34"><sup><small>34</small></sup>  زیرا که با اسیران نیز همدردمی بودید و تاراج اموال خود را نیز به خوشی می‌پذیرفتید، چون دانستید که خود شما را درآسمان مال نیکوتر و باقی است. <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  پس ترک مکنید دلیری خود را که مقرون به مجازات عظیم می‌باشد. </p>
<p id="v36"><sup><small>36</small></sup>  زیرا که شما را صبر لازم است تااراده خدا را بجا آورده، وعده را بیابید. </p>
<p id="v37"><sup><small>37</small></sup>  زیرا که «بعد از اندک زمانی، آن آینده خواهد آمد وتاخیر نخواهد نمود. </p>
<p id="v38"><sup><small>38</small></sup>  لکن عادل به ایمان زیست خواهد نمود و اگر مرتد شود نفس من باوی خوش نخواهد شد.»لکن ما از مرتدان نیستیم تا هلاک شویم، بلکه از ایمانداران تا جان خود را دریابیم. </p>
<p id="v39"><sup><small>39</small></sup>  لکن ما از مرتدان نیستیم تا هلاک شویم، بلکه از ایمانداران تا جان خود را دریابیم. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Hebrews/9">عبرانيان - فصل 9</a></td>
        <td><a href="/fa/Bible/Hebrews/Index">فهرست مطالب</a></td>
        <td><a href="/fa/Bible/Hebrews/11">عبرانيان - فصل 11</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 10:1 <i>طبیعی به عنوان سایه معنوی</i>: <a href="/fa/The_Urantia_Book/170#p5_2">یور 170:5.2</a>. </li>
  <li id="fn2"><a href="#cite2">↑</a> 10:1-20 <i>عیسی به عنوان یک قربانی انسانی دیده می شود</i>: <a href="/fa/The_Urantia_Book/89#p9_3">یور 89:9.3</a>. </li>
  <li id="fn3"><a href="#cite3">↑</a> 10:12 <i>ثروت ها بال می گیرند و پرواز می کنند</i>: <a href="/fa/The_Urantia_Book/38#p0_1">یور 38:0.1</a>.  <i>ثروت ها بال می گیرند و پرواز می کنند</i>: <a href="/fa/The_Urantia_Book/21#p4_4">یور 21:4.4</a>.  <i>ثروت ها بال می گیرند و پرواز می کنند</i>: <a href="/fa/The_Urantia_Book/13#p2_7">یور 13:2.7</a>.  <i>دست راست خدا</i>: <a href="/fa/The_Urantia_Book/5#p2_2">یور 5:2.2</a>. </li>
  <li id="fn4"><a href="#cite4">↑</a> 10:20 <i>راه جدید و بهتر</i>: <a href="/fa/The_Urantia_Book/52#p5_4">یور 52:5.4</a>.  <i>من راه زنده ام</i>: <a href="/fa/The_Urantia_Book/117#p3_3">یور 117:3.3</a>.  <i>عیسی: راه جدید و زنده</i>: <a href="/fa/The_Urantia_Book/162#p2_7">یور 162:2.7</a>.  <i>عیسی، راه جدید و زنده</i>: <a href="/fa/The_Urantia_Book/129#p4_7">یور 129:4.7</a>.  <i>عیسی، راه زنده</i>: <a href="/fa/The_Urantia_Book/147#p5_8">یور 147:5.8</a>.  <i>دانش جدید و افزایش یافته</i>: <a href="/fa/The_Urantia_Book/138#p6_4">یور 138:6.4</a>.  <i>راه جدید و بهتر</i>: <a href="/fa/The_Urantia_Book/101#p6_10">یور 101:6.10</a>.  <i>راه جدید و بهتر</i>: <a href="/fa/The_Urantia_Book/146#p3_7">یور 146:3.7</a>.  <i>راه جدید و بهتر</i>: <a href="/fa/The_Urantia_Book/52#p5_5">یور 52:5.5</a>.  <i>عیسی، راه جدید و زنده</i>: <a href="/fa/The_Urantia_Book/196#p2_4">یور 196:2.4</a>. </li>
  <li id="fn5"><a href="#cite5">↑</a> 10:22 <i>اطمینان عمیق</i>: <a href="/fa/The_Urantia_Book/5#p4_2">یور 5:4.2</a>. </li>
  <li id="fn6"><a href="#cite6">↑</a> 10:30 <i>انتقام خداست</i>: <a href="/fa/The_Urantia_Book/70#p10_9">یور 70:10.9</a>. </li>
  <li id="fn7"><a href="#cite7">↑</a> 10:34 <i>در بهشت ​​ماده بهتر</i>: <a href="/fa/The_Urantia_Book/48#p1_7">یور 48:1.7</a>. </li>
</ol>
</div>
