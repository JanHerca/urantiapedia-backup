<!--
title: عبرانيان - فصل 11
description: 
published: true
date: 2022-10-6T9:46:16Z
tags: bible, bible—hebrews
editor: ckeditor
dateCreated: 2022-8-14T17:48:5Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Hebrews/10">عبرانيان - فصل 10</a></td>
        <td><a href="/fa/Bible/Hebrews/Index">فهرست مطالب</a></td>
        <td><a href="/fa/Bible/Hebrews/12">عبرانيان - فصل 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  پس ایمان، اعتماد بر چیزهای امید داشته شده است و برهان چیزهای نادیده. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  زیرا که به این، برای قدما شهادت داده شد. </p>
<p id="v3"><sup><small>3</small></sup>  به ایمان فهمیده‌ایم که عالم‌ها به کلمه خدامرتب گردید، حتی آنکه چیزهای دیدنی ازچیزهای نادیدنی ساخته شد. </p>
<p id="v4"><sup><small>4</small></sup>  به ایمان هابیل قربانی نیکوتر از قائن را به خدا گذرانید و به‌سبب آن شهادت داده شد که عادل است، به آنکه خدا به هدایای او شهادت می‌دهد؛ و به‌سبب همان بعد از مردن هنوزگوینده است. </p>
<p id="v5"><sup><small>5</small></sup>  به ایمان خنوخ منتقل گشت تا موت را نبیندو نایاب شد چرا‌که خدا او را منتقل ساخت زیراقبل از انتقال وی شهادت داده شد که رضامندی خدا را حاصل کرد. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  لیکن بدون ایمان تحصیل رضامندی او محال است، زیرا هر‌که تقرب به خدا جوید، لازم است که ایمان آورد بر اینکه اوهست و جویندگان خود را جزا می‌دهد. </p>
<p id="v7"><sup><small>7</small></sup>  به ایمان نوح چون درباره اموری که تا آن وقت دیده نشده، الهام یافته بود، خداترس شده، کشتی‌ای بجهت اهل خانه خود بساخت و به آن، دنیا را ملزم ساخته، وارث آن عدالتی که از ایمان است گردید. </p>
<p id="v8"><sup><small>8</small></sup>  به ایمان ابراهیم چون خوانده شد، اطاعت نمود و بیرون رفت به سمت آن مکانی که می‌بایست به میراث یابد. پس بیرون آمد ونمی دانست به کجا می‌رود. </p>
<p id="v9"><sup><small>9</small></sup>  و به ایمان در زمین وعده مثل زمین بیگانه غربت پذیرفت و درخیمه‌ها با اسحاق و یعقوب که در میراث همین وعده شریک بودند مسکن نمود. </p>
<p id="v10"><sup><small>10</small></sup>  زانرو که مترقب شهری بابنیاد بود که معمار و سازنده آن خداست. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  به ایمان خود ساره نیز قوت قبول نسل یافت و بعد از انقضای وقت زایید، چونکه وعده‌دهنده را امین دانست. </p>
<p id="v12"><sup><small>12</small></sup>  و از این سبب، ازیک نفر و آن هم مرده، مثل ستارگان آسمان، کثیرو مانند ریگهای کنار دریا، بی‌شمار زاییده شدند. </p>
<p id="v13"><sup><small>13</small></sup>  در ایمان همه ایشان فوت شدند، درحالیکه وعده‌ها را نیافته بودند، بلکه آنها را از دوردیده، تحیت گفتند و اقرار کردند که بر روی زمین، بیگانه و غریب بودند. </p>
<p id="v14"><sup><small>14</small></sup>  زیرا کسانی که همچنین می‌گویند، ظاهر می‌سازند که در جستجوی وطنی هستند. </p>
<p id="v15"><sup><small>15</small></sup>  و اگر جایی را که از آن بیرون آمدند، بخاطر می‌آوردند، هرآینه فرصت می‌داشتند که (بدانجا) برگردند. </p>
<p id="v16"><sup><small>16</small></sup>  لکن الحال مشتاق وطنی نیکوتر یعنی (وطن ) سماوی هستند و از اینرو خدا از ایشان عار ندارد که خدای ایشان خوانده شود، چونکه برای ایشان شهری مهیا ساخته است. <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  به ایمان ابراهیم چون امتحان شد، اسحاق را گذرانید و آنکه وعده‌ها را پذیرفته بود، پسریگانه خود را قربانی می‌کرد؛ </p>
<p id="v18"><sup><small>18</small></sup>  که به او گفته شده بود که «نسل تو به اسحاق خوانده خواهد شد.» </p>
<p id="v19"><sup><small>19</small></sup>  چونکه یقین دانست که خدا قادر بربرانگیزانیدن از اموات است و همچنین او را درمثلی از اموات نیز باز‌یافت. </p>
<p id="v20"><sup><small>20</small></sup>  به ایمان اسحاق نیز یعقوب و عیسو را درامور آینده برکت داد. </p>
<p id="v21"><sup><small>21</small></sup>  به ایمان یعقوب در وقت مردن خود، هریکی از پسران یوسف را برکت داد و بر سر عصای خود سجده کرد. </p>
<p id="v22"><sup><small>22</small></sup>  به ایمان یوسف در حین وفات خود، ازخروج بنی‌اسرائیل اخبار نمود و درباره استخوانهای خود وصیت کرد. </p>
<p id="v23"><sup><small>23</small></sup>  به ایمان موسی چون متولد شد، والدینش او را طفلی جمیل یافته، سه ماه پنهان کردند و ازحکم پادشاه بیم نداشتند. </p>
<p id="v24"><sup><small>24</small></sup>  به ایمان چون موسی بزرگ شد، ابا نمود ازاینکه پسر دختر فرعون خوانده شود، </p>
<p id="v25"><sup><small>25</small></sup>  و ذلیل بودن با قوم خدا را پسندیده تر داشت از آنکه لذت اندک زمانی گناه را ببرد؛ </p>
<p id="v26"><sup><small>26</small></sup>  و عار مسیح رادولتی بزرگتر از خزائن مصر پنداشت زیرا که به سوی مجازات نظر می‌داشت. </p>
<p id="v27"><sup><small>27</small></sup>  به ایمان، مصررا ترک کرد و از غضب پادشاه نترسید زیرا که چون آن نادیده را بدید، استوار ماند. <sup id="cite5"><a href="#fn5">[5]</a></sup></p>
<p id="v28"><sup><small>28</small></sup>  به ایمان، عید فصح و پاشیدن خون را بعمل آورد تاهلاک کننده نخستزادگان، بر ایشان دست نگذارد. </p>
<p id="v29"><sup><small>29</small></sup>  به ایمان، از بحر قلزم به خشکی عبورنمودند واهل مصر قصد آن کرده، غرق شدند. </p>
<p id="v30"><sup><small>30</small></sup>  به ایمان حصار اریحا چون هفت روز آن راطواف کرده بودند، به زیر افتاد. </p>
<p id="v31"><sup><small>31</small></sup>  به ایمان، راحاب فاحشه با عاصیان هلاک نشد زیرا که جاسوسان را به سلامتی پذیرفته بود. </p>
<p id="v32"><sup><small>32</small></sup>  و دیگر‌چه گویم؟ زیرا که وقت مرا کفاف نمی دهد که از جدعون و باراق و شمشون و یفتاح و داود و سموئیل و انبیا اخبار نمایم، </p>
<p id="v33"><sup><small>33</small></sup>  که ازایمان، تسخیر ممالک کردند و به اعمال صالحه پرداختند و وعده‌ها را پذیرفتند و دهان شیران رابستند، </p>
<p id="v34"><sup><small>34</small></sup>  سورت آتش را خاموش کردند و از دم شمشیرها رستگار شدند و از ضعف، توانایی یافتند و در جنگ شجاع شدند و لشکرهای غربارا منهزم ساختند. </p>
<p id="v35"><sup><small>35</small></sup>  زنان، مردگان خود را به قیامتی باز‌یافتند، لکن دیگران معذب شدند وخلاصی را قبول نکردند تا به قیامت نیکوتربرسند. </p>
<p id="v36"><sup><small>36</small></sup>  و دیگران از استهزاها و تازیانه‌ها بلکه از بندها و زندان آزموده شدند. </p>
<p id="v37"><sup><small>37</small></sup>  سنگسارگردیدند و با اره دوپاره گشتند. تجربه کرده شدندو به شمشیر مقتول گشتند. در پوستهای گوسفندان و بزها محتاج و مظلوم و ذلیل و آواره شدند. </p>
<p id="v38"><sup><small>38</small></sup>  آنانی که جهان لایق ایشان نبود، درصحراها و کوهها و مغاره‌ها و شکافهای زمین پراکنده گشتند. </p>
<p id="v39"><sup><small>39</small></sup>  پس جمیع ایشان با اینکه از ایمان شهادت داده شدند، وعده را نیافتند.زیرا خدا برای ماچیزی نیکوتر مهیا کرده است تا آنکه بدون ماکامل نشوند. </p>
<p id="v40"><sup><small>40</small></sup>  زیرا خدا برای ماچیزی نیکوتر مهیا کرده است تا آنکه بدون ماکامل نشوند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Hebrews/10">عبرانيان - فصل 10</a></td>
        <td><a href="/fa/Bible/Hebrews/Index">فهرست مطالب</a></td>
        <td><a href="/fa/Bible/Hebrews/12">عبرانيان - فصل 12</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 11:1 <i>ایمان تعریف شده</i>: <a href="/fa/The_Urantia_Book/99#p5_8">یور 99:5.8</a>. </li>
  <li id="fn2"><a href="#cite2">↑</a> 11:5 <i>ترجمه خنوخ</i>: <a href="/fa/The_Urantia_Book/45#p4_13">یور 45:4.13</a>.  <i>ترجمه به وضعیت مورونشیا</i>: <a href="/fa/The_Urantia_Book/55#p2_1">یور 55:2.1</a>. </li>
  <li id="fn3"><a href="#cite3">↑</a> 11:10 <i>سازنده و سازنده خداست</i>: <a href="/fa/The_Urantia_Book/44#p3_1">یور 44:3.1</a>.  <i>شهرهای ساخته شده توسط خدا</i>: <a href="/fa/The_Urantia_Book/178#p3_4">یور 178:3.4</a>.  <i>شهر خدا</i>: <a href="/fa/The_Urantia_Book/133#p4_6">یور 133:4.6</a>.  <i>شهر: سازنده، سازنده، خداست</i>: <a href="/fa/The_Urantia_Book/48#p1_7">یور 48:1.7</a>. </li>
  <li id="fn4"><a href="#cite4">↑</a> 11:16 <i>سواحل دنیای بهتر</i>: <a href="/fa/The_Urantia_Book/112#p7_2">یور 112:7.2</a>.  <i>شهروندان بهشتی</i>: <a href="/fa/The_Urantia_Book/140#p3_1">یور 140:3.1</a>.  <i>کشور بهتر -آسمانی</i>: <a href="/fa/The_Urantia_Book/48#p1_7">یور 48:1.7</a>. </li>
  <li id="fn5"><a href="#cite5">↑</a> 11:27 <i>طوری زندگی کن که انگار یک نامرئی را می بینی</i>: <a href="/fa/The_Urantia_Book/102#p2_8">یور 102:2.8</a>.  <i>به دست ستایش روح</i>: <a href="/fa/The_Urantia_Book/32#p4_7">یور 32:4.7</a>.  <i>دیدن او که نامرئی است</i>: <a href="/fa/The_Urantia_Book/127#p3_15">یور 127:3.15</a>. </li>
</ol>
</div>
