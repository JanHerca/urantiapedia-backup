<!--
title: سفر خروج - فصل 39
description: 
published: true
date: 2022-10-6T9:46:16Z
tags: bible, bible—exodus
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Exodus/38">سفر خروج - فصل 38</a></td>
        <td><a href="/fa/Bible/Exodus/Index">فهرست مطالب</a></td>
        <td><a href="/fa/Bible/Exodus/40">سفر خروج - فصل 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و از لاجورد و ارغوان و قرمز رختهای بافته شده ساختند، برای خدمت کردن در قدس، و رختهای مقدس برای هارون ساختند، چنانکه خداوند به موسی‌امر نموده بود. </p>
<p id="v2"><sup><small>2</small></sup>  و ایفود را از طلا و لاجورد و ارغوان و قرمزو کتان نازک تابیده شده، ساخت. </p>
<p id="v3"><sup><small>3</small></sup>  و تنگه های نازک از طلا ساختند و تارها کشیدند تا آنها را درمیان لاجورد و ارغوان و قرمز و کتان نازک به صنعت نساج ماهر ببافند. </p>
<p id="v4"><sup><small>4</small></sup>  و کتفهای پیوسته شده برایش ساختند، که بر دو کنار پیوسته شد. </p>
<p id="v5"><sup><small>5</small></sup>  و زنار بسته شده‌ای که بر آن بود از همان پارچه واز همان صنعت بود، از طلا و لاجورد و ارغوان وقرمز و کتان نازک تابیده شده، چنانکه خداوند به موسی‌امر فرموده بود. </p>
<p id="v6"><sup><small>6</small></sup>  و سنگهای جزع مرصع در دو طوق طلا، و منقوش به نقش خاتم، موافق نامهای بنی‌اسرائیل درست کردند. </p>
<p id="v7"><sup><small>7</small></sup>  آنها را بر کتفهای ایفود نصب کرد، تا سنگهای یادگاری برای بنی‌اسرائیل باشد، چنانکه خداوند به موسی‌امر فرموده بود. </p>
<p id="v8"><sup><small>8</small></sup>  و سینه بند را موافق کار ایفود از صنعت نساج ماهر ساخت، از طلا و لاجورد و ارغوان وقرمز و کتان نازک تابیده شده. </p>
<p id="v9"><sup><small>9</small></sup>  و آن مربع بود وسینه بند را دولا ساختند طولش یک وجب وعرضش یک وجب دولا. </p>
<p id="v10"><sup><small>10</small></sup>  و در آن چهار رسته سنگ نصب کردند، رسته‌ای از عقیق سرخ ویاقوت زرد و زمرد. این بود رسته اول. </p>
<p id="v11"><sup><small>11</small></sup>  و رسته دوم از بهرمان و یاقوت کبود و عقیق سفید. </p>
<p id="v12"><sup><small>12</small></sup>  ورسته سوم از عین الهر و یشم و جمست. </p>
<p id="v13"><sup><small>13</small></sup>  ورسته چهارم از زبرجد و جزع و یشب در ترصیعه خود که به دیوارهای طلا احاطه شده بود. </p>
<p id="v14"><sup><small>14</small></sup>  وسنگها موافق نامهای بنی‌اسرائیل دوازده بود، مطابق اسامی ایشان، مثل نقش خاتم، هر یکی به اسم خود برای دوازده سبط. </p>
<p id="v15"><sup><small>15</small></sup>  و بر سینه بندزنجیرهای تابیده شده، مثل کار طنابها از طلای خالص ساختند. </p>
<p id="v16"><sup><small>16</small></sup>  و دو طوق زرین و دو حلقه زرین ساختند و دو حلقه را بر دو سر سینه بندگذاشتند. </p>
<p id="v17"><sup><small>17</small></sup>  و آن دو زنجیر تابیده شده زرین رادر دو حلقه‌ای که بر سرهای سینه بند بود، گذاشتند. </p>
<p id="v18"><sup><small>18</small></sup>  و دو سر دیگر آن دو زنجیر را بر دوطوق گذاشتند، و آنها را بر دو کتف ایفود در‌پیش نصب کردند. </p>
<p id="v19"><sup><small>19</small></sup>  و دو حلقه زرین ساختند، آنها رابر دو سر سینه بند گذاشتند، بر کناری که بر طرف اندرونی‌ایفود بود. </p>
<p id="v20"><sup><small>20</small></sup>  و دو حلقه زرین دیگرساختند، و آنها را بر دو کتف ایفود، به طرف پایین، از جانب پیش، مقابل پیوستگیش بالای زنار ایفود گذاشتند. </p>
<p id="v21"><sup><small>21</small></sup>  و سینه بند را به حلقه هایش با حلقه های ایفود به نوار لاجوردی بستند، تا بالای زنار ایفود باشد. و سینه بند از ایفود جدا نشود، چنانکه خداوند به موسی‌امرفرموده بود. </p>
<p id="v22"><sup><small>22</small></sup>  و ردای ایفود را از صنعت نساج، تمام لاجوردی ساخت. </p>
<p id="v23"><sup><small>23</small></sup>  و دهنه‌ای در وسط ردابود، مثل دهنه زره با حاشیه‌ای گرداگرد دهنه تادریده نشود. </p>
<p id="v24"><sup><small>24</small></sup>  و بر دامن ردا، انارها از لاجورد وارغوان و قرمز و کتان تابیده شده ساختند. </p>
<p id="v25"><sup><small>25</small></sup>  وزنگوله‌ها از طلای خالص ساختند. و زنگوله‌ها رادر میان انارها بر دامن ردا گذاشتند، گرداگردش درمیان انارها. </p>
<p id="v26"><sup><small>26</small></sup>  و زنگوله‌ای و اناری، و زنگوله‌ای واناری گرداگرد دامن ردا برای خدمت کردن، چنانکه خداوند به موسی‌امر فرموده بود. </p>
<p id="v27"><sup><small>27</small></sup>  وپیراهنها را برای هارون و پسرانش از کتان نازک ازصنعت نساج ساختند. </p>
<p id="v28"><sup><small>28</small></sup>  و عمامه را از کتان نازک و دستارهای زیبا را از کتان نازک، و زیرجامهای کتانی را از کتان نازک تابیده شده. </p>
<p id="v29"><sup><small>29</small></sup>  و کمربند رااز کتان نازک تابیده شده، و لاجورد و ارغوان وقرمز از صنعت طراز، چنانکه خداوند به موسی‌امر فرموده بود. </p>
<p id="v30"><sup><small>30</small></sup>  و تنگه افسر مقدس را ازطلای خالص ساختند، و بر آن کتابتی مثل نقش خاتم مرقوم داشتند: قدوسیت برای یهوه. </p>
<p id="v31"><sup><small>31</small></sup>  و برآن نواری لاجوردی بستند تا آن را بالای عمامه ببندند، چنانکه خداوند به موسی‌امر فرموده بود. </p>
<p id="v32"><sup><small>32</small></sup>  پس همه کار مسکن خیمه اجتماع تمام شد، و بنی‌اسرائیل ساختند. موافق آنچه خداوندبه موسی‌امر فرموده بود، عمل نمودند. </p>
<p id="v33"><sup><small>33</small></sup>  ومسکن خیمه را نزد موسی آوردند، با همه اسبابش و تکمه‌ها و تخته‌ها و پشت بندها وستونها و پایه هایش. </p>
<p id="v34"><sup><small>34</small></sup>  و پوشش از پوست قوچ سرخ شده و پوشش از پوست خز و حجاب ستر. </p>
<p id="v35"><sup><small>35</small></sup>  و تابوت شهادت و عصاهایش و کرسی رحمت. </p>
<p id="v36"><sup><small>36</small></sup>  و خوان و همه اسبابش و نان تقدمه. </p>
<p id="v37"><sup><small>37</small></sup>  و چراغدان طاهر و چراغهایش، چراغهای آراسته شده و همه اسبابش، و روغن برای روشنایی. </p>
<p id="v38"><sup><small>38</small></sup>  و مذبح زرین و روغن مسح و بخورمعطر و پرده برای دروازه خیمه. </p>
<p id="v39"><sup><small>39</small></sup>  و مذبح برنجین و شبکه برنجین آن، و عصاهایش و همه اسبابش و حوض و پایه‌اش. </p>
<p id="v40"><sup><small>40</small></sup>  و پرده های صحن و ستونها و پایه هایش و پرده دروازه صحن، وطنابهایش و میخهایش و همه اسباب خدمت مسکن برای خیمه اجتماع. </p>
<p id="v41"><sup><small>41</small></sup>  و رختهای بافته شده برای خدمت قدس، و رخت مقدس برای هارون کاهن، و رختها برای پسرانش تا کهانت نمایند. </p>
<p id="v42"><sup><small>42</small></sup>  موافق آنچه خداوند به موسی‌امرفرموده بود، بنی‌اسرائیل همچنین تمام کار راساختند.و موسی تمام کارها را ملاحظه کرد، و اینک موافق آنچه خداوند امر فرموده بودساخته بودند، همچنین کرده بودند. و موسی ایشان را برکت داد. </p>
<p id="v43"><sup><small>43</small></sup>  و موسی تمام کارها را ملاحظه کرد، و اینک موافق آنچه خداوند امر فرموده بودساخته بودند، همچنین کرده بودند. و موسی ایشان را برکت داد. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Exodus/38">سفر خروج - فصل 38</a></td>
        <td><a href="/fa/Bible/Exodus/Index">فهرست مطالب</a></td>
        <td><a href="/fa/Bible/Exodus/40">سفر خروج - فصل 40</a></td>
      </tr>
    </tbody>
  </table>
</figure>
