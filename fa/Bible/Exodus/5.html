<!--
title: سفر خروج - فصل 5
description: 
published: true
date: 2022-10-6T9:46:16Z
tags: bible, bible—exodus
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Exodus/4">سفر خروج - فصل 4</a></td>
        <td><a href="/fa/Bible/Exodus/Index">فهرست مطالب</a></td>
        <td><a href="/fa/Bible/Exodus/6">سفر خروج - فصل 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و بعد از آن موسی و هارون آمده، به فرعون گفتند: «یهوه خدای اسرائیل چنین می‌گوید: قوم مرا رها کن تا برای من در صحرا عیدنگاه دارند.» <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  فرعون گفت: «یهوه کیست که قول او را بشنوم و اسرائیل را رهایی دهم؟ یهوه رانمی شناسم و اسرائیل را نیز رها نخواهم کرد.» </p>
<p id="v3"><sup><small>3</small></sup>  گفتند: «خدای عبرانیان ما را ملاقات کرده است، پس الان سفر سه روزه به صحرا برویم، ونزد یهوه، خدای خود، قربانی بگذرانیم، مبادا مارا به وبا یا شمشیر مبتلا سازد.» </p>
<p id="v4"><sup><small>4</small></sup>  پس پادشاه مصربدیشان گفت: «ای موسی و هارون چرا قوم را ازکارهای ایشان بازمی دارید؟ به شغلهای خودبروید!» </p>
<p id="v5"><sup><small>5</small></sup>  و فرعون گفت: «اینک الان اهل زمین بسیارند، و ایشان را از شغلهای ایشان بیکارمی سازید.» </p>
<p id="v6"><sup><small>6</small></sup>  و در آن روز، فرعون سرکاران و ناظران قوم خود را قدغن فرموده، گفت: </p>
<p id="v7"><sup><small>7</small></sup>  «بعد از این، کاه برای خشت سازی مثل سابق بدین قوم مدهید. خود بروند و کاه برای خویشتن جمع کنند. </p>
<p id="v8"><sup><small>8</small></sup>  وهمان حساب خشتهایی را که پیشتر می‌ساختند، برایشان بگذارید، و از آن هیچ کم مکنید، زیراکاهلند، و از این‌رو فریاد می‌کنند و می‌گویند: برویم تا برای خدای خود قربانی گذرانیم. </p>
<p id="v9"><sup><small>9</small></sup>  وخدمت ایشان سخت‌تر شود تا در آن مشغول شوند، و به سخنان باطل اعتنا نکنند.» </p>
<p id="v10"><sup><small>10</small></sup>  پس سرکاران و ناظران قوم بیرون آمده، قوم را خطاب کرده، گفتند: «فرعون چنین می‌فرماید که من کاه به شما نمی دهم. </p>
<p id="v11"><sup><small>11</small></sup>  خود بروید و کاه برای خود ازهرجا که بیابید بگیرید، و از خدمت شما هیچ کم نخواهد شد.» </p>
<p id="v12"><sup><small>12</small></sup>  پس قوم در تمامی زمین مصر پراکنده شدند تا خاشاک به عوض کاه جمع کنند. </p>
<p id="v13"><sup><small>13</small></sup>  وسرکاران، ایشان را شتابانیده، گفتند: «کارهای خود را تمام کنید، یعنی حساب هر روز را درروزش، مثل وقتی که کاه بود.» </p>
<p id="v14"><sup><small>14</small></sup>  و ناظران، بنی‌اسرائیل را که سرکاران فرعون بر ایشان گماشته بودند، می‌زدند و می‌گفتند: «چرا خدمت معین خشت سازی خود را در این‌روزها مثل سابق تمام نمی کنید؟» </p>
<p id="v15"><sup><small>15</small></sup>  آنگاه ناظران بنی‌اسرائیل آمده، نزد فرعون فریاد کرده، گفتند: «چرا به بندگان خود چنین می‌کنی؟ </p>
<p id="v16"><sup><small>16</small></sup>  کاه به بندگانت نمی دهند و می‌گویند: خشت برای مابسازید! و اینک بندگانت را می‌زنند و اما خطا ازقوم تو می‌باشد.» </p>
<p id="v17"><sup><small>17</small></sup>  گفت: «کاهل هستید. شماکاهلید! از این سبب شما می‌گویید: برویم و برای خداوند قربانی بگذرانیم. </p>
<p id="v18"><sup><small>18</small></sup>  اکنون رفته، خدمت بکنید، و کاه به شما داده نخواهد شد، و حساب خشت را خواهید داد.» </p>
<p id="v19"><sup><small>19</small></sup>  و ناظران بنی‌اسرائیل دیدند که در بدی گرفتار شده‌اند، زیرا گفت: «ازحساب یومیه خشتهای خود هیچ کم مکنید.» </p>
<p id="v20"><sup><small>20</small></sup>  و چون از نزد فرعون بیرون آمدند، به موسی وهارون برخوردند، که برای ملاقات ایشان ایستاده بودند. </p>
<p id="v21"><sup><small>21</small></sup>  و بدیشان گفتند: «خداوند بر شما بنگردو داوری فرماید! زیرا که رایحه ما را نزد فرعون وملازمانش متعفن ساخته‌اید، و شمشیری به‌دست ایشان داده‌اید تا ما را بکشند.» </p>
<p id="v22"><sup><small>22</small></sup>  آنگاه موسی نزد خداوند برگشته، گفت: «خداوندا چرا بدین قوم بدی کردی؟ و برای چه مرا فرستادی؟زیرا از وقتی که نزد فرعون آمدم تا به نام تو سخن گویم، بدین قوم بدی کرده است و قوم خود را هرگز خلاصی ندادی.» </p>
<p id="v23"><sup><small>23</small></sup>  زیرا از وقتی که نزد فرعون آمدم تا به نام تو سخن گویم، بدین قوم بدی کرده است و قوم خود را هرگز خلاصی ندادی.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Exodus/4">سفر خروج - فصل 4</a></td>
        <td><a href="/fa/Bible/Exodus/Index">فهرست مطالب</a></td>
        <td><a href="/fa/Bible/Exodus/6">سفر خروج - فصل 6</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 5:1 <i>خداوند خدای اسرائیل</i>: <a href="/fa/The_Urantia_Book/96#p1_9">یور 96:1.9</a>.  <i>خدای خدایان</i>: <a href="/fa/The_Urantia_Book/45#p4_14">یور 45:4.14</a>. </li>
</ol>
</div>
