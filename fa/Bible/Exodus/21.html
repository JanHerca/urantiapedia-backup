<!--
title: سفر خروج - فصل 21
description: 
published: true
date: 2022-8-14T17:48:4Z
tags: 
editor: ckeditor
dateCreated: 2022-8-14T17:48:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fa/Bible/Exodus/20">سفر خروج - فصل 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fa/Bible/Exodus/Index">فهرست مطالب</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fa/Bible/Exodus/22">سفر خروج - فصل 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  «و این است احکامی که پیش ایشان می گذاری: </p>
<p id="v2"><sup><small>2</small></sup>  اگر غلام عبری بخری، شش سال خدمت کند، و در هفتمین، بی‌قیمت، آزاد بیرون رود. </p>
<p id="v3"><sup><small>3</small></sup>  اگر تنها آمده، تنها بیرون رود. واگر صاحب زن بوده، زنش همراه او بیرون رود. </p>
<p id="v4"><sup><small>4</small></sup>  اگر آقایش زنی بدو دهد و پسران یا دختران برایش بزاید، آنگاه زن و اولادش از آن آقایش باشند، و آن مرد تنها بیرون رود. </p>
<p id="v5"><sup><small>5</small></sup>  لیکن هرگاه آن غلام بگوید که هرآینه آقایم و زن و فرزندان خودرا دوست می‌دارم و نمی خواهم که آزاد بیرون روم، </p>
<p id="v6"><sup><small>6</small></sup>  آنگاه آقایش او را به حضور خدا بیاورد، واو را نزدیک در یا قایمه در برساند، و آقایش گوش او را با درفشی سوراخ کند، و او وی راهمیشه بندگی نماید. </p>
<p id="v7"><sup><small>7</small></sup>  اما اگر شخصی، دخترخود را به کنیزی بفروشد، مثل غلامان بیرون نرود. </p>
<p id="v8"><sup><small>8</small></sup>  هر گاه به نظر آقایش که او را برای خودنامزد کرده است ناپسند آید، بگذارد که او را فدیه دهند، اما هیچ حق ندارد که او را به قوم بیگانه بفروشد، زیرا که بدو خیانت کرده است. </p>
<p id="v9"><sup><small>9</small></sup>  و هرگاه او را به پسر خود نامزد کند، موافق رسم دختران بااو عمل نماید. </p>
<p id="v10"><sup><small>10</small></sup>  اگر زنی دیگر برای خود گیرد، آنگاه خوراک و لباس و مباشرت او را کم نکند. </p>
<p id="v11"><sup><small>11</small></sup>  و اگر این سه چیز را برای او نکند، آنگاه بی‌قیمت و رایگان بیرون رود. </p>
<p id="v12"><sup><small>12</small></sup>  «هر‌که انسانی را بزند و او بمیرد، هر آینه کشته شود. </p>
<p id="v13"><sup><small>13</small></sup>  اما اگر قصد او نداشت، بلکه خداوی را بدستش رسانید، آنگاه مکانی برای تو معین کنم تا بدانجا فرار کند. </p>
<p id="v14"><sup><small>14</small></sup>  لیکن اگر شخصی عمد بر همسایه خود آید، تا او را به مکر بکشد، آنگاه او را از مذبح من کشیده، به قتل برسان. </p>
<p id="v15"><sup><small>15</small></sup>  و هر‌که پدر یا مادر خود را زند، هرآینه کشته شود. </p>
<p id="v16"><sup><small>16</small></sup>  وهر‌که آدمی را بدزدد و او را بفروشد یا در دستش یافت شود، هرآینه کشته شود. </p>
<p id="v17"><sup><small>17</small></sup>  و هر‌که پدر یامادر خود را لعنت کند، هرآینه کشته شود. </p>
<p id="v18"><sup><small>18</small></sup>  واگر دو مرد نزاع کنند، و یکی دیگری را به سنگ یابه مشت زند، و او نمیرد لیکن بستری شود، </p>
<p id="v19"><sup><small>19</small></sup>  اگربرخیزد و با عصا بیرون رود، آنگاه زننده او بی‌گناه شمرده شود، اما عوض بیکاریش را ادا نماید، وخرج معالجه او را بدهد. </p>
<p id="v20"><sup><small>20</small></sup>  و اگر کسی غلام یاکنیز خود را به عصا بزند، و او زیر دست او بمیرد، هرآینه انتقام او گرفته شود. </p>
<p id="v21"><sup><small>21</small></sup>  لیکن اگر یک دوروز زنده بماند، از او انتقام کشیده نشود، زیرا که زرخرید اوست. </p>
<p id="v22"><sup><small>22</small></sup>  و اگر مردم جنگ کنند، و زنی حامله را بزنند، و اولاد او سقط گردد، و ضرری دیگر نشود، البته غرامتی بدهد موافق آنچه شوهرزن بدو گذارد، و به حضور داوران ادا نماید. </p>
<p id="v23"><sup><small>23</small></sup>  واگر اذیتی دیگر حاصل شود، آنگاه جان به عوض جان بده. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  و چشم به عوض چشم، و دندان به عوض دندان، و دست به عوض دست، و پا به عوض پا. <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  و داغ به عوض داغ، و زخم به عوض زخم، و لطمه به عوض لطمه. </p>
<p id="v26"><sup><small>26</small></sup>  و اگر کسی چشم غلام یا چشم کنیز خود را بزند که ضایع شود، او را به عوض چشمش آزاد کند. </p>
<p id="v27"><sup><small>27</small></sup>  و اگردندان غلام یا دندان کنیز خود را بیندازد او را به عوض دندانش آزاد کند. </p>
<p id="v28"><sup><small>28</small></sup>  و هرگاه گاوی به شاخ خود مردی یا زنی را بزند که او بمیرد، گاو را البته سنگسار کنند، و گوشتش را نخورند و صاحب گاو بی‌گناه باشد. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  و لیکن اگر گاو قبل از آن شاخ زن می‌بود، و صاحبش آگاه بود، و آن را نگاه نداشت، و او مردی یا زنی را کشت، گاو راسنگسار کنند، و صاحبش را نیز به قتل رسانند. </p>
<p id="v30"><sup><small>30</small></sup>  و اگر دیه بر او گذاشته شود، آنگاه برای فدیه جان خود هرآنچه بر او مقرر شود، ادا نماید. <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  خواه پسر خواه دختر را شاخ زده باشد، به حسب این حکم با او عمل کنند. </p>
<p id="v32"><sup><small>32</small></sup>  اگر گاو، غلامی یا کنیزی را بزند، سی مثقال نقره به صاحب او داده شود، و گاو سنگسار شود. </p>
<p id="v33"><sup><small>33</small></sup>  واگر کسی چاهی گشاید یا کسی چاهی حفر کند، وآن را نپوشاند، و گاوی یا الاغی در آن افتد، </p>
<p id="v34"><sup><small>34</small></sup>  صاحب چاه عوض او را بدهد، و قیمتش را به صاحبش ادا نماید، و میته از آن او باشد. </p>
<p id="v35"><sup><small>35</small></sup>  و اگرگاو شخصی، گاو همسایه او را بزند، و آن بمیردپس گاو زنده را بفروشند، و قیمت آن را تقسیم کنند، و میته را نیز تقسیم نمایند،اما اگر معلوم بوده باشد که آن گاو قبل از آن شاخ زن می‌بود، وصاحبش آن را نگاه نداشت، البته گاو به عوض گاو بدهد و میته از آن او باشد. </p>
<p id="v36"><sup><small>36</small></sup>  اما اگر معلوم بوده باشد که آن گاو قبل از آن شاخ زن می‌بود، وصاحبش آن را نگاه نداشت، البته گاو به عوض گاو بدهد و میته از آن او باشد. </p>
<h2>منابع</h2>
<div>
<ol>
  <li id="fn1"><a href="#cite1">↑</a> 21:23 <i># 1 زندگی برای زندگی</i>: <a href="/fa/The_Urantia_Book/89#p6_7">یور 89:6.7</a>.  <i>زندگی در آب آغاز شد</i>: <a href="/fa/The_Urantia_Book/70#p10_9">یور 70:10.9</a>. </li>
  <li id="fn2"><a href="#cite2">↑</a> 21:23-24 <i>چشم در برابر چشم</i>: <a href="/fa/The_Urantia_Book/70#p10_9">یور 70:10.9</a>. </li>
  <li id="fn3"><a href="#cite3">↑</a> 21:24 <i>چشم در برابر چشم، دندان در برابر دندان</i>: <a href="/fa/The_Urantia_Book/140#p6_9">یور 140:6.9</a>.  <i>چشم در برابر چشم</i>: <a href="/fa/The_Urantia_Book/159#p5_11">یور 159:5.11</a>.  <i>چشم در برابر چشم، دندان در برابر دندان</i>: <a href="/fa/The_Urantia_Book/140#p8_5">یور 140:8.5</a>. </li>
  <li id="fn4"><a href="#cite4">↑</a> 21:28 <i>خسارت مالی</i>: <a href="/fa/The_Urantia_Book/70#p10_12">یور 70:10.12</a>. </li>
  <li id="fn5"><a href="#cite5">↑</a> 21:30 <i>بدل و باج</i>: <a href="/fa/The_Urantia_Book/89#p7_1">یور 89:7.1</a>. </li>
</ol>
</div>
