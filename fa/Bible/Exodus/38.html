<!--
title: سفر خروج - فصل 38
description: 
published: true
date: 2022-8-14T17:48:4Z
tags: 
editor: ckeditor
dateCreated: 2022-8-14T17:48:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fa/Bible/Exodus/37">سفر خروج - فصل 37</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fa/Bible/Exodus/Index">فهرست مطالب</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fa/Bible/Exodus/39">سفر خروج - فصل 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و مذبح قربانی سوختنی را از چوب شطیم ساخت. طولش پنج ذراع، وعرضش پنج ذراع مربع، و بلندیش سه ذراع. </p>
<p id="v2"><sup><small>2</small></sup>  وشاخهایش را بر چهار گوشه‌اش ساخت. شاخهایش از همان بود و آن را از برنج پوشانید. </p>
<p id="v3"><sup><small>3</small></sup>  و همه اسباب مذبح را ساخت، یعنی: دیگها وخاک اندازها و کاسه‌ها و چنگالها و مجمرها وهمه ظروفش را از برنج ساخت. </p>
<p id="v4"><sup><small>4</small></sup>  و برای مذبح، آتش دانی مشبک از برنج ساخت، که زیرحاشیه‌اش بطرف پایین تا نصفش برسد. </p>
<p id="v5"><sup><small>5</small></sup>  و چهارحلقه برای چهار سر آتش دان برنجین ریخت، تاخانه های عصاها باشد. </p>
<p id="v6"><sup><small>6</small></sup>  و عصاها را از چوب شطیم ساخته، آنها را به برنج بپوشانید. </p>
<p id="v7"><sup><small>7</small></sup>  و عصاهارا در حلقه‌ها بر دو طرف مذبح گذرانید، برای برداشتنش به آنها، و مذبح را از چوبها مجوف ساخت. </p>
<p id="v8"><sup><small>8</small></sup>  و حوض را از برنج ساخت، و پایه‌اش را از برنج از آینه های زنانی که نزد دروازه خیمه اجتماع برای خدمت جمع می‌شدند. </p>
<p id="v9"><sup><small>9</small></sup>  و صحن را ساخت که برای طرف جنوبی به سمت یمانی. پرده های صحن از کتان نازک تابیده شده صد ذراعی بود. </p>
<p id="v10"><sup><small>10</small></sup>  ستونهای آنها بیست بود، و پایه های آنها بیست بود، از برنج و قلابهای آنهاو پشت بندهای آنها از نقره. </p>
<p id="v11"><sup><small>11</small></sup>  و برای طرف شمالی صد ذراعی بود، و ستونهای آنها بیست ازبرنج، و قلابهای ستونها و پشت بندهای آنها ازنقره بود. </p>
<p id="v12"><sup><small>12</small></sup>  و برای طرف غربی، پرده های پنجاه ذراعی بود، و ستونهای آنها ده و پایه های آنها ده، و قلابها و پشت بندهای ستونها از نقره بود. </p>
<p id="v13"><sup><small>13</small></sup>  وبرای طرف شرقی به سمت طلوع، پنجاه ذراعی بود. </p>
<p id="v14"><sup><small>14</small></sup>  و پرده های یک طرف دروازه پانزده ذراعی بود، ستونهای آنها سه و پایه های آنها سه. </p>
<p id="v15"><sup><small>15</small></sup>  و برای طرف دیگر دروازه صحن از این طرف واز آن طرف پرده‌ها پانزده ذراعی بود، ستونهای آنها سه و پایه های آنها سه. </p>
<p id="v16"><sup><small>16</small></sup>  همه پرده های صحن به هر طرف از کتان نازک تابیده شده بود. </p>
<p id="v17"><sup><small>17</small></sup>  و پایه های ستونها از برنج بود، و قلابها وپشت بندهای ستونها از نقره، و پوشش سرهای آنها از نقره، و جمیع ستونهای صحن به پشت بندهای نقره پیوسته شده بود. </p>
<p id="v18"><sup><small>18</small></sup>  و پرده دروازه صحن از صنعت طراز از لاجورد و ارغوان و قرمز و کتان نازک تابیده شده بود. طولش بیست ذراع، و بلندیش به عرض پنج ذراع موافق پرده های صحن. </p>
<p id="v19"><sup><small>19</small></sup>  و ستونهای آنها چهار، وپایه های برنجین آنها چهار، و قلابهای آنها ازنقره، و پوشش سرهای آنها و پشت بندهای آنهااز نقره بود. </p>
<p id="v20"><sup><small>20</small></sup>  و همه میخهای مسکن و صحن، به هر طرف از برنج بود. </p>
<p id="v21"><sup><small>21</small></sup>  این است حساب مسکن، یعنی مسکن شهادت، چنانکه حسب فرمان موسی به خدمت لاویان، به توسط ایتاماربن هارون کاهن حساب آن گرفته شد. </p>
<p id="v22"><sup><small>22</small></sup>  و بصلئیل بن اوری بن حور از سبطیهودا، آنچه را که خداوند به موسی‌امر فرموده بود بساخت. </p>
<p id="v23"><sup><small>23</small></sup>  و با وی اهولیاب بن اخیسامک ازسبط دان بود، نقاش و مخترع و طراز در لاجورد وارغوان و قرمز و کتان نازک. </p>
<p id="v24"><sup><small>24</small></sup>  و تمام طلایی که در کار صرف شد، یعنی در همه کار قدس، ازطلای هدایا بیست و نه وزنه و هفتصد و سی مثقال موافق مثقال قدس بود. </p>
<p id="v25"><sup><small>25</small></sup>  و نقره شمرده شدگان جماعت صد وزنه و هزار و هفتصد وهفتاد و پنج مثقال بود، موافق مثقال قدس. </p>
<p id="v26"><sup><small>26</small></sup>  یک درهم یعنی نیم مثقال موافق مثقال قدس، برای هر نفری از آنانی که به سوی شمرده شدگان گذشتند، از بیست ساله و بالاتر، که ششصد و سه هزار وپانصد و پنجاه نفر بودند. </p>
<p id="v27"><sup><small>27</small></sup>  و اما آن صد وزنه نقره برای ریختن پایه های قدس و پایه های پرده بود. صد پایه از صد وزنه یعنی یک وزنه برای یک پایه. </p>
<p id="v28"><sup><small>28</small></sup>  و از آن هزار و هفتصد و هفتاد و پنج مثقال قلابها برای ستونها ساخت، و سرهای آنهارا پوشانید، و پشت بندها برای آنها ساخت. </p>
<p id="v29"><sup><small>29</small></sup>  وبرنج هدایا هفتاد وزنه و دو هزار و چهارصد مثقال بود. </p>
<p id="v30"><sup><small>30</small></sup>  و از آن پایه های دروازه خیمه اجتماع، ومذبح برنجین، و شبکه برنجین آن و همه اسباب مذبح را ساخت.و پایه های صحن را به هرطرف، و پایه های دروازه صحن و همه میخهای مسکن و همه میخهای گرداگرد صحن را. </p>
<p id="v31"><sup><small>31</small></sup>  و پایه های صحن را به هرطرف، و پایه های دروازه صحن و همه میخهای مسکن و همه میخهای گرداگرد صحن را. </p>
