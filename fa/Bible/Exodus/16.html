<!--
title: سفر خروج - فصل 16
description: 
published: true
date: 2022-8-14T17:48:4Z
tags: 
editor: ckeditor
dateCreated: 2022-8-14T17:48:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fa/Bible/Exodus/15">سفر خروج - فصل 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fa/Bible/Exodus/Index">فهرست مطالب</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fa/Bible/Exodus/17">سفر خروج - فصل 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  پس تمامی جماعت بنی‌اسرائیل ازایلیم کوچ کرده، به صحرای سین که درمیان ایلیم و سینا است در روز پانزدهم از ماه دوم، بعد از بیرون آمدن ایشان از زمین مصر، رسیدند. </p>
<p id="v2"><sup><small>2</small></sup>  و تمامی جماعت بنی‌اسرائیل در آن صحرا برموسی و هارون شکایت کردند. </p>
<p id="v3"><sup><small>3</small></sup>  و بنی‌اسرائیل بدیشان گفتند: «کاش که در زمین مصر به‌دست خداوند مرده بودیم، وقتی که نزد دیگهای گوشت می‌نشستیم و نان را سیر می‌خوردیم، زیراکه ما را بدین صحرا بیرون آوردید، تا تمامی این جماعت را به گرسنگی بکشید.» </p>
<p id="v4"><sup><small>4</small></sup>  آنگاه خداوند به موسی گفت: «همانا من نان از آسمان برای شما بارانم، و قوم رفته، کفایت هرروز را در روزش گیرند، تا ایشان را امتحان کنم که بر شریعت من رفتار می‌کنند یا نه. </p>
<p id="v5"><sup><small>5</small></sup>  و واقع خواهد شد در روز ششم، که چون آنچه را که آورده باشند درست نمایند، همانا دوچندان آن خواهدبود که هر روز برمی چیدند.» </p>
<p id="v6"><sup><small>6</small></sup>  و موسی و هارون به همه بنی‌اسرائیل گفتند: «شامگاهان خواهیددانست که خداوند شما را از زمین مصر بیرون آورده است. </p>
<p id="v7"><sup><small>7</small></sup>  و بامدادان جلال خداوند راخواهید دید، زیرا که او شکایتی را که بر خداوندکرده‌اید شنیده است، و ما چیستیم که بر ماشکایت می‌کنید؟» </p>
<p id="v8"><sup><small>8</small></sup>  و موسی گفت: «این خواهدبود چون خداوند، شامگاه شما را گوشت دهد تابخورید، و بامداد نان، تا سیر شوید، زیرا خداوندشکایتهای شما را که بر وی کرده‌اید شنیده است، و ما چیستیم؟ بر ما نی، بلکه بر خداوند شکایت نموده‌اید.» </p>
<p id="v9"><sup><small>9</small></sup>  و موسی به هارون گفت: «به تمامی جماعت بنی‌اسرائیل بگو به حضور خداوندنزدیک بیایید، زیرا که شکایتهای شما را شنیده است.» </p>
<p id="v10"><sup><small>10</small></sup>  و واقع شد که چون هارون به تمامی جماعت بنی‌اسرائیل سخن گفت، به سوی صحرانگریستند و اینک جلال خداوند در ابر ظاهر شد. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  و خداوند موسی را خطاب کرده، گفت: </p>
<p id="v12"><sup><small>12</small></sup>  «شکایتهای بنی‌اسرائیل را شنیده‌ام، پس ایشان را خطاب کرده، بگو: در عصر گوشت خواهید خورد، و بامداد از نان سیر خواهید شد تابدانید که من یهوه خدای شما هستم.» </p>
<p id="v13"><sup><small>13</small></sup>  و واقع شد که در عصر، سلوی برآمده، لشکرگاه راپوشانیدند، و بامدادان شبنم گرداگرد اردونشست. </p>
<p id="v14"><sup><small>14</small></sup>  و چون شبنمی که نشسته بودبرخاست، اینک بر روی صحرا چیزی دقیق، مدور و خرد، مثل ژاله بر زمین بود. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  و چون بنی‌اسرائیل این را دیدند به یکدیگر گفتند که این من است، زیرا که ندانستند چه بود. موسی به ایشان گفت: «این آن نان است که خداوند به شمامی دهد تا بخورید. </p>
<p id="v16"><sup><small>16</small></sup>  این است امری که خداوندفرموده است، که هر کس به قدر خوراک خود ازاین بگیرد، یعنی یک عومر برای هر نفر به حسب شماره نفوس خویش، هر شخص برای کسانی که در خیمه او باشند بگیرد.» </p>
<p id="v17"><sup><small>17</small></sup>  پس بنی‌اسرائیل چنین کردند، بعضی زیاد و بعضی کم برچیدند. </p>
<p id="v18"><sup><small>18</small></sup>  اما چون به عومر پیمودند، آنکه زیاد برچیده بود، زیاده نداشت، و آنکه کم برچیده بود، کم نداشت، بلکه هر کس به قدر خوراکش برچیده بود. </p>
<p id="v19"><sup><small>19</small></sup>  و موسی بدیشان گفت: «زنهار کسی چیزی از این تا صبح نگاه ندارد.» </p>
<p id="v20"><sup><small>20</small></sup>  لکن به موسی گوش ندادند، بلکه بعضی چیزی از آن تا صبح نگاه داشتند. و کرمها بهم رسانیده، متعفن گردید، و موسی بدیشان خشمناک شد. </p>
<p id="v21"><sup><small>21</small></sup>  و هر صبح، هر کس به قدر خوراک خودبرمی چید، و چون آفتاب گرم می‌شد، می‌گداخت. </p>
<p id="v22"><sup><small>22</small></sup>  و واقع شد در روز ششم که نان مضاعف، یعنی برای هر نفری دو عومر برچیدند. پس همه روسای جماعت آمده، موسی را خبردادند. </p>
<p id="v23"><sup><small>23</small></sup>  او بدیشان گفت: «این است آنچه خداوند گفت، که فردا آرامی است، و سبت مقدس خداوند. پس آنچه بر آتش باید پخت بپزید، و آنچه در آب باید جوشانید بجوشانید، وآنچه باقی باشد، برای خود ذخیره کرده، بجهت صبح نگاه دارید.» <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  پس آن را تا صبح ذخیره کردند، چنانکه موسی فرموده بود، و نه متعفن گردید و نه کرم در آن پیدا شد. </p>
<p id="v25"><sup><small>25</small></sup>  و موسی گفت: «امروز این را بخورید زیرا که امروز سبت خداوند است، و در این‌روز آن را در صحرانخواهید یافت. </p>
<p id="v26"><sup><small>26</small></sup>  شش روز آن را برچینید، وروز هفتمین، سبت است. در آن نخواهد بود.» </p>
<p id="v27"><sup><small>27</small></sup>  و واقع شد که در روز هفتم، بعضی از قوم برای برچیدن بیرون رفتند، اما نیافتند. </p>
<p id="v28"><sup><small>28</small></sup>  و خداوند به موسی گفت: «تا به کی از نگاه داشتن وصایا وشریعت من ابا می‌نمایید؟ </p>
<p id="v29"><sup><small>29</small></sup>  ببینید چونکه خداوند سبت را به شما بخشیده است، از این سبب در روز ششم، نان دو روز را به شما می‌دهد، پس هر کس در جای خود بنشیند و در روز هفتم هیچ‌کس از مکانش بیرون نرود.» </p>
<p id="v30"><sup><small>30</small></sup>  پس قوم درروز هفتمین آرام گرفتند. </p>
<p id="v31"><sup><small>31</small></sup>  و خاندان اسرائیل آن را من نامیدند، و آن مثل تخم گشنیز سفید بود، و طعمش مثل قرصهای عسلی. </p>
<p id="v32"><sup><small>32</small></sup>  و موسی گفت: «این امری است که خداوند فرموده است که عومری از آن پرکنی، تا در نسلهای شما نگاه داشته شود، تا آن نان را ببینند که در صحرا، وقتی که شما را از زمین مصر بیرون آوردم، آن را به شما خورانیدم.» </p>
<p id="v33"><sup><small>33</small></sup>  پس موسی به هارون گفت: «ظرفی بگیر، وعومری پر از من در آن بنه و آن را به حضورخداوند بگذار، تا در نسلهای شما نگاه داشته شود.» </p>
<p id="v34"><sup><small>34</small></sup>  چنانکه خداوند به موسی‌امر فرموده بود، همچنان هارون آن را پیش (تابوت ) شهادت گذاشت تا نگاه داشته شود. </p>
<p id="v35"><sup><small>35</small></sup>  و بنی‌اسرائیل مدت چهل سال من را می‌خوردند، تا به زمین آبادرسیدند، یعنی تا به‌سرحد زمین کنعان داخل شدند، خوراک ایشان من بود.و اما عومر، ده‌یک ایفه است. </p>
<p id="v36"><sup><small>36</small></sup>  و اما عومر، ده‌یک ایفه است. </p>
<h2>منابع</h2>
<div>
<ol>
  <li id="fn1"><a href="#cite1">↑</a> 16:10 <i>ابرهای شوم</i>: <a href="/fa/The_Urantia_Book/85#p4_3">یور 85:4.3</a>. </li>
  <li id="fn2"><a href="#cite2">↑</a> 16:14-15 <i>مردی با دست پژمرده</i>: <a href="/fa/The_Urantia_Book/153#p2_8">یور 153:2.8</a>. </li>
  <li id="fn3"><a href="#cite3">↑</a> 16:23-26 <i>روز شنبه</i>: <a href="/fa/The_Urantia_Book/95#p1_2">یور 95:1.2</a>. </li>
</ol>
</div>
