<!--
title: سفر خروج - فصل 6
description: 
published: true
date: 2022-8-14T17:48:4Z
tags: 
editor: ckeditor
dateCreated: 2022-8-14T17:48:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fa/Bible/Exodus/5">سفر خروج - فصل 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fa/Bible/Exodus/Index">فهرست مطالب</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fa/Bible/Exodus/7">سفر خروج - فصل 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  خداوند به موسی گفت: «الان خواهی دیدآنچه به فرعون می‌کنم، زیرا که به‌دست قوی ایشان را رها خواهد کرد، و به‌دست زورآورایشان را از زمین خود خواهد راند.» </p>
<p id="v2"><sup><small>2</small></sup>  و خدا به موسی خطاب کرده، وی را گفت: «من یهوه هستم. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  و به ابراهیم و اسحاق و یعقوب به نام خدای قادرمطلق ظاهر شدم، لیکن به نام خود، یهوه، نزد ایشان معروف نگشتم. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  و عهد خود رانیز با ایشان استوار کردم، که زمین کنعان را بدیشان دهم، یعنی زمین غربت ایشان را که در آن غریب بودند. </p>
<p id="v5"><sup><small>5</small></sup>  و من نیز چون ناله بنی‌اسرائیل را که مصریان ایشان را مملوک خود ساخته‌اند، شنیدم، عهد خود را بیاد آوردم. </p>
<p id="v6"><sup><small>6</small></sup>  بنابراین بنی‌اسرائیل رابگو، من یهوه هستم، و شما را از زیر مشقتهای مصریان بیرون خواهم آورد، و شما را از بندگی ایشان رهایی دهم، و شما را به بازوی بلند و به داوری های عظیم نجات دهم. </p>
<p id="v7"><sup><small>7</small></sup>  و شما را خواهم گرفت تا برای من قوم شوید، و شما را خداخواهم بود، و خواهید دانست که من یهوه هستم، خدای شما، که شما را از مشقتهای مصریان بیرون آوردم. </p>
<p id="v8"><sup><small>8</small></sup>  و شما را خواهم رسانید به زمینی که درباره آن قسم خوردم که آن را به ابراهیم واسحاق و یعقوب بخشم، پس آن را به ارثیت شماخواهم داد. من یهوه هستم.» </p>
<p id="v9"><sup><small>9</small></sup>  و موسی بنی‌اسرائیل را بدین مضمون گفت، لیکن بسبب تنگی روح و سختی خدمت، او رانشنیدند. </p>
<p id="v10"><sup><small>10</small></sup>  و خداوند موسی را خطاب کرده، گفت: </p>
<p id="v11"><sup><small>11</small></sup>  «برو و به فرعون پادشاه مصر بگو که بنی‌اسرائیل را از زمین خود رهایی دهد.» </p>
<p id="v12"><sup><small>12</small></sup>  وموسی به حضور خداوند عرض کرده، گفت: «اینک بنی‌اسرائیل مرا نمی شنوند، پس چگونه فرعون مرا بشنود، و حال آنکه من نامختون لب هستم؟» </p>
<p id="v13"><sup><small>13</small></sup>  و خداوند به موسی و هارون تکلم نموده، ایشان را به سوی بنی‌اسرائیل و به سوی فرعون پادشاه مصر مامور کرد، تا بنی‌اسرائیل را از زمین مصر بیرون آورند. </p>
<p id="v14"><sup><small>14</small></sup>  و اینانند روسای خاندانهای آبای ایشان: پسران روبین، نخست زاده اسرائیل، حنوک و فلو و حصرون و کرمی؛ اینانندقبایل روبین. </p>
<p id="v15"><sup><small>15</small></sup>  و پسران شمعون: یموئیل و یامین و اوهد و یاکین و صوحر و شاول که پسر زن کنعانی بود؛ اینانند قبایل شمعون. </p>
<p id="v16"><sup><small>16</small></sup>  و این است نامهای پسران لاوی به حسب پیدایش ایشان: جرشون و قهات و مراری. و سالهای عمر لاوی صد و سی و هفت سال بود. </p>
<p id="v17"><sup><small>17</small></sup>  پسران جرشون: لبنی و شمعی، به حسب قبایل ایشان. </p>
<p id="v18"><sup><small>18</small></sup>  و پسران قهات: عمرام و یصهار و حبرون و عزیئیل. وسالهای عمر قهات صد و سی و سه سال بود. </p>
<p id="v19"><sup><small>19</small></sup>  وپسران مراری: محلی و موشی؛ اینانند قبایل لاویان به حسب پیدایش ایشان. </p>
<p id="v20"><sup><small>20</small></sup>  و عمرام عمه خود، یوکابد را به زنی گرفت، و او برای وی هارون و موسی را زایید، و سالهای عمر عمرام صد و سی و هفت سال بود. </p>
<p id="v21"><sup><small>21</small></sup>  و پسران یصهار: قورح و نافج و زکری. </p>
<p id="v22"><sup><small>22</small></sup>  و پسران عزیئیل: میشائیل و ایلصافن و ستری. </p>
<p id="v23"><sup><small>23</small></sup>  و هارون، الیشابع، دختر عمیناداب، خواهر نحشون را به زنی گرفت، و برایش ناداب و ابیهو و العازر وایتامر را زایید. </p>
<p id="v24"><sup><small>24</small></sup>  و پسران قورح: اسیر و القانه وابیاساف؛ اینانند قبایل قورحیان. </p>
<p id="v25"><sup><small>25</small></sup>  و العازر بن هارون یکی از دختران فوتیئیل را به زنی گرفت، وبرایش فینحاس را زایید؛ اینانند روسای آبای لاویان، بحسب قبایل ایشان. </p>
<p id="v26"><sup><small>26</small></sup>  اینانند هارون وموسی که خداوند بدیشان گفت: «بنی‌اسرائیل رابا جنود ایشان از زمین مصر بیرون آورید.» </p>
<p id="v27"><sup><small>27</small></sup>  اینانند که به فرعون پادشاه مصر سخن‌گفتند، برای بیرون آوردن بنی‌اسرائیل از مصر. اینان موسی و هارونند. </p>
<p id="v28"><sup><small>28</small></sup>  و واقع شد در روزی که خداوند در زمین مصر موسی را خطاب کرد. </p>
<p id="v29"><sup><small>29</small></sup>  که خداوند به موسی فرموده، گفت: «من یهوه هستم هر‌آنچه من به تو گویم آن را به فرعون پادشاه مصر بگو.»وموسی به حضور خداوند عرض کرد: «اینک من نامختون لب هستم، پس چگونه فرعون مرابشنود؟» </p>
<p id="v30"><sup><small>30</small></sup>  وموسی به حضور خداوند عرض کرد: «اینک من نامختون لب هستم، پس چگونه فرعون مرابشنود؟» </p>
<h2>منابع</h2>
<div>
<ol>
  <li id="fn1"><a href="#cite1">↑</a> 6:2 <i>الوهیم (خدایان) خلق کردند</i>: <a href="/fa/The_Urantia_Book/142#p3_6">یور 142:3.6</a>.  <i>الوهیم</i>: <a href="/fa/The_Urantia_Book/96#p1_8">یور 96:1.8</a>. </li>
  <li id="fn2"><a href="#cite2">↑</a> 6:3 <i>یهوه (یهوه)</i>: <a href="/fa/The_Urantia_Book/96#p1_10">یور 96:1.10</a>.  <i>الشدایی</i>: <a href="/fa/The_Urantia_Book/96#p1_5">یور 96:1.5</a>.  <i>الشدای، خدای خالق</i>: <a href="/fa/The_Urantia_Book/142#p3_5">یور 142:3.5</a>.  <i>حق تعالی</i>: <a href="/fa/The_Urantia_Book/131#p10_6">یور 131:10.6</a>.  <i>یهوه خدای قبایل سینا</i>: <a href="/fa/The_Urantia_Book/142#p3_3">یور 142:3.3</a>.  <i>یهوه</i>: <a href="/fa/The_Urantia_Book/96#p1_3">یور 96:1.3</a>. </li>
</ol>
</div>
