<!--
title: استر - فصل 4
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Esther/3">استر - فصل 3</a></td>
        <td><a href="/fa/Bible/Esther/Index">فهرست مطالب</a></td>
        <td><a href="/fa/Bible/Esther/5">استر - فصل 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و چون مردخای از هرآنچه شده بود اطلاع یافت، مردخای جامه خود را دریده، پلاس با خاکستر در بر کرد و به میان شهر بیرون رفته، به آواز بلند فریاد تلخ برآورد. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  و تاروبروی دروازه پادشاه آمد، زیرا که جایز نبود که کسی با لباس پلاس داخل دروازه پادشاه بشود. </p>
<p id="v3"><sup><small>3</small></sup>  و در هر ولایتی که امر و فرمان پادشاه به آن رسید، یهودیان را ماتم عظیمی و روزه و گریه ونوحه گری بود و بسیاری در پلاس و خاکسترخوابیدند. </p>
<p id="v4"><sup><small>4</small></sup>  پس کنیزان و خواجه‌سرایان استر آمده، اورا خبر دادند و ملکه بسیار محزون شد و لباس فرستاد تا مردخای را بپوشانند و پلاس او را ازوی بگیرند، اما او قبول نکرد. </p>
<p id="v5"><sup><small>5</small></sup>  آنگاه استر، هتاک را که یکی از خواجه‌سرایان پادشاه بود و او را به جهت خدمت وی تعیین نموده بود، خواند و او راامر فرمود که از مردخای بپرسد که این چه امراست و سببش چیست. </p>
<p id="v6"><sup><small>6</small></sup>  پس هتاک به سعه شهرکه پیش دروازه پادشاه بود، نزد مردخای بیرون رفت. </p>
<p id="v7"><sup><small>7</small></sup>  و مردخای او را از هرچه به او واقع شده واز مبلغ نقره‌ای که هامان به جهت هلاک ساختن یهودیان وعده داده بود که آن را به خزانه پادشاه بدهد، خبر داد. </p>
<p id="v8"><sup><small>8</small></sup>  و سواد نوشته فرمان را که درشوشن به جهت هلاکت ایشان صادر شده بود، به او داد تا آن را به استر نشان دهد و وی را مخبرسازد و وصیت نماید که نزد پادشاه داخل شده، ازاو التماس نماید و به جهت قوم خویش از وی درخواست کند. </p>
<p id="v9"><sup><small>9</small></sup>  پس هتاک داخل شده، سخنان مردخای را به استر بازگفت. </p>
<p id="v10"><sup><small>10</small></sup>  و استر هتاک را جواب داده، او راامر فرمود که به مردخای بگوید </p>
<p id="v11"><sup><small>11</small></sup>  که «جمیع خادمان پادشاه و ساکنان ولایتهای پادشاه می‌دانند که به جهت هرکس، خواه مرد و خواه زن که نزد پادشاه به صحن اندرونی بی‌اذن داخل شود، فقط یک حکم است که کشته شود، مگرآنکه پادشاه چوگان زرین را بسوی او دراز کند تازنده بماند. و سی روز است که من خوانده نشده‌ام که به حضور پادشاه داخل شوم.» </p>
<p id="v12"><sup><small>12</small></sup>  پس سخنان استر را به مردخای باز‌گفتند. </p>
<p id="v13"><sup><small>13</small></sup>  و مردخای گفت به استر جواب دهید: «در دل خود فکر مکن که تو در خانه پادشاه به خلاف سایر یهود، رهایی خواهی یافت. </p>
<p id="v14"><sup><small>14</small></sup>  بلکه اگر در این وقت تو ساکت بمانی، راحت و نجات برای یهود از جای دیگر پدید خواهد شد. اما تو وخاندان پدرت هلاک خواهید گشت و کیست بداند که به جهت چنین وقت به سلطنت نرسیده‌ای.» </p>
<p id="v15"><sup><small>15</small></sup>  پس استر فرمود به مردخای جواب دهید </p>
<p id="v16"><sup><small>16</small></sup>  که «برو و تمامی یهود را که در شوشن یافت می‌شوند جمع کن و برای من روزه گرفته، سه شبانه‌روز چیزی مخورید و میاشامید و من نیز باکنیزانم همچنین روزه خواهیم داشت. و به همین طور، نزد پادشاه داخل خواهم شد، اگر‌چه خلاف حکم است. و اگر هلاک شدم، هلاک شدم.»پس مردخای رفته، موافق هرچه استر وی را وصیت کرده بود، عمل نمود. </p>
<p id="v17"><sup><small>17</small></sup>  پس مردخای رفته، موافق هرچه استر وی را وصیت کرده بود، عمل نمود. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Esther/3">استر - فصل 3</a></td>
        <td><a href="/fa/Bible/Esther/Index">فهرست مطالب</a></td>
        <td><a href="/fa/Bible/Esther/5">استر - فصل 5</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 4:1,3 <i>گونی و خاکستر</i>: <a href="/fa/The_Urantia_Book/163#p6_5">یور 163:6.5</a>. </li>
  <li id="fn2"><a href="#cite2">↑</a> 4:1-4 <i>فقر و توبه</i>: <a href="/fa/The_Urantia_Book/89#p3_3">یور 89:3.3</a>. </li>
</ol>
</div>
