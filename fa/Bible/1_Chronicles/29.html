<!--
title: اول تواريخ - فصل 29
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Chronicles/28">اول تواريخ - فصل 28</a></td>
        <td><a href="/fa/Bible/1_Chronicles/Index">فهرست مطالب</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  و داود پادشاه به تمامي جماعت گفت: «پسرم سليمان که خدا او را به تنهايي براي خود برگزيده، جوان و لطيف است و اين مُهِمّ عظيمي است زيرا که هيکل به جهت انسان نيست بلکه براي يهُوَه خدا است. </p>
<p id="v2"><sup><small>2</small></sup>  و من به جهت خانه خداي خود به تمامي قوتم تدارک ديده ام، طلا را به جهت چيزهاي طلايي ونقره را براي چيزهاي نقره اي و برنج را به جهت چيزهاي برنجين و آهن را براي چيزهاي آهنين و چوب را به جهت چيزهاي چوبين و سنگ را جزع و سنگهاي ترصيع و سنگهاي سياه و سنگهاي رنگارنگ و هر قسم سنگ گرانبها و سنگ مَرمَرِ فراوان. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  و نيز چونکه به خانه خداي خود رغبت داشتم و طلا و نقره از اموال خاص خود داشتم، آن را علاوه بر هر آنچه به جهت خانه قُدس تدارک ديدم براي براي خانه خداي خود دادم. </p>
<p id="v4"><sup><small>4</small></sup>  يعني سه هزار وزنه طلا از طلاي اُوفير و هفت هزار وزنه نقره خالص به جهت پوشانيدن ديوارهاي خانه ها. </p>
<p id="v5"><sup><small>5</small></sup>  طلا را به جهت چيزهاي طلا و نقرا را به جهت چيزهاي نقره وبه جهت تمامي کاري که به دست صنعتگران ساخته مي شود. پس کيست که به خوشي دل خوشتن را امروز براي خداوند وقف نمايد؟» </p>
<p id="v6"><sup><small>6</small></sup>  آنگاه رؤساي خاندانهاي آبا و رؤساي اسباط اسرائيل و سرداران هزاره و صده با ناظرانِ کارهاي پادشاه به خوشي دل هدايا آوردند. </p>
<p id="v7"><sup><small>7</small></sup>  و به جهت خدمت خانه خدا پنج هزار وزنه و ده هزار درهم طلا و ده هزار وزنه نقره و هجده هزار وزنه برنج و صد هزار وزنه آهن دادند. </p>
<p id="v8"><sup><small>8</small></sup>  و هر کس که سنگهاي گرانبها نزد او يافت شد، آنها را به خزانه خانه خداوند به دست يحيئيلِ جَرشوني داد. </p>
<p id="v9"><sup><small>9</small></sup>  آنگاه قوم از آن رو که به خوشي دل هديه آورده بودند شاد شدند زيرا به دل کامل هداياي تبرّعي براي خداوند آوردند و داود پادشاه نيز بسيار شاد و مسرور شد. </p>
<p id="v10"><sup><small>10</small></sup>  و داود به حضور تمامي جماعت خداوند را متبارک خواند و داود گفت: « اي يهُوَه خداي پدر ما اسرائيل تو از ازل تا به ابد متبارک هستي. </p>
<p id="v11"><sup><small>11</small></sup>  و اي خداوند عظمت و جبروت و جلال و قوت و کبريا از آن تو است زيرا هر چه در آسمان و زمين است از آنِ تو مي باشد. و اي خداوند ملکوت از آنِ تو است و تو بر همه سر و متعال هستي. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  و دولت از تو مي آيد و تو بر همه حاکمي، و کبريا و جبروت در دست تو است و عظمت دادن و قوت بخشيدن به همه کس در دست تو است. <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  و الآن اي خداي ما تو را حمد مي گوييم و اسم مجيد تو را تسبيح مي خوانيم. </p>
<p id="v14"><sup><small>14</small></sup>  ليکن من کيستم و قوم من کيستند که قابليت داشته باشيم که به خوشي دل اينطور هدايا بياوريم؟ زيرا که همه اين چيزها از آن تو است و از دست تو به تو داده ايم. </p>
<p id="v15"><sup><small>15</small></sup>  زيرا که ما مثل همه اجداد خود به حضور تو غريب و نزيل مي باشيم و ايام ما بر زمين مثل سايه است و هيچ دوام ندارد. </p>
<p id="v16"><sup><small>16</small></sup>  اي يهُوَه خداي ما تمامي اين اموال که به جهت ساختن خانه براي اسم قدوس تو مهيا ساخته ايم، از دست تو و تمامي آن از آن تو مي باشد. </p>
<p id="v17"><sup><small>17</small></sup>  و مي دانم اي خدايم که دلها را مي آزمايي و استقامت را دوست مي داري و من به استقامت دل خود همه اين چيزها را به خوشي دادم و الآن قوم تو را که اينجا حاضرند ديدم که به شادماني و خوشي دل هدايا براي تو آوردند. </p>
<p id="v18"><sup><small>18</small></sup>  اي يهُوَه خداي پدران ما ابراهيم و اسحاق و اسرائيل اين را هميشه در تصور فکرهاي دل قوم خود نگاه دار و دلهاي ايشان را به سوي خود ثابت گردان. </p>
<p id="v19"><sup><small>19</small></sup>  و به پسر من سليمان دل کامل عطا فرما تا اوامر و شهادات و فرايض تو را نگاه دارد، و جميع اين کارها را به عمل آورد و هيکل را که من براي آن تدارک ديدم بنا نمايد.» </p>
<p id="v20"><sup><small>20</small></sup>  پس داود به تمامي جماعت گفت: « يهُوَه خداي خود را متبارک خوانيد.» و تمامي جماعت يهُوَه خداي پدران خويش را متبارک خوانده، به رو افتاده، خداوند را سجده کردند و پادشاه را تعظيم نمودند. </p>
<p id="v21"><sup><small>21</small></sup>  و در فرداي آن روز براي خداوند ذبايح ذبح کردند و قرباني هاي سوختني براي خداوند گذرانيدند يعني هزار گاو و هزار قوچ و هزار بره با هداياي ريختني و ذبايح بسيار به جهت تمامي اسرائيل. </p>
<p id="v22"><sup><small>22</small></sup>  و در آن روز به حضور خداوند به شادي عظيم اکل و شرب نمودند، و سليمان پسر داود را دوباره به پادشاهي نصب نموده، او را به حضور خداوند به رياست و صادوق را به کهانت مسح نمودند. </p>
<p id="v23"><sup><small>23</small></sup>  پس سليمان بر کرسي خداوند نشسته، به جاي پدرش داود پادشاهي کرد و کامياب شد و تمامي اسرائيل او را اطاعت کردند. </p>
<p id="v24"><sup><small>24</small></sup>  و جميع سروران و شجاعان و همه پسران داود پادشاه نيز مطيع سليمان پادشاه شدند. </p>
<p id="v25"><sup><small>25</small></sup>  و خداوند سليمان را در نظر تمام اسرائيل بسيار بزرگ گردانيد و او را جلالي شاهانه داد که به هيچ پادشاه اسرائيل قبل از او داده نشده بود. </p>
<p id="v26"><sup><small>26</small></sup>  پس داود بن يسي بر تمامي اسرائيل سلطنت نمود. </p>
<p id="v27"><sup><small>27</small></sup>  و مدت سلطنت او بر اسرائيل چهل سال بود، اما در حَبرُون هفت سال سلطنت کرد و در اورشليم سي وسه سال پادشاهي کرد. </p>
<p id="v28"><sup><small>28</small></sup>  و در پيري نيکو از عمر و دولت و حشمت سير شده، وفات نمود و پسرش سليمان به جايش پادشاه شد. </p>
<p id="v29"><sup><small>29</small></sup>  و اينک امور اول و آخر داود پادشاه در سِفرِ اخبار سموئيل رايي و اخبار ناتان نبي و اخبار جاد رايي،با تمامي سلطنت و جبروت او و روزگاري که بر وي و بر اسرائيل و بر جميع ممالک آن اراضي گذشت، مکتوب است. <sup id="cite7"><a href="#fn7">[7]</a></sup></p>
<p id="v30"><sup><small>30</small></sup>  با تمامي سلطنت و جبروت او و روزگاري که بر وي و بر اسرائيل و بر جميع ممالک آن اراضي گذشت، مکتوب است. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Chronicles/28">اول تواريخ - فصل 28</a></td>
        <td><a href="/fa/Bible/1_Chronicles/Index">فهرست مطالب</a></td>
        <td> </td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 29:2 <i>تزئینات</i>: <a href="/fa/The_Urantia_Book/44#p6_1">یور 44:6.1</a>. </li>
  <li id="fn2"><a href="#cite2">↑</a> 29:11 <i>شکوهمند در عظمت، شکوه</i>: <a href="/fa/The_Urantia_Book/2#p1_2">یور 2:1.2</a>. </li>
  <li id="fn3"><a href="#cite3">↑</a> 29:11-12 <i>قدرت خدا</i>: <a href="/fa/The_Urantia_Book/1#p1_4">یور 1:1.4</a>.  <i>همه کاره</i>: <a href="/fa/The_Urantia_Book/142#p3_7">یور 142:3.7</a>.  <i>قدرت</i>: <a href="/fa/The_Urantia_Book/131#p10_6">یور 131:10.6</a>.  <i>خدا همه توانا است</i>: <a href="/fa/The_Urantia_Book/131#p10_3">یور 131:10.3</a>.  <i>قسمت دوم: خداوند قادر مطلق است</i>: <a href="/fa/The_Urantia_Book/2#p6_3">یور 2:6.3</a>. </li>
  <li id="fn4"><a href="#cite4">↑</a> 29:11a <i>بخش اول: بزرگی شماست</i>: <a href="/fa/The_Urantia_Book/97#p1_10">یور 97:1.10</a>. </li>
  <li id="fn5"><a href="#cite5">↑</a> 29:11b <i>پادشاهی از آن توست، پروردگارا</i>: <a href="/fa/The_Urantia_Book/97#p1_9">یور 97:1.9</a>. </li>
  <li id="fn6"><a href="#cite6">↑</a> 29:12 <i>بخش 2: قدرت در دستان شماست</i>: <a href="/fa/The_Urantia_Book/97#p1_10">یور 97:1.10</a>. </li>
  <li id="fn7"><a href="#cite7">↑</a> 29:29 <i>بینندگان</i>: <a href="/fa/The_Urantia_Book/90#p1_1">یور 90:1.1</a>. </li>
</ol>
</div>
