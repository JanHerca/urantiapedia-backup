<!--
title: اول تواريخ - فصل 17
description: 
published: true
date: 2022-10-6T9:46:16Z
tags: bible, bible—1 chronicles
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Chronicles/16">اول تواريخ - فصل 16</a></td>
        <td><a href="/fa/Bible/1_Chronicles/Index">فهرست مطالب</a></td>
        <td><a href="/fa/Bible/1_Chronicles/18">اول تواريخ - فصل 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و واقع شد چون داود در خانه خود نشسته بود که داود به ناتان نبي گفت:« اينک من خانه سرو آزاد ساکن مي باشم و تابوت عهد خداوند زير پرده ها است.» </p>
<p id="v2"><sup><small>2</small></sup>  ناتان به داود گفت:« هر آنچه در دلت باشد به عمل آور زيرا خدا با تو است.» </p>
<p id="v3"><sup><small>3</small></sup>  و در آن شب واقع شد که کلام خدا به ناتان نازل شده،گفت: </p>
<p id="v4"><sup><small>4</small></sup>  « برو و به بنده من داود بگو خداوند چنين مي فرمايد: تو خانه اي براي سکونت من بنا نخواهي کرد. </p>
<p id="v5"><sup><small>5</small></sup>  زيرا از روزي که بني اسرائيل را بيرون آوردم تا امروز در خانه ساکن نشده ام بلکه از خيمه به خيمه و مسکن به مسکن گردش کرده ام . </p>
<p id="v6"><sup><small>6</small></sup>  و به هر جايي که با تمامي اسرائيل گردش کرده ام، آيا به احدي از داوران اسرائيل که براي رعايت قوم خود مأمور داشتم، سخني گفتم که چرا خانه اي از سرو آزاد براي من بنا نکرديد؟ </p>
<p id="v7"><sup><small>7</small></sup>  و حال به بنده من داود چنين بگو: يهُوَه صبايوت چنين مي فرمايد: من تو را از چراگاه از عقب گوسفندان گرفتم تا پيشواي قوم من اسرائيل باشي. </p>
<p id="v8"><sup><small>8</small></sup>  و هر جايي که مي رفتي، من با تو مي بودم و جميع دشمنانت را از حضور تو منقطع ساختم و براي تو اسمي مثل اسم بزرگاني که بر زمين اند پيدا کردم. </p>
<p id="v9"><sup><small>9</small></sup>  و به جهت قوم خود اسرائيل مکاني تعيين نمودم و ايشان را غرس کردم تا در مکان خويش ساکن شده، باز متحرک نشوند، و شريران ايشان را ديگر مثل سابق ذليل نسازند. </p>
<p id="v10"><sup><small>10</small></sup>  و از ايامي که داوران را بر قوم خود اسرائيل تعيين نمودم و تمامي دشمنانت را مغلوب ساختم، تو را خبر مي دادم که خداوند خانه اي براي تو بنا خواهد نمود. </p>
<p id="v11"><sup><small>11</small></sup>  و چون روزهاي عمر تو تمام شود که نزد پدران خود رحلت کني، آنگاه ذريت تو را که پسران تو خواهد بود، بعد از تو خواهم برانگيخت و سلطنت او را پايدار خواهم نمود. </p>
<p id="v12"><sup><small>12</small></sup>  او خانه اي براي من بنا خواهد کرد و من کرسي او را تا به ابد استوار خواهم ساخت. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  من او را پدر خواهم بود و او مرا پسر خواهد بود و رحمت خود را از او دور نخواهم کرد چنانکه آن را از کسي که قبل از تو بود دور کردم. </p>
<p id="v14"><sup><small>14</small></sup>  و او را در خانه و سلطنت خودم تا به ابد پايدار خواهم ساخت و کرسي او استوار خواهد ماند تا ابدالآباد.» </p>
<p id="v15"><sup><small>15</small></sup>  بر حسب تمامي اين کلمات و مطابق تمامي اين رؤيا ناتان به داود تکلم نمود. </p>
<p id="v16"><sup><small>16</small></sup>  و داود پادشاه داخل شده، به حضور خداوند نشست و گفت:« اي يهُوَه خدا، من کيستم و خاندان من چيست که مرا به اين مقام رسانيدي؟ </p>
<p id="v17"><sup><small>17</small></sup>  و اين نيز در نظر تو اي خدا امر قليل نمود زيرا که درباره خانه بنده ات نيز براي زمان طويل تکلم نمودي و مرا اي يهُوَه خدا، مثل مرد بلند مرتبه منظور داشتي. </p>
<p id="v18"><sup><small>18</small></sup>  و داود ديگر درباره اکرامي که به بنده خود کردي، نزد تو چه تواند افزود زيرا که تو بنده خود را مي شناسي. </p>
<p id="v19"><sup><small>19</small></sup>  اي خداوند، به خاطر بنده خود و موافق دل خويش جميع اين کارهاي عظيم را به جا آوردي تا تمامي اين عظمت را ظاهر سازي. </p>
<p id="v20"><sup><small>20</small></sup>  اي يهُوَه مثل تو کسي نيست و غير از تو خدايي ني. موافق هر آنچه به گوشهاي خود شنيديم، <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  و مثل قوم تو اسرائيل کدام امتي بر روي زمين است که خدا بيايد تا ايشان را فديه داده، براي خويش قوم بسازد، و به کارهاي عظيم و مهيب اسمي براي خود پيدا نمايي و امّت ها را از حضور قوم خود که ايشان را از مصر فديه دادي، اخراج نمايي. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  و قوم خود اسرائيل را براي خويش تا به ابد قوم ساختني و تو اي يهُوَه خداي ايشان شدي. </p>
<p id="v23"><sup><small>23</small></sup>  « و الآن اي خداوند کلامي که درباره بنده ات و خانه اش گفتي تا به ابد استوار شود و بر حسب آنچه گفتي عمل نما. </p>
<p id="v24"><sup><small>24</small></sup>  و اسم تو تا به ابد استوار و معظم بماند تا گفته شود که يهُوَه صبايوت خداي اسرائيل خداي اسرائيل است و خاندان بنده ات داود به حضور تو پايدار بماند. </p>
<p id="v25"><sup><small>25</small></sup>  زيرا تو اي خداي من بر بنده خود کشف نمودي که خانه اي برايش بنا خواهي نمود؛ بنابراين بنده ات جرأت کرده است که اين دعا را نزد تو بگويد. </p>
<p id="v26"><sup><small>26</small></sup>  و الآن اي يهُوَه، تو خدا هستي و اين احسان را به بنده خود وعده دادي.و الآن تو را پسند آمد که خانه بنده خود را برکت دهي تا در حضور تو تا به ابد بماند زيرا که تو اي خداوند برکت داده اي و مبارک خواهد بود تا ابدالآباد.» </p>
<p id="v27"><sup><small>27</small></sup>  و الآن تو را پسند آمد که خانه بنده خود را برکت دهي تا در حضور تو تا به ابد بماند زيرا که تو اي خداوند برکت داده اي و مبارک خواهد بود تا ابدالآباد.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Chronicles/16">اول تواريخ - فصل 16</a></td>
        <td><a href="/fa/Bible/1_Chronicles/Index">فهرست مطالب</a></td>
        <td><a href="/fa/Bible/1_Chronicles/18">اول تواريخ - فصل 18</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 17:12 <i>پادشاهی به عنوان امید آینده</i>: <a href="/fa/The_Urantia_Book/170#p1_3">یور 170:1.3</a>. </li>
  <li id="fn2"><a href="#cite2">↑</a> 17:20 <i>خداوند یک خداست</i>: <a href="/fa/The_Urantia_Book/96#p5_5">یور 96:5.5</a>.  <i>یکی کاملا دوست داشتنی</i>: <a href="/fa/The_Urantia_Book/45#p4_8">یور 45:4.8</a>.  <i>یکی کاملا دوست داشتنی</i>: <a href="/fa/The_Urantia_Book/131#p10_2">یور 131:10.2</a>.  <i>خداوند یکتا است</i>: <a href="/fa/The_Urantia_Book/1#p7_6">یور 1:7.6</a>.  <i>یکی کاملا دوست داشتنی</i>: <a href="/fa/The_Urantia_Book/92#p5_8">یور 92:5.8</a>.  <i>نه خدایی کنار من، یک خدای عادل</i>: <a href="/fa/The_Urantia_Book/1#p0_1">یور 1:0.1</a>.  <i>یکی کاملا دوست داشتنی</i>: <a href="/fa/The_Urantia_Book/92#p6_6">یور 92:6.6</a>.  <i>یهوه خدای ما یک خداست</i>: <a href="/fa/The_Urantia_Book/10#p7_1">یور 10:7.1</a>.  <i>خدا یکی است</i>: <a href="/fa/The_Urantia_Book/56#p4_4">یور 56:4.4</a>. </li>
  <li id="fn3"><a href="#cite3">↑</a> 17:21-22 <i>افراد برگزیده</i>: <a href="/fa/The_Urantia_Book/93#p5_1">یور 93:5.1</a>.  <i>افراد برگزیده</i>: <a href="/fa/The_Urantia_Book/121#p2_8">یور 121:2.8</a>.  <i>افراد برگزیده</i>: <a href="/fa/The_Urantia_Book/97#p4_2">یور 97:4.2</a>.  <i>افراد برگزیده</i>: <a href="/fa/The_Urantia_Book/96#p2_3">یور 96:2.3</a>.  <i>برگزیدگان خداوند</i>: <a href="/fa/The_Urantia_Book/96#p5_6">یور 96:5.6</a>.  <i>افراد برگزیده</i>: <a href="/fa/The_Urantia_Book/97#p10_1">یور 97:10.1</a>. </li>
</ol>
</div>
