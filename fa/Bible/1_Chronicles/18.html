<!--
title: اول تواريخ - فصل 18
description: 
published: true
date: 2022-10-6T9:46:16Z
tags: bible, bible—1 chronicles
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Chronicles/17">اول تواريخ - فصل 17</a></td>
        <td><a href="/fa/Bible/1_Chronicles/Index">فهرست مطالب</a></td>
        <td><a href="/fa/Bible/1_Chronicles/19">اول تواريخ - فصل 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و بعد از اين واقع شد که داود فلسطينيان را شکست داده، مغلوب ساخت و جَتّ و قريه هايش را از دست فلسطينيان گرفت. </p>
<p id="v2"><sup><small>2</small></sup>  و موآب را شکست داد و موآبيان بندگان داود شده، هدايا آوردند. </p>
<p id="v3"><sup><small>3</small></sup>  و داود هَدَرعَزَر پادشاه صُوبَه را در حَمات هنگامي که مي رفت تا سلطنت خود را نزد نهر فرات استوار سازد، شکست داد. </p>
<p id="v4"><sup><small>4</small></sup>  و داود هزار ارابه و هفت هزار سوار و بيست هزار پياده از او گرفت، و داود تمامي اسبان ارابه را پي کرد، اما از آنها براي صد ارابه نگاه داشت. </p>
<p id="v5"><sup><small>5</small></sup>  و چون اَراميانِ دمشق به مدد هَدَرعَزَر پادشاه صُوبَه آمدند، داود بيست و دو هزار نفر از اَراميان را کشت. </p>
<p id="v6"><sup><small>6</small></sup>  و داود در اَرامِ دمشق (قراولان) گذاشت و اَراميان بندگان داود شده، هدايا آوردند. و خداوند داود را در هر جا که مي رفت نصرت مي داد. </p>
<p id="v7"><sup><small>7</small></sup>  و داود سپرهاي طلا را که بر خادمان هَدَرعَزَر بود گرفته، آنها را به اورشليم آورد. </p>
<p id="v8"><sup><small>8</small></sup>  و داود از طِبحَت و کُون شهرهاي هَدَرعَزَر برنج از حد زياده گرفت که از آن سُليمان درياچه و ستونها و ظروف برنجين ساخت. </p>
<p id="v9"><sup><small>9</small></sup>  و چون تُوعُو پادشاه حَمات شنيد که داود تمامي لشکر هَدَرعَزَر پادشاه صُوبَه را شکست داده است، </p>
<p id="v10"><sup><small>10</small></sup>  پسر خود هَدُرام را نزد داود پادشاه فرستاد تا سلامتي او بپرسد و او را تَهنِيت گويد از آن جهت که با هَدَرعَزَر جنگ نموده او را شکست داده بود، زيرا هَدَرعَزَر با تُوعُو مقاتله مي نمود؛ و هر قِسم ظروف طلا و نقره و برنج (با خود آورد). </p>
<p id="v11"><sup><small>11</small></sup>  و داود پادشاه آنها را نيز براي خداوند وقف نمود، با نقره و طلايي که از جميع امّت ها يعني از اَدُوم و موآب و بني عَمُّون و فلسطينيان و عَمالَقَه آورده بود. </p>
<p id="v12"><sup><small>12</small></sup>  و اَبِشاي ابن صَرُويه هجده هزار نفر از اَدُوميان را در وادي مِلح کشت. </p>
<p id="v13"><sup><small>13</small></sup>  و در اَدُوم قراولان قرار داد و جميع اَدُوميان بندگان داود شدند و خداوند داود را در هر جايي که مي رفت نصرت مي داد. </p>
<p id="v14"><sup><small>14</small></sup>  و داود بر تمامي اسرائيل سلطنت نمود، انصاف و عدالت را بر تمامي قوم خود مجزا مي داشت. </p>
<p id="v15"><sup><small>15</small></sup>  و يوآب بن صَرُويه سردار لشکر بود و يهوشافاط بن اَخِيلُود وقايع نگار. </p>
<p id="v16"><sup><small>16</small></sup>  و صادوق بن اَخِيطُوب و ابيمَلِک بن اَبياتار کاهن بودند و شوشا کاتب بود.و بنايا ابن يهُوياداع رئيس کَريتيان و فَلِيتيان و پسران داود نزد پادشاه مقدم بودند. </p>
<p id="v17"><sup><small>17</small></sup>  و بنايا ابن يهُوياداع رئيس کَريتيان و فَلِيتيان و پسران داود نزد پادشاه مقدم بودند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Chronicles/17">اول تواريخ - فصل 17</a></td>
        <td><a href="/fa/Bible/1_Chronicles/Index">فهرست مطالب</a></td>
        <td><a href="/fa/Bible/1_Chronicles/19">اول تواريخ - فصل 19</a></td>
      </tr>
    </tbody>
  </table>
</figure>
