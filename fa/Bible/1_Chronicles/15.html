<!--
title: اول تواريخ - فصل 15
description: 
published: true
date: 2022-10-6T9:46:16Z
tags: bible, bible—1 chronicles
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Chronicles/14">اول تواريخ - فصل 14</a></td>
        <td><a href="/fa/Bible/1_Chronicles/Index">فهرست مطالب</a></td>
        <td><a href="/fa/Bible/1_Chronicles/16">اول تواريخ - فصل 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و داود در شهر خود خانه ها بنا کرد و مکاني براي تابوت خدا فراهم ساخته، خيمه اي به جهت آن برپا نمود. </p>
<p id="v2"><sup><small>2</small></sup>  آنگاه داود فرمود که غير از لاويان کسي تابوت خدا را برندارد زيرا خداوند ايشان را برگزيده بود تا تابوت خدا بردارند و او را هميشه خدمت نمايند. </p>
<p id="v3"><sup><small>3</small></sup>  و داود تمامي اسرائيل را در اورشليم جمع کرد تا تابوت خداوند را به مکاني که برايش مهيا ساخته بود، بياورند. </p>
<p id="v4"><sup><small>4</small></sup>  و داود پسران هارون و لاويان را جمع کرد. </p>
<p id="v5"><sup><small>5</small></sup>  از بني قَهات اُوريئيلِ رئيس وصد بيست نفر برادرانش را. </p>
<p id="v6"><sup><small>6</small></sup>  از بني مَراري، عَساياي رئيس ودوست بيست نفر برادرانش را. </p>
<p id="v7"><sup><small>7</small></sup>  از بني جَرشُوم، يوئيل رئيس و صد وسي نفر برادرانش را. </p>
<p id="v8"><sup><small>8</small></sup>  از بني اليصافان، شَمَعياي رئيس و دوست نفر برادرانش را. </p>
<p id="v9"><sup><small>9</small></sup>  از بني حَبرُون، اِيلِيئيل رئيس و هشتاد نفر برادرانش را. </p>
<p id="v10"><sup><small>10</small></sup>  از بني عُزّيئيل، عَمِّيناداب رئيس وصد و دوازده نفر برادرانش را. </p>
<p id="v11"><sup><small>11</small></sup>  و داود صادوق و ابياتارِکَهَنَه و لاويان يعني اُرِيئيل و عَسايا و يوئيل و شَمَعيا و اِيليئيل و عَمِّيناداب را خوانده، </p>
<p id="v12"><sup><small>12</small></sup>  به ايشان گفت: «شما رؤساي خاندانهاي آباي لاويان هستيد؛ پس شما و برادران شما خويشتن را تقديس نماييد تا تابوت يهُوَه خداي اسرائيل را به مکاني که برايش مهيا ساخته ام بياوريد. </p>
<p id="v13"><sup><small>13</small></sup>  زيرا از اين سبب که شما دفعه اول آن را نياورديد، يهُوَه خداي ما بر ما رخنه کرد، چونکه او را بر حسب قانون نطلبيديم.» </p>
<p id="v14"><sup><small>14</small></sup>  پس کاهنان و لاويان خويشتن را تقديس نمودند تا تابوت يهُوَه خداي اسرائيل را بياورند. </p>
<p id="v15"><sup><small>15</small></sup>  و پسران لاويان بر وفق آنچه موسي بر حسب کلام خداوند امر فرموده بود، چوب دستيهاي تابوت خدا را بر کتفهاي خود گذاشته، آن را برداشتند. </p>
<p id="v16"><sup><small>16</small></sup>  و داود رؤساي لاويان را فرمود تا برادران خود مغنيان را با آلات موسيقي از عودها و بربطها سنجها تعين نمايند، تا به آواز بلند و شادماني صدا زنند. </p>
<p id="v17"><sup><small>17</small></sup>  پس لاويان هِيمان بن يوئيل و از برادران او آساف بن بَرَکيا و از برادران ايشان بني مَراري ايتان بن قُوشيا را تعيين نمودند. </p>
<p id="v18"><sup><small>18</small></sup>  و با ايشان از برادران درجه دوم خود: زکريا و بَين و يعريئيل شَميراموت و يحيئيل و عُنِّي و اَلِيآب و بنايا و مَعَسيا و مَتِّتيا و اَليفَليا و مَقَنيا و عُوبيد اَدُوم و يعِيئِيل دربانان را. </p>
<p id="v19"><sup><small>19</small></sup>  و از مغنيان: هِيمان و آساف و ايتان را با سنجهاي برنجين تا بنوازند. </p>
<p id="v20"><sup><small>20</small></sup>  و زَکرّيا و عَزِيئيل و شَميراموت و يحيئيل و عُنِّي و اَليآب و مَعَسيا و بنايا را با عودها بر آلاموت. </p>
<p id="v21"><sup><small>21</small></sup>  و مَتَّتيا و اَليفَليا و مَقَنيا و عُوبيد اَدُوم و يعِيئيل و عَزَريا را با بربطهاي بر ثَمانِي تا پيشرَوِي نمايند. </p>
<p id="v22"><sup><small>22</small></sup>  و کَنَنيا رئيس لاويان بر نغمات بود و مغنّيان را تعليم مي داد زيرا که ماهر بود. </p>
<p id="v23"><sup><small>23</small></sup>  و بَرَکيا و اَلقانَه دربانان تابوت بودند. </p>
<p id="v24"><sup><small>24</small></sup>  و شَبَنيا و يوشافاط و نَتَنئيل و عَماساي و زَکريا و بَنايا و اَلَيعَزَر کَهَنَه پيش تابوت خدا کرنا مي نواختند، و عوبيد اَدُوم و يحيي دربانانِ تابوت بودند. </p>
<p id="v25"><sup><small>25</small></sup>  و داود و مشايخ اسرائيل و سرداران هزاره رفتند تا تابوت عهد خداوند را از خانه عوبيد اَدُوم با شادماني بياورند. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  و چون خدا لاويان را که تابوت عهد خداوند را برمي داشتند اعانت کرد، ايشان هفت گاو و هفت قوچ ذبح کردند. </p>
<p id="v27"><sup><small>27</small></sup>  و داود و جميع لاوياني که تابوت را برمي داشتند و مغنيان و کَنَنيا که رئيس نغمات مغنيان بود به کتان نازک ملبس بودند، و داود ايفود کتان دربرداشت. </p>
<p id="v28"><sup><small>28</small></sup>  و تمامي اسرائيل تابوت عهد خداوند را به آواز شادماني و آواز بوق و کرّنا و سنج و عود و بربط مي نواختند.و چون تابوت عهد خداوند وارد شهر داود مي شد، ميکال دختر شاؤل از پنجره نگريست و داود پادشاه را ديد که رقص و وجد مي نمايد، او را در دل خود خوار شمرد. </p>
<p id="v29"><sup><small>29</small></sup>  و چون تابوت عهد خداوند وارد شهر داود مي شد، ميکال دختر شاؤل از پنجره نگريست و داود پادشاه را ديد که رقص و وجد مي نمايد، او را در دل خود خوار شمرد. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Chronicles/14">اول تواريخ - فصل 14</a></td>
        <td><a href="/fa/Bible/1_Chronicles/Index">فهرست مطالب</a></td>
        <td><a href="/fa/Bible/1_Chronicles/16">اول تواريخ - فصل 16</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 15:25-29 <i>برخیز، بدرخش، نور آمده است</i>: <a href="/fa/The_Urantia_Book/97#p9_14">یور 97:9.14</a>. </li>
</ol>
</div>
