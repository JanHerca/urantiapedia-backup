<!--
title: اول تواريخ - فصل 19
description: 
published: true
date: 2022-10-6T9:46:16Z
tags: bible, bible—1 chronicles
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Chronicles/18">اول تواريخ - فصل 18</a></td>
        <td><a href="/fa/Bible/1_Chronicles/Index">فهرست مطالب</a></td>
        <td><a href="/fa/Bible/1_Chronicles/20">اول تواريخ - فصل 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و بعد از اين واقع شد که ناحاش، پادشاه بني عَمُّون مرد و پسرش در جاي او سلطنت نمود. </p>
<p id="v2"><sup><small>2</small></sup>  و داود گفت:« با حانُون بن ناحاش احسان نمايم چنانکه پدرش به من احسان کرد.» پس داود قاصدان فرستاد تا او را درباره پدرش تعزيت گويند. و خادمان داود به زمين بني عَمُّون نزد حانُون براي تعزيت وي آمدند. </p>
<p id="v3"><sup><small>3</small></sup>  و سروران بني عَمُّون به حانُون گفتند:« آيا گمان مي بري که به جهت تکريم پدر تو است که داود تعزيت کنندگان نزد تو فرستاده است؟ ني بلکه بندگانش به جهت تفحص و انقلاب و جاسوسي زمين نزد تو آمدند.» </p>
<p id="v4"><sup><small>4</small></sup>  پس حانُون خادمان داود را گرفته، ريش ايشان را تراشيد و لباسهاي ايشان را از ميان تا جاي نشستن دريده، ايشان را رها کرد. </p>
<p id="v5"><sup><small>5</small></sup>  و چون بعضي آمده، داود را از حالت آن کسان خبر دادند، به استقبال ايشان فرستاد زيرا که ايشان بسيار خجل بودند، و پادشاه گفت:« در اَريحا بمانيد تا ريشهاي شما درآيد و بعد از آن برگرديد.» </p>
<p id="v6"><sup><small>6</small></sup>  و چون بني عَمُّون ديدند که نزد داود مکروه شده اند، حانُون و بني عَمُّون هزار وزنه نقره فرستادند تا ارابه ها و سواران از اَرام نَهرَين و اَرام مَعکَه و صُوبَه براي خود اجير سازند. </p>
<p id="v7"><sup><small>7</small></sup>  پس سي و دو هزار ارابه و پادشاه مَعکَه و جمعيت او را براي خود اجير کردند، و ايشان بيرون آمده، در مقابل مِيدَبا اُردو زدند، و بني عَمُّون از شهر هاي خود جمع شده، براي مقاتله آمدند. </p>
<p id="v8"><sup><small>8</small></sup>  و چون داود اين را شنيد، يوآب و تمامي لشکر شجاعان را فرستاد. </p>
<p id="v9"><sup><small>9</small></sup>  و بني عَمُّون بيرون آمده، نزد دروازه شهر براي جنگ صف آرايي نمودند. و پادشاهاني که آمده بودند، در صحرا عليحده بودند. </p>
<p id="v10"><sup><small>10</small></sup>  و چون يوآب ديد که روي صفوف جنگ، هم از پيش و هم از عقبش بود، از تمامي برگزيدگان اسرائيل گروهي را انتخاب کرده، در مقابل اَرميان صف آرايي نمود. </p>
<p id="v11"><sup><small>11</small></sup>  و بقيه قوم را به دست برادر خود اَبِشاي سپرده و به مقابل بني عَمُّون صف کشيدند. </p>
<p id="v12"><sup><small>12</small></sup>  و گفت:« اگر اَرميان بر من غالب آيند، به مدد من بيا؛ و اگر بني عَمُّون بر تو غالب آيند، به جهت امداد تو خواهم آمد. </p>
<p id="v13"><sup><small>13</small></sup>  دلير باش که به جهت قوم خويش و به جهت شهر هاي خداي خود مردانه بکوشيم و خداوند آنچه را در نظرش پسند آيد بکند.» </p>
<p id="v14"><sup><small>14</small></sup>  پس يوآب و گروهي که همراهش بودند، نزديک شدند تا با اَرميان جنگ کنند و ايشان از حضور وي فرار کردند. </p>
<p id="v15"><sup><small>15</small></sup>  و چون بني عَمُّون ديدند که اَراميان فرار کردند، ايشان نيز از حضور برادرش اَبِشاي گريخته، داخل شهر شدند؛ و يوآب به اورشليم برگشت. </p>
<p id="v16"><sup><small>16</small></sup>  و چون اَراميان ديدند که از حضور اسرائيل شکست يافتند، ايشان قاصدان فرستاده، اَراميان را که به آن طرف نهر بودند، و شُوفَک سردار لشکر هَدَرعَزَر پيشواي ايشان بود. </p>
<p id="v17"><sup><small>17</small></sup>  و چون خبر به داود رسيد، تمامي اسرائيل را جمع کرده، از اُردُن عبور نمود وبه ايشان رسيده، مقابل ايشان صف آرايي نمود. و چون داود جنگ را با اَراميان آراسته بود، ايشان با وي جنگ کردند. </p>
<p id="v18"><sup><small>18</small></sup>  و اَراميان از حضور اسرائيل فرار کردند و داود مردان هفت هزار ارابه و چهل هزار پياده از اَراميان را کشت، و شُوفَک سردار لشکر را به قتل رسانيد.و چون بندگان هَدَرعَزَر ديدند که از حضور اسرائيل شکست خوردند، با داود صلح نموده، بنده او شدند، و اَراميان بعد از آن در اعانت بني عَمُّون اقدام ننمودند. </p>
<p id="v19"><sup><small>19</small></sup>  و چون بندگان هَدَرعَزَر ديدند که از حضور اسرائيل شکست خوردند، با داود صلح نموده، بنده او شدند، و اَراميان بعد از آن در اعانت بني عَمُّون اقدام ننمودند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Chronicles/18">اول تواريخ - فصل 18</a></td>
        <td><a href="/fa/Bible/1_Chronicles/Index">فهرست مطالب</a></td>
        <td><a href="/fa/Bible/1_Chronicles/20">اول تواريخ - فصل 20</a></td>
      </tr>
    </tbody>
  </table>
</figure>
