<!--
title: دانيال - فصل 5
description: 
published: true
date: 2022-8-14T17:48:4Z
tags: 
editor: ckeditor
dateCreated: 2022-8-14T17:48:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fa/Bible/Daniel/4">دانيال - فصل 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fa/Bible/Daniel/Index">فهرست مطالب</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fa/Bible/Daniel/6">دانيال - فصل 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  بلشصر پادشاه ضیافت عظیمی برای هزارنفر از امرای خود برپا داشت و در حضورآن هزار نفر شراب نوشید. </p>
<p id="v2"><sup><small>2</small></sup>  بلشصر در کیف شراب امر فرمود که ظروف طلا و نقره را که جدش نبوکدنصر از هیکل اورشلیم برده بودبیاورند تا پادشاه و امرایش و زوجه‌ها ومتعه هایش از آنها بنوشند. </p>
<p id="v3"><sup><small>3</small></sup>  آنگاه ظروف طلا راکه از هیکل خانه خدا که در اورشلیم است گرفته شده بود آوردند و پادشاه و امرایش و زوجه‌ها ومتعه هایش از آنها نوشیدند. </p>
<p id="v4"><sup><small>4</small></sup>  شراب می‌نوشیدندو خدایان طلا و نقره و برنج و آهن و چوب وسنگ را تسبیح می‌خواندند. </p>
<p id="v5"><sup><small>5</small></sup>  در همان ساعت انگشتهای دست انسانی بیرون آمد و در برابر شمعدان بر گچ دیوار قصرپادشاه نوشت و پادشاه کف دست را که می‌نوشت دید. </p>
<p id="v6"><sup><small>6</small></sup>  آنگاه هیئت پادشاه متغیر شد و فکرهایش او را مضطرب ساخت و بندهای کمرش سست شده، زانوهایش بهم می‌خورد. </p>
<p id="v7"><sup><small>7</small></sup>  پادشاه به آوازبلند صدا زد که جادوگران و کلدانیان و منجمان رااحضار نمایند. پس پادشاه حکیمان بابل راخطاب کرده، گفت: «هر‌که این نوشته را بخواند وتفسیرش را برای من بیان نماید به ارغوان ملبس خواهد شد و طوق زرین بر گردنش (نهاده خواهدشد) و حاکم سوم در مملکت خواهد بود.» </p>
<p id="v8"><sup><small>8</small></sup>  آنگاه جمیع حکمای پادشاه داخل شدند امانتوانستند نوشته را بخوانند یا تفسیرش را برای پادشاه بیان نمایند. </p>
<p id="v9"><sup><small>9</small></sup>  پس بلشصر پادشاه، بسیارمضطرب شد و هیئتش در او متغیر گردید و امرایش مضطرب شدند. </p>
<p id="v10"><sup><small>10</small></sup>  اما ملکه به‌سبب سخنان پادشاه و امرایش به مهمانخانه درآمد وملکه متکلم شده، گفت: «ای پادشاه تا به ابد زنده باش! فکرهایت تو را مضطرب نسازد و هیئت تومتغیر نشود. </p>
<p id="v11"><sup><small>11</small></sup>  شخصی در مملکت تو هست که روح خدایان قدوس دارد و در ایام پدرت روشنایی و فطانت و حکمت مثل حکمت خدایان دراو پیدا شد و پدرت نبوکدنصر پادشاه یعنی پدر تو‌ای پادشاه او را رئیس مجوسیان وجادوگران و کلدانیان و منجمان ساخت. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  چونکه روح فاضل و معرفت و فطانت و تعبیرخوابها و حل معماها و گشودن عقده‌ها در این دانیال که پادشاه او را به بلطشصر مسمی نمودیافت شد. پس حال دانیال طلبیده شود و تفسیر رابیان خواهد نمود.» </p>
<p id="v13"><sup><small>13</small></sup>  آنگاه دانیال را به حضور پادشاه آوردند وپادشاه دانیال را خطاب کرده، فرمود: «آیا توهمان دانیال از اسیران یهود هستی که پدرم پادشاه از یهودا آورد؟ </p>
<p id="v14"><sup><small>14</small></sup>  و درباره تو شنیده‌ام که روح خدایان در تو است و روشنایی و فطانت وحکمت فاضل در تو پیدا شده است. </p>
<p id="v15"><sup><small>15</small></sup>  و الان حکیمان و منجمان را به حضور من آوردند تا این نوشته را بخوانند و تفسیرش را برای من بیان کننداما نتوانستند تفسیر کلام را بیان کنند. </p>
<p id="v16"><sup><small>16</small></sup>  و من درباره تو شنیده‌ام که به نمودن تعبیرها و گشودن عقده‌ها قادر می‌باشی. پس اگر بتوانی الان نوشته را بخوانی و تفسیرش را برای من بیان کنی به ارغوان ملبس خواهی شد و طوق زرین بر گردنت (نهاده خواهد شد) و در مملکت حاکم سوم خواهی بود.» </p>
<p id="v17"><sup><small>17</small></sup>  پس دانیال به حضور پادشاه جواب داد وگفت: «عطایای تو از آن تو باشد و انعام خود را به دیگری بده، لکن نوشته را برای پادشاه خواهم خواند و تفسیرش را برای او بیان خواهم نمود. </p>
<p id="v18"><sup><small>18</small></sup>  اما تو‌ای پادشاه، خدای تعالی به پدرت نبوکدنصر سلطنت و عظمت و جلال و حشمت عطا فرمود. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  و به‌سبب عظمتی که به او داده بودجمیع قومها و امت‌ها و زبانها از او لرزان و ترسان می‌بودند. هر‌که را می‌خواست می‌کشت و هر‌که را می‌خواست زنده نگاه می‌داشت و هر‌که رامی خواست بلند می‌نمود و هر‌که را می‌خواست پست می‌ساخت. </p>
<p id="v20"><sup><small>20</small></sup>  لیکن چون دلش مغرور وروحش سخت گردیده، تکبر نمود آنگاه ازکرسی سلطنت خویش به زیر افکنده شد وحشمت او را از او گرفتند. </p>
<p id="v21"><sup><small>21</small></sup>  و از میان بنی آدم رانده شده، دلش مثل دل حیوانات گردید ومسکنش با گورخران شده، او را مثل گاوان علف می‌خورانیدند و جسدش از شبنم آسمان ترمی شد تا فهمید که خدای تعالی بر ممالک آدمیان حکمرانی می‌کند و هر‌که را می‌خواهد بر آن نصب می‌نماید. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  و تو‌ای پسرش بلشصر! اگرچه این همه را دانستی لکن دل خود را متواضع ننمودی. </p>
<p id="v23"><sup><small>23</small></sup>  بلکه خویشتن را به ضد خداوندآسمانها بلند ساختی و ظروف خانه او را به حضور تو آوردند و تو و امرایت و زوجه‌ها ومتعه هایت از آنها شراب نوشیدید و خدایان نقره و طلا و برنج و آهن و چوب و سنگ را که نمی بینند و نمی شنوند و (هیچ ) نمی دانند تسبیح خواندی، اما آن خدایی را که روانت در دست او وتمامی راههایت از او می‌باشد، تمجید ننمودی. </p>
<p id="v24"><sup><small>24</small></sup>  پس این کف دست از جانب او فرستاده شد واین نوشته مکتوب گردید. </p>
<p id="v25"><sup><small>25</small></sup>  و این نوشته‌ای که مکتوب شده است این است: منامنا ثقیل و فرسین. </p>
<p id="v26"><sup><small>26</small></sup>  و تفسیر کلام این است: منا؛ خدا سلطنت تو را شمرده و آن را به انتها رسانیده است. </p>
<p id="v27"><sup><small>27</small></sup>  ثقیل؛ درمیزان سنجیده شده و ناقص درآمده‌ای. <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  فرس؛ سلطنت تو تقسیم گشته و به مادیان و فارسیان بخشیده شده است.» </p>
<p id="v29"><sup><small>29</small></sup>  آنگاه بلشصر امر فرمود تا دانیال را به ارغوان ملبس ساختند و طوق زرین بر گردنش (نهادند) و درباره‌اش ندا کردند که در مملکت حاکم سوم می‌باشد.در همان شب بلشصرپادشاه کلدانیان کشته شد. </p>
<p id="v30"><sup><small>30</small></sup>  در همان شب بلشصرپادشاه کلدانیان کشته شد. </p>
<h2>منابع</h2>
<div>
<ol>
  <li id="fn1"><a href="#cite1">↑</a> 5:11-12,14 <i>روحیه درک</i>: <a href="/fa/The_Urantia_Book/36#p5_7">یور 36:5.7</a>. </li>
  <li id="fn2"><a href="#cite2">↑</a> 5:18,21 <i>عالی ترین</i>: <a href="/fa/The_Urantia_Book/93#p3_2">یور 93:3.2</a>.  <i>خداوند متعال</i>: <a href="/fa/The_Urantia_Book/93#p2_3">یور 93:2.3</a>.  <i>بیشترین ارتفاعات</i>: <a href="/fa/The_Urantia_Book/43#p3_1">یور 43:3.1</a>. </li>
  <li id="fn3"><a href="#cite3">↑</a> 5:21 <i>در پادشاهی مردانه حکومت می کنند</i>: <a href="/fa/The_Urantia_Book/93#p3_4">یور 93:3.4</a>.  <i>برترین ها بر پادشاهی مردان حکومت می کنند</i>: <a href="/fa/The_Urantia_Book/175#p1_8">یور 175:1.8</a>.  <i>قانون بیشترین اوج</i>: <a href="/fa/The_Urantia_Book/114#p0_1">یور 114:0.1</a>.  <i>قوانین در پادشاهی مردان</i>: <a href="/fa/The_Urantia_Book/43#p5_17">یور 43:5.17</a>.  <i>برترین ها بر پادشاهی ها حکومت می کنند</i>: <a href="/fa/The_Urantia_Book/97#p8_5">یور 97:8.5</a>.  <i>قانون بیشترین اوج</i>: <a href="/fa/The_Urantia_Book/114#p6_8">یور 114:6.8</a>.  <i>برترین ها بر پادشاهی ها حکومت می کنند</i>: <a href="/fa/The_Urantia_Book/50#p2_6">یور 50:2.6</a>.  <i>عالی ترین</i>: <a href="/fa/The_Urantia_Book/43#p3_4">یور 43:3.4</a>.  <i>خداوند بر ملت ها حکومت می کند</i>: <a href="/fa/The_Urantia_Book/131#p2_5">یور 131:2.5</a>.  <i>حکومت در پادشاهی مردان</i>: <a href="/fa/The_Urantia_Book/3#p5_2">یور 3:5.2</a>.  <i>در پادشاهی مردانه حکومت می کنند</i>: <a href="/fa/The_Urantia_Book/134#p5_3">یور 134:5.3</a>. </li>
  <li id="fn4"><a href="#cite4">↑</a> 5:27 <i>یافت (نه) خواستنی</i>: <a href="/fa/The_Urantia_Book/28#p6_15">یور 28:6.15</a>. </li>
</ol>
</div>
