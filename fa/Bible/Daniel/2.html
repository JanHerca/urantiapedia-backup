<!--
title: دانيال - فصل 2
description: 
published: true
date: 2023-11-8T20:23:56Z
tags: bible, bible—daniel
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Daniel/1">
          <span class="mdi mdi-arrow-left-drop-circle"></span><span class="pl-2">دانيال - فصل 1</span>
        </a>
        </td>
        <td>
        <a href="/fa/Bible/Daniel/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Daniel/3">
          <span class="pr-2">دانيال - فصل 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  و در سال دوم سلطنت نبوکدنصر، نبوکدنصر خوابی دید و روحش مضطرب شده، خواب از وی دور شد. </p>
<p id="v2"><sup><small>2</small></sup>  پس پادشاه امرفرمود که مجوسیان و جادوگران و فالگیران وکلدانیان را بخوانند تا خواب پادشاه را برای اوتعبیر نمایند و ایشان آمده، به حضور پادشاه ایستادند. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  و پادشاه به ایشان گفت: «خوابی دیده‌ام وروحم برای فهمیدن خواب مضطرب است.» </p>
<p id="v4"><sup><small>4</small></sup>  کلدانیان به زبان ارامی به پادشاه عرض کردند که «پادشاه تا به ابد زنده بماند! خواب را برای بندگانت بیان کن و تعبیر آن را خواهیم گفت.» </p>
<p id="v5"><sup><small>5</small></sup>  پادشاه در جواب کلدانیان فرمود: «فرمان ازمن صادر شد که اگر خواب و تعبیر آن را برای من بیان نکنید پاره پاره خواهید شد و خانه های شمارا مزبله خواهند ساخت. </p>
<p id="v6"><sup><small>6</small></sup>  و اگر خواب وتعبیرش را بیان کنید، بخششها و انعامها و اکرام عظیمی از حضور من خواهید یافت. پس خواب و تعبیرش را به من اعلام نمایید.» </p>
<p id="v7"><sup><small>7</small></sup>  ایشان باردیگر جواب داده، گفتند که «پادشاه بندگان خودرا از خواب اطلاع دهد و آن را تعبیر خواهیم کرد.» </p>
<p id="v8"><sup><small>8</small></sup>  پادشاه در جواب گفت: «یقین می‌دانم که شما فرصت می‌جویید، چون می‌بینید که فرمان ازمن صادر شده است. </p>
<p id="v9"><sup><small>9</small></sup>  لیکن اگر خواب را به من اعلام ننمایید برای شما فقط یک حکم است. زیراکه سخنان دروغ و باطل را ترتیب داده‌اید که به حضور من بگویید تا وقت تبدیل شود. پس خواب را به من بگویید و خواهم دانست که آن راتعبیر توانید نمود.» </p>
<p id="v10"><sup><small>10</small></sup>  کلدانیان به حضور پادشاه جواب داده، گفتند، که «کسی بر روی زمین نیست که مطلب پادشاه را بیان تواند نمود، لهذا هیچ پادشاه یاحاکم یا سلطانی نیست که چنین امری را از هرمجوسی یا جادوگر یا کلدانی بپرسد. </p>
<p id="v11"><sup><small>11</small></sup>  و مطلبی که پادشاه می‌پرسد، چنان بدیع است که احدی غیراز خدایانی که مسکن ایشان با انسان نیست، نمی تواند آن را برای پادشاه بیان نماید.» </p>
<p id="v12"><sup><small>12</small></sup>  از این جهت پادشاه خشم نمود و به شدت غضبناک گردیده، امر فرمود که جمیع حکیمان بابل را هلاک کنند. </p>
<p id="v13"><sup><small>13</small></sup>  پس فرمان صادر شد و به صدد کشتن حکیمان برآمدند و دانیال و رفیقانش را می‌طلبیدند تا ایشان را به قتل رسانند. </p>
<p id="v14"><sup><small>14</small></sup>  آنگاه دانیال با حکمت و عقل به اریوک رئیس جلادان پادشاه که برای کشتن حکیمان بابل بیرون می‌رفت، سخن گفت. </p>
<p id="v15"><sup><small>15</small></sup>  و اریوک سردار پادشاه راخطاب کرده، گفت: «چرا فرمان از حضور پادشاه چنین سخت است؟» آنگاه اریوک دانیال را از کیفیت امر مطلع ساخت. </p>
<p id="v16"><sup><small>16</small></sup>  و دانیال داخل شده، از پادشاه درخواست نمود که مهلت به وی داده شود تا تعبیر را برای پادشاه اعلام نماید. </p>
<p id="v17"><sup><small>17</small></sup>  پس دانیال به خانه خودرفته، رفقای خویش حننیا و میشائیل و عزریا رااز این امر اطلاع داد، </p>
<p id="v18"><sup><small>18</small></sup>  تا درباره این راز از خدای آسمانها رحمت بطلبند مبادا که دانیال و رفقایش با سایر حکیمان بابل هلاک شوند. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  آنگاه آن رازبه دانیال در رویای شب کشف شد. پس دانیال خدای آسمانها را متبارک خواند. </p>
<p id="v20"><sup><small>20</small></sup>  و دانیال متکلم شده، گفت: «اسم خدا تا ابدلاباد متبارک بادزیرا که حکمت و توانایی از آن وی است. </p>
<p id="v21"><sup><small>21</small></sup>  و اووقتها و زمانها را تبدیل می‌کند. پادشاهان رامعزول می‌نماید و پادشاهان را نصب می‌کند. حکمت را به حکیمان می‌بخشد وفطانت پیشه گان را تعلیم می‌دهد. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  اوست که چیزهای عمیق و پنهان را کشف می‌نماید. به آنچه در ظلمت است عارف می‌باشد و نور نزدوی ساکن است. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  ‌ای خدای پدران من تو راشکر می‌گویم و تسبیح می‌خوانم زیرا که حکمت و توانایی را به من عطا فرمودی و الان آنچه را که از تو درخواست کرده‌ایم به من اعلام نمودی چونکه ما را از مقصود پادشاه اطلاع دادی.» </p>
<p id="v24"><sup><small>24</small></sup>  و از این جهت دانیال نزد اریوک که پادشاه او را به جهت هلاک ساختن حکمای بابل مامورکرده بود رفت، و به وی رسیده، چنین گفت که «حکمای بابل را هلاک مساز. مرا به حضورپادشاه ببر و تعبیر را برای پادشاه بیان خواهم نمود.» </p>
<p id="v25"><sup><small>25</small></sup>  آنگاه اریوک دانیال را بزودی به حضورپادشاه رسانید و وی را چنین گفت که «شخصی را از اسیران یهودا یافته‌ام که تعبیر را برای پادشاه بیان تواند نمود.» </p>
<p id="v26"><sup><small>26</small></sup>  پادشاه دانیال را که به بلطشصر مسمی بود خطاب کرده، گفت: «آیا تومی توانی خوابی را که دیده‌ام و تعبیرش را برای من بیان نمایی؟» </p>
<p id="v27"><sup><small>27</small></sup>  دانیال به حضور پادشاه جواب داد و گفت: «رازی را که پادشاه می‌طلبد، نه حکیمان و نه جادوگران و نه مجوسیان و نه منجمان می‌توانندآن را برای پادشاه حل کنند. </p>
<p id="v28"><sup><small>28</small></sup>  لیکن خدایی در آسمان هست که کاشف اسرارمی باشد و او نبوکدنصر پادشاه را از آنچه در ایام آخر واقع خواهد شد اعلام نموده است. خواب تو و رویای سرت که در بسترت دیده‌ای این است: </p>
<p id="v29"><sup><small>29</small></sup>  ‌ای پادشاه فکرهای تو بر بسترت درباره آنچه بعد از این واقع خواهد شد به‌خاطرت آمد وکاشف الاسرار، تو را از آنچه واقع خواهد شدمخبر ساخته است. </p>
<p id="v30"><sup><small>30</small></sup>  و اما این راز بر من ازحکمتی که من بیشتر از سایر زندگان دارم مکشوف نشده است، بلکه تا تعبیر بر پادشاه معلوم شود و فکرهای خاطر خود را بدانی. </p>
<p id="v31"><sup><small>31</small></sup>  توای پادشاه می‌دیدی و اینک تمثال عظیمی بود واین تمثال بزرگ که درخشندگی آن بی‌نهایت ومنظر آن هولناک بود پیش روی تو برپا شد. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  سراین تمثال از طلای خالص و سینه و بازوهایش ازنقره و شکم و رانهایش از برنج بود. </p>
<p id="v33"><sup><small>33</small></sup>  وساقهایش از آهن و پایهایش قدری از آهن وقدری از گل بود. </p>
<p id="v34"><sup><small>34</small></sup>  و مشاهده می‌نمودی تاسنگی بدون دستها جدا شده، پایهای آهنین وگلین آن تمثال را زد و آنها را خرد ساخت. </p>
<p id="v35"><sup><small>35</small></sup>  آنگاه آهن و گل و برنج و نقره و طلا با هم خردشد و مثل کاه خرمن تابستانی گردیده، باد آنها راچنان برد که جایی به جهت آنها یافت نشد. و آن سنگ که تمثال را زده بود کوه عظیمی گردید وتمامی جهان را پر ساخت. <sup id="cite7"><a href="#fn7">[7]</a></sup></p>
<p id="v36"><sup><small>36</small></sup>  خواب همین است و تعبیرش را برای پادشاه بیان خواهیم نمود. </p>
<p id="v37"><sup><small>37</small></sup>  ‌ای پادشاه، تو پادشاه پادشاهان هستی زیراخدای آسمانها سلطنت و اقتدار و قوت وحشمت به تو داده است. </p>
<p id="v38"><sup><small>38</small></sup>  و در هر جایی که بنی آدم سکونت دارند حیوانات صحرا و مرغان هوا را به‌دست تو تسلیم نموده و تو را بر جمیع آنها مسلط گردانیده است. آن سر طلا تو هستی. </p>
<p id="v39"><sup><small>39</small></sup>  و بعد از تو سلطنتی دیگر پست‌تر از تو خواهدبرخاست و سلطنت سومی دیگر از برنج که برتمامی جهان سلطنت خواهد نمود. </p>
<p id="v40"><sup><small>40</small></sup>  و سلطنت چهارم مثل آهن قوی خواهد بود زیرا آهن همه‌چیز را خرد و نرم می‌سازد. پس چنانکه آهن همه‌چیز را نرم می‌کند، همچنان آن نیز خرد و نرم خواهد ساخت. </p>
<p id="v41"><sup><small>41</small></sup>  و چنانکه پایها و انگشتها رادیدی که قدری از گل کوزه‌گر و قدری از آهن بود، همچنان این سلطنت منقسم خواهد شد وقدری از قوت آهن در آن خواهد ماند موافق آنچه دیدی که آهن با گل سفالین آمیخته شده بود. </p>
<p id="v42"><sup><small>42</small></sup>  و اما انگشتهای پایهایش قدری از آهن وقدری از گل بود، همچنان این سلطنت قدری قوی و قدری زودشکن خواهد بود. </p>
<p id="v43"><sup><small>43</small></sup>  و چنانکه دیدی که آهن با گل سفالین آمیخته شده بود، همچنین اینها خویشتن را با ذریت انسان آمیخته خواهند کرد. اما به نحوی که آهن با گل ممزوج نمی شود، همچنین اینها با یکدیگر ملصق نخواهند شد. </p>
<p id="v44"><sup><small>44</small></sup>  و در ایام این پادشاهان خدای آسمانها سلطنتی را که تا ابدالاباد زایل نشود، برپاخواهد نمود و این سلطنت به قومی دیگر منتقل نخواهد شد، بلکه تمامی آن سلطنتها را خردکرده، مغلوب خواهد ساخت و خودش تا ابدالاباد استوار خواهد ماند. <sup id="cite8"><a href="#fn8">[8]</a></sup></p>
<p id="v45"><sup><small>45</small></sup>  و چنانکه سنگ را دیدی که بدون دستها از کوه جدا شده، آهن وبرنج و گل و نقره و طلا را خرد کرد، همچنین خدای عظیم پادشاه را از آنچه بعد از این واقع می‌شود مخبر ساخته است. پس خواب صحیح وتعبیرش یقین است.» </p>
<p id="v46"><sup><small>46</small></sup>  آنگاه نبوکدنصر پادشاه به روی خوددرافتاده، دانیال را سجده نمود و امر فرمود که هدایا و عطریات برای او بگذرانند. </p>
<p id="v47"><sup><small>47</small></sup>  و پادشاه دانیال را خطاب کرده، گفت: «به درستی که خدای شما خدای خدایان و خداوند پادشاهان و کاشف اسرار است، چونکه تو قادر بر کشف این رازشده‌ای.» <sup id="cite9"><a href="#fn9">[9]</a></sup></p>
<p id="v48"><sup><small>48</small></sup>  پس پادشاه دانیال را معظم ساخت وهدایای بسیار و عظیم به او داد و او را بر تمامی ولایت بابل حکومت داد و رئیس روسا بر جمیع حکمای بابل ساخت.و دانیال از پادشاه درخواست نمود تا شدرک و میشک و عبدنغو رابر کارهای ولایت بابل نصب کرد و اما دانیال دردروازه پادشاه می‌بود. </p>
<p id="v49"><sup><small>49</small></sup>  و دانیال از پادشاه درخواست نمود تا شدرک و میشک و عبدنغو رابر کارهای ولایت بابل نصب کرد و اما دانیال دردروازه پادشاه می‌بود. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Daniel/1">
          <span class="mdi mdi-arrow-left-drop-circle"></span><span class="pl-2">دانيال - فصل 1</span>
        </a>
        </td>
        <td>
        <a href="/fa/Bible/Daniel/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Daniel/3">
          <span class="pr-2">دانيال - فصل 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 2:2 <i>طالع بینی</i>: <a href="/fa/The_Urantia_Book/90#p2_5">یور 90:2.5</a>. </li>
  <li id="fn2"><a href="#cite2">↑</a> 2:18-19,28 <i>خدای یکتا و خدایان دروغین</i>: <a href="/fa/The_Urantia_Book/79#p1_9">یور 79:1.9</a>. </li>
  <li id="fn3"><a href="#cite3">↑</a> 2:21 <i>حذف، راه اندازی، پادشاهان</i>: <a href="/fa/The_Urantia_Book/3#p5_2">یور 3:5.2</a>. </li>
  <li id="fn4"><a href="#cite4">↑</a> 2:22 <i>اسرار عمیق را آشکار می کند، نور</i>: <a href="/fa/The_Urantia_Book/131#p2_3">یور 131:2.3</a>. </li>
  <li id="fn5"><a href="#cite5">↑</a> 2:31-33 <i>"تصویر بزرگ" دانیل</i>: <a href="/fa/The_Urantia_Book/135#p3_2">یور 135:3.2</a>. </li>
  <li id="fn6"><a href="#cite6">↑</a> 2:31-45 <i>دانیال: پادشاهی مسیحایی</i>: <a href="/fa/The_Urantia_Book/97#p8_3">یور 97:8.3</a>. </li>
  <li id="fn7"><a href="#cite7">↑</a> 2:35 <i>ریزش سنگ، شکستن و غیره</i>: <a href="/fa/The_Urantia_Book/173#p4_4">یور 173:4.4</a>. </li>
  <li id="fn8"><a href="#cite8">↑</a> 2:44 <i>پادشاهی ابدی</i>: <a href="/fa/The_Urantia_Book/135#p3_2">یور 135:3.2</a>.  <i>پادشاهی خدا در دست است</i>: <a href="/fa/The_Urantia_Book/136#p2_1">یور 136:2.1</a>.  <i>یهودیان خدا را به عنوان پادشاه بر همه می دیدند</i>: <a href="/fa/The_Urantia_Book/141#p4_1">یور 141:4.1</a>. </li>
  <li id="fn9"><a href="#cite9">↑</a> 2:47 <i>خداوند متعال</i>: <a href="/fa/The_Urantia_Book/0#p2_12">یور 0:2.12</a>.  <i>باغ های خدا</i>: <a href="/fa/The_Urantia_Book/45#p4_10">یور 45:4.10</a>. </li>
</ol>
</div>
