<!--
title: هوزيا - فصل 2
description: 
published: true
date: 2022-10-6T9:46:16Z
tags: bible, bible—hosea
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Hosea/1">هوزيا - فصل 1</a></td>
        <td><a href="/fa/Bible/Hosea/Index">فهرست مطالب</a></td>
        <td><a href="/fa/Bible/Hosea/3">هوزيا - فصل 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  به برادران خود عمی بگویید و به خواهران خویش روحامه! </p>
<p id="v2"><sup><small>2</small></sup>  محاجه نمایید! با مادرخود محاجه نمایید زیرا که او زن من نیست و من شوهر او نیستم. لهذا زنای خود را از پیش رویش و فاحشگی خویش را از میان پستانهایش رفع بنماید. </p>
<p id="v3"><sup><small>3</small></sup>  مبادا رخت او را کنده، وی را برهنه نمایم و او را مثل روز ولادتش گردانیده، مانندبیابان واگذارم و مثل زمین خشک گردانیده، به تشنگی بکشم. </p>
<p id="v4"><sup><small>4</small></sup>  و بر پسرانش رحمت نخواهم فرمود چونکه فرزندان زنا می‌باشند. </p>
<p id="v5"><sup><small>5</small></sup>  زیرا مادرایشان زنا نموده و والده ایشان بی‌شرمی کرده است که گفت: «در عقب عاشقان خود که نان وآب و پشم و کتان و روغن و شربت به من داده اندخواهم رفت.» </p>
<p id="v6"><sup><small>6</small></sup>  بنابراین، راه تو را به خارهاخواهم بست و گرد او دیواری بنا خواهم نمود تاراههای خود را نیابد. </p>
<p id="v7"><sup><small>7</small></sup>  و هر‌چند عاشقان خود راتعاقب نماید به ایشان نخواهد رسید و هر‌چندایشان را بطلبد نخواهد یافت. پس خواهد گفت: «می‌روم و نزد شوهر نخستین خود برمی گردم زیرا در آنوقت از کنون مرا خوشتر می‌گذشت.» </p>
<p id="v8"><sup><small>8</small></sup>  اما او نمی دانست که من بودم که گندم و شیره و روغن را به او می‌دادم و نقره و طلایی را که برای بعل صرف می‌کردند برایش می‌افزودم. </p>
<p id="v9"><sup><small>9</small></sup>  پس من گندم خود را در فصلش و شیره خویش را درموسمش باز خواهم گرفت و پشم و کتان خود راکه می‌بایست برهنگی او را بپوشاند برخواهم داشت. </p>
<p id="v10"><sup><small>10</small></sup>  و الان قباحت او را به نظر عاشقانش منکشف خواهم ساخت و احدی او را از دست من نخواهد رهانید. </p>
<p id="v11"><sup><small>11</small></sup>  و تمامی شادی او و عیدهاو هلالها و سبت‌ها و جمیع مواسمش را موقوف خواهم ساخت. </p>
<p id="v12"><sup><small>12</small></sup>  و موها و انجیرهایش را که گفته بود اینها اجرت من می‌باشد که عاشقانم به من داده‌اند، ویران خواهم ساخت و آنها را جنگل خواهم گردانید تا حیوانات صحرا آنها را بخورند. </p>
<p id="v13"><sup><small>13</small></sup>  و خداوند می‌گوید که انتقام روزهای بعلیم را از او خواهم کشید که برای آنها بخورمی سوزانید و خویشتن را به گوشوارها وزیورهای خود آرایش داده، از عقب عاشقان خودمی رفت و مرا فراموش کرده بود. </p>
<p id="v14"><sup><small>14</small></sup>  بنابراین اینک او را فریفته، به بیابان خواهم آورد و سخنان دلاویز به او خواهم گفت. </p>
<p id="v15"><sup><small>15</small></sup>  و تاکستانهایش را از آنجا به وی خواهم داد و وادی عخور را به دروازه امید (مبدل خواهم ساخت ) و در آنجا مانند ایام جوانی‌اش و مثل روز بیرون آمدنش از زمین مصرخواهد سرایید. </p>
<p id="v16"><sup><small>16</small></sup>  و خداوند می‌گوید که «در آن روز مراایشی (یعنی شوهر من ) خواهد خواند و دیگر مرابعلی نخواهد گفت، </p>
<p id="v17"><sup><small>17</small></sup>  زیرا که نامهای بعلیم را ازدهانش دور خواهم کرد که بار دیگر به نامهای خود مذکور نشوند. </p>
<p id="v18"><sup><small>18</small></sup>  و در آن روز به جهت ایشان با حیوانات صحرا و مرغان هوا و حشرات زمین عهد خواهم بست و کمان و شمشیر و جنگ را از زمین خواهم شکست و ایشان را به امنیت خواهم خوابانید. </p>
<p id="v19"><sup><small>19</small></sup>  و تو را تا به ابد نامزد خودخواهم ساخت و تو را به عدالت و انصاف و رافت و رحمانیت نامزد خود خواهم گردانید. </p>
<p id="v20"><sup><small>20</small></sup>  وچون تو را به امانت نامزد خود ساختم آنگاه یهوه را خواهی شناخت.» </p>
<p id="v21"><sup><small>21</small></sup>  و خداوند می‌گوید: «من خطاب خواهم کرد، آسمانها را خطاب خواهم کرد و آنها زمین راخطاب خواهند کرد. </p>
<p id="v22"><sup><small>22</small></sup>  و زمین گندم و شیره وروغن را خطاب خواهد کرد و آنها یزرعیل راخطاب خواهند کرد.و او را برای خود درزمین خواهم کشت و بر لوروحامه رحمت خواهم فرمود و به لوعمی خواهم گفت تو قوم من هستی و او جواب خواهد داد تو خدای من می‌باشی.» </p>
<p id="v23"><sup><small>23</small></sup>  و او را برای خود درزمین خواهم کشت و بر لوروحامه رحمت خواهم فرمود و به لوعمی خواهم گفت تو قوم من هستی و او جواب خواهد داد تو خدای من می‌باشی.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Hosea/1">هوزيا - فصل 1</a></td>
        <td><a href="/fa/Bible/Hosea/Index">فهرست مطالب</a></td>
        <td><a href="/fa/Bible/Hosea/3">هوزيا - فصل 3</a></td>
      </tr>
    </tbody>
  </table>
</figure>
