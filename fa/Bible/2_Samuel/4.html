<!--
title: دوم سموئيل - فصل 4
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Samuel/3">دوم سموئيل - فصل 3</a></td>
        <td><a href="/fa/Bible/2_Samuel/Index">فهرست مطالب</a></td>
        <td><a href="/fa/Bible/2_Samuel/5">دوم سموئيل - فصل 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و چون پسر شاول شنید که ابنیر در حبرون مرده است دستهایش ضعیف شد، وتمامی اسرائیل پریشان گردیدند. </p>
<p id="v2"><sup><small>2</small></sup>  و پسر شاول دو مرد داشت که سردار فوج بودند؛ اسم یکی بعنه و اسم دیگری ریکاب بود، پسران رمون بئیروتی از بنی بنیامین، زیرا که بئیروت با بنیامین محسوب بود. </p>
<p id="v3"><sup><small>3</small></sup>  و بئیروتیان به جتایم فرار کرده، در آنجا تا امروز غربت پذیرفتند. </p>
<p id="v4"><sup><small>4</small></sup>  و یوناتان پسر شاول را پسری لنگ بود که هنگام رسیدن خبر شاول و یوناتان از یزرعیل، پنج ساله بود، و دایه‌اش او را برداشته، فرار کرد. وچون به فرار کردن تعجیل می‌نمود، او افتاد و لنگ شد و اسمش مفیبوشت بود. </p>
<p id="v5"><sup><small>5</small></sup>  و ریکاب و بعنه، پسران رمون بئیروتی روانه شده، در وقت گرمای روز به خانه ایشبوشت داخل شدند و او به خواب ظهر بود. </p>
<p id="v6"><sup><small>6</small></sup>  پس به بهانه‌ای که گندم بگیرند در میان خانه داخل شده، به شکم او زدند و ریکاب و برادرش بعنه فرارکردند. </p>
<p id="v7"><sup><small>7</small></sup>  و چون به خانه داخل شدند و او بربسترش در خوابگاه خود می‌خوابید، او را زدند وکشتند و سرش را از تن جدا کردند و سرش راگرفته، از راه عربه تمامی شب کوچ کردند. </p>
<p id="v8"><sup><small>8</small></sup>  و سرایشبوشت را نزد داود به حبرون آورده، به پادشاه گفتند: «اینک سر دشمنت، ایشبوشت، پسرشاول، که قصد جان تو می‌داشت. و خداوندامروز انتقام آقای ما پادشاه را از شاول و ذریه‌اش کشیده است.» </p>
<p id="v9"><sup><small>9</small></sup>  و داود ریکاب و برادرش بعنه، پسران رمون بئیروتی را جواب داده، به ایشان گفت: «قسم به حیات خداوند که جان مرا از هر تنگی فدیه داده است. </p>
<p id="v10"><sup><small>10</small></sup>  وقتی که کسی مرا خبر داده، گفت که اینک شاول مرده است و گمان می‌برد که بشارت می‌آورد، او را گرفته، در صقلغ کشتم و این اجرت بشارت بود که به او دادم. </p>
<p id="v11"><sup><small>11</small></sup>  پس چندمرتبه زیاده چون مردان شریر، شخص صالح رادر خانه‌اش بر بسترش بکشند، آیا خون او را ازدست شما مطالبه نکنم؟ و شما را از زمین هلاک نسازم؟»پس داود خادمان خود را امر فرمودکه ایشان را کشتند و دست و پای ایشان را قطع نموده، بر برکه حبرون آویختند. اما سرایشبوشت را گرفته در قبر ابنیر در حبرون دفن کردند. </p>
<p id="v12"><sup><small>12</small></sup>  پس داود خادمان خود را امر فرمودکه ایشان را کشتند و دست و پای ایشان را قطع نموده، بر برکه حبرون آویختند. اما سرایشبوشت را گرفته در قبر ابنیر در حبرون دفن کردند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Samuel/3">دوم سموئيل - فصل 3</a></td>
        <td><a href="/fa/Bible/2_Samuel/Index">فهرست مطالب</a></td>
        <td><a href="/fa/Bible/2_Samuel/5">دوم سموئيل - فصل 5</a></td>
      </tr>
    </tbody>
  </table>
</figure>
