<!--
title: دوم سموئيل - فصل 16
description: 
published: true
date: 2023-11-8T20:23:56Z
tags: bible, bible—2 samuel
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/2_Samuel/15">
          <span class="mdi mdi-arrow-left-drop-circle"></span><span class="pl-2">دوم سموئيل - فصل 15</span>
        </a>
        </td>
        <td>
        <a href="/fa/Bible/2_Samuel/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/2_Samuel/17">
          <span class="pr-2">دوم سموئيل - فصل 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  و چون داود از سر کوه اندکی گذشته بود، اینک صیبا، خادم مفیبوشت، بایک جفت الاغ آراسته که دویست قرص نان وصد قرص کشمش و صد قرص انجیر و یک مشک شراب بر آنها بود، به استقبال وی آمد. </p>
<p id="v2"><sup><small>2</small></sup>  و پادشاه به صیبا گفت: «از این چیزها چه مقصودداری؟» صیبا گفت: «الاغها به جهت سوار شدن اهل خانه پادشاه، و نان و انجیر برای خوراک خادمان، و شراب به جهت نوشیدن خسته شدگان در بیابان است.» </p>
<p id="v3"><sup><small>3</small></sup>  پادشاه گفت: «اما پسر آقایت کجا است؟» صیبا به پادشاه عرض کرد: «اینک دراورشلیم مانده است، زیرا فکر می‌کند که امروزخاندان اسرائیل سلطنت پدر مرا به من ردخواهند کرد.» </p>
<p id="v4"><sup><small>4</small></sup>  پادشاه به صیبا گفت: «اینک کل مایملک مفیبوشت از مال توست.» پس صیباگفت: «اظهار بندگی می‌نمایم‌ای آقایم پادشاه، تمنا اینکه در نظر تو التفات یابم.» </p>
<p id="v5"><sup><small>5</small></sup>  و چون داود پادشاه به بحوریم رسید، اینک شخصی از قبیله خاندان شاول مسمی به شمعی از آنجا بیرون آمد و چون می‌آمد، دشنام می‌داد. </p>
<p id="v6"><sup><small>6</small></sup>  و به داود و به جمیع خادمان داود پادشاه سنگهامی انداخت، و تمامی قوم و جمیع شجاعان به طرف راست و چپ او بودند </p>
<p id="v7"><sup><small>7</small></sup>  و شمعی دشنام داده، چنین می‌گفت: «دور شو دور شو‌ای مردخون ریز و‌ای مرد بلیعال! </p>
<p id="v8"><sup><small>8</small></sup>  خداوند تمامی خون خاندان شاول را که در جایش سلطنت نمودی برتو رد کرده، و خداوند سلطنت را به‌دست پسر توابشالوم، تسلیم نموده است، و اینک چونکه مردی خون ریز هستی، به شرارت خود گرفتارشده‌ای.» </p>
<p id="v9"><sup><small>9</small></sup>  و ابیشای ابن صرویه به پادشاه گفت که «چرااین سگ مرده، آقایم پادشاه را دشنام دهد؟ مستدعی آنکه بروم و سرش را از تن جدا کنم.» </p>
<p id="v10"><sup><small>10</small></sup>  پادشاه گفت: «ای پسران صرویه مرا با شما چه‌کار است؟ بگذارید که دشنام دهد، زیرا خداونداو را گفته است که داود را دشنام بده، پس کیست که بگوید چرا این کار را می‌کنی؟» </p>
<p id="v11"><sup><small>11</small></sup>  و داود به ابیشای و به تمامی خادمان گفت: «اینک پسر من که از صلب من بیرون آمد، قصد جان من دارد، پس حال چند مرتبه زیاده این بنیامینی، پس او رابگذارید که دشنام دهد زیرا خداوند او را امرفرموده است. </p>
<p id="v12"><sup><small>12</small></sup>  شاید خداوند بر مصیبت من نگاه کند و خداوند به عوض دشنامی که او امروز به من می‌دهد، به من جزای نیکو دهد.» </p>
<p id="v13"><sup><small>13</small></sup>  پس داود ومردانش راه خود را پیش گرفتند و اما شمعی دربرابر ایشان به‌جانب کوه می‌رفت و چون می‌رفت، دشنام داده، سنگها به سوی او می‌انداخت و خاک به هوا می‌پاشید. </p>
<p id="v14"><sup><small>14</small></sup>  و پادشاه با تمامی قومی که همراهش بودند، خسته شده، آمدند و در آنجااستراحت کردند. </p>
<p id="v15"><sup><small>15</small></sup>  و اما ابشالوم و تمامی گروه مردان اسرائیل به اورشلیم آمدند، و اخیتوفل همراهش بود، </p>
<p id="v16"><sup><small>16</small></sup>  وچون حوشای ارکی، دوست داود، نزد ابشالوم رسید، حوشای به ابشالوم گفت: «پادشاه زنده بماند! پادشاه زنده بماند!» </p>
<p id="v17"><sup><small>17</small></sup>  و ابشالوم به حوشای گفت: «آیا مهربانی تو با دوست خود این است؟ چرا با دوست خود نرفتی؟» </p>
<p id="v18"><sup><small>18</small></sup>  و حوشای به ابشالوم گفت: «نی، بلکه هرکس را که خداوند واین قوم و جمیع مردان اسرائیل برگزیده باشند، بنده او خواهم بود و نزد او خواهم ماند. </p>
<p id="v19"><sup><small>19</small></sup>  و ثانی که را می‌باید خدمت نمایم؟ آیا نه نزد پسر او؟ پس چنانکه به حضور پدر تو خدمت نموده‌ام، به همان طور در حضور تو خواهم بود.» </p>
<p id="v20"><sup><small>20</small></sup>  و ابشالوم به اخیتوفل گفت: «شما مشورت کنید که چه بکنیم.» </p>
<p id="v21"><sup><small>21</small></sup>  و اخیتوفل به ابشالوم گفت که «نزد متعه های پدر خود که به جهت نگاهبانی خانه گذاشته است، درآی، و چون تمامی اسرائیل بشنوند که نزد پدرت مکروه شده‌ای، آنگاه دست تمامی همراهانت قوی خواهد شد.» </p>
<p id="v22"><sup><small>22</small></sup>  پس خیمه‌ای بر پشت بام برای ابشالوم برپاکردند و ابشالوم در نظر تمامی بنی‌اسرائیل نزدمتعه های پدرش درآمد.و مشورتی که اخیتوفل در آن روزها می‌داد، مثل آن بود که کسی از کلام خدا سوال کند. و هر مشورتی که اخیتوفل هم به داود و هم به ابشالوم می‌داد، چنین می‌بود. </p>
<p id="v23"><sup><small>23</small></sup>  و مشورتی که اخیتوفل در آن روزها می‌داد، مثل آن بود که کسی از کلام خدا سوال کند. و هر مشورتی که اخیتوفل هم به داود و هم به ابشالوم می‌داد، چنین می‌بود. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/2_Samuel/15">
          <span class="mdi mdi-arrow-left-drop-circle"></span><span class="pl-2">دوم سموئيل - فصل 15</span>
        </a>
        </td>
        <td>
        <a href="/fa/Bible/2_Samuel/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/2_Samuel/17">
          <span class="pr-2">دوم سموئيل - فصل 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
