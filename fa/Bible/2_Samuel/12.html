<!--
title: دوم سموئيل - فصل 12
description: 
published: true
date: 2022-10-6T9:46:16Z
tags: bible, bible—2 samuel
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Samuel/11">دوم سموئيل - فصل 11</a></td>
        <td><a href="/fa/Bible/2_Samuel/Index">فهرست مطالب</a></td>
        <td><a href="/fa/Bible/2_Samuel/13">دوم سموئيل - فصل 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و خداوند ناتان را نزد داود فرستاد و نزدوی آمده، او را گفت که «در شهری دومرد بودند، یکی دولتمند و دیگری فقیر. </p>
<p id="v2"><sup><small>2</small></sup>  ودولتمند را گوسفند و گاو، بی‌نهایت بسیار بود. </p>
<p id="v3"><sup><small>3</small></sup>  وفقیر را جز یک ماده بره کوچک نبود که آن راخریده، و پرورش داده، همراه وی و پسرانش بزرگ می‌شد، از خوراک وی می‌خورد و از کاسه او می‌نوشید و در آغوشش می‌خوابید و برایش مثل دختر می‌بود. </p>
<p id="v4"><sup><small>4</small></sup>  و مسافری نزد آن مرددولتمند آمد و او را حیف آمد که از گوسفندان وگاوان خود بگیرد تا به جهت مسافری که نزد وی آمده بود مهیا سازد، و بره آن مرد فقیر را گرفته، برای آن مرد که نزد وی آمده بود، مهیا ساخت.» </p>
<p id="v5"><sup><small>5</small></sup>  آنگاه خشم داود بر آن شخص افروخته شده، به ناتان گفت: «به حیات خداوند قسم، کسی‌که این کار را کرده است، مستوجب قتل است. </p>
<p id="v6"><sup><small>6</small></sup>  وچونکه این کار را کرده است و هیچ ترحم ننموده، بره را چهار چندان باید رد کند.» </p>
<p id="v7"><sup><small>7</small></sup>  ناتان به داود گفت: «آن مرد تو هستی، ویهوه، خدای اسرائیل، چنین می‌گوید: من تو را براسرائیل به پادشاهی مسح نمودم و من تو را ازدست شاول رهایی دادم. </p>
<p id="v8"><sup><small>8</small></sup>  و خانه آقایت را به تودادم و زنان آقای تو را به آغوش تو، و خاندان اسرائیل و یهودا را به تو عطا کردم. و اگر این کم می‌بود، چنین و چنان برای تو مزید می‌کردم. </p>
<p id="v9"><sup><small>9</small></sup>  پس چرا کلام خداوند را خوار نموده، در نظروی عمل بد بجا آوردی و اوریای حتی را به شمشیر زده، زن او را برای خود به زنی گرفتی، واو را با شمشیر بنی عمون به قتل رسانیدی. </p>
<p id="v10"><sup><small>10</small></sup>  پس حال شمشیر از خانه تو هرگز دور نخواهد شد به علت اینکه مرا تحقیر نموده، زن اوریای حتی راگرفتی تا زن تو باشد. </p>
<p id="v11"><sup><small>11</small></sup>  خداوند چنین می‌گوید: اینک من از خانه خودت بدی را بر تو عارض خواهم گردانید و زنان تو را پیش چشم تو گرفته، به همسایه ات خواهم داد، و او در نظر این آفتاب، با زنان تو خواهد خوابید. </p>
<p id="v12"><sup><small>12</small></sup>  زیرا که تو این کار رابه پنهانی کردی، اما من این کار را پیش تمام اسرائیل و در نظر آفتاب خواهم نمود.» </p>
<p id="v13"><sup><small>13</small></sup>  و داودبا ناتان گفت: «به خداوند گناه کرده‌ام.» ناتان به داود گفت: «خداوند نیز گناه تو را عفو نموده است که نخواهی مرد. </p>
<p id="v14"><sup><small>14</small></sup>  لیکن چون از این امرباعث کفر گفتن دشمنان خداوند شده‌ای، پسری نیز که برای تو زاییده شده است، البته خواهدمرد.» </p>
<p id="v15"><sup><small>15</small></sup>  پس ناتان به خانه خود رفت. </p>
<p id="v16"><sup><small>16</small></sup>  پس داود از خدا برای طفل استدعا نمود وداود روزه گرفت و داخل شده، تمامی شب برروی زمین خوابید. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  و مشایخ خانه‌اش بر اوبرخاستند تا او را از زمین برخیزانند، اما قبول نکرد و با ایشان نان نخورد. </p>
<p id="v18"><sup><small>18</small></sup>  و در روز هفتم طفل بمرد و خادمان داود ترسیدند که از مردن طفل اورا اطلاع دهند، زیرا گفتند: «اینک چون طفل زنده بود، با وی سخن گفتیم و قول ما را نشنید، پس اگربه او خبر دهیم که طفل مرده است، چه قدر زیاده رنجیده می‌شود.» </p>
<p id="v19"><sup><small>19</small></sup>  و چون داود دید که بندگانش با یکدیگر نجوی می‌کنند، داود فهمیدکه طفل مرده است، و داود به خادمان خود گفت: «آیا طفل مرده است؟» گفتند: «مرده است.» </p>
<p id="v20"><sup><small>20</small></sup>  آنگاه داود از زمین برخاسته، خویشتن راشست و شو داده، تدهین کرد و لباس خود راعوض نموده، به خانه خداوند رفت و عبادت نمود و به خانه خود آمده، خوراک خواست که پیشش گذاشتند و خورد. </p>
<p id="v21"><sup><small>21</small></sup>  و خادمانش به وی گفتند: «این چه‌کار است که کردی؟ وقتی که طفل زنده بود روزه گرفته، گریه نمودی و چون طفل مرد، برخاسته، خوراک خوردی؟» </p>
<p id="v22"><sup><small>22</small></sup>  او گفت: «وقتی که طفل زنده بود روزه گرفتم و گریه نمودم زیرا فکر کردم کیست که بداند که شاید خداوند برمن ترحم فرماید تا طفل زنده بماند، </p>
<p id="v23"><sup><small>23</small></sup>  اما الان که مرده است، پس چرا من روزه بدارم؛ آیا می‌توانم دیگر او را باز بیاورم؟ ! من نزد او خواهم رفت لیکن او نزد من باز نخواهد آمد.» </p>
<p id="v24"><sup><small>24</small></sup>  و داود زن خود بتشبع را تسلی داد و نزدوی درآمده، با او خوابید و او پسری زاییده، او راسلیمان نام نهاد. و خداوند او را دوست داشت. </p>
<p id="v25"><sup><small>25</small></sup>  و به‌دست ناتان نبی فرستاد و او را به‌خاطرخداوند یدیدیا نام نهاد. </p>
<p id="v26"><sup><small>26</small></sup>  و یوآب با ربه بنی عمون جنگ کرده، شهرپادشاه نشین را گرفت. </p>
<p id="v27"><sup><small>27</small></sup>  و یوآب قاصدان نزدداود فرستاده، گفت که «با ربه جنگ کردم و شهرآبها را گرفتم. </p>
<p id="v28"><sup><small>28</small></sup>  پس الان بقیه قوم را جمع کن ودر برابر شهر اردو زده، آن را بگیر، مبادا من شهررا بگیرم و به اسم من نامیده شود.» </p>
<p id="v29"><sup><small>29</small></sup>  پس داودتمامی قوم را جمع کرده، به ربه رفت و با آن جنگ کرده، آن را گرفت. </p>
<p id="v30"><sup><small>30</small></sup>  و تاج پادشاه ایشان را ازسرش گرفت که وزنش یک وزنه طلا بود وسنگهای گرانبها داشت و آن را بر سر داودگذاشتند، و غنیمت از حد زیاده از شهر بردند.و خلق آنجا را بیرون آورده، ایشان را زیر اره هاو چومهای آهنین و تیشه های آهنین گذاشت وایشان را از کوره آجرپزی گذرانید، و به همین طور با جمیع شهرهای بنی عمون رفتار نمود. پس داود و تمامی قوم به اورشلیم برگشتند. </p>
<p id="v31"><sup><small>31</small></sup>  و خلق آنجا را بیرون آورده، ایشان را زیر اره هاو چومهای آهنین و تیشه های آهنین گذاشت وایشان را از کوره آجرپزی گذرانید، و به همین طور با جمیع شهرهای بنی عمون رفتار نمود. پس داود و تمامی قوم به اورشلیم برگشتند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Samuel/11">دوم سموئيل - فصل 11</a></td>
        <td><a href="/fa/Bible/2_Samuel/Index">فهرست مطالب</a></td>
        <td><a href="/fa/Bible/2_Samuel/13">دوم سموئيل - فصل 13</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 12:16,21-23 <i>روزه داری آیینی</i>: <a href="/fa/The_Urantia_Book/89#p3_1">یور 89:3.1</a>. </li>
</ol>
</div>
