<!--
title: دوم سموئيل - فصل 6
description: 
published: true
date: 2022-10-6T9:46:16Z
tags: bible, bible—2 samuel
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Samuel/5">دوم سموئيل - فصل 5</a></td>
        <td><a href="/fa/Bible/2_Samuel/Index">فهرست مطالب</a></td>
        <td><a href="/fa/Bible/2_Samuel/7">دوم سموئيل - فصل 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و داود بار دیگر جمیع برگزیدگان اسرائیل، یعنی سی هزار نفر را جمع کرد. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  و داود باتمامی قومی که همراهش بودند برخاسته، ازبعلی یهودا روانه شدند تا تابوت خدا را که به اسم، یعنی به اسم یهوه صبایوت که بر کروبیان نشسته است، مسمی می‌باشد، از آنجا بیاورند. </p>
<p id="v3"><sup><small>3</small></sup>  و تابوت خدا را بر ارابه‌ای نو گذاشتند و آن را از خانه ابیناداب که در جبعه است، برداشتند، و عزه واخیو، پسران ابیناداب، ارابه نو را راندند. </p>
<p id="v4"><sup><small>4</small></sup>  و آن رااز خانه ابیناداب که در جبعه است با تابوت خداوند آوردند و اخیو پیش تابوت می‌رفت. </p>
<p id="v5"><sup><small>5</small></sup>  وداود و تمامی خاندان اسرائیل با انواع آلات چوب سرو و بربط و رباب و دف و دهل و سنجهابه حضور خداوند بازی می‌کردند. </p>
<p id="v6"><sup><small>6</small></sup>  و چون به خرمنگاه ناکون رسیدند عزه دست خود را به تابوت خداوند دراز کرده، آن را گرفت زیرا گاوان می‌لغزیدند. </p>
<p id="v7"><sup><small>7</small></sup>  پس غضب خداوند برعزه افروخته شده، خدا او را در آنجا به‌سبب تقصیرش زد، و در آنجا نزد تابوت خدا مرد. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  وداود غمگین شد زیرا خداوند بر عزه رخنه کرده بود، و آن مکان را تا به امروز فارص عزه نام نهاد. </p>
<p id="v9"><sup><small>9</small></sup>  و در آن روز، داود از خداوند ترسیده، گفت که تابوت خداوند نزد من چگونه بیاید. </p>
<p id="v10"><sup><small>10</small></sup>  و داودنخواست که تابوت خداوند را نزد خود به شهرداود بیاورد. پس داود آن را به خانه عوبید ادوم جتی برگردانید. </p>
<p id="v11"><sup><small>11</small></sup>  و تابوت خداوند در خانه عوبید ادوم جتی سه ماه ماند و خداوند عوبیدادوم و تمامی خاندانش را برکت داد. </p>
<p id="v12"><sup><small>12</small></sup>  و داود پادشاه را خبر داده، گفتند که: خداوند خانه عوبید ادوم و جمیع مایملک او را به‌سبب تابوت خدا برکت داده است. پس داود رفت و تابوت خدا را از خانه عوبید ادوم به شهر داود به شادمانی آورد. </p>
<p id="v13"><sup><small>13</small></sup>  و چون بردارندگان تابوت خداوند شش قدم رفته بودند، گاوان و پرواریهاذبح نمود. </p>
<p id="v14"><sup><small>14</small></sup>  و داود با تمامی قوت خود به حضور خداوند رقص می‌کرد، و داود به ایفودکتان ملبس بود. </p>
<p id="v15"><sup><small>15</small></sup>  پس داود و تمامی خاندان اسرائیل، تابوت خداوند را به آواز شادمانی وآواز کرنا آوردند. </p>
<p id="v16"><sup><small>16</small></sup>  و چون تابوت خداوندداخل شهر داود می‌شد، میکال دختر شاول ازپنجره نگریسته، داود پادشاه را دید که به حضورخداوند جست وخیز و رقص می‌کند، پس او رادر دل خود حقیر شمرد. </p>
<p id="v17"><sup><small>17</small></sup>  و تابوت خداوند را درآورده، آن را درمکانش در میان خیمه‌ای که داود برایش برپاداشته بود، گذاشتند، و داود به حضور خداوندقربانی های سوختنی و ذبایح سلامتی گذرانید. </p>
<p id="v18"><sup><small>18</small></sup>  و چون داود از گذرانیدن قربانی های سوختنی و ذبایح سلامتی فارغ شد، قوم را به اسم یهوه صبایوت برکت داد. </p>
<p id="v19"><sup><small>19</small></sup>  و به تمامی قوم، یعنی به جمیع گروه اسرائیل، مردان و زنان به هر یکی یک گرده نان و یک پاره گوشت و یک قرص کشمش بخشید، پس تمامی قوم هر یکی به خانه خودرفتند. </p>
<p id="v20"><sup><small>20</small></sup>  اما داود برگشت تا اهل خانه خود را برکت دهد. و میکال دختر شاول به استقبال داود بیرون آمده، گفت: «پادشاه اسرائیل امروز چه قدرخویشتن را عظمت داد که خود را در نظر کنیزان بندگان خود برهنه ساخت، به طوری که یکی ازسفها خود را برهنه می‌کند.» </p>
<p id="v21"><sup><small>21</small></sup>  و داود به میکال گفت: «به حضور خداوند بود که مرا بر پدرت و برتمامی خاندانش برتری داد تا مرا بر قوم خداوند، یعنی بر اسرائیل پیشوا سازد، از این جهت به حضور خداوند بازی کردم. </p>
<p id="v22"><sup><small>22</small></sup>  و از این نیز خود رازیاده حقیر خواهم نمود و در نظر خود پست خواهم شد، لیکن در نظر کنیزانی که درباره آنهاسخن گفتی، معظم خواهم بود.»و میکال دخترشاول را تا روز وفاتش اولاد نشد. </p>
<p id="v23"><sup><small>23</small></sup>  و میکال دخترشاول را تا روز وفاتش اولاد نشد. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Samuel/5">دوم سموئيل - فصل 5</a></td>
        <td><a href="/fa/Bible/2_Samuel/Index">فهرست مطالب</a></td>
        <td><a href="/fa/Bible/2_Samuel/7">دوم سموئيل - فصل 7</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 6:1-17 <i>برخیز، بدرخش، نور آمده است</i>: <a href="/fa/The_Urantia_Book/97#p9_14">یور 97:9.14</a>. </li>
  <li id="fn2"><a href="#cite2">↑</a> 6:7 <i>خدا گفت قهر کن</i>: <a href="/fa/The_Urantia_Book/4#p3_2">یور 4:3.2</a>. </li>
</ol>
</div>
