<!--
title: دوم سموئيل - فصل 3
description: 
published: true
date: 2023-11-8T20:23:56Z
tags: bible, bible—2 samuel
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/2_Samuel/2">
          <span class="mdi mdi-arrow-left-drop-circle"></span><span class="pl-2">دوم سموئيل - فصل 2</span>
        </a>
        </td>
        <td>
        <a href="/fa/Bible/2_Samuel/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/2_Samuel/4">
          <span class="pr-2">دوم سموئيل - فصل 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  و جنگ در میان خاندان شاول و خاندان داود به طول انجامید و داود روز به روزقوت می‌گرفت و خاندان شاول روز به روزضعیف می‌شدند. </p>
<p id="v2"><sup><small>2</small></sup>  و برای داود در حبرون پسران زاییده شدند، و نخست زاده‌اش، عمون، از اخینوعم یزرعیلیه بود. </p>
<p id="v3"><sup><small>3</small></sup>  و دومش، کیلاب، از ابیجایل، زن نابال کرملی، و سوم، ابشالوم، پسر معکه، دختر تلمای پادشاه جشور. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  و چهارم ادونیا، پسر حجیت، وپنجم شفطیا پسر ابیطال، </p>
<p id="v5"><sup><small>5</small></sup>  و ششم، یترعام ازعجله، زن داود. اینان برای داود در حبرون زاییده شدند. </p>
<p id="v6"><sup><small>6</small></sup>  و هنگامی که جنگ در میان خاندان شاول وخاندان داود می‌بود، ابنیر، خاندان شاول راتقویت می‌نمود. </p>
<p id="v7"><sup><small>7</small></sup>  و شاول را کنیزی مسمی به رصفه دختر ایه بود، و ایشبوشت به ابنیر گفت: «چرا به کنیز پدرم درآمدی؟» </p>
<p id="v8"><sup><small>8</small></sup>  و خشم ابنیر به‌سبب سخن ایشبوشت بسیار افروخته شده، گفت: «آیا من سر سگ برای یهودا هستم و حال آنکه امروز به خاندان پدرت، شاول، و برادرانش واصحابش احسان نموده‌ام و تو را به‌دست داودتسلیم نکرده‌ام که به‌سبب این زن امروز گناه بر من اسناد می‌دهی؟ </p>
<p id="v9"><sup><small>9</small></sup>  خدا مثل این و زیاده از این به ابنیر بکند اگر من به طوری که خداوند برای داودقسم خورده است، برایش چنین عمل ننمایم. </p>
<p id="v10"><sup><small>10</small></sup>  تا سلطنت را از خاندان شاول نقل نموده، کرسی داود را بر اسرائیل و یهودا از دان تا بئرشبع پایدار گردانم.» </p>
<p id="v11"><sup><small>11</small></sup>  و او دیگر نتوانست در جواب ابنیر سخنی گوید زیرا که از او می‌ترسید. </p>
<p id="v12"><sup><small>12</small></sup>  پس ابنیر در آن حین قاصدان نزد داودفرستاده، گفت: «این زمین مال کیست؟ و گفت تو بامن عهد ببند و اینک دست من با تو خواهد بود تاتمامی اسرائیل را به سوی تو برگردانم.» </p>
<p id="v13"><sup><small>13</small></sup>  اوگفت: «خوب، من با تو عهد خواهم بست ولیکن یک چیز از تو می‌طلبم و آن این است که روی مرانخواهی دید، جز اینکه اول چون برای دیدن روی من بیایی میکال، دختر شاول را بیاوری.» </p>
<p id="v14"><sup><small>14</small></sup>  پس داود رسولان نزد ایشبوشت بن شاول فرستاده، گفت: «زن من، میکال را که برای خود به صد قلفه فلسطینیان نامزد ساختم، نزد من بفرست.» </p>
<p id="v15"><sup><small>15</small></sup>  پس ایشبوشت فرستاده، او را از نزد شوهرش فلطئیل بن لایش گرفت. </p>
<p id="v16"><sup><small>16</small></sup>  و شوهرش همراهش رفت و در عقبش تا حوریم گریه می‌کرد. پس ابنیر وی را گفت: «برگشته، برو.» و اوبرگشت. </p>
<p id="v17"><sup><small>17</small></sup>  و ابنیر با مشایخ اسرائیل تکلم نموده، گفت: «قبل از این داود را می‌طلبیدید تا بر شماپادشاهی کند. </p>
<p id="v18"><sup><small>18</small></sup>  پس الان این را به انجام برسانیدزیرا خداوند درباره داود گفته است که به وسیله بنده خود، داود، قوم خویش، اسرائیل را از دست فلسطینیان و از دست جمیع دشمنان ایشان نجات خواهم داد.» </p>
<p id="v19"><sup><small>19</small></sup>  و ابنیر به گوش بنیامینیان نیزسخن گفت. و ابنیر هم به حبرون رفت تا آنچه راکه در نظر اسرائیل و در نظر تمامی خاندان بنیامین پسند آمده بود، به گوش داود بگوید. </p>
<p id="v20"><sup><small>20</small></sup>  پس ابنیر بیست نفر با خود برداشته، نزدداود به حبرون آمد و داود به جهت ابنیر ورفقایش ضیافتی برپا کرد. </p>
<p id="v21"><sup><small>21</small></sup>  و ابنیر به داود گفت: «من برخاسته، خواهم رفت و تمامی اسرائیل رانزد آقای خود، پادشاه، جمع خواهم آورد تا با توعهد ببندند و به هر‌آنچه دلت می‌خواهد سلطنت نمایی. پس داود ابنیر را مرخص نموده، او به سلامتی برفت. </p>
<p id="v22"><sup><small>22</small></sup>  و ناگاه بندگان داود و یوآب از غارتی بازآمده، غنیمت بسیار با خود آوردند. و ابنیر با داوددر حبرون نبود زیرا وی را رخصت داده، و او به سلامتی رفته بود. </p>
<p id="v23"><sup><small>23</small></sup>  و چون یوآب و تمامی لشکری که همراهش بودند، برگشتند، یوآب راخبر داده، گفتند که «ابنیر بن نیر نزد پادشاه آمد واو را رخصت داده و به سلامتی رفت.» </p>
<p id="v24"><sup><small>24</small></sup>  پس یوآب نزد پادشاه آمده، گفت: «چه کردی! اینک ابنیر نزد تو آمد. چرا او را رخصت دادی و رفت؟ </p>
<p id="v25"><sup><small>25</small></sup>  ابنیر بن نیر را می‌دانی که او آمد تا تو را فریب دهد و خروج و دخول تو را بداند و هر کاری را که می‌کنی دریافت کند.» </p>
<p id="v26"><sup><small>26</small></sup>  و یوآب از حضور داود بیرون رفته، قاصدان در عقب ابنیر فرستاد که او را از چشمه سیره بازآوردند اما داود ندانست. </p>
<p id="v27"><sup><small>27</small></sup>  و چون ابنیربه حبرون برگشت، یوآب او را در میان دروازه به کنار کشید تا با او به خفیه سخن گوید و به‌سبب خون برادرش عسائیل به شکم او زد که مرد. </p>
<p id="v28"><sup><small>28</small></sup>  وبعد از آن چون داود این را شنید، گفت: «من وسلطنت من به حضور خداوند از خون ابنیر بن نیرتا به ابد بری هستیم. </p>
<p id="v29"><sup><small>29</small></sup>  پس بر سر یوآب و تمامی خاندان پدرش قرار گیرد و کسی‌که جریان وبرص داشته باشد و بر عصا تکیه کند و به شمشیربیفتد و محتاج نان باشد، از خاندان یوآب منقطع نشود.» </p>
<p id="v30"><sup><small>30</small></sup>  و یوآب و برادرش ابیشای، ابنیر راکشتند، به‌سبب این که برادر ایشان، عسائیل را درجبعون در جنگ کشته بود. </p>
<p id="v31"><sup><small>31</small></sup>  و داود به یوآب و تمامی قومی که همراهش بودند، گفت: «جامه خود را بدرید وپلاس بپوشید و برای ابنیر نوحه کنید.» و داودپادشاه در عقب جنازه رفت. </p>
<p id="v32"><sup><small>32</small></sup>  و ابنیر را درحبرون دفن کردند و پادشاه آواز خود را بلندکرده، نزد قبر ابنیر گریست و تمامی قوم گریه کردند. </p>
<p id="v33"><sup><small>33</small></sup>  و پادشاه برای ابنیر مرثیه خوانده، گفت: «آیا باید ابنیر بمیرد به طوری که شخص احمق می‌میرد. </p>
<p id="v34"><sup><small>34</small></sup>  دستهای تو بسته نشد وپایهایت در زنجیر گذاشته نشد. مثل کسی‌که پیش شریران افتاده باشد افتادی.» پس تمامی قوم بار دیگر برای او گریه کردند. </p>
<p id="v35"><sup><small>35</small></sup>  و تمامی قوم چون هنوز روز بود آمدند تا داود را نان بخوراننداما داود قسم خورده، گفت: «خدا به من مثل این بلکه زیاده از این بکند اگر نان یا چیز دیگر پیش ازغروب آفتاب بچشم.» </p>
<p id="v36"><sup><small>36</small></sup>  و تمامی قوم ملتفت شدند و به نظر ایشان پسند آمد. چنانکه هر‌چه پادشاه می‌کرد، در نظر تمامی قوم پسند می‌آمد. </p>
<p id="v37"><sup><small>37</small></sup>  و جمیع قوم و تمامی اسرائیل در آن روزدانستند که کشتن ابنیر بن نیر از پادشاه نبود. </p>
<p id="v38"><sup><small>38</small></sup>  وپادشاه به خادمان خود گفت: «آیا نمی دانید که سروری و مرد بزرگی امروز در اسرائیل افتاد؟و من امروز با آنکه به پادشاهی مسح شده‌ام ضعیف هستم و این مردان، یعنی پسران صرویه ازمن تواناترند. خداوند عامل شرارت را بر‌حسب شرارتش جزا دهد.» </p>
<p id="v39"><sup><small>39</small></sup>  و من امروز با آنکه به پادشاهی مسح شده‌ام ضعیف هستم و این مردان، یعنی پسران صرویه ازمن تواناترند. خداوند عامل شرارت را بر‌حسب شرارتش جزا دهد.» </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/2_Samuel/2">
          <span class="mdi mdi-arrow-left-drop-circle"></span><span class="pl-2">دوم سموئيل - فصل 2</span>
        </a>
        </td>
        <td>
        <a href="/fa/Bible/2_Samuel/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/2_Samuel/4">
          <span class="pr-2">دوم سموئيل - فصل 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 3:3 <i>دیوید با ماکاه ازدواج کرد</i>: <a href="/fa/The_Urantia_Book/97#p9_10">یور 97:9.10</a>. </li>
</ol>
</div>
