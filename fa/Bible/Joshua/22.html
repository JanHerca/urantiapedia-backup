<!--
title: يشوع - فصل 22
description: 
published: true
date: 2023-11-8T20:23:55Z
tags: bible, bible—joshua
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Joshua/21">
          <span class="mdi mdi-arrow-left-drop-circle"></span><span class="pl-2">يشوع - فصل 21</span>
        </a>
        </td>
        <td>
        <a href="/fa/Bible/Joshua/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Joshua/23">
          <span class="pr-2">يشوع - فصل 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  آنگاه یوشع روبینیان و جادیان و نصف سبط منسی را خوانده، </p>
<p id="v2"><sup><small>2</small></sup>  به ایشان گفت: «شما هر‌چه موسی بنده خداوند به شما امرفرموده بود، نگاه داشتید، و کلام مرا از هر‌چه به شما امر فرموده‌ام، اطاعت نمودید. </p>
<p id="v3"><sup><small>3</small></sup>  و برادران خود را در این ایام طویل تا امروز ترک نکرده، وصیتی را که یهوه، خدای شما، امر فرموده بود، نگاه داشته‌اید. </p>
<p id="v4"><sup><small>4</small></sup>  و الان یهوه خدای شما به برادران شما آرامی داده است، چنانکه به ایشان گفته بود. پس حال به خیمه های خود و به زمین ملکیت خود که موسی بنده خداوند از آن طرف اردن به شما داده است بازگشته، بروید. </p>
<p id="v5"><sup><small>5</small></sup>  امابدقت متوجه شده، امر و شریعتی را که موسی بنده خداوند به شما امر فرموده است به‌جاآورید، تا یهوه، خدای خود، را محبت نموده، به تمامی طریقهای او سلوک نمایید، و اوامر او رانگاه داشته، به او بچسبید و او را به تمامی دل وتمامی جان خود عبادت نمایید.» <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  پس یوشع ایشان را برکت داده، روانه نمود و به خیمه های خود رفتند. </p>
<p id="v7"><sup><small>7</small></sup>  و به نصف سبط منسی، موسی ملک درباشان داده بود، و به نصف دیگر، یوشع در این طرف اردن به سمت مغرب در میان برادران ایشان ملک داد. و هنگامی که یوشع ایشان را به خیمه های ایشان روانه می‌کرد، ایشان را برکت داد. </p>
<p id="v8"><sup><small>8</small></sup>  و ایشان را مخاطب ساخته، گفت: «با دولت بسیار و با مواشی بی‌شمار، با نقره و طلا و مس وآهن و لباس فراوان به خیمه های خود برگردید، وغنیمت دشمنان خود را با برادران خویش تقسیم نمایید.» </p>
<p id="v9"><sup><small>9</small></sup>  پس بنی روبین و بنی جاد و نصف سبطمنسی از نزد بنی‌اسرائیل از شیلوه که در زمین کنعان است برگشته، روانه شدند تا به زمین جلعاد، و به زمین ملک خود که آن را به واسطه موسی برحسب فرمان خداوند به تصرف آورده بودند، بروند. </p>
<p id="v10"><sup><small>10</small></sup>  و چون به حوالی اردن که در زمین کنعان است رسیدند، بنی روبین و بنی جاد و نصف سبطمنسی در آنجا به کنار اردن مذبحی بنا نمودند، یعنی مذبح عظیم المنظری. </p>
<p id="v11"><sup><small>11</small></sup>  و بنی‌اسرائیل خبر این را شنیدند که اینک بنی روبین و بنی جاد ونصف سبط منسی، به مقابل زمین کنعان، درحوالی اردن، بر کناری که از آن بنی‌اسرائیل است، مذبحی بنا کرده‌اند. </p>
<p id="v12"><sup><small>12</small></sup>  پس چون بنی‌اسرائیل این را شنیدند، تمامی جماعت بنی‌اسرائیل در شیلوه جمع شدند تا برای مقاتله ایشان برآیند. </p>
<p id="v13"><sup><small>13</small></sup>  و بنی‌اسرائیل فینحاس بن العازار کاهن رانزد بنی روبین و بنی جاد و نصف سبط منسی به زمین جلعاد فرستادند. </p>
<p id="v14"><sup><small>14</small></sup>  و با او ده رئیس، یعنی یک رئیس از هر خاندان آبای از جمیع اسباطاسرائیل را که هر یکی از ایشان رئیس خاندان آبای ایشان از قبایل بنی‌اسرائیل بودند. </p>
<p id="v15"><sup><small>15</small></sup>  پس ایشان نزد بنی روبین و بنی جاد و نصف سبطمنسی به زمین جلعاد آمدند و ایشان را مخاطب ساخته، گفتند: </p>
<p id="v16"><sup><small>16</small></sup>  «تمامی جماعت خداوند چنین می‌گویند: این چه فتنه است که به خدای اسرائیل انگیخته‌اید که امروز از متابعت خداوندبرگشته‌اید و برای خود مذبحی ساخته، امروز ازخداوند متمرد شده‌اید؟ </p>
<p id="v17"><sup><small>17</small></sup>  آیا گناه فغور برای ماکم است که تا امروز خود را از آن طاهرنساخته‌ایم، اگر‌چه وبا در جماعت خداوندعارض شد. </p>
<p id="v18"><sup><small>18</small></sup>  شما امروز از متابعت خداوندبرگشته‌اید و واقع خواهد شد چون شما امروز ازخداوند متمرد شده‌اید که او فردا بر تمامی جماعت اسرائیل غضب خواهد نمود. </p>
<p id="v19"><sup><small>19</small></sup>  و لیکن اگر زمین ملکیت شما نجس است، پس به زمین ملکیت خداوند که مسکن خداوند در آن ساکن است عبور نمایید، و در میان ما ملک بگیرید و ازخداوند متمرد نشوید، و از ما نیز متمرد نشوید، در این که مذبحی برای خود سوای مذبح یهوه خدای ما بنا کنید. </p>
<p id="v20"><sup><small>20</small></sup>  آیا عخان بن زارح درباره چیز حرام خیانت نورزید؟ پس بر تمامی جماعت اسرائیل غضب آمد، و آن شخص درگناه خود تنها هلاک نشد.» </p>
<p id="v21"><sup><small>21</small></sup>  آنگه بنی روبین و بنی جاد و نصف سبطمنسی در جواب روسای قبایل اسرائیل گفتند: </p>
<p id="v22"><sup><small>22</small></sup>  «یهوه خدای خدایان! یهوه خدای خدایان! اومی داند و اسرائیل خواهند دانست اگر این کار ازراه تمرد یا از راه خیانت بر خداوند بوده باشد، امروز ما را خلاصی مده، <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  که برای خودمذبحی ساخته‌ایم تا از متابعت خداوند برگشته، قربانی سوختنی و هدیه آردی بر آن بگذرانیم، وذبایح سلامتی بر آن بنماییم؛ خود خداوندبازخواست بنماید. </p>
<p id="v24"><sup><small>24</small></sup>  بلکه این کار را از راه احتیاط و هوشیاری کرده‌ایم، زیرا گفتیم شاید دروقت آینده پسران شما به پسران ما بگویند شما رابا یهوه خدای اسرائیل چه علاقه است؟ </p>
<p id="v25"><sup><small>25</small></sup>  چونکه خداوند اردن را در میان ما و شما‌ای بنی روبین و بنی جاد حد گذارده است. پس شما رادر خداوند بهره‌ای نیست و پسران شما پسران مارا از ترس خداوند باز خواهند داشت. </p>
<p id="v26"><sup><small>26</small></sup>  پس گفتیم برای ساختن مذبحی به جهت خود تدارک ببینیم، نه برای قربانی سوختنی و نه برای ذبیحه، </p>
<p id="v27"><sup><small>27</small></sup>  بلکه تا در میان ما و شما و در میان نسلهای ما بعد از ما شاهد باشد تا عبادت خداوند را به حضور او با قربانی های سوختنی و ذبایح سلامتی خود به‌جا آوریم، تا در زمان آینده پسران شما به پسران ما نگویند که شما را در خداوند هیچ بهره‌ای نیست. </p>
<p id="v28"><sup><small>28</small></sup>  پس گفتیم اگر در زمان آینده به ما و به نسلهای ما چنین بگویند، آنگاه ما خواهیم گفت، نمونه مذبح خداوند را ببینید که پدران ماساختند نه برای قربانی سوختنی و نه برای ذبیحه، بلکه تا در میان ما و شما شاهد باشد. </p>
<p id="v29"><sup><small>29</small></sup>  حاشا از ما که از خداوند متمرد شده، امروز ازمتابعت خداوند برگردیم، و مذبحی برای قربانی سوختنی و هدیه آردی و ذبیحه سوای مذبح یهوه، خدای ما که پیش روی مسکن اوست، بسازیم.» </p>
<p id="v30"><sup><small>30</small></sup>  و چون فینحاس کاهن و سروران جماعت و روسای قبایل اسرائیل که با وی بودند سخنی راکه بنی روبین و بنی جاد و بنی منسی گفته بودند، شنیدند، در نظر ایشان پسند آمد. </p>
<p id="v31"><sup><small>31</small></sup>  و فینحاس بن العازار کاهن به بنی روبین و بنی جاد و بنی منسی گفت: «امروز دانستیم که خداوند در میان ماست، چونکه این خیانت را بر خداوند نورزیده‌اید، پس الان بنی‌اسرائیل را از دست خداوند خلاصی دادید.» </p>
<p id="v32"><sup><small>32</small></sup>  پس فینحاس بن العازار کاهن و سروران ازنزد بنی روبین و بنی جاد از زمین جلعاد به زمین کنعان، نزد اسرائیل برگشته، این خبر به ایشان رسانیدند. </p>
<p id="v33"><sup><small>33</small></sup>  و این کار به نظر بنی‌اسرائیل پسندآمد و بنی‌اسرائیل خدا را متبارک خواندند، ودرباره برآمدن برای مقاتله ایشان تا زمینی را که بنی روبین و بنی جاد در آن ساکن بودند خراب نمایند، دیگر سخن نگفتند.و بنی روبین وبنی جاد آن مذبح را عید نامیدند، زیرا که آن در میان ما شاهد است که یهوه خداست. </p>
<p id="v34"><sup><small>34</small></sup>  و بنی روبین وبنی جاد آن مذبح را عید نامیدند، زیرا که آن در میان ما شاهد است که یهوه خداست. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Joshua/21">
          <span class="mdi mdi-arrow-left-drop-circle"></span><span class="pl-2">يشوع - فصل 21</span>
        </a>
        </td>
        <td>
        <a href="/fa/Bible/Joshua/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Joshua/23">
          <span class="pr-2">يشوع - فصل 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 22:5 <i>خدا را با تمام وجود دوست داشته باش</i>: <a href="/fa/The_Urantia_Book/163#p4_8">یور 163:4.8</a>.  <i>خدا را با تمام عقل و قلب دوست بدارید</i>: <a href="/fa/The_Urantia_Book/131#p10_2">یور 131:10.2</a>.  <i>بزرگترین فرمان</i>: <a href="/fa/The_Urantia_Book/174#p4_2">یور 174:4.2</a>.  <i>خدا و همسایه ات را دوست بدار</i>: <a href="/fa/The_Urantia_Book/131#p2_2">یور 131:2.2</a>.  <i>با دوست داشتن خدا</i>: <a href="/fa/The_Urantia_Book/110#p3_8">یور 110:3.8</a>.  <i>خداوند را بی نهایت دوست بدار</i>: <a href="/fa/The_Urantia_Book/131#p2_13">یور 131:2.13</a>. </li>
  <li id="fn2"><a href="#cite2">↑</a> 22:22 <i>باغ های خدا</i>: <a href="/fa/The_Urantia_Book/45#p4_10">یور 45:4.10</a>.  <i>خداوند متعال</i>: <a href="/fa/The_Urantia_Book/0#p2_12">یور 0:2.12</a>. </li>
</ol>
</div>
