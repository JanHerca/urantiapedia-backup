<!--
title: يشوع - فصل 23
description: 
published: true
date: 2022-10-6T9:46:16Z
tags: bible, bible—joshua
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Joshua/22">يشوع - فصل 22</a></td>
        <td><a href="/fa/Bible/Joshua/Index">فهرست مطالب</a></td>
        <td><a href="/fa/Bible/Joshua/24">يشوع - فصل 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و واقع شد بعد از روزهای بسیار چون خداوند اسرائیل را از جمیع دشمنان ایشان از هر طرف آرامی داده بود، و یوشع پیر وسالخورده شده بود. </p>
<p id="v2"><sup><small>2</small></sup>  که یوشع جمیع اسرائیل رابا مشایخ و روسا و داوران و ناظران ایشان طلبیده، به ایشان گفت: «من پیر و سالخورده شده‌ام. </p>
<p id="v3"><sup><small>3</small></sup>  وشما هرآنچه یهوه، خدای شما به همه این طوایف به‌خاطر شما کرده است، دیده‌اید، زیرایهوه، خدای شما اوست که برای شما جنگ کرده است. </p>
<p id="v4"><sup><small>4</small></sup>  اینک این طوایف را که باقی‌مانده‌اند ازاردن و جمیع طوایف را که مغلوب ساخته‌ام تادریای بزرگ، به سمت مغرب آفتاب برای شما به قرعه تقسیم کرده‌ام تا میراث اسباط شما باشند. </p>
<p id="v5"><sup><small>5</small></sup>  و یهوه، خدای شما اوست که ایشان را از حضورشما رانده، ایشان را از پیش روی شما بیرون می‌کند، و شما زمین ایشان را در تصرف خواهیدآورد، چنانکه یهوه خدای شما به شما گفته است. </p>
<p id="v6"><sup><small>6</small></sup>  پس بسیار قوی باشید و متوجه شده، هر‌چه درسفر تورات موسی مکتوب است نگاه دارید و به طرف چپ یا راست از آن تجاوز منمایید. </p>
<p id="v7"><sup><small>7</small></sup>  تا به این طوایفی که در میان شما باقی‌مانده‌اند داخل نشوید، و نامهای خدایان ایشان را ذکر ننمایید، وقسم نخورید و آنها را عبادت منمایید و سجده نکنید. </p>
<p id="v8"><sup><small>8</small></sup>  بلکه به یهوه، خدای خود بچسبیدچنانکه تا امروز کرده‌اید. </p>
<p id="v9"><sup><small>9</small></sup>  زیرا خداوند طوایف بزرگ و زورآور را از پیش روی شما بیرون کرده است، و اما با شما کسی را تا امروز یارای مقاومت نبوده است. </p>
<p id="v10"><sup><small>10</small></sup>  یک نفر از شما هزار را تعاقب خواهد نمود زیرا که یهوه، خدای شما، اوست که برای شما جنگ می‌کند، چنانکه به شما گفته است. </p>
<p id="v11"><sup><small>11</small></sup>  پس بسیار متوجه شده، یهوه خدای خود را محبت نمایید. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  و اما اگر برگشته، با بقیه این طوایفی که در میان شما مانده‌اند بچسبید و باایشان مصاهرت نمایید، و به ایشان درآیید وایشان به شما درآیند، </p>
<p id="v13"><sup><small>13</small></sup>  یقین بدانید که یهوه خدای شما این طوایف را از حضور شما دیگربیرون نخواهد کرد، بلکه برای شما دام و تله وبرای پهلوهای شما تازیانه و در چشمان شما خارخواهند بود، تا وقتی که از این زمین نیکو که یهوه خدای شما، به شما داده است، هلاک شوید. </p>
<p id="v14"><sup><small>14</small></sup>  و اینک من امروز به طریق اهل تمامی زمین می‌روم، و به تمامی دل و به تمامی جان خودمی دانید که یک چیز از تمام چیزهای نیکو که یهوه، خدای شما درباره شما گفته است به زمین نیفتاده، بلکه همه‌اش واقع شده است، و یک حرف از آن به زمین نیفتاده. </p>
<p id="v15"><sup><small>15</small></sup>  و چنین واقع خواهد شد که چنانکه همه‌چیزهای نیکو که یهوه، خدای شما به شما گفته بود برای شما واقع شده است، همچنان خداوند همه‌چیزهای بد رابر شما عارض خواهد گردانید، تا شما را از این زمین نیکو که یهوه، خدای شما به شما داده است، هلاک سازد.اگر از عهد یهوه، خدای خود، که به شما امر فرموده است، تجاوز نمایید، و رفته، خدایان دیگر را عبادت نمایید، و آنها را سجده کنید، آنگاه غضب خداوند بر شما افروخته خواهد شد، و از این زمین نیکو که به شما داده است به زودی هلاک خواهید شد. </p>
<p id="v16"><sup><small>16</small></sup>  اگر از عهد یهوه، خدای خود، که به شما امر فرموده است، تجاوز نمایید، و رفته، خدایان دیگر را عبادت نمایید، و آنها را سجده کنید، آنگاه غضب خداوند بر شما افروخته خواهد شد، و از این زمین نیکو که به شما داده است به زودی هلاک خواهید شد. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Joshua/22">يشوع - فصل 22</a></td>
        <td><a href="/fa/Bible/Joshua/Index">فهرست مطالب</a></td>
        <td><a href="/fa/Bible/Joshua/24">يشوع - فصل 24</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 23:11 <i>با دوست داشتن خدا</i>: <a href="/fa/The_Urantia_Book/110#p3_8">یور 110:3.8</a>.  <i>خداوند را بی نهایت دوست بدار</i>: <a href="/fa/The_Urantia_Book/131#p2_13">یور 131:2.13</a>.  <i>خدا را با تمام وجود دوست داشته باش</i>: <a href="/fa/The_Urantia_Book/163#p4_8">یور 163:4.8</a>.  <i>خدا را با تمام عقل و قلب دوست بدارید</i>: <a href="/fa/The_Urantia_Book/131#p10_2">یور 131:10.2</a>.  <i>بزرگترین فرمان</i>: <a href="/fa/The_Urantia_Book/174#p4_2">یور 174:4.2</a>.  <i>خدا و همسایه ات را دوست بدار</i>: <a href="/fa/The_Urantia_Book/131#p2_2">یور 131:2.2</a>. </li>
</ol>
</div>
