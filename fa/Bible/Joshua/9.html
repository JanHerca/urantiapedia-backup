<!--
title: يشوع - فصل 9
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Joshua/8">يشوع - فصل 8</a></td>
        <td><a href="/fa/Bible/Joshua/Index">فهرست مطالب</a></td>
        <td><a href="/fa/Bible/Joshua/10">يشوع - فصل 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و واقع شد که تمامی ملوک حتیان و اموریان و کنعانیان و فرزیان و حویان و یبوسیان، که به آن طرف اردن در کوه و هامون و درتمامی کناره دریای بزرگ تا مقابل لبنان بودند، چون این را شنیدند، </p>
<p id="v2"><sup><small>2</small></sup>  با هم جمع شدند، تا بایوشع و اسرائیل متفق جنگ کنند. </p>
<p id="v3"><sup><small>3</small></sup>  و اما ساکنان جبعون چون آنچه را که یوشع به اریحا و عای کرده بود شنیدند، </p>
<p id="v4"><sup><small>4</small></sup>  ایشان نیز به حیله رفتار نمودند و روانه شده، خویشتن را مثل ایلچیان ظاهر کرده، جوالهای کهنه بر الاغهای خود و مشکهای شراب که کهنه و پاره و بسته شده بود، گرفتند. </p>
<p id="v5"><sup><small>5</small></sup>  و بر پایهای خود کفشهای مندرس و پینه زده و بر بدن خود رخت کهنه وتمامی نان توشه ایشان خشک و کفه زده بود. </p>
<p id="v6"><sup><small>6</small></sup>  ونزد یوشع به اردو در جلجال آمده، به او و به مردان اسرائیل گفتند که «از زمین دور آمده‌ایم پس الان با ما عهد ببندید.» </p>
<p id="v7"><sup><small>7</small></sup>  و مردان اسرائیل به حویان گفتند: «شاید در میان ما ساکن باشید. پس چگونه با شما عهد ببندیم؟» </p>
<p id="v8"><sup><small>8</small></sup>  ایشان به یوشع گفتند: «ما بندگان تو هستیم.» یوشع به ایشان گفت که «شما کیانید و از کجامی آیید؟» </p>
<p id="v9"><sup><small>9</small></sup>  به وی گفتند: «بندگانت به‌سبب اسم یهوه خدای تو از زمین بسیار دور آمده‌ایم زیرا که آوازه او و هر‌چه را که در مصر کرد، شنیدیم. </p>
<p id="v10"><sup><small>10</small></sup>  ونیز آنچه را به دو ملک اموریان که به آن طرف اردن بودند یعنی به سیهون، ملک حشبون، و عوج، ملک باشان، که در عشتاروت بود، کرد. </p>
<p id="v11"><sup><small>11</small></sup>  پس مشایخ ما و تمامی ساکنان زمین ما به ما گفتند که توشه‌ای به جهت راه به‌دست خود بگیرید و به استقبال ایشان رفته، ایشان را بگویید که ما بندگان شما هستیم. پس الان با ما عهد ببندید. </p>
<p id="v12"><sup><small>12</small></sup>  این نان ما در روزی که روانه شدیم تا نزد شما بیاییم از خانه های خود آن را برای توشه راه گرم گرفتیم، والان اینک خشک و کفه زده شده است. </p>
<p id="v13"><sup><small>13</small></sup>  و این مشکهای شراب که پر کردیم تازه بود واینک پاره شده، و این رخت و کفشهای ما از کثرت طول راه کهنه شده است.» </p>
<p id="v14"><sup><small>14</small></sup>  آنگاه آن مردمان از توشه ایشان گرفتند و از دهان خداوند مشورت نکردند. </p>
<p id="v15"><sup><small>15</small></sup>  و یوشع با ایشان صلح کرده، عهد بست که ایشان را زنده نگهدارد و روسای جماعت باایشان قسم خوردند. </p>
<p id="v16"><sup><small>16</small></sup>  اما بعد از انقضای سه روز که با ایشان عهدبسته بودند، شنیدند که آنها نزدیک ایشانند و درمیان ایشان ساکنند. </p>
<p id="v17"><sup><small>17</small></sup>  پس بنی‌اسرائیل کوچ کرده، در روز سوم به شهرهای ایشان رسیدند وشهرهای ایشان، جبعون و کفیره و بئیروت و قریه یعاریم، بود. </p>
<p id="v18"><sup><small>18</small></sup>  و بنی‌اسرائیل ایشان را نکشتندزیرا روسای جماعت برای ایشان به یهوه، خدای اسرائیل، قسم خورده بودند، و تمامی جماعت برروسا همهمه کردند. </p>
<p id="v19"><sup><small>19</small></sup>  و جمیع روسا به تمامی جماعت گفتند که برای ایشان به یهوه، خدای اسرائیل، قسم خوردیم پس الان نمی توانیم به ایشان ضرر برسانیم. </p>
<p id="v20"><sup><small>20</small></sup>  این را به ایشان خواهیم کرد و ایشان را زنده نگاه خواهیم داشت مبادا به‌سبب قسمی که برای ایشان خوردیم، غضب بر مابشود. </p>
<p id="v21"><sup><small>21</small></sup>  و روسا به ایشان گفتند: «بگذارید که زنده بمانند.» پس برای تمامی جماعت هیزم شکنان و سقایان آب شدند، چنانکه روسا به ایشان گفته بودند. </p>
<p id="v22"><sup><small>22</small></sup>  و یوشع ایشان را خواند و بدیشان خطاب کرده، گفت: «چرا ما را فریب دادید و گفتید که مااز شما بسیار دور هستیم و حال آنکه در میان ما ساکنید. </p>
<p id="v23"><sup><small>23</small></sup>  پس حال شما ملعونید و از شماغلامان و هیزم شکنان و سقایان آب همیشه برای خانه خدای ما خواهند بود.» </p>
<p id="v24"><sup><small>24</small></sup>  ایشان در جواب یوشع گفتند: «زیرا که بندگان تو را یقین خبر دادندکه یهوه، خدای تو، بنده خود موسی را امر کرده بود که تمامی این زمین را به شما بدهد، و همه ساکنان زمین را از پیش روی شما هلاک کنند، وبرای جانهای خود به‌سبب شما بسیار ترسیدیم، پس این کار را کردیم. </p>
<p id="v25"><sup><small>25</small></sup>  و الان، اینک ما در دست تو هستیم؛ به هر طوری که در نظر تو نیکو وصواب است که به ما رفتار نمایی، عمل نما.» </p>
<p id="v26"><sup><small>26</small></sup>  پس او با ایشان به همین طور عمل نموده، ایشان را از دست بنی‌اسرائیل رهایی داد که ایشان را نکشتند.و یوشع در آن روز ایشان را مقررکرد تا هیزم شکنان و سقایان آب برای جماعت وبرای مذبح خداوند باشند، در مقامی که او اختیارکند و تا به امروز چنین هستند. </p>
<p id="v27"><sup><small>27</small></sup>  و یوشع در آن روز ایشان را مقررکرد تا هیزم شکنان و سقایان آب برای جماعت وبرای مذبح خداوند باشند، در مقامی که او اختیارکند و تا به امروز چنین هستند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Joshua/8">يشوع - فصل 8</a></td>
        <td><a href="/fa/Bible/Joshua/Index">فهرست مطالب</a></td>
        <td><a href="/fa/Bible/Joshua/10">يشوع - فصل 10</a></td>
      </tr>
    </tbody>
  </table>
</figure>
