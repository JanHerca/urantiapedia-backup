<!--
title: دوم پادشاهان - فصل 19
description: 
published: true
date: 2022-10-6T9:46:16Z
tags: bible, bible—2 kings
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Kings/18">دوم پادشاهان - فصل 18</a></td>
        <td><a href="/fa/Bible/2_Kings/Index">فهرست مطالب</a></td>
        <td><a href="/fa/Bible/2_Kings/20">دوم پادشاهان - فصل 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و واقع شد که چون حزقیای پادشاه این را شنید، لباس خود را چاک زده، وپلاس پوشیده، به خانه خداوند داخل شد. </p>
<p id="v2"><sup><small>2</small></sup>  والیاقیم، ناظر خانه و شبنه کاتب و مشایخ کهنه راملبس به پلاس نزد اشعیا ابن آموص نبی فرستاده، </p>
<p id="v3"><sup><small>3</small></sup>  به وی گفتند: «حزقیا چنین می‌گوید که «امروزروز تنگی و تادیب و اهانت است زیرا که پسران به فم رحم رسیده‌اند و قوت زاییدن نیست. </p>
<p id="v4"><sup><small>4</small></sup>  شاید یهوه خدایت تمامی سخنان ربشاقی را که آقایش، پادشاه آشور، او را برای اهانت نمودن خدای حی فرستاده است، بشنود و سخنانی را که یهوه، خدایت شنیده است، توبیخ نماید. پس برای بقیه‌ای که یافت می‌شوند، تضرع نما.» </p>
<p id="v5"><sup><small>5</small></sup>  وبندگان حزقیای پادشاه نزد اشعیا آمدند. </p>
<p id="v6"><sup><small>6</small></sup>  و اشعیابه ایشان گفت: «به آقای خود چنین گویید که خداوند چنین می‌فرماید: از سخنانی که شنیدی که بندگان پادشاه آشور به آنها به من کفرگفته‌اند، مترس. </p>
<p id="v7"><sup><small>7</small></sup>  همانا روحی بر او می‌فرستم که خبری شنیده، به ولایت خود خواهد برگشت و اورا در ولایت خودش به شمشیر هلاک خواهم ساخت.» </p>
<p id="v8"><sup><small>8</small></sup>  پس ربشاقی مراجعت کرده، پادشاه آشور را یافت که با لبنه جنگ می‌کرد، زیرا شنیده بود که ازلاکیش کوچ کرده است. </p>
<p id="v9"><sup><small>9</small></sup>  و درباره ترهاقه، پادشاه حبش، خبری شنیده بود که به جهت مقاتله با توبیرون آمده است (پس چون شنید) بار دیگرایلچیان نزد حزقیا فرستاده، گفت: </p>
<p id="v10"><sup><small>10</small></sup>  «به حزقیا، پادشاه یهودا چنین گویید: «خدای تو که به اوتوکل می‌نمایی، تو را فریب ندهد و نگوید که اورشلیم به‌دست پادشاه آشور تسلیم نخواهدشد. </p>
<p id="v11"><sup><small>11</small></sup>  اینک تو شنیده‌ای که پادشاهان آشور باهمه ولایتها چه کرده و چگونه آنها را بالکل هلاک ساخته‌اند، و آیا تو رهایی خواهی یافت؟ </p>
<p id="v12"><sup><small>12</small></sup>  آیا خدایان امتهایی که پدران من، ایشان راهلاک ساختند، مثل جوزان و حاران و رصف وبنی عدن که در تلسار می‌باشند، ایشان را نجات دادند؟ </p>
<p id="v13"><sup><small>13</small></sup>  پادشاه حمات کجاست؟ و پادشاه ارفاد و پادشاه شهر سفروایم و هینع و عوا؟» </p>
<p id="v14"><sup><small>14</small></sup>  و حزقیا مکتوب را از دست ایلچیان گرفته، آن را خواند و حزقیا به خانه خداوند درآمده، آن را به حضور خداوند پهن کرد. </p>
<p id="v15"><sup><small>15</small></sup>  و حزقیا نزدخداوند دعا نموده، گفت: «ای یهوه، خدای اسرائیل که بر کروبیان جلوس می‌نمایی، تویی که به تنهایی بر تمامی ممالک جهان خدا هستی و توآسمان و زمین را آفریده‌ای. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  ‌ای خداوند گوش خود را فرا‌گرفته، بشنو. ای خداوند چشمان خودرا گشوده، ببین و سخنان سنحاریب را که به جهت اهانت نمودن خدای حی فرستاده است، استماع نما. </p>
<p id="v17"><sup><small>17</small></sup>  ‌ای خداوند، راست است که پادشاهان آشور امت‌ها و زمین ایشان را خراب کرده است، </p>
<p id="v18"><sup><small>18</small></sup>  و خدایان ایشان را به آتش انداخته، زیرا که خدا نبودند، بلکه ساخته دست انسان از چوب وسنگ. پس به این سبب آنها را تباه ساختند. </p>
<p id="v19"><sup><small>19</small></sup>  پس حال یهوه، خدای ما، ما را از دست اورهایی ده تا جمیع ممالک جهان بدانند که تو تنهاای یهوه، خدا هستی.» <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  پس اشعیا ابن آموص نزد حزقیا فرستاده، گفت: «یهوه، خدای اسرائیل، چنین می‌گوید: آنچه را که درباره سنحاریب، پادشاه آشور، نزدمن دعا نمودی اجابت کردم. </p>
<p id="v21"><sup><small>21</small></sup>  کلامی که خداوند درباره‌اش گفته، این است: آن باکره، دختر صهیون، تو را حقیر شمرده، استهزا نموده است و دختر اورشلیم سر خود را به تو جنبانیده است. </p>
<p id="v22"><sup><small>22</small></sup>  کیست که او را اهانت کرده، کفر گفته‌ای و کیست که بر وی آواز بلند کرده، چشمان خودرا به علیین افراشته‌ای؟ مگر قدوس اسرائیل نیست؟ <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  به واسطه رسولانت، خداوند را اهانت کرده، گفته‌ای: به کثرت ارابه های خود بر بلندی کوهها و به اطراف لبنان برآمده‌ام و بلندترین سروهای آزادش و بهترین صنوبرهایش را قطع نموده، به بلندی اقصایش و به درختستان بوستانش داخل شده‌ام. </p>
<p id="v24"><sup><small>24</small></sup>  و من، حفره کنده، آب غریب نوشیدم و به کف پای خود تمامی نهرهای مصر را خشک خواهم کرد. </p>
<p id="v25"><sup><small>25</small></sup>  آیا نشنیده‌ای که من این را از زمان سلف کرده‌ام و از ایام قدیم صورت داده‌ام و الان، آن را به وقوع آورده‌ام تا توبه ظهور آمده و شهرهایی حصاردار را خراب نموده، به توده های ویران مبدل سازی؟ </p>
<p id="v26"><sup><small>26</small></sup>  از این جهت، ساکنان آنها کم قوت بوده، ترسان و خجل شدند، مثل علف صحرا و گیاه سبز و علف پشت بام و مثل غله‌ای که پیش از رسیدنش پژمرده شود، گردیدند. </p>
<p id="v27"><sup><small>27</small></sup>  «اما من نشستن تو را و خروج و دخولت وخشمی را که بر من داری، می‌دانم. </p>
<p id="v28"><sup><small>28</small></sup>  چونکه خشمی که بر من داری و غرور تو، به گوش من برآمده است. بنابراین مهار خود را به بینی تو ولگام خود را به لبهایت گذاشته، تو را به راهی که آمده‌ای، برخواهم گردانید. </p>
<p id="v29"><sup><small>29</small></sup>  «و علامت، برای تو این خواهد بود که امسال غله خودرو خواهید خورد و سال دوم آنچه از آن بروید و در سال سوم بکارید و بدرویدو تاکستانها غرس نموده، میوه آنها را بخورید. </p>
<p id="v30"><sup><small>30</small></sup>  و بقیه‌ای که از خاندان یهودا رستگار شوند، باردیگر به پایین ریشه خواهند زد و به بالا میوه خواهند‌آورد. </p>
<p id="v31"><sup><small>31</small></sup>  زیرا که بقیه‌ای از اورشلیم ورستگاران از کوه صهیون بیرون خواهند آمد. غیرت یهوه این را بجا خواهد آورد. </p>
<p id="v32"><sup><small>32</small></sup>  «بنابراین خداوند درباره پادشاه آشورچنین می‌گوید که «به این شهر داخل نخواهد شدو به اینجا تیر نخواهد انداخت و در مقابلش با سپرنخواهد آمد و منجنیق را در‌پیش آن بر نخواهدافراشت. </p>
<p id="v33"><sup><small>33</small></sup>  به راهی که آمده است به همان برخواهد گشت و به این شهر داخل نخواهد شد. خداوند این را می‌گوید. </p>
<p id="v34"><sup><small>34</small></sup>  زیرا که این شهر راحمایت کرده، به‌خاطر خود و به‌خاطر بنده خویش داود، آن را نجات خواهم داد.» </p>
<p id="v35"><sup><small>35</small></sup>  پس فرشته خداوند در آن شب بیرون آمده، صد و هشتاد و پنج هزار نفر از اردوی آشور را زدو بامدادان چون برخاستند، اینک جمیع آنهالاشه های مرده بودند. </p>
<p id="v36"><sup><small>36</small></sup>  و سنحاریب، پادشاه آشور کوچ کرده، روانه گردید و برگشته، درنینوی ساکن شد.و واقع شد که چون او درخانه خدای خویش، نسروک عبادت می‌کرد، پسرانش ادرملک و شرآصر او را به شمشیر زدند، و ایشان به زمین آرارات فرار کردند و پسرش آسرحدون به‌جایش سلطنت نمود. </p>
<p id="v37"><sup><small>37</small></sup>  و واقع شد که چون او درخانه خدای خویش، نسروک عبادت می‌کرد، پسرانش ادرملک و شرآصر او را به شمشیر زدند، و ایشان به زمین آرارات فرار کردند و پسرش آسرحدون به‌جایش سلطنت نمود. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Kings/18">دوم پادشاهان - فصل 18</a></td>
        <td><a href="/fa/Bible/2_Kings/Index">فهرست مطالب</a></td>
        <td><a href="/fa/Bible/2_Kings/20">دوم پادشاهان - فصل 20</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 19:15 <i>خداوند آسمان و زمین را آفرید</i>: <a href="/fa/The_Urantia_Book/92#p6_6">یور 92:6.6</a>.  <i>خداوند به عنوان خالق آسمان، زمین</i>: <a href="/fa/The_Urantia_Book/0#p2_9">یور 0:2.9</a>.  <i>خدا همه چیز را آفرید</i>: <a href="/fa/The_Urantia_Book/6#p1_3">یور 6:1.3</a>.  <i>خدا آفرید</i>: <a href="/fa/The_Urantia_Book/95#p5_9">یور 95:5.9</a>.  <i>خالق</i>: <a href="/fa/The_Urantia_Book/131#p10_6">یور 131:10.6</a>.  <i>خداوند آسمان و زمین را آفرید</i>: <a href="/fa/The_Urantia_Book/131#p2_2">یور 131:2.2</a>.  <i>خالق آسمان و زمین</i>: <a href="/fa/The_Urantia_Book/128#p1_10">یور 128:1.10</a>.  <i>خداوند آسمان و زمین را آفرید</i>: <a href="/fa/The_Urantia_Book/1#p0_1">یور 1:0.1</a>.  <i>خالق جهانی</i>: <a href="/fa/The_Urantia_Book/142#p3_7">یور 142:3.7</a>.  <i>خالق مومن و الهی</i>: <a href="/fa/The_Urantia_Book/2#p1_2">یور 2:1.2</a>.  <i>خداوند همه چیز و موجودات را آفرید</i>: <a href="/fa/The_Urantia_Book/131#p10_2">یور 131:10.2</a>. </li>
  <li id="fn2"><a href="#cite2">↑</a> 19:19 <i>یکی کاملا دوست داشتنی</i>: <a href="/fa/The_Urantia_Book/92#p5_8">یور 92:5.8</a>.  <i>یکی کاملا دوست داشتنی</i>: <a href="/fa/The_Urantia_Book/131#p10_2">یور 131:10.2</a>.  <i>خداوند یکتا است</i>: <a href="/fa/The_Urantia_Book/1#p7_6">یور 1:7.6</a>.  <i>یکی کاملا دوست داشتنی</i>: <a href="/fa/The_Urantia_Book/45#p4_8">یور 45:4.8</a>.  <i>خدا یکی است</i>: <a href="/fa/The_Urantia_Book/56#p4_4">یور 56:4.4</a>.  <i>نه خدایی کنار من، یک خدای عادل</i>: <a href="/fa/The_Urantia_Book/1#p0_1">یور 1:0.1</a>.  <i>یکی کاملا دوست داشتنی</i>: <a href="/fa/The_Urantia_Book/92#p6_6">یور 92:6.6</a>.  <i>یهوه خدای ما یک خداست</i>: <a href="/fa/The_Urantia_Book/10#p7_1">یور 10:7.1</a>.  <i>خداوند یک خداست</i>: <a href="/fa/The_Urantia_Book/96#p5_5">یور 96:5.5</a>. </li>
  <li id="fn3"><a href="#cite3">↑</a> 19:22 <i>قدوس اسرائیل</i>: <a href="/fa/The_Urantia_Book/196#p0_2">یور 196:0.2</a>.  <i>مقدس اسرائیل</i>: <a href="/fa/The_Urantia_Book/128#p1_10">یور 128:1.10</a>.  <i>مقدس</i>: <a href="/fa/The_Urantia_Book/96#p1_9">یور 96:1.9</a>. </li>
</ol>
</div>
