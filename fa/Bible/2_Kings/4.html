<!--
title: دوم پادشاهان - فصل 4
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Kings/3">دوم پادشاهان - فصل 3</a></td>
        <td><a href="/fa/Bible/2_Kings/Index">فهرست مطالب</a></td>
        <td><a href="/fa/Bible/2_Kings/5">دوم پادشاهان - فصل 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و زنی از زنان پسران انبیا نزد الیشع تضرع نموده، گفت: «بنده ات، شوهرم مرد و تومی دانی که بنده ات از خداوند می‌ترسید، وطلبکار او آمده است تا دو پسر مرا برای بندگی خود ببرد.» </p>
<p id="v2"><sup><small>2</small></sup>  الیشع وی را گفت: «بگو برای تو چه کنم؟ و در خانه چه داری؟ او گفت: «کنیزت را درخانه چیزی سوای ظرفی از روغن نیست.» </p>
<p id="v3"><sup><small>3</small></sup>  اوگفت برو و ظرفها از بیرون از تمامی همسایگان خود طلب کن، ظرفهای خالی و بسیار بخواه. </p>
<p id="v4"><sup><small>4</small></sup>  و داخل شده، در را بر خودت و پسرانت ببندو در تمامی آن ظرفها بریز و هرچه پر شود به کناربگذار.» </p>
<p id="v5"><sup><small>5</small></sup>  پس از نزد وی رفته، در را بر خود وپسرانش بست و ایشان ظرفها نزد وی آورده، اومی ریخت. </p>
<p id="v6"><sup><small>6</small></sup>  و چون ظرفها را پر کرده بود به یکی از پسران خود گفت: «ظرفی دیگر نزد من بیاور.» او وی را گفت: «ظرفی دیگر نیست.» و روغن بازایستاد. </p>
<p id="v7"><sup><small>7</small></sup>  پس رفته، آن مرد خدا را خبر داد. واو وی را گفت: «برو و روغن را بفروش و قرض خود را ادا کرده، تو و پسرانت از باقی‌مانده گذران کنید.» </p>
<p id="v8"><sup><small>8</small></sup>  و روزی واقع شد که الیشع به شونیم رفت ودر آنجا زنی بزرگ بود که بر او ابرام نمود که طعام بخورد و هرگاه عبور می‌نمود، به آنجا به جهت نان خوردن میل می‌کرد. </p>
<p id="v9"><sup><small>9</small></sup>  پس آن زن به شوهرخود گفت: «اینک فهمیده‌ام که این مرد مقدس خداست که همیشه از نزد ما می‌گذرد. </p>
<p id="v10"><sup><small>10</small></sup>  پس برای وی بالاخانه‌ای کوچک بر دیوار بسازیم و بستر و خوان و کرسی و شمعدانی درآن برای وی بگذرانیم که چون نزد ما آید، در آنجا فرودآید.» </p>
<p id="v11"><sup><small>11</small></sup>  پس روزی آنجا آمد و به آن بالاخانه فرودآمده، در آنجا خوابید. </p>
<p id="v12"><sup><small>12</small></sup>  و به خادم خود، جیحزی گفت: «این زن شونمی را بخوان.» و چون او را خواند، او به حضور وی ایستاد. </p>
<p id="v13"><sup><small>13</small></sup>  و او به خادم گفت: «به او بگو که اینک تمامی این زحمت را برای ما کشیده‌ای پس برای تو چه شود؟ آیا باپادشاه یا سردار لشکر کاری داری؟ او گفت: «نی، من در میان قوم خود ساکن هستم.» </p>
<p id="v14"><sup><small>14</small></sup>  و او گفت: «پس برای این زن چه باید کرد؟» جیحزی عرض کرد: «یقین که پسری ندارد و شوهرش سالخورده است.» </p>
<p id="v15"><sup><small>15</small></sup>  آنگاه الیشع گفت: «او را بخوان.» پس وی را خوانده، او نزد در ایستاد. </p>
<p id="v16"><sup><small>16</small></sup>  و گفت: «دراین وقت موافق زمان حیات، پسری در آغوش خواهی گرفت.» و او گفت: «نی‌ای آقایم؛ ای مردخدا به کنیز خود دروغ مگو.» </p>
<p id="v17"><sup><small>17</small></sup>  پس آن زن حامله شده، در آن وقت موافق زمان حیات به موجب کلامی که الیشع به او گفته بود، پسری زایید. </p>
<p id="v18"><sup><small>18</small></sup>  و چون آن پسر بزرگ شد روزی اتفاق افتادکه نزد پدر خود نزد دروگران رفت. </p>
<p id="v19"><sup><small>19</small></sup>  و به پدرش گفت: «آه سر من! آه سر من! و او به خادم خودگفت: «وی را نزد مادرش ببر.» </p>
<p id="v20"><sup><small>20</small></sup>  پس او رابرداشته، نزد مادرش برد و او به زانوهایش تا ظهرنشست و مرد. </p>
<p id="v21"><sup><small>21</small></sup>  پس مادرش بالا رفته، او را بربستر مرد خدا خوابانید و در را بر او بسته، بیرون رفت. </p>
<p id="v22"><sup><small>22</small></sup>  و شوهر خود را آواز داده، گفت: «تمنااینکه یکی از جوانان و الاغی از الاغها بفرستی تانزد مرد خدا بشتابم و برگردم. </p>
<p id="v23"><sup><small>23</small></sup>  او گفت: «امروز چرا نزد او بروی، نه غره ماه و نه سبت است.» گفت: «سلامتی است.» </p>
<p id="v24"><sup><small>24</small></sup>  پس الاغ را آراسته، به خادم خود گفت: «بران و برو و تا تو را نگویم درراندن کوتاهی منما.» </p>
<p id="v25"><sup><small>25</small></sup>  پس رفته، نزد مرد خدا به کوه کرمل رسید. </p>
<p id="v26"><sup><small>26</small></sup>  پس حال به استقبال وی بشتاب و وی را بگو: آیا تو را سلامتی است و آیا شوهرت سالم وپسرت سالم است؟» او گفت: «سلامتی است.» </p>
<p id="v27"><sup><small>27</small></sup>  و چون نزد مرد خدا به کوه رسید، به پایهایش چسبید. و جیحزی نزدیک آمد تا او را دور کنداما مرد خدا گفت: «او را واگذار زیرا که جانش دروی تلخ است و خداوند این را از من مخفی داشته، مرا خبر نداده است.» </p>
<p id="v28"><sup><small>28</small></sup>  و زن گفت: «آیا پسری ازآقایم درخواست نمودم، مگر نگفتم مرا فریب مده؟» </p>
<p id="v29"><sup><small>29</small></sup>  پس او به جیحزی گفت: «کمر خود راببند و عصای مرا به‌دستت گرفته، برو و اگر کسی را ملاقات کنی، او را تحیت مگو و اگر کسی تو راتحیت گوید، جوابش مده و عصای مرا بر روی طفل بگذار.» </p>
<p id="v30"><sup><small>30</small></sup>  اما مادر طفل گفت: «به حیات یهوه و به حیات خودت قسم که تو را ترک نکنم.» پس او برخاسته، در عقب زن روانه شد. </p>
<p id="v31"><sup><small>31</small></sup>  وجیحزی از ایشان پیش رفته، عصا را بر روی طفل نهاد اما نه آواز داد و نه اعتنا نمود، پس به استقبال وی برگشته، او را خبر داد و گفت که طفل بیدارنشد. </p>
<p id="v32"><sup><small>32</small></sup>  پس الیشع به خانه داخل شده، دید که طفل مرده و بر بستر او خوابیده است. </p>
<p id="v33"><sup><small>33</small></sup>  و چون داخل شد، در را بر هر دو بست و نزد خداوند دعا نمود. </p>
<p id="v34"><sup><small>34</small></sup>  و برآمده بر طفل دراز شد و دهان خود را بردهان وی و چشم خود را بر چشم او و دست خودرا بر دست او گذاشته، بر وی خم گشت و گوشت پسر گرم شد. </p>
<p id="v35"><sup><small>35</small></sup>  و برگشته، درخانه یک مرتبه این طرف و آن طرف بخرامید و برآمده، بر وی خم شد که طفل هفت مرتبه عطسه کرد، پس طفل چشمان خود را باز کرد. </p>
<p id="v36"><sup><small>36</small></sup>  و جیحزی را آوازداده، گفت: «این زن شونمی را بخوان.» پس او راخواند و چون نزد او داخل شد، او وی را گفت: «پسر خود را بردار.» </p>
<p id="v37"><sup><small>37</small></sup>  پس آن زن داخل شده، نزد پایهایش افتاد و رو به زمین خم شد و پسرخود را برداشته، بیرون رفت. </p>
<p id="v38"><sup><small>38</small></sup>  و الیشع به جلجال برگشت و قحطی درزمین بود و پسران انبیا به حضور وی نشسته بودند. و او به خادم خود گفت: «دیگ بزرگ رابگذار و آش به جهت پسران انبیا بپز.» </p>
<p id="v39"><sup><small>39</small></sup>  و کسی به صحرا رفت تا سبزیها بچیند و بوته بری یافت وخیارهای بری از آن چیده، دامن خود را پرساخت و آمده، آنها را در دیگ آش خرد کردزیرا که آنها را نشناختند. </p>
<p id="v40"><sup><small>40</small></sup>  پس برای آن مردمان ریختند تا بخورند و چون قدری آش خوردند، صدا زده، گفتند: «ای مرد خدا مرگ در دیگ است.» و نتوانستند بخورند. </p>
<p id="v41"><sup><small>41</small></sup>  او گفت: «آردبیاورید.» پس آن را در دیگ انداخت و گفت: «برای مردم بریز تا بخورند.» پس هیچ‌چیز مضردر دیگ نبود. </p>
<p id="v42"><sup><small>42</small></sup>  و کسی از بعل شلیشه آمده، برای مرد خداخوراک نوبر، یعنی بیست قرص نان جو و خوشه‌ها در کیسه خود آورد. پس او گفت: «به مردم بده تا بخورند.» </p>
<p id="v43"><sup><small>43</small></sup>  خادمش گفت: «اینقدر راچگونه پیش صد نفر بگذارم؟» او گفت: «به مردمان بده تا بخورند، زیرا خداوند چنین می‌گوید که خواهند خورد و از ایشان باقی خواهد ماند.»پس پیش ایشان گذاشت و به موجب کلام خداوند خوردند و از ایشان باقی ماند. </p>
<p id="v44"><sup><small>44</small></sup>  پس پیش ایشان گذاشت و به موجب کلام خداوند خوردند و از ایشان باقی ماند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Kings/3">دوم پادشاهان - فصل 3</a></td>
        <td><a href="/fa/Bible/2_Kings/Index">فهرست مطالب</a></td>
        <td><a href="/fa/Bible/2_Kings/5">دوم پادشاهان - فصل 5</a></td>
      </tr>
    </tbody>
  </table>
</figure>
