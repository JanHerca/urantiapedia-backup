<!--
title: دوم پادشاهان - فصل 2
description: 
published: true
date: 2022-10-6T9:46:16Z
tags: bible, bible—2 kings
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Kings/1">دوم پادشاهان - فصل 1</a></td>
        <td><a href="/fa/Bible/2_Kings/Index">فهرست مطالب</a></td>
        <td><a href="/fa/Bible/2_Kings/3">دوم پادشاهان - فصل 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و چون خداوند اراده نمود که ایلیا را درگردباد به آسمان بالا برد، واقع شد که ایلیا والیشع از جلجال روانه شدند. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  و ایلیا به الیشع گفت: «در اینجا بمان، زیرا خداوند مرا به بیت ئیل فرستاده است.» الیشع گفت: «به حیات یهوه وحیات خودت قسم که تو را ترک نکنم.» پس به بیت ئیل رفتند. </p>
<p id="v3"><sup><small>3</small></sup>  و پسران انبیایی که در بیت ئیل بودند، نزد الیشع بیرون آمده، وی را گفتند: «آیامی دانی که امروز خداوند آقای تو را از فوق سرتو خواهد برداشت.» او گفت: «من هم می‌دانم؛ خاموش باشید.» </p>
<p id="v4"><sup><small>4</small></sup>  و ایلیا به او گفت: «ای الیشع در اینجا بمان زیرا خداوند مرا به اریحا فرستاده است.» او گفت: «به حیات یهوه و به حیات خودت قسم که تو راترک نکنم.» پس به اریحا آمدند. </p>
<p id="v5"><sup><small>5</small></sup>  و پسران انبیایی که در اریحا بودند، نزد الیشع آمده، وی راگفتند: «آیا می‌دانی که امروز خداوند، آقای تو رااز فوق سر تو برمی دارد؟» او گفت: «من هم می‌دانم؛ خاموش باشید.» </p>
<p id="v6"><sup><small>6</small></sup>  و ایلیا وی را گفت: «در اینجا بمان زیراخداوند مرا به اردن فرستاده است.» او گفت: «به حیات یهوه و به حیات خودت قسم که تو را ترک نکنم.» پس هردوی ایشان روانه شدند. </p>
<p id="v7"><sup><small>7</small></sup>  و پنجاه نفر از پسران انبیا رفته، در مقابل ایشان از دورایستادند و ایشان نزد اردن ایستاده بودند. </p>
<p id="v8"><sup><small>8</small></sup>  پس ایلیا ردای خویش را گرفت و آن را پیچیده، آب را زد که به این طرف و آن طرف شکافته شد وهردوی ایشان بر خشکی عبور نمودند. </p>
<p id="v9"><sup><small>9</small></sup>  و بعد از گذشتن ایشان، ایلیا به الیشع گفت: «آنچه را که می‌خواهی برای تو بکنم، پیش ازآنکه از نزد تو برداشته شوم، بخواه.» الیشع گفت: «نصیب مضاعف روح تو بر من بشود.» </p>
<p id="v10"><sup><small>10</small></sup>  او گفت: «چیز دشواری خواستی اما اگر حینی که از نزد توبرداشته شوم مرا ببینی، از برایت چنین خواهدشد والا نخواهد شد.» </p>
<p id="v11"><sup><small>11</small></sup>  و چون ایشان می‌رفتندو گفتگو می‌کردند، اینک ارابه آتشین و اسبان آتشین ایشان را از یکدیگر جدا کرد و ایلیا درگردباد به آسمان صعود نمود. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  و چون الیشع این را بدید فریاد برآورد که «ای پدرم! ای پدرم! ارابه اسرائیل و سوارانش! پس او را دیگر ندیدو جامه خود را گرفته، آن را به دو حصه چاک زد. </p>
<p id="v13"><sup><small>13</small></sup>  و ردای ایلیا را که از او افتاده بود، برداشت و برگشته به کناره اردن ایستاد. </p>
<p id="v14"><sup><small>14</small></sup>  پس ردای ایلیارا که از او افتاده بود، گرفت و آب را زده، گفت: «یهوه خدای ایلیا کجاست؟» و چون او نیز آب رازد، به این طرف و آن طرف شکافته شد و الیشع عبور نمود. </p>
<p id="v15"><sup><small>15</small></sup>  و چون پسران انبیا که روبروی او در اریحابودند او را دیدند، گفتند: «روح ایلیا بر الیشع می‌باشد.» و برای ملاقات وی آمده، او را رو به زمین تعظیم نمودند. </p>
<p id="v16"><sup><small>16</small></sup>  و او را گفتند: «اینک حال با بندگانت پنجاه مرد قوی هستند، تمنا اینکه ایشان بروند و آقای تو را جستجو نمایند، شایدروح خداوند او را برداشته، به یکی از کوهها یا دریکی از دره‌ها انداخته باشد.» او گفت: «مفرستید.» </p>
<p id="v17"><sup><small>17</small></sup>  اما به حدی بر وی ابرام نمودند که خجل شده، گفت: «بفرستید.» پس پنجاه نفر فرستادند و ایشان سه روز جستجو نمودند اما او را نیافتند. </p>
<p id="v18"><sup><small>18</small></sup>  وچون او در اریحا توقف می‌نمود، ایشان نزد وی برگشتند و او به ایشان گفت: «آیا شما را نگفتم، که نروید.» </p>
<p id="v19"><sup><small>19</small></sup>  و اهل شهر به الیشع گفتند: «اینک موضع شهر نیکوست چنانکه آقای ما می‌بیند، لیکن آبش ناگوار و زمینش بی‌حاصل است.» </p>
<p id="v20"><sup><small>20</small></sup>  او گفت: «نزد من طشت نوی آورده، نمک در آن بگذارید.» پس برایش آوردند. </p>
<p id="v21"><sup><small>21</small></sup>  و او نزد چشمه آب بیرون رفته، نمک را در آن انداخت و گفت: «خداوندچنین می‌گوید: این آب را شفا دادم که بار دیگرمرگ یا بی‌حاصلی از آن پدید نیاید.» </p>
<p id="v22"><sup><small>22</small></sup>  پس آب تا به امروز برحسب سخنی که الیشع گفته بود، شفا یافت. </p>
<p id="v23"><sup><small>23</small></sup>  و از آنجا به بیت ئیل برآمد و چون او به راه برمی آمد اطفال کوچک از شهر بیرون آمده، او راسخریه نموده، گفتند: «ای کچل برآی! ای کچل برآی!» </p>
<p id="v24"><sup><small>24</small></sup>  و او به عقب برگشته، ایشان را دید وایشان را به اسم یهوه لعنت کرد و دو خرس ازجنگل بیرون آمده، چهل و دو پسر از ایشان بدرید.و از آنجا به کوه کرمل رفت و از آنجا به سامره مراجعت نمود. </p>
<p id="v25"><sup><small>25</small></sup>  و از آنجا به کوه کرمل رفت و از آنجا به سامره مراجعت نمود. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Kings/1">دوم پادشاهان - فصل 1</a></td>
        <td><a href="/fa/Bible/2_Kings/Index">فهرست مطالب</a></td>
        <td><a href="/fa/Bible/2_Kings/3">دوم پادشاهان - فصل 3</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 2:1,11 <i>ترجمه ایلیا</i>: <a href="/fa/The_Urantia_Book/45#p4_15">یور 45:4.15</a>.  <i>ترجمه به وضعیت مورونشیا</i>: <a href="/fa/The_Urantia_Book/55#p2_1">یور 55:2.1</a>. </li>
  <li id="fn2"><a href="#cite2">↑</a> 2:1-15 <i>ایلیا می رود</i>: <a href="/fa/The_Urantia_Book/97#p2_2">یور 97:2.2</a>. </li>
  <li id="fn3"><a href="#cite3">↑</a> 2:11 <i>در ارابه های آتشین</i>: <a href="/fa/The_Urantia_Book/110#p7_2">یور 110:7.2</a>. </li>
</ol>
</div>
