<!--
title: مکاشفه - فصل 6
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:5Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Revelation/5">مکاشفه - فصل 5</a></td>
        <td><a href="/fa/Bible/Revelation/Index">فهرست مطالب</a></td>
        <td><a href="/fa/Bible/Revelation/7">مکاشفه - فصل 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و دیدم چون بره یکی از آن هفت مهر راگشود؛ و شنیدم یکی از آن چهار حیوان به صدایی مثل رعد می‌گوید: «بیا (و ببین )!» </p>
<p id="v2"><sup><small>2</small></sup>  ودیدم که ناگاه اسبی سفید که سوارش کمانی داردو تاجی بدو داده شد و بیرون آمد، غلبه کننده و تاغلبه نماید. </p>
<p id="v3"><sup><small>3</small></sup>  و چون مهر دوم را گشود، حیوان دوم راشنیدم که می‌گوید: «بیا (و ببین )!» </p>
<p id="v4"><sup><small>4</small></sup>  و اسبی دیگر، آتشگون بیرون آمد و سوارش را توانایی داده شده بود که سلامتی را از زمین بردارد و تا یکدیگررا بکشند؛ و به وی شمشیری بزرگ داده شد. </p>
<p id="v5"><sup><small>5</small></sup>  و چون مهر سوم را گشود، حیوان سوم راشنیدم که می‌گوید: «بیا (و ببین )!» و دیدم اینک اسبی سیاه که سوارش ترازویی بدست خود دارد. </p>
<p id="v6"><sup><small>6</small></sup>  و از میان چهار حیوان، آوازی را شنیدم که می‌گوید: «یک هشت یک گندم به یک دینار و سه هشت یک جو به یک دینار و به روغن و شراب ضرر مرسان.» </p>
<p id="v7"><sup><small>7</small></sup>  و چون مهر‌چهارم را گشود، حیوان چهارم را شنیدم که می‌گوید: «بیا (و ببین )!» </p>
<p id="v8"><sup><small>8</small></sup>  و دیدم که اینک اسبی زرد و کسی بر آن سوار شده که اسم اوموت است و عالم اموات از عقب او می‌آید؛ و به آن دو اختیار بر یک ربع زمین داده شد تا به شمشیر و قحط و موت و با وحوش زمین بکشند. </p>
<p id="v9"><sup><small>9</small></sup>  و چون مهر پنجم را گشود، در زیر مذبح دیدم نفوس آنانی را که برای کلام خدا و شهادتی که داشتند کشته شده بودند؛ </p>
<p id="v10"><sup><small>10</small></sup>  که به آواز بلندصدا کرده، می‌گفتند: «ای خداوند قدوس و حق، تا به کی انصاف نمی نمایی و انتقام خون ما را ازساکنان زمین نمی کشی؟» </p>
<p id="v11"><sup><small>11</small></sup>  و به هر یکی از ایشان جامه‌ای سفید داده شد و به ایشان گفته شد که اندکی دیگر آرامی نمایند تا عدد همقطاران که مثل ایشان کشته خواهند شد، تمام شود. </p>
<p id="v12"><sup><small>12</small></sup>  و چون مهر ششم را گشود، دیدم که زلزله‌ای عظیم واقع شد و آفتاب چون پلاس پشمی سیاه گردید و تمام ماه چون خون گشت؛ </p>
<p id="v13"><sup><small>13</small></sup>  و ستارگان آسمان بر زمین فرو ریختند، مانند درخت انجیری که از باد سخت به حرکت آمده، میوه های نارس خود را می‌افشاند. </p>
<p id="v14"><sup><small>14</small></sup>  و آسمان چون طوماری پیچیده شده، از جا برده شد و هرکوه و جزیره از مکان خود منتقل گشت. </p>
<p id="v15"><sup><small>15</small></sup>  وپادشاهان زمین و بزرگان و سپه سالاران ودولتمندان و جباران و هر غلام و آزاد خود را درمغاره‌ها و صخره های کوهها پنهان کردند. </p>
<p id="v16"><sup><small>16</small></sup>  و به کوهها و صخره‌ها می‌گویند که «بر ما بیفتید و ما رامخفی سازید از روی آن تخت‌نشین و از غضب بره؛زیرا روز عظیم غضب او رسیده است وکیست که می‌تواند ایستاد؟» </p>
<p id="v17"><sup><small>17</small></sup>  زیرا روز عظیم غضب او رسیده است وکیست که می‌تواند ایستاد؟» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Revelation/5">مکاشفه - فصل 5</a></td>
        <td><a href="/fa/Bible/Revelation/Index">فهرست مطالب</a></td>
        <td><a href="/fa/Bible/Revelation/7">مکاشفه - فصل 7</a></td>
      </tr>
    </tbody>
  </table>
</figure>
