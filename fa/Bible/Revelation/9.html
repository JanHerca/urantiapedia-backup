<!--
title: مکاشفه - فصل 9
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:5Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Revelation/8">مکاشفه - فصل 8</a></td>
        <td><a href="/fa/Bible/Revelation/Index">فهرست مطالب</a></td>
        <td><a href="/fa/Bible/Revelation/10">مکاشفه - فصل 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و چون فرشته پنجم نواخت، ستاره‌ای رادیدم که بر زمین افتاده بود و کلید چاه هاویه بدو داده شد. </p>
<p id="v2"><sup><small>2</small></sup>  و چاه هاویه را گشاد ودودی چون دود تنوری عظیم از چاه بالا آمد وآفتاب و هوا از دود چاه تاریک گشت. </p>
<p id="v3"><sup><small>3</small></sup>  و از میان دود، ملخها به زمین برآمدند و به آنها قوتی چون قوت عقربهای زمین داده شد </p>
<p id="v4"><sup><small>4</small></sup>  و بدیشان گفته شدکه ضرر نرسانند نه به گیاه زمین و نه به هیچ سبزی و نه به درختی بلکه به آن مردمانی که مهر خدا رابر پیشانی خود ندارند. </p>
<p id="v5"><sup><small>5</small></sup>  و به آنها داده شد که ایشان را نکشند بلکه تا مدت پنج ماه معذب بدارند و اذیت آنها مثل اذیت عقرب بود، وقتی که کسی را نیش زند. </p>
<p id="v6"><sup><small>6</small></sup>  و در آن ایام، مردم طلب موت خواهند کرد و آن را نخواهند یافت و تمنای موت خواهند داشت، اما موت از ایشان خواهدگریخت. </p>
<p id="v7"><sup><small>7</small></sup>  و صورت ملخها چون اسبهای آراسته شده برای جنگ بود و بر سر ایشان مثل تاجهای شبیه طلا، و چهره های ایشان شبیه صورت انسان بود. </p>
<p id="v8"><sup><small>8</small></sup>  و مویی داشتند چون موی زنان، و دندانهایشان مانند دندانهای شیران بود. </p>
<p id="v9"><sup><small>9</small></sup>  و جوشنها داشتند، چون جوشنهای آهنین و صدای بالهای ایشان، مثل صدای ارابه های اسبهای بسیار که به جنگ همی تازند. </p>
<p id="v10"><sup><small>10</small></sup>  و دمها چون عقربها با نیشهاداشتند؛ و در دم آنها قدرت بود که تا مدت پنج ماه مردم را اذیت نمایند. </p>
<p id="v11"><sup><small>11</small></sup>  و بر خود، پادشاهی داشتند که ملک الهاویه است که در عبرانی به ابدون مسمی است و در یونانی او را اپلیون خوانند. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  یک وای گذشته است. اینک دو وای دیگر بعد از این می‌آید. </p>
<p id="v13"><sup><small>13</small></sup>  و فرشته ششم بنواخت که ناگاه آوازی از میان چهار شاخ مذبح طلایی که در حضور خداست شنیدم </p>
<p id="v14"><sup><small>14</small></sup>  که به آن فرشته ششم که صاحب کرنابود می‌گوید: «آن چهار فرشته را که بر نهر عظیم فرات بسته‌اند، خلاص کن.» </p>
<p id="v15"><sup><small>15</small></sup>  پس آن چهارفرشته که برای ساعت و روز و ماه و سال معین مهیا شده‌اند تا اینکه ثلث مردم را بکشند، خلاصی یافتند. </p>
<p id="v16"><sup><small>16</small></sup>  و عدد جنود سواران، دویست هزار هزار بود که عدد ایشان را شنیدم. </p>
<p id="v17"><sup><small>17</small></sup>  و به اینطور اسبان و سواران ایشان را دررویا دیدم که جوشنهای آتشین و آسمانجونی وکبریتی دارند و سرهای اسبان چون سر شیران است و از دهانشان آتش و دود و کبریت بیرون می‌آید. </p>
<p id="v18"><sup><small>18</small></sup>  از این سه بلا یعنی آتش و دود وکبریت که از دهانشان برمی آید، ثلث مردم هلاک شدند. </p>
<p id="v19"><sup><small>19</small></sup>  زیرا که قدرت اسبان در دهان و دم ایشان است، زیرا که دمهای آنها چون مارهاست که سرها دارد و به آنها اذیت می‌کنند. </p>
<p id="v20"><sup><small>20</small></sup>  و سایرمردم که به این بلایا کشته نگشتند، از اعمال دستهای خود توبه نکردند تا آنکه عبادت دیوها وبتهای طلا و نقره و برنج و سنگ و چوب را که طاقت دیدن و شنیدن و خرامیدن ندارند، ترک کنند؛و از قتل‌ها و جادوگریها و زنا و دزدیهای خود توبه نکردند. </p>
<p id="v21"><sup><small>21</small></sup>  و از قتل‌ها و جادوگریها و زنا و دزدیهای خود توبه نکردند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Revelation/8">مکاشفه - فصل 8</a></td>
        <td><a href="/fa/Bible/Revelation/Index">فهرست مطالب</a></td>
        <td><a href="/fa/Bible/Revelation/10">مکاشفه - فصل 10</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 9:11 <i>آبادون: رئیس ستاد شورشیان</i>: <a href="/fa/The_Urantia_Book/53#p1_5">یور 53:1.5</a>. </li>
</ol>
</div>
