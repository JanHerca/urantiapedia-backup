<!--
title: مکاشفه - فصل 18
description: 
published: true
date: 2022-10-6T9:46:16Z
tags: bible, bible—revelation
editor: ckeditor
dateCreated: 2022-8-14T17:48:5Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Revelation/17">مکاشفه - فصل 17</a></td>
        <td><a href="/fa/Bible/Revelation/Index">فهرست مطالب</a></td>
        <td><a href="/fa/Bible/Revelation/19">مکاشفه - فصل 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  بعد از آن دیدم فرشته‌ای دیگر ازآسمان نازل شد که قدرت عظیم داشت و زمین به جلال او منور شد. </p>
<p id="v2"><sup><small>2</small></sup>  و به آواز زورآورندا کرده، گفت: «منهدم شد، منهدم شد بابل عظیم! و او مسکن دیوها و ملاذ هر روح خبیث وملاذ هر مرغ ناپاک و مکروه گردیده است. </p>
<p id="v3"><sup><small>3</small></sup>  زیراکه از خمر غضب آلود زنای او همه امت هانوشیده‌اند و پادشاهان جهان با وی زنا کرده‌اند وتجار جهان از کثرت عیاشی او دولتمندگردیده‌اند.» </p>
<p id="v4"><sup><small>4</small></sup>  و صدایی دیگر از آسمان شنیدم که می‌گفت: «ای قوم من از میان او بیرون آیید، مبادادر گناهانش شریک شده، از بلاهایش بهره‌مندشوید. </p>
<p id="v5"><sup><small>5</small></sup>  زیرا گناهانش تا به فلک رسیده و خدا ظلمهایش را به یاد آورده است. </p>
<p id="v6"><sup><small>6</small></sup>  بدو رد کنیدآنچه را که او داده است و بحسب کارهایش دوچندان بدو جزا دهید و در‌پیاله‌ای که او آمیخته است، او را دو چندان بیامیزید. </p>
<p id="v7"><sup><small>7</small></sup>  به اندازه‌ای که خویشتن را تمجید کرد و عیاشی نمود، به آنقدرعذاب و ماتم بدو دهید، زیرا که در دل خودمی گوید: به مقام ملکه نشسته‌ام و بیوه نیستم وماتم هرگز نخواهم دید. </p>
<p id="v8"><sup><small>8</small></sup>  لهذا بلایای او از مرگ وماتم و قحط در یک روز خواهد آمد و به آتش سوخته خواهد شد، زیرا که زورآور است، خداوند خدایی که بر او داوری می‌کند. </p>
<p id="v9"><sup><small>9</small></sup>  آنگاه پادشاهان دنیا که با او زنا و عیاشی نمودند، چون دود سوختن او را بینند، گریه و ماتم خواهند کرد، </p>
<p id="v10"><sup><small>10</small></sup>  و از خوف عذابش دور ایستاده، خواهند گفت: وای وای، ای شهر عظیم، ای بابل، بلده زورآورزیرا که در یک ساعت عقوبت تو آمد. </p>
<p id="v11"><sup><small>11</small></sup>  «و تجار جهان برای او گریه و ماتم خواهندنمود، زیرا که از این پس بضاعت ایشان را کسی نمی خرد. </p>
<p id="v12"><sup><small>12</small></sup>  بضاعت طلا و نقره و جواهر ومروارید و کتان نازک و ارغوانی و ابریشم و قرمز وعود قماری و هر ظرف عاج و ظروف چوب گرانبها و مس و آهن و مرمر، </p>
<p id="v13"><sup><small>13</small></sup>  و دارچینی وحماما و خوشبوی‌ها و مر و کندر و شراب وروغن و آرد میده و گندم و رمه‌ها و گله‌ها و اسبان و ارابه‌ها و اجساد و نفوس مردم. </p>
<p id="v14"><sup><small>14</small></sup>  و حاصل شهوت نفس تو از تو گم شد و هر چیز فربه وروشن از تو نابود گردید و دیگر آنها را نخواهی یافت. </p>
<p id="v15"><sup><small>15</small></sup>  و تاجران این چیزها که از وی دولتمند شده‌اند، از ترس عذابش دور ایستاده، گریان وماتم‌کنان </p>
<p id="v16"><sup><small>16</small></sup>  خواهند گفت: وای، وای، ای شهرعظیم که به کتان و ارغوانی و قرمز ملبس می‌بودی و به طلا و جواهر و مروارید مزین، زیرا در یک ساعت اینقدر دولت عظیم خراب شد. </p>
<p id="v17"><sup><small>17</small></sup>  و هرناخدا و کل جماعتی که بر کشتیها می‌باشند وملاحان و هر‌که شغل دریا می‌کند دور ایستاده، </p>
<p id="v18"><sup><small>18</small></sup>  چون دود سوختن آن را دیدند، فریادکنان گفتند: کدام شهر است مثل این شهر بزرگ! </p>
<p id="v19"><sup><small>19</small></sup>  وخاک بر سر خود ریخته، گریان و ماتم‌کنان فریادبرآورده، می‌گفتند: «وای، وای بر آن شهر عظیم که از آن هر‌که در دریا صاحب کشتی بود، ازنفایس او دولتمند گردید که در یک ساعت ویران گشت. </p>
<p id="v20"><sup><small>20</small></sup>  «پس‌ای آسمان و مقدسان و رسولان و انبیاشادی کنید زیرا خدا انتقام شما را از او کشیده است.» </p>
<p id="v21"><sup><small>21</small></sup>  و یک فرشته زورآور سنگی چون سنگ آسیای بزرگ گرفته، به دریا انداخت و گفت: «چنین به یک صدمه، شهر بابل منهدم خواهدگردید و دیگر هرگز یافت نخواهد شد. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  وصوت بربطزنان و مغنیان و نی‌زنان و کرنانوازان بعد از این در تو شنیده نخواهد شد و هیچ صنعتگر از هر صناعتی در تو دیگر پیدا نخواهدشد و باز صدای آسیا در تو شنیده نخواهدگردید، </p>
<p id="v23"><sup><small>23</small></sup>  و نور چراغ در تو دیگر نخواهد تابید وآواز عروس و داماد باز در تو شنیده نخواهدگشت زیرا که تجار تو اکابر جهان بودند و از جادوگری تو جمیع امت‌ها گمراه شدند.و درآن، خون انبیا و مقدسین و تمام مقتولان روی زمین یافت شد.» </p>
<p id="v24"><sup><small>24</small></sup>  و درآن، خون انبیا و مقدسین و تمام مقتولان روی زمین یافت شد.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Revelation/17">مکاشفه - فصل 17</a></td>
        <td><a href="/fa/Bible/Revelation/Index">فهرست مطالب</a></td>
        <td><a href="/fa/Bible/Revelation/19">مکاشفه - فصل 19</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 18:21 <i>رحمتش جاودانه است</i>: <a href="/fa/The_Urantia_Book/38#p6_3">یور 38:6.3</a>. </li>
</ol>
</div>
