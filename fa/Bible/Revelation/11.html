<!--
title: مکاشفه - فصل 11
description: 
published: true
date: 2022-8-14T17:48:5Z
tags: 
editor: ckeditor
dateCreated: 2022-8-14T17:48:5Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fa/Bible/Revelation/10">مکاشفه - فصل 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fa/Bible/Revelation/Index">فهرست مطالب</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fa/Bible/Revelation/12">مکاشفه - فصل 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و نی‌ای مثل عصا به من داده شد و مراگفت: «برخیز و قدس خدا و مذبح وآنانی را که در آن عبادت می‌کنند پیمایش نما. </p>
<p id="v2"><sup><small>2</small></sup>  وصحن خارج قدس را بیرون انداز و آن را مپیمازیرا که به امت‌ها داده شده است و شهر مقدس راچهل و دو ماه پایمال خواهند نمود. </p>
<p id="v3"><sup><small>3</small></sup>  و به دوشاهد خود خواهم داد که پلاس در بر کرده، مدت هزار و دویست و شصت روز نبوت نمایند.» </p>
<p id="v4"><sup><small>4</small></sup>  اینانند دو درخت زیتون و دو چراغدان که در حضور خداوند زمین ایستاده‌اند. </p>
<p id="v5"><sup><small>5</small></sup>  و اگر کسی بخواهد بدیشان اذیت رساند، آتشی از دهانشان بدر شده، دشمنان ایشان را فرو می‌گیرد؛ و هر‌که قصد اذیت ایشان دارد، بدینگونه باید کشته شود. </p>
<p id="v6"><sup><small>6</small></sup>  اینها قدرت به بستن آسمان دارند تا در ایام نبوت ایشان باران نبارد و قدرت بر آبها دارند که آنها را به خون تبدیل نمایند و جهان را هر گاه بخواهند، به انواع بلایا مبتلا سازند. </p>
<p id="v7"><sup><small>7</small></sup>  و چون شهادت خود را به اتمام رسانند، آن وحش که از هاویه برمی آید، با ایشان جنگ کرده، غلبه خواهد یافت و ایشان را خواهد کشت </p>
<p id="v8"><sup><small>8</small></sup>  وبدنهای ایشان در شارع عام شهر عظیم که به‌معنی روحانی، به سدوم و مصر مسمی است، جایی که خداوند ایشان نیز مصلوب گشت، خواهد ماند. </p>
<p id="v9"><sup><small>9</small></sup>  و گروهی از اقوام و قبایل و زبانها و امت‌ها، بدنهای ایشان را سه روز و نیم نظاره می‌کنند واجازت نمی دهند که بدنهای ایشان را به قبرسپارند. </p>
<p id="v10"><sup><small>10</small></sup>  و ساکنان زمین بر ایشان خوشی وشادی می‌کنند و نزد یکدیگر هدایا خواهندفرستاد، از آنرو که این دو نبی ساکنان زمین رامعذب ساختند. </p>
<p id="v11"><sup><small>11</small></sup>  و بعد از سه روز و نیم، روح حیات از خدابدیشان درآمد که بر پایهای خود ایستادند وبینندگان ایشان را خوفی عظیم فرو گرفت. </p>
<p id="v12"><sup><small>12</small></sup>  وآوازی بلند از آسمان شنیدند که بدیشان می‌گوید: «به اینجا صعود نمایید.» پس در ابر، به آسمان بالا شدند و دشمنانشان ایشان را دیدند. </p>
<p id="v13"><sup><small>13</small></sup>  و در همان ساعت، زلزله‌ای عظیم حادث گشت که ده‌یک از شهر منهدم گردید و هفت هزارنفر از زلزله هلاک شدند و باقی ماندگان ترسان گشته، خدای آسمان را تمجید کردند. </p>
<p id="v14"><sup><small>14</small></sup>  وای دوم درگذشته است. اینک وای سوم بزودی می‌آید. </p>
<p id="v15"><sup><small>15</small></sup>  و فرشته‌ای بنواخت که ناگاه صداهای بلنددر آسمان واقع شد که می‌گفتند: «سلطنت جهان از آن خداوند ما و مسیح او شد و تا ابدالابادحکمرانی خواهد کرد.» </p>
<p id="v16"><sup><small>16</small></sup>  و آن بیست و چهارپیر که در حضور خدا بر تختهای خود نشسته‌اند، به روی درافتاده، خدا را سجده کردند <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  و گفتند: «تو را شکر می‌کنیم‌ای خداوند، خدای قادرمطلق که هستی و بودی، زیرا که قوت عظیم خودرا بدست گرفته، به سلطنت پرداختی. </p>
<p id="v18"><sup><small>18</small></sup>  و امت هاخشمناک شدند و غضب تو ظاهر گردید و وقت مردگان رسید تا بر ایشان داوری شود و تا بندگان خود یعنی انبیا و مقدسان و ترسندگان نام خود راچه کوچک و چه بزرگ اجرت دهی و مفسدان زمین را فاسد گردانی.»و قدس خدا در آسمان مفتوح گشت وتابوت عهدنامه او در قدس او ظاهر شد و برقها وصداها و رعدها و زلزله و تگرگ عظیمی حادث شد. </p>
<p id="v19"><sup><small>19</small></sup>  و قدس خدا در آسمان مفتوح گشت وتابوت عهدنامه او در قدس او ظاهر شد و برقها وصداها و رعدها و زلزله و تگرگ عظیمی حادث شد. <sup id="cite2"><a href="#fn2">[2]</a></sup></p>
<h2>منابع</h2>
<div>
<ol>
  <li id="fn1"><a href="#cite1">↑</a> 11:16 <i>مدیریت اورنشیا</i>: <a href="/fa/The_Urantia_Book/114#p2_1">یور 114:2.1</a>.  <i>24 مشاور</i>: <a href="/fa/The_Urantia_Book/77#p9_5">یور 77:9.5</a>.  <i>کمیسیون بیت المقدس</i>: <a href="/fa/The_Urantia_Book/114#p1_1">یور 114:1.1</a>. </li>
  <li id="fn2"><a href="#cite2">↑</a> 11:19 <i>گیرنده های Jerusem</i>: <a href="/fa/The_Urantia_Book/46#p3_3">یور 46:3.3</a>.  <i>تگرگ</i>: <a href="/fa/The_Urantia_Book/85#p4_3">یور 85:4.3</a>. </li>
</ol>
</div>
