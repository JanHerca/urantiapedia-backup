<!--
title: دوم تواريخ - فصل 6
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Chronicles/5">دوم تواريخ - فصل 5</a></td>
        <td><a href="/fa/Bible/2_Chronicles/Index">فهرست مطالب</a></td>
        <td><a href="/fa/Bible/2_Chronicles/7">دوم تواريخ - فصل 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  آنگاه سلیمان گفت: «خداوند فرموده است که در تاریکی غلیظ ساکن می‌شوم. <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  اما من خانه‌ای برای سکونت تو و مکانی را که تا به ابدساکن شوی بنا نموده‌ام.» </p>
<p id="v3"><sup><small>3</small></sup>  و پادشاه روی خود را برگردانیده، تمامی جماعت اسرائیل را برکت داد، و تمامی جماعت اسرائیل بایستادند. </p>
<p id="v4"><sup><small>4</small></sup>  پس گفت: «یهوه خدای اسرائیل متبارک باد که به دهان خود به پدرم داودوعده داده، و به‌دست خود آن را به‌جا آورده، گفت: </p>
<p id="v5"><sup><small>5</small></sup>  از روزی که قوم خود را از زمین مصربیرون آوردم شهری از جمیع اسباط اسرائیل برنگزیدم تا خانه‌ای بنا نمایم که اسم من در آن باشد، و کسی را برنگزیدم تا پیشوای قوم من اسرائیل بشود. </p>
<p id="v6"><sup><small>6</small></sup>  اما اورشلیم را برگزیدم تا اسم من در آنجا باشد و داود را انتخاب نمودم تاپیشوای قوم من اسرائیل بشود. </p>
<p id="v7"><sup><small>7</small></sup>  و در دل پدرم داود بود که خانه‌ای برای اسم یهوه خدای اسرائیل بنا نماید. </p>
<p id="v8"><sup><small>8</small></sup>  اما خداوند به پدرم داودگفت: چون در دل تو بود که خانه‌ای برای اسم من بنا نمایی نیکو کردی که این را در دل خود نهادی. </p>
<p id="v9"><sup><small>9</small></sup>  لیکن تو خانه را بنا نخواهی نمود، بلکه پسر توکه از صلب تو بیرون آید او خانه را برای اسم من بنا خواهد کرد. </p>
<p id="v10"><sup><small>10</small></sup>  پس خداوند کلامی را که گفته بود ثابت گردانید و من به‌جای پدرم داودبرخاسته، و بر وفق آنچه خداوند گفته بود برکرسی اسرائیل نشسته‌ام و خانه را به اسم یهوه خدای اسرائیل بنا نمودم. </p>
<p id="v11"><sup><small>11</small></sup>  و تابوت را که عهدخداوند که آن را با بنی‌اسرائیل بسته بود در آن می‌باشد در آنجا گذاشته‌ام.» </p>
<p id="v12"><sup><small>12</small></sup>  و او پیش مذبح خداوند به حضور تمامی جماعت اسرائیل ایستاده، دستهای خود رابرافراشت. </p>
<p id="v13"><sup><small>13</small></sup>  زیرا که سلیمان منبر برنجینی را که طولش پنج ذراع، و عرضش پنج ذراع، و بلندیش سه ذراع بود ساخته، آن را در میان صحن گذاشت و بر آن ایستاده، به حضور تمامی جماعت اسرائیل زانو زد و دستهای خود را به سوی آسمان برافراشته، </p>
<p id="v14"><sup><small>14</small></sup>  گفت: «ای یهوه خدای اسرائیل! خدایی مثل تو نه در آسمان و نه در زمین می‌باشد که با بندگان خود که به حضور تو به تمامی دل خویش سلوک می‌نمایند، عهد ورحمت را نگاه می‌داری. </p>
<p id="v15"><sup><small>15</small></sup>  و آن وعده‌ای را که به بنده خود پدرم داود داده‌ای نگاه داشته‌ای زیرا به دهان خود وعده دادی و به‌دست خود آن را وفانمودی چنانکه امروز شده است. </p>
<p id="v16"><sup><small>16</small></sup>  پس الان‌ای یهوه خدای اسرائیل با بنده خود پدرم داود آن وعده را نگاه دار که به او داده و گفته‌ای که به حضور من کسی‌که بر کرسی اسرائیل بنشیندبرای تو منقطع نخواهد شد، به شرطی که پسرانت طریقهای خود را نگاه داشته، به شریعت من سلوک نمایند چنانکه تو به حضور من رفتارنمودی. </p>
<p id="v17"><sup><small>17</small></sup>  و الان‌ای یهوه خدای اسرائیل کلامی که به بنده خود داود گفته‌ای ثابت بشود. </p>
<p id="v18"><sup><small>18</small></sup>  «اما آیا خدا فی الحقیقه در میان آدمیان برزمین ساکن خواهد شد؟ اینک فلک و فلک الافلاک تو را گنجایش ندارد تا چه رسد به این خانه‌ای که بنا کردم. <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  لیکن‌ای یهوه خدای من به دعا وتضرع بنده خود توجه نما و استغاثه و دعایی راکه بنده ات به حضور تو می‌کند اجابت فرما. </p>
<p id="v20"><sup><small>20</small></sup>  تاآنکه شب و روز چشمان تو بر این خانه باز شود وبر مکانی که درباره‌اش وعده داده‌ای که اسم خودرا در آنجا قرار خواهی داد تا دعایی را که بنده ات به سوی این مکان بنماید اجابت کنی. </p>
<p id="v21"><sup><small>21</small></sup>  و تضرع بنده ات و قوم خود اسرائیل را که به سوی این مکان دعا می‌نمایند استماع نما و از آسمان مکان سکونت خود بشنو و چون شنیدی عفو فرما. </p>
<p id="v22"><sup><small>22</small></sup>  «اگر کسی با همسایه خود گناه ورزد و قسم بر او عرضه شود که بخورد و او آمده، پیش مذبح تو در این خانه قسم خورد، </p>
<p id="v23"><sup><small>23</small></sup>  آنگاه از آسمان بشنو و عمل نموده، به جهت بندگانت داوری کن و شریران را جزا داده، طریق ایشان را بسر ایشان برسان، و عادلان را عادل شمرده، ایشان را به حسب عدالت ایشان جزا بده. </p>
<p id="v24"><sup><small>24</small></sup>  «و هنگامی که قوم تو اسرائیل به‌سبب گناهانی که به تو ورزیده باشند به حضور دشمنان خود مغلوب شوند، اگر به سوی تو بازگشت نموده، به اسم تو اعتراف نمایند و نزد تو در این خانه دعا و تضرع کنند، </p>
<p id="v25"><sup><small>25</small></sup>  آنگاه از آسمان بشنو وگناه قوم خود اسرائیل را بیامرز و ایشان را به زمینی که به ایشان و به پدران ایشان داده‌ای بازآور. </p>
<p id="v26"><sup><small>26</small></sup>  «هنگامی که آسمان بسته شود و به‌سبب گناهانی که به تو ورزیده باشند باران نبارد، اگر به سوی این مکان دعا کنند و به اسم تو اعتراف نمایند و به‌سبب مصیبتی که به ایشان رسانیده باشی از گناه خویش بازگشت کنند، </p>
<p id="v27"><sup><small>27</small></sup>  آنگاه ازآسمان بشنو و گناه بندگانت و قوم خود اسرائیل را بیامرز و راه نیکو را که در آن باید رفت به ایشان تعلیم بده، و به زمین خود که آن را به قوم خویش برای میراث بخشیده‌ای باران بفرست. </p>
<p id="v28"><sup><small>28</small></sup>  «اگر در زمین قحطی باشد و اگر وبا یا بادسموم یا یرقان باشد یا اگر ملخ یا کرم باشد و اگردشمنان ایشان، ایشان را در شهرهای زمین ایشان محاصره نمایند هر بلایی یا هر مرضی که بوده باشد. </p>
<p id="v29"><sup><small>29</small></sup>  آنگاه هر دعا و هر استغاثه‌ای که از هرمرد یا از تمامی قوم تو اسرائیل کرده شود که هریک از ایشان بلا و غم دل خود را خواهد دانست، و دستهای خود را به سوی این خانه دراز خواهد کرد. </p>
<p id="v30"><sup><small>30</small></sup>  آنگاه از آسمان که مکان سکونت تو باشدبشنو و بیامرز و به هر کس که دل او را می‌دانی به حسب راههایش جزا بده، زیرا که تو به تنهایی عارف قلوب جمیع بنی آدم هستی. <sup id="cite4"><a href="#fn4">[4]</a></sup></p>
<p id="v31"><sup><small>31</small></sup>  تا آن که ایشان در تمامی روزهایی که بروی زمینی که به پدران ما داده‌ای زنده باشند از تو بترسند. </p>
<p id="v32"><sup><small>32</small></sup>  «و نیز غریبی که از قوم تو اسرائیل نباشد وبه‌خاطر اسم عظیم تو و دست قوی و بازوی برافراشته تو از زمین بعید آمده باشد، پس چون بیاید و به سوی این خانه دعا نماید، </p>
<p id="v33"><sup><small>33</small></sup>  آنگاه ازآسمان، مکان سکونت خود، بشنو و موافق هرآنچه آن غریب نزد تو استغاثه نماید به عمل آورتا جمیع قومهای جهان اسم تو را بشناسند و مثل قوم تو اسرائیل از تو بترسند و بدانند که اسم تو براین خانه‌ای که بنا کرده‌ام نهاده شده است. </p>
<p id="v34"><sup><small>34</small></sup>  «اگر قوم تو برای مقاتله با دشمنان خود به راهی که ایشان را فرستاده باشی، بیرون روند و به سوی شهری که برگزیده‌ای و خانه‌ای که به جهت اسم تو بنا کرده‌ام، نزد تو دعا نمایند، </p>
<p id="v35"><sup><small>35</small></sup>  آنگاه دعاو تضرع ایشان را از آسمان بشنو و حق ایشان را به‌جا آور. </p>
<p id="v36"><sup><small>36</small></sup>  «و اگر به تو گناه ورزیده باشند زیرا انسانی نیست که گناه نکند، و بر ایشان غضبناک شده، ایشان را به‌دست دشمنان تسلیم کرده باشی واسیرکنندگان ایشان، ایشان را به زمین دور یانزدیک ببرند، </p>
<p id="v37"><sup><small>37</small></sup>  پس اگر در زمینی که در آن اسیرباشند به خود آمده، بازگشت نمایند و در زمین اسیری خود نزد تو تضرع نموده، گویند که گناه کرده و عصیان ورزیده، و شریرانه رفتارنموده‌ایم، </p>
<p id="v38"><sup><small>38</small></sup>  و در زمین اسیری خویش که ایشان را به آن به اسیری برده باشند، به تمامی دل وتمامی جان خود به تو بازگشت نمایند، و به سوی زمینی که به پدران ایشان داده‌ای و شهری که برگزیده‌ای و خانه‌ای که برای اسم تو بنا کرده‌ام دعا نمایند، <sup id="cite2"><a href="#fn2">[2]</a></sup></p>
<p id="v39"><sup><small>39</small></sup>  آنگاه از آسمان، مکان سکونت خود، دعا و تضرع ایشان را بشنو و حق ایشان رابجا آور، و قوم خود را که به تو گناه ورزیده باشندبیامرز. </p>
<p id="v40"><sup><small>40</small></sup>  پس الان‌ای خدای من چشمان تو بازشود و گوشهای تو به دعاهایی که در این مکان کرده شود شنوا باشد. </p>
<p id="v41"><sup><small>41</small></sup>  و حال تو‌ای یهوه خدا، با تابوت قوت خود به سوی آرامگاه خویش برخیز. ای یهوه خدا کاهنان تو به نجات ملبس گردند و مقدسانت به نیکویی شادمان بشوند‌ای یهوه خدا روی مسیح خود را برنگردان ورحمتهای بنده خود داود را بیاد آور.» </p>
<p id="v42"><sup><small>42</small></sup>  ‌ای یهوه خدا روی مسیح خود را برنگردان ورحمتهای بنده خود داود را بیاد آور.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Chronicles/5">دوم تواريخ - فصل 5</a></td>
        <td><a href="/fa/Bible/2_Chronicles/Index">فهرست مطالب</a></td>
        <td><a href="/fa/Bible/2_Chronicles/7">دوم تواريخ - فصل 7</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 6:18 <i>بهشت بهشت ​​بهشت ​​</i>: <a href="/fa/The_Urantia_Book/48#p6_12">یور 48:6.12</a>.  <i>بهشت بهشت ​​</i>: <a href="/fa/The_Urantia_Book/3#p1_2">یور 3:1.2</a>.  <i>بهشت بهشت ​​</i>: <a href="/fa/The_Urantia_Book/181#p1_2">یور 181:1.2</a>.  <i>بهشت بهشت ​​</i>: <a href="/fa/The_Urantia_Book/2#p1_1">یور 2:1.1</a>.  <i>بهشت بهشت ​​بهشت ​​</i>: <a href="/fa/The_Urantia_Book/48#p6_12">یور 48:6.12</a>. </li>
  <li id="fn2"><a href="#cite2">↑</a> 6:38-39 <i>توبه برای بخشش (عهد عتیق)</i>: <a href="/fa/The_Urantia_Book/159#p5_13">یور 159:5.13</a>. </li>
  <li id="fn3"><a href="#cite3">↑</a> 6:1 <i>اجسام گرانش تاریک</i>: <a href="/fa/The_Urantia_Book/14#p1_7">یور 14:1.7</a>.  <i>خدا در تاریکی غلیظ ساکن است</i>: <a href="/fa/The_Urantia_Book/2#p1_1">یور 2:1.1</a>. </li>
  <li id="fn4"><a href="#cite4">↑</a> 6:30 <i>پروردگار فرزندان خود را می شناسد</i>: <a href="/fa/The_Urantia_Book/32#p4_8">یور 32:4.8</a>. </li>
</ol>
</div>
