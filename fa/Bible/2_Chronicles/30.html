<!--
title: دوم تواريخ - فصل 30
description: 
published: true
date: 2022-8-14T17:48:4Z
tags: 
editor: ckeditor
dateCreated: 2022-8-14T17:48:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fa/Bible/2_Chronicles/29">دوم تواريخ - فصل 29</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fa/Bible/2_Chronicles/Index">فهرست مطالب</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fa/Bible/2_Chronicles/31">دوم تواريخ - فصل 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و حزقیا نزد تمامی اسرائیل و یهودافرستاد و مکتوبات نیز به افرایم و منسی نوشت تا به خانه خداوند به اورشلیم بیایند و عیدفصح را برای یهوه خدای اسرائیل نگاه دارند. </p>
<p id="v2"><sup><small>2</small></sup>  زیرا که پادشاه و سرورانش و تمامی جماعت در اورشلیم مشورت کرده بودند که عید فصح را در ماه دوم نگاه دارند. </p>
<p id="v3"><sup><small>3</small></sup>  چونکه در آنوقت نتوانستند آن را نگاه دارند زیرا کاهنان خود راتقدیس کافی ننموده و قوم در اورشلیم جمع نشده بودند. </p>
<p id="v4"><sup><small>4</small></sup>  و این امر به نظر پادشاه و تمامی جماعت پسند آمد. </p>
<p id="v5"><sup><small>5</small></sup>  پس قرار دادند که در تمامی اسرائیل از بئرشبع تا دان ندا نمایند که بیایند وفصح را برای یهوه خدای اسرائیل در اورشلیم برپا نمایند زیرا مدت مدیدی بود که آن را به طوری که مکتوب است، نگاه نداشته بودند. </p>
<p id="v6"><sup><small>6</small></sup>  پس شاطران با مکتوبات از جانب پادشاه و سرورانش، برحسب فرمان پادشاه به تمامی اسرائیل و یهودارفته، گفتند: «ای بنی‌اسرائیل به سوی یهوه، خدای ابراهیم و اسحاق و اسرائیل باز گشت نمایید تا او به بقیه شما که از دست پادشاهان آشور رسته‌اید، رجوع نماید. </p>
<p id="v7"><sup><small>7</small></sup>  و مثل پدران وبرادران خود که به یهوه خدای پدران خویش خیانت ورزیدند، مباشید که ایشان را محل دهشت چنانکه می‌بینید گردانیده است. </p>
<p id="v8"><sup><small>8</small></sup>  پس مثل پدران خود گردن خود را سخت مسازیدبلکه نزد خداوند تواضع نمایید و به قدس او که آن را تا ابدالاباد تقدیس نموده است داخل شده، یهوه خدای خود را عبادت نمایید تا حدت خشم او از شما برگردد. </p>
<p id="v9"><sup><small>9</small></sup>  زیرا اگر به سوی خداوندبازگشت نمایید، برادران و پسران شما به نظرآنانی که ایشان را به اسیری برده‌اند، التفات خواهند یافت و به این زمین مراجعت خواهندنمود، زیرا که یهوه خدای شما مهربان و رحیم است و اگر به سوی او بازگشت نمایید روی خودرا از شما بر نخواهد گردانید.» <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  پس شاطران شهر به شهر از زمین افرایم ومنسی تا زبولون گذشتند، لیکن بر ایشان استهزا وسخریه می‌نمودند. </p>
<p id="v11"><sup><small>11</small></sup>  اما بعضی از اشیر و منسی و زبولون تواضع نموده، به اورشلیم آمدند. </p>
<p id="v12"><sup><small>12</small></sup>  ودست خدا بر یهودا بود که ایشان را یک دل بخشدتا فرمان پادشاه و سرورانش را موافق کلام خداوند بجا آورند. </p>
<p id="v13"><sup><small>13</small></sup>  پس گروه عظیمی در اورشلیم برای نگاه داشتن عید فطیر در ماه دوم جمع شدند وجماعت، بسیار بزرگ شد. </p>
<p id="v14"><sup><small>14</small></sup>  و برخاسته، مذبح هایی را که در اورشلیم بود خراب کردند وهمه مذبح های بخور را خراب کرده، به وادی قدرون انداختند. </p>
<p id="v15"><sup><small>15</small></sup>  و در چهاردهم ماه دوم فصح را ذبح کردند و کاهنان و لاویان خجالت کشیده، خود را تقدیس نمودند و قربانی های سوختنی به خانه خداوند آوردند. </p>
<p id="v16"><sup><small>16</small></sup>  پس در جایهای خود به ترتیب خویش برحسب تورات موسی مرد خداایستادند و کاهنان خون را از دست لاویان گرفته، پاشیدند. </p>
<p id="v17"><sup><small>17</small></sup>  زیرا چونکه بسیاری از جماعت بودند که خود را تقدیس ننموده بودند لاویان مامور شدند که قربانی های فصح را به جهت هرکه طاهر نشده بود ذبح نمایند و ایشان را برای خداوند تقدیس کنند. </p>
<p id="v18"><sup><small>18</small></sup>  زیرا گروهی عظیم ازقوم یعنی بسیار از افرایم و منسی و یساکار وزبولون طاهر نشده بودند و معهذا فصح راخوردند لکن نه موافق آنچه نوشته شده بود، زیراحزقیا برای ایشان دعا کرده، گفت: <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  «خداوندمهربان، هر کس را که دل خود را مهیا سازد تا خدایعنی یهوه خدای پدران خویش را طلب نمایدبیامرزد، اگرچه موافق طهارت قدس نباشد.» </p>
<p id="v20"><sup><small>20</small></sup>  وخداوند حزقیا را اجابت نموده، قوم را شفا داد. </p>
<p id="v21"><sup><small>21</small></sup>  پس بنی‌اسرائیل که در اورشلیم حاضر بودند، عید فطیر را هفت روز به شادی عظیم نگاه داشتندو لاویان و کاهنان خداوند را روز به روز به آلات تسبیح خداوند حمد می‌گفتند. </p>
<p id="v22"><sup><small>22</small></sup>  و حزقیا به جمیع لاویانی که در خدمت خداوند نیکو ماهربودند، سخنان دلاویز گفت. پس هفت روزمرسوم عید را خوردند و ذبایح سلامتی گذرانیده، یهوه خدای پدران خود را تسبیح خواندند. </p>
<p id="v23"><sup><small>23</small></sup>  و تمامی جماعت مشورت کردند که عید راهفت روز دیگر نگاه دارند. پس هفت روز دیگر رابا شادمانی نگاه داشتند. </p>
<p id="v24"><sup><small>24</small></sup>  زیرا حزقیا، پادشاه یهودا هزار گاو و هفت هزار گوسفند به جماعت بخشید و سروران هزار گاو و ده هزار گوسفند به جماعت بخشیدند و بسیاری از کاهنان خویشتن را تقدیس نمودند. </p>
<p id="v25"><sup><small>25</small></sup>  و تمامی جماعت یهودا وکاهنان و لاویان و تمامی گروهی که از اسرائیل آمدند و غریبانی که از زمین اسرائیل آمدند و(غریبانی که ) در یهودا ساکن بودند، شادی کردند. </p>
<p id="v26"><sup><small>26</small></sup>  و شادی عظیمی در اورشلیم رخ نمود زیرا که از ایام سلیمان بن داود، پادشاه اسرائیل مثل این در اورشلیم واقع نشده بود.پس لاویان کهنه برخاسته، قوم را برکت دادند و آواز ایشان مستجاب گردید و دعای ایشان به مسکن قدس اوبه آسمان رسید. </p>
<p id="v27"><sup><small>27</small></sup>  پس لاویان کهنه برخاسته، قوم را برکت دادند و آواز ایشان مستجاب گردید و دعای ایشان به مسکن قدس اوبه آسمان رسید. <sup id="cite2"><a href="#fn2">[2]</a></sup></p>
<h2>منابع</h2>
<div>
<ol>
  <li id="fn1"><a href="#cite1">↑</a> 30:9 <i>همه مهربان</i>: <a href="/fa/The_Urantia_Book/142#p3_7">یور 142:3.7</a>.  <i>منبع یگانه زندگی</i>: <a href="/fa/The_Urantia_Book/131#p10_6">یور 131:10.6</a>.  <i>وزارت رحمت</i>: <a href="/fa/The_Urantia_Book/6#p3_2">یور 6:3.2</a>.  <i>خداوند مهربان است</i>: <a href="/fa/The_Urantia_Book/2#p5_7">یور 2:5.7</a>.  <i>خدا مریض را فراموش نمی کند</i>: <a href="/fa/The_Urantia_Book/143#p1_6">یور 143:1.6</a>. </li>
  <li id="fn2"><a href="#cite2">↑</a> 30:27 <i>دعای مرد عادل</i>: <a href="/fa/The_Urantia_Book/89#p8_7">یور 89:8.7</a>. </li>
  <li id="fn3"><a href="#cite3">↑</a> 30:18-19 <i>خداجوی</i>: <a href="/fa/The_Urantia_Book/1#p2_3">یور 1:2.3</a>. </li>
</ol>
</div>
