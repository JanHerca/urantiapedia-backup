<!--
title: دوم تواريخ - فصل 3
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Chronicles/2">دوم تواريخ - فصل 2</a></td>
        <td><a href="/fa/Bible/2_Chronicles/Index">فهرست مطالب</a></td>
        <td><a href="/fa/Bible/2_Chronicles/4">دوم تواريخ - فصل 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و سلیمان شروع کرد به بنا نمودن خانه خداوند در اورشلیم بر کوه موریا، جایی که (خداوند) بر پدرش داود ظاهر شده بود، جایی که داود در خرمنگاه ارنون یبوسی تعیین کرده بود. </p>
<p id="v2"><sup><small>2</small></sup>  و در روز دوم ماه دوم از سال چهارم سلطنت خود به بنا کردن شروع نمود. </p>
<p id="v3"><sup><small>3</small></sup>  و این است اساس هایی که سلیمان برای بنا نمودن خانه خدا نهاد: طولش به ذراعها برحسب پیمایش اول شصت ذراع و عرضش بیست ذراع، </p>
<p id="v4"><sup><small>4</small></sup>  و طول رواقی که پیش خانه بود مطابق عرض خانه بیست ذراع، و بلندیش صد و بیست ذراع و اندرونش رابه طلای خالص پوشانید. </p>
<p id="v5"><sup><small>5</small></sup>  و خانه بزرگ را به چوب صنوبر پوشانید و آن را به زر خالص پوشانید، و بر آن درختان خرما و رشته‌ها نقش نمود. </p>
<p id="v6"><sup><small>6</small></sup>  و خانه را به سنگهای گرانبها برای زیبایی مرصع ساخت، و طلای آن طلای فروایم بود. </p>
<p id="v7"><sup><small>7</small></sup>  وتیرها و آستانه‌ها و دیوارها و درهای خانه را به طلا پوشانید و بر دیوارها کروبیان نقش نمود. </p>
<p id="v8"><sup><small>8</small></sup>  و خانه قدس‌الاقداس را ساخت که طولش موافق عرض خانه بیست ذراع، و عرضش بیست ذراع بود، و آن را به زر خالص به مقدار ششصدوزنه پوشانید. </p>
<p id="v9"><sup><small>9</small></sup>  و وزن میخها پنجاه مثقال طلابود، و بالاخانه‌ها را به طلا پوشانید. </p>
<p id="v10"><sup><small>10</small></sup>  و در خانه قدس‌الاقداس دو کروبی مجسمه کاری ساخت و آنها را به طلا پوشانید. </p>
<p id="v11"><sup><small>11</small></sup>  و طول بالهای کروبیان بیست ذراع بود که بال یکی پنج ذراع بوده، به دیوار خانه می‌رسید و بال دیگرش پنج ذراع بوده، به بال کروبی دیگربرمی خورد. </p>
<p id="v12"><sup><small>12</small></sup>  و بال کروبی دیگر پنج ذراع بوده، به دیوار خانه می‌رسید وبال دیگرش پنج ذراع بوده، به بال کروبی دیگر ملصق می‌شد. </p>
<p id="v13"><sup><small>13</small></sup>  وبالهای این کروبیان به قدر بیست ذراع پهن می‌بودو آنها بر پایهای خود ایستاده بودند، و رویهای آنها به سوی اندرون خانه می‌بود. </p>
<p id="v14"><sup><small>14</small></sup>  و حجاب رااز آسمانجونی و ارغوان و قرمز و کتان نازک ساخت، و کروبیان بر آن نقش نمود. </p>
<p id="v15"><sup><small>15</small></sup>  و پیش خانه دو ستون ساخت که طول آنهاسی و پنج ذراع بود و تاجی که بر سر هر یکی ازآنها بود پنج ذراع بود. </p>
<p id="v16"><sup><small>16</small></sup>  و رشته‌ها مثل آنهایی که در محراب بود ساخته، آنها را بر سر ستونها نهاد وصد انار ساخته، بر رشته‌ها گذاشت.و ستونهارا پیش هیکل یکی به‌دست راست، و دیگری به طرف چپ برپا نمود، و آن را که به طرف راست بود یاکین و آن را که به طرف چپ بود بوعز نام نهاد. </p>
<p id="v17"><sup><small>17</small></sup>  و ستونهارا پیش هیکل یکی به‌دست راست، و دیگری به طرف چپ برپا نمود، و آن را که به طرف راست بود یاکین و آن را که به طرف چپ بود بوعز نام نهاد. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Chronicles/2">دوم تواريخ - فصل 2</a></td>
        <td><a href="/fa/Bible/2_Chronicles/Index">فهرست مطالب</a></td>
        <td><a href="/fa/Bible/2_Chronicles/4">دوم تواريخ - فصل 4</a></td>
      </tr>
    </tbody>
  </table>
</figure>
