<!--
title: دوم تواريخ - فصل 4
description: 
published: true
date: 2022-10-6T9:46:16Z
tags: bible, bible—2 chronicles
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Chronicles/3">دوم تواريخ - فصل 3</a></td>
        <td><a href="/fa/Bible/2_Chronicles/Index">فهرست مطالب</a></td>
        <td><a href="/fa/Bible/2_Chronicles/5">دوم تواريخ - فصل 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و مذبح برنجینی ساخت که طولش بیست ذراع، و عرضش بیست ذراع، و بلندیش ده ذراع بود. </p>
<p id="v2"><sup><small>2</small></sup>  و دریاچه ریخته شده را ساخت که ازلب تا لبش ده ذراع بود، و از هر طرف مدور بود، وبلندیش پنج ذراع، و ریسمانی سی ذراعی آن راگرداگرد احاطه می‌داشت. </p>
<p id="v3"><sup><small>3</small></sup>  و زیر آن از هر طرف صورت گاوان بود که آن را گرداگرد احاطه می‌داشتند، یعنی برای هر ذراع ده از آنها دریاچه را از هرجانب احاطه می‌داشتند، و آن گاوان دردو صف بودند و در حین ریخته شدن آن ریخته شدند. </p>
<p id="v4"><sup><small>4</small></sup>  و آن بر دوازده گاو قایم بود که روی سه از آنها به سوی شمال و روی سه به سوی مغرب وروی سه به سوی جنوب و روی سه به سوی مشرق بود، و دریاچه بر فوق آنها و همه موخرهای آنها به طرف اندرون بود. </p>
<p id="v5"><sup><small>5</small></sup>  و حجم آن یک وجب بود و لبش مثل لب کاسه مانند گل سوسن ساخته شده بود که گنجایش سه هزار بت به پیمایش داشت. </p>
<p id="v6"><sup><small>6</small></sup>  و ده حوض ساخت و از آنهاپنج را به طرف راست و پنج را به طرف چپ گذاشت تا در آنها شست و شو نمایند، و آنچه راکه به قربانی های سوختنی تعلق داشت در آنهامی شستند، اما دریاچه برای شست و شوی کاهنان بود. </p>
<p id="v7"><sup><small>7</small></sup>  و ده شمعدان طلا موافق قانون آنها ساخته، پنج را به طرف راست و پنج را به طرف چپ درهیکل گذاشت. </p>
<p id="v8"><sup><small>8</small></sup>  و ده میز ساخته، پنج را به طرف راست و پنج را به طرف چپ در هیکل گذاشت، وصد کاسه طلا ساخت. </p>
<p id="v9"><sup><small>9</small></sup>  و صحن کاهنان و صحن بزرگ و دروازه های صحن (بزرگ را) ساخت، ودرهای آنها را به برنج پوشانید. </p>
<p id="v10"><sup><small>10</small></sup>  و دریاچه را به‌جانب راست خانه به سوی مشرق از طرف جنوب گذاشت. </p>
<p id="v11"><sup><small>11</small></sup>  و حورام دیگها و خاکندازها و کاسه‌ها راساخت پس حورام تمام کاری که برای سلیمان پادشاه به جهت خانه خدا می‌کرد به انجام رسانید. </p>
<p id="v12"><sup><small>12</small></sup>  دو ستون و پیاله های تاجهایی که بر سر دوستون بود و دو شبکه به جهت پوشانیدن دو پیاله تاجهایی که بر ستونها بود </p>
<p id="v13"><sup><small>13</small></sup>  و چهارصد انار برای دو شبکه و دو صف انار برای هر شبکه بود تا دوپیاله تاجهایی را که بالای ستونها بود بپوشاند. </p>
<p id="v14"><sup><small>14</small></sup>  و پایه‌ها را ساخت و حوضها را بر پایه هاساخت. </p>
<p id="v15"><sup><small>15</small></sup>  و یک دریاچه و دوازده گاو را زیردریاچه (ساخت ). </p>
<p id="v16"><sup><small>16</small></sup>  و دیگها و خاکندازها وچنگالها و تمامی اسباب آنها را پدرش حورام برای سلیمان پادشاه به جهت خانه خداوند ازبرنج صیقلی ساخت. </p>
<p id="v17"><sup><small>17</small></sup>  آنها را پادشاه درصحرای اردن در گل رست که در میان سکوت وصرده بود ریخت. </p>
<p id="v18"><sup><small>18</small></sup>  و سلیمان تمام این آلات رااز حد زیاده ساخت، چونکه وزن برنج دریافت نمی شد. </p>
<p id="v19"><sup><small>19</small></sup>  و سلیمان تمامی آلات را که در خانه خدابود و مذبح طلا و میزها را که نان تقدمه بر آنها بودساخت. </p>
<p id="v20"><sup><small>20</small></sup>  و شمعدانها و چراغهای آنها را ازطلای خالص تا برحسب معمول در مقابل محراب افروخته شود. </p>
<p id="v21"><sup><small>21</small></sup>  و گلها و چراغها وانبرها را از طلا یعنی از زر خالص ساخت.و گلگیرها و کاسه‌ها و قاشقها و مجمرها را از طلای خالص (ساخت )، و دروازه خانه و درهای اندرونی آن به جهت قدس‌الاقداس و درهای خانه هیکل از طلا بود. </p>
<p id="v22"><sup><small>22</small></sup>  و گلگیرها و کاسه‌ها و قاشقها و مجمرها را از طلای خالص (ساخت )، و دروازه خانه و درهای اندرونی آن به جهت قدس‌الاقداس و درهای خانه هیکل از طلا بود. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Chronicles/3">دوم تواريخ - فصل 3</a></td>
        <td><a href="/fa/Bible/2_Chronicles/Index">فهرست مطالب</a></td>
        <td><a href="/fa/Bible/2_Chronicles/5">دوم تواريخ - فصل 5</a></td>
      </tr>
    </tbody>
  </table>
</figure>
