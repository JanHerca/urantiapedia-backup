<!--
title: عزرا - فصل 7
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Ezra/6">عزرا - فصل 6</a></td>
        <td><a href="/fa/Bible/Ezra/Index">فهرست مطالب</a></td>
        <td><a href="/fa/Bible/Ezra/8">عزرا - فصل 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و بعد از این امور، در سلطنت ارتحشستاپادشاه فارس، عزرا ابن سرایا ابن عزریا ابن حلقیا، </p>
<p id="v2"><sup><small>2</small></sup>  ابن شلوم بن صادوق بن اخیطوب، </p>
<p id="v3"><sup><small>3</small></sup>  بن امریا ابن عزریا ابن مرایوت، </p>
<p id="v4"><sup><small>4</small></sup>  بن زرحیا ابن عزی ابن بقی، </p>
<p id="v5"><sup><small>5</small></sup>  ابن ابیشوع بن فینحاس بن العازار بن هارون رئیس کهنه، </p>
<p id="v6"><sup><small>6</small></sup>  این عزرا از بابل برآمد و اودر شریعت موسی که یهوه خدای اسرائیل آن راداده بود، کاتب ماهر بود و پادشاه بروفق دست یهوه خدایش که با وی می‌بود، هر‌چه را که اومی خواست به وی می‌داد. </p>
<p id="v7"><sup><small>7</small></sup>  و بعضی ازبنی‌اسرائیل و از کاهنان و لاویان و مغنیان ودربانان و نتینیم نیز در سال هفتم ارتحشستاپادشاه به اورشلیم برآمدند. </p>
<p id="v8"><sup><small>8</small></sup>  و او در ماه پنجم سال هفتم پادشاه، به اورشلیم رسید. </p>
<p id="v9"><sup><small>9</small></sup>  زیرا که درروز اول ماه اول، به بیرون رفتن از بابل شروع نمودو در روز اول ماه پنجم، بروفق دست نیکوی خدایش که با وی می‌بود، به اورشلیم رسید. </p>
<p id="v10"><sup><small>10</small></sup>  چونکه عزرا دل خود را به طلب نمودن شریعت خداوند و به عمل آوردن آن و به تعلیم دادن فرایض و احکام به اسرائیل مهیا ساخته بود. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  و این است صورت مکتوبی که ارتحشستاپادشاه، به عزرای کاهن و کاتب داد که کاتب کلمات وصایای خداوند و فرایض او بر اسرائیل بود: </p>
<p id="v12"><sup><small>12</small></sup>  «از جانب ارتحشستا شاهنشاه، به عزرای کاهن و کاتب کامل شریعت خدای آسمان، امابعد. </p>
<p id="v13"><sup><small>13</small></sup>  فرمانی از من صادر شد که هر کدام از قوم اسرائیل و کاهنان و لاویان ایشان که در سلطنت من هستند و به رفتن همراه تو به اورشلیم راضی باشند، بروند. </p>
<p id="v14"><sup><small>14</small></sup>  چونکه تو از جانب پادشاه و هفت مشیر او، فرستاده شده‌ای تا درباره یهودا واورشلیم بروفق شریعت خدایت که در دست تواست، تفحص نمایی. </p>
<p id="v15"><sup><small>15</small></sup>  و نقره و طلایی را که پادشاه و مشیرانش برای خدای اسرائیل که مسکن او در اورشلیم می‌باشد بذل کرده‌اند، ببری. </p>
<p id="v16"><sup><small>16</small></sup>  و نیز تمامی نقره و طلایی را که در تمامی ولایت بابل بیابی، با هدایای تبرعی که قوم وکاهنان برای خانه خدای خود که در اورشلیم است داده‌اند، (ببری ). </p>
<p id="v17"><sup><small>17</small></sup>  لهذا با این گاوان وقوچها و بره‌ها و هدایای آردی و هدایای ریختنی آنها رابه اهتمام بخر و آنها را بر مذبح خانه خدای خودتان که در اورشلیم است، بگذران. </p>
<p id="v18"><sup><small>18</small></sup>  و هر‌چه به نظر تو و برادرانت پسندآید که با بقیه نقره و طلا بکنید، برحسب اراده خدای خود به عمل آورید. </p>
<p id="v19"><sup><small>19</small></sup>  و ظروفی که به جهت خدمت خانه خدایت به تو داده شده است، آنها را به حضور خدای اورشلیم تسلیم نما. </p>
<p id="v20"><sup><small>20</small></sup>  واما چیزهای دیگر که برای خانه خدایت لازم باشد، هر‌چه برای تو اتفاق افتد که بدهی، آن را ازخزانه پادشاه بده. </p>
<p id="v21"><sup><small>21</small></sup>  و از من ارتحشستا پادشاه فرمانی به تمامی خزانه‌داران ماورای نهر صادرشده است که هر‌چه عزرای کاهن و کاتب شریعت خدای آسمان از شما بخواهد، به تعجیل کرده شود. </p>
<p id="v22"><sup><small>22</small></sup>  تا صد وزنه نقره و تا صد کر گندم و تاصد بت شراب و تا صد بت روغن و از نمک، هرچه بخواهد. </p>
<p id="v23"><sup><small>23</small></sup>  هر‌چه خدای آسمان فرموده باشد، برای خانه خدای آسمان بلاتاخیر کرده شود، زیرا چرا غضب بر ملک پادشاه و پسرانش وارد آید. </p>
<p id="v24"><sup><small>24</small></sup>  و شما را اطلاع می‌دهیم که بر همه کاهنان و لاویان و مغنیان و دربانان و نتینیم وخادمان این خانه خدا جزیه و خراج و باج نهادن جایز نیست. </p>
<p id="v25"><sup><small>25</small></sup>  و تو‌ای عزرا، موافق حکمت خدایت که در دست تو می‌باشد، قاضیان و داوران از همه آنانی که شرایع خدایت را می‌دانند نصب نما تا بر جمیع اهل ماورای نهر داوری نمایند وآنانی را که نمی دانند تعلیم دهید. </p>
<p id="v26"><sup><small>26</small></sup>  و هر‌که به شریعت خدایت و به فرمان پادشاه عمل ننماید، بر او بی‌محابا حکم شود، خواه به قتل یا به جلای وطن یا به ضبط اموال یا به حبس.» </p>
<p id="v27"><sup><small>27</small></sup>  متبارک باد یهوه خدای پدران ما که مثل این را در دل پادشاه نهاده است که خانه خداوند را که در اورشلیم است زینت دهد.و مرا در حضورپادشاه و مشیرانش و جمیع روسای مقتدر پادشاه منظور ساخت، پس من موافق دست یهوه خدایم که بر من می‌بود، تقویت یافتم و روسای اسرائیل را جمع کردم تا با من برآیند. </p>
<p id="v28"><sup><small>28</small></sup>  و مرا در حضورپادشاه و مشیرانش و جمیع روسای مقتدر پادشاه منظور ساخت، پس من موافق دست یهوه خدایم که بر من می‌بود، تقویت یافتم و روسای اسرائیل را جمع کردم تا با من برآیند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Ezra/6">عزرا - فصل 6</a></td>
        <td><a href="/fa/Bible/Ezra/Index">فهرست مطالب</a></td>
        <td><a href="/fa/Bible/Ezra/8">عزرا - فصل 8</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 7:10 <i>عزرا: پایبندی به قانون</i>: <a href="/fa/The_Urantia_Book/97#p8_3">یور 97:8.3</a>. </li>
</ol>
</div>
