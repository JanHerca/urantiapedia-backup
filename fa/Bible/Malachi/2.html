<!--
title: ملکی - فصل 2
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Malachi/1">ملکی - فصل 1</a></td>
        <td><a href="/fa/Bible/Malachi/Index">فهرست مطالب</a></td>
        <td><a href="/fa/Bible/Malachi/3">ملکی - فصل 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و الان‌ای کاهنان این وصیت برای شما است! </p>
<p id="v2"><sup><small>2</small></sup>  یهوه صبایوت می‌گوید که اگرنشنوید و آن را در دل خود جا ندهید تا اسم مراتمجید نمایید، من بر شما لعن خواهم فرستاد و بربرکات شما لعن خواهم کرد، بلکه آنها را لعن کرده‌ام چونکه آن را در دل خود جا ندادید. </p>
<p id="v3"><sup><small>3</small></sup>  اینک من زراعت را به‌سبب شما نهیب خواهم نمود و بر رویهای شما سرگین یعنی سرگین عیدهای شما را خواهم پاشید و شما را با آن خواهند برداشت. </p>
<p id="v4"><sup><small>4</small></sup>  و خواهید دانست که من این وصیت را بر شما فرستاده‌ام تا عهد من با لاوی باشد. قول یهوه صبایوت این است. </p>
<p id="v5"><sup><small>5</small></sup>  عهد من باوی عهد حیات و سلامتی می‌بود و آنها را به‌سبب ترسی که از من می‌داشت به وی دادم و به‌سبب آنکه از اسم من هراسان می‌بود. </p>
<p id="v6"><sup><small>6</small></sup>  شریعت حق در دهان او می‌بود و بی‌انصافی بر لبهایش یافت نمی شد بلکه در سلامتی و استقامت با من سلوک می‌نمود و بسیاری را از گناه برمی گردانید. </p>
<p id="v7"><sup><small>7</small></sup>  زیرا که لبهای کاهن می‌باید معرفت را حفظنماید تا شریعت را از دهانش بطلبند چونکه اورسول یهوه صبایوت می‌باشد. </p>
<p id="v8"><sup><small>8</small></sup>  اما یهوه صبایوت می‌گوید که شما از طریق تجاوز نموده، بسیاری را در شریعت لغزش دادید و عهد لاوی را شکستید. </p>
<p id="v9"><sup><small>9</small></sup>  بنابراین من نیز شما را نزد تمامی این قوم خوار و پست خواهم ساخت زیرا که طریق مرا نگاه نداشته و در اجرای شریعت طرفداری نموده‌اید. </p>
<p id="v10"><sup><small>10</small></sup>  آیا جمیع ما را یک پدر نیست و آیا یک خدا ما را نیافریده است؟ پس چرا عهد پدران خود را بی‌حرمت نموده، با یکدیگر خیانت می‌ورزیم؟ <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  یهودا خیانت ورزیده است ورجاسات را در اسرائیل و اورشلیم بعمل آورده‌اند زیرا که یهودا مقدس خداوند را که او آن را دوست می‌داشت بی‌حرمت نموده، دخترخدای بیگانه را به زنی گرفته است. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  پس خداوند هر کس را که چنین عمل نماید، هم خواننده و هم جواب دهنده را از خیمه های یعقوب منقطع خواهد ساخت و هر کس را نیز که برای یهوه صبایوت هدیه بگذراند. </p>
<p id="v13"><sup><small>13</small></sup>  و این را نیزبار دیگر بعمل آورده‌اید که مذبح خداوند را بااشکها و گریه و ناله پوشانیده‌اید و از این جهت هدیه را باز منظور نمی دارد و آن را از دست شمامقبول نمی فرماید. </p>
<p id="v14"><sup><small>14</small></sup>  اما شما می‌گویید سبب این چیست؟ سبب این است که خداوند در میان تو وزوجه جوانی ات شاهد بوده است و تو به وی خیانت ورزیده‌ای، با آنکه او یار تو و زوجه هم عهد تو می‌بود. </p>
<p id="v15"><sup><small>15</small></sup>  و آیا او یکی را نیافرید با آنکه بقیه روح را می‌داشت و ازچه سبب یک را (فقطآفرید)؟ از این جهت که ذریت الهی را طلب می‌کرد. پس از روحهای خود باحذر باشید وزنهار احدی به زوجه جوانی خود خیانت نورزد. </p>
<p id="v16"><sup><small>16</small></sup>  زیرا یهوه خدای اسرائیل می‌گوید که از طلاق نفرت دارم و نیز از اینکه کسی ظلم را به لباس خود بپوشاند. قول یهوه صبایوت این است پس ازروحهای خود با حذر بوده، زنهار خیانت نورزید.شما خداوند را به سخنان خود خسته نموده‌اید و می‌گویید: چگونه او را خسته نموده‌ایم؟ از اینکه گفته‌اید همه بدکاران به نظرخداوند پسندیده می‌باشند واو از ایشان مسروراست یا اینکه خدایی که داوری کند کجا است؟ </p>
<p id="v17"><sup><small>17</small></sup>  شما خداوند را به سخنان خود خسته نموده‌اید و می‌گویید: چگونه او را خسته نموده‌ایم؟ از اینکه گفته‌اید همه بدکاران به نظرخداوند پسندیده می‌باشند واو از ایشان مسروراست یا اینکه خدایی که داوری کند کجا است؟ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Malachi/1">ملکی - فصل 1</a></td>
        <td><a href="/fa/Bible/Malachi/Index">فهرست مطالب</a></td>
        <td><a href="/fa/Bible/Malachi/3">ملکی - فصل 3</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 2:10 <i>خداوند همه چیز و موجودات را آفرید</i>: <a href="/fa/The_Urantia_Book/131#p10_2">یور 131:10.2</a>.  <i>خداوند انسان را آفرید</i>: <a href="/fa/The_Urantia_Book/131#p2_2">یور 131:2.2</a>.  <i>خدا آفرید</i>: <a href="/fa/The_Urantia_Book/95#p5_9">یور 95:5.9</a>.  <i>بخش اول: خدای یگانه، پدر</i>: <a href="/fa/The_Urantia_Book/2#p1_2">یور 2:1.2</a>.  <i>خداوند به عنوان خالق انسان</i>: <a href="/fa/The_Urantia_Book/0#p2_9">یور 0:2.9</a>.  <i>خالق مومن و الهی</i>: <a href="/fa/The_Urantia_Book/2#p1_2">یور 2:1.2</a>.  <i>خدا همه چیز را آفرید</i>: <a href="/fa/The_Urantia_Book/6#p1_3">یور 6:1.3</a>.  <i>خلقت انسان</i>: <a href="/fa/The_Urantia_Book/74#p0_1">یور 74:0.1</a>.  <i>خالق جهانی</i>: <a href="/fa/The_Urantia_Book/142#p3_7">یور 142:3.7</a>. </li>
  <li id="fn2"><a href="#cite2">↑</a> 2:11 <i>خالق</i>: <a href="/fa/The_Urantia_Book/131#p10_6">یور 131:10.6</a>. </li>
</ol>
</div>
