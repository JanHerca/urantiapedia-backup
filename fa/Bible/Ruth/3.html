<!--
title: روت - فصل 3
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Ruth/2">روت - فصل 2</a></td>
        <td><a href="/fa/Bible/Ruth/Index">فهرست مطالب</a></td>
        <td><a href="/fa/Bible/Ruth/4">روت - فصل 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و مادر شوهرش، نعومی وی را گفت: «ای دختر من، آیا برای تو راحت نجویم تا برایت نیکو باشد. </p>
<p id="v2"><sup><small>2</small></sup>  و الان آیا بوعز که تو باکنیزانش بودی خویش ما نیست؟ و اینک اوامشب در خرمن خود، جو پاک می‌کند. </p>
<p id="v3"><sup><small>3</small></sup>  پس خویشتن را غسل کرده، تدهین کن و رخت خود راپوشیده، به خرمن برو، اما خود را به آن مردنشناسان تا از خوردن و نوشیدن فارغ شود. </p>
<p id="v4"><sup><small>4</small></sup>  وچون او بخوابد جای خوابیدنش را نشان کن، ورفته، پایهای او را بگشا و بخواب، و او تو راخواهد گفت که چه باید بکنی.» </p>
<p id="v5"><sup><small>5</small></sup>  او وی را گفت: «هر‌چه به من گفتی، خواهم کرد.» </p>
<p id="v6"><sup><small>6</small></sup>  پس به خرمن رفته، موافق هر‌چه مادرشوهرش او را امر فرموده بود، رفتار نمود. </p>
<p id="v7"><sup><small>7</small></sup>  پس چون بوعز خورد و نوشید و دلش شاد شد ورفته، به کنار بافه های جو خوابید، آنگاه او آهسته آهسته آمده، پایهای او را گشود و خوابید. </p>
<p id="v8"><sup><small>8</small></sup>  و درنصف شب آن مرد مضطرب گردید و به آن سمت متوجه شد که اینک زنی نزد پایهایش خوابیده است. </p>
<p id="v9"><sup><small>9</small></sup>  و گفت: «تو کیستی»؟ او گفت: «من کنیزتو، روت هستم، پس دامن خود را بر کنیز خویش بگستران زیرا که تو ولی هستی.» </p>
<p id="v10"><sup><small>10</small></sup>  او گفت: «ای دختر من! از جانب خداوندمبارک باش! زیرا که در آخر بیشتر احسان نمودی از اول، چونکه در عقب جوانان، چه فقیر و چه غنی، نرفتی. </p>
<p id="v11"><sup><small>11</small></sup>  و حال‌ای دختر من، مترس! هرآنچه به من گفتی برایت خواهم کرد، زیرا که تمام شهر قوم من تو را زن نیکو می‌دانند. </p>
<p id="v12"><sup><small>12</small></sup>  و الان راست است که من ولی هستم لیکن ولی‌ای نزدیکتر از من هست. </p>
<p id="v13"><sup><small>13</small></sup>  امشب در اینجا بمان وبامدادان اگر او حق ولی را برای تو ادا نماید، خوب ادا نماید، و اگر نخواهد که برای تو حق ولی را ادا نماید، پس قسم به حیات خداوند که من آن را برای تو ادا خواهم نمود، الان تا صبح بخواب.» </p>
<p id="v14"><sup><small>14</small></sup>  پس نزد پایش تا صبح خوابیده، پیش ازآنکه کسی همسایه‌اش را تشخیص دهد، برخاست، و بوعز گفت: «زنهار کسی نفهمد که این زن به خرمن آمده است. </p>
<p id="v15"><sup><small>15</small></sup>  و گفت چادری که برتوست، بیاور و بگیر.» پس آن را بگرفت و او شش کیل جو پیموده، بر وی گذارد و به شهر رفت. </p>
<p id="v16"><sup><small>16</small></sup>  وچون نزد مادر شوهر خود رسید، او وی را گفت: «ای دختر من، بر تو چه گذشت؟» پس او را از هرآنچه آن مرد با وی کرده بود، خبر داد. </p>
<p id="v17"><sup><small>17</small></sup>  و گفت: «این شش کیل جو را به من داد زیرا گفت، نزدمادرشوهرت تهیدست مرو.»او وی را گفت: «ای دخترم آرام بنشین تا بدانی که این امر چگونه خواهد شد، زیرا که آن مرد تا این کار را امروزتمام نکند، آرام نخواهد گرفت.» </p>
<p id="v18"><sup><small>18</small></sup>  او وی را گفت: «ای دخترم آرام بنشین تا بدانی که این امر چگونه خواهد شد، زیرا که آن مرد تا این کار را امروزتمام نکند، آرام نخواهد گرفت.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Ruth/2">روت - فصل 2</a></td>
        <td><a href="/fa/Bible/Ruth/Index">فهرست مطالب</a></td>
        <td><a href="/fa/Bible/Ruth/4">روت - فصل 4</a></td>
      </tr>
    </tbody>
  </table>
</figure>
