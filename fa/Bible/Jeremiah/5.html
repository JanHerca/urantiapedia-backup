<!--
title: ارمييا - فصل 5
description: 
published: true
date: 2023-11-8T20:23:56Z
tags: bible, bible—jeremiah
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Jeremiah/4">
          <span class="mdi mdi-arrow-left-drop-circle"></span><span class="pl-2">ارمييا - فصل 4</span>
        </a>
        </td>
        <td>
        <a href="/fa/Bible/Jeremiah/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Jeremiah/6">
          <span class="pr-2">ارمييا - فصل 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  «در کوچه های اورشلیم گردش کرده، ببینید و بفهمید و در چهارسوهایش تفتیش نمایید که آیا کسی را که به انصاف عمل نماید و طالب راستی باشد توانید یافت تا من آن رابیامرزم؟ </p>
<p id="v2"><sup><small>2</small></sup>  و اگر‌چه بگویند: قسم به حیات یهوه، لیکن به دروغ قسم می‌خورند.» </p>
<p id="v3"><sup><small>3</small></sup>  ‌ای خداوند آیا چشمان تو براستی نگران نیست؟ ایشان را زدی اما محزون نشدند. و ایشان را تلف نمودی اما نخواستند تادیب را بپذیرند. رویهای خود را از صخره سختتر گردانیدند ونخواستند بازگشت نمایند. </p>
<p id="v4"><sup><small>4</small></sup>  و من گفتم: «به درستی که اینان فقیرند و جاهل هستند که راه خداوند و احکام خدای خود را نمی دانند. </p>
<p id="v5"><sup><small>5</small></sup>  پس نزد بزرگان می‌روم و با ایشان تکلم خواهم نمودزیرا که ایشان طریق خداوند و احکام خدای خود را می‌دانند.» لیکن ایشان متفق یوغ راشکسته و بندها را گسیخته‌اند. </p>
<p id="v6"><sup><small>6</small></sup>  از این جهت شیری از جنگل ایشان را خواهد کشت و گرگ بیابان ایشان را تاراج خواهد کرد و پلنگ برشهرهای ایشان در کمین خواهد نشست و هر‌که از آنها بیرون رود دریده خواهد شد، زیرا که تقصیرهای ایشان بسیار و ارتدادهای ایشان عظیم است. </p>
<p id="v7"><sup><small>7</small></sup>  «چگونه تو را برای این بیامرزم که پسرانت مرا ترک کردند و به آنچه خدا نیست قسم خوردند و چون من ایشان را سیر نمودم مرتکب زنا شدند و در خانه های فاحشه‌ها ازدحام نمودند. </p>
<p id="v8"><sup><small>8</small></sup>  مثل اسبان پرورده شده مست شدند که هر یکی از ایشان برای زن همسایه خود شیهه می‌زند. </p>
<p id="v9"><sup><small>9</small></sup>  و خداوند می‌گوید: «آیا به‌سبب این کارهاعقوبت نخواهم رسانید و آیا جان من از چنین طایفه‌ای انتقام نخواهد کشید؟» </p>
<p id="v10"><sup><small>10</small></sup>  برحصارهایش برآیید و آنها را خراب کنید امابالکل هلاک مکنید و شاخه هایش را قطع نماییدزیرا که از آن خداوند نیستند. </p>
<p id="v11"><sup><small>11</small></sup>  خداوند می‌گوید: «هر آینه خاندان اسرائیل و خاندان یهودا به من به شدت خیانت ورزیده‌اند.» </p>
<p id="v12"><sup><small>12</small></sup>  خداوند را انکار نموده، می‌گویندکه او نیست و بلا به ما نخواهد رسید و شمشیر وقحط را نخواهیم دید. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  و انبیا باد می‌شوند وکلام در ایشان نیست پس به ایشان چنین واقع خواهد شد. </p>
<p id="v14"><sup><small>14</small></sup>  بنابراین یهوه خدای صبایوت چنین می‌گوید: «چونکه این کلام را گفتید همانامن کلام خود را در دهان تو آتش و این قوم راهیزم خواهم ساخت و ایشان را خواهد سوزانید.» </p>
<p id="v15"><sup><small>15</small></sup>  خداوند می‌گوید: «ای خاندان اسرائیل، اینک من امتی را از دور بر شما خواهم آورد. امتی که زورآورند و امتی که قدیمند و امتی که زبان ایشان را نمی دانی و گفتار ایشان را نمی فهمی. </p>
<p id="v16"><sup><small>16</small></sup>  ترکش ایشان قبر گشاده است و جمیع ایشان جبارند. </p>
<p id="v17"><sup><small>17</small></sup>  و خرمن و نان تو را که پسران و دخترانت آن را می باید بخورند خواهند خورد و گوسفندان وگاوان تو را خواهند خورد و انگورها و انجیرهای تو را خواهند خورد و شهرهای حصاردار تو را که به آنها توکل می‌نمایی با شمشیر هلاک خواهندساخت.» </p>
<p id="v18"><sup><small>18</small></sup>  لیکن خداوند می‌گوید: «در آن روزها نیز شما را بالکل هلاک نخواهم ساخت. </p>
<p id="v19"><sup><small>19</small></sup>  و چون شما گویید که یهوه خدای ما چراتمامی این بلاها را بر ما وارد آورده است آنگاه توبه ایشان بگو از این جهت که مرا ترک کردید وخدایان غیر را در زمین خویش عبادت نمودید. پس غریبان را در زمینی که از آن شما نباشدبندگی خواهید نمود. </p>
<p id="v20"><sup><small>20</small></sup>  «این را به خاندان یعقوب اخبار نمایید و به یهودا اعلان کرده، گویید </p>
<p id="v21"><sup><small>21</small></sup>  که‌ای قوم جاهل وبی فهم که چشم دارید اما نمی بینید و گوش داریداما نمی شنوید این را بشنوید. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  خداوندمی گوید آیا از من نمی ترسید و آیا از حضور من نمی لرزید که ریگ را به قانون جاودانی، حد دریاگذاشته‌ام که از آن نتواند گذشت و اگر‌چه امواجش متلاطم شود غالب نخواهد آمد و هرچند شورش نماید اما از آن تجاوز نمی تواندکرد؟ </p>
<p id="v23"><sup><small>23</small></sup>  اما این قوم، دل فتنه انگیز و متمرد دارند. ایشان فتنه انگیخته و رفته‌اند. </p>
<p id="v24"><sup><small>24</small></sup>  و در دلهای خودنمی گویند که از یهوه خدای خود بترسیم که باران اول و آخر را در موسمش می‌بخشد و هفته های معین حصاد را به جهت ما نگاه می‌دارد. </p>
<p id="v25"><sup><small>25</small></sup>  خطایای شما این چیزها را دور کرده و گناهان شما نیکویی را از شما منع نموده است. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  زیرادر میان قوم من شریران پیدا شده‌اند که مثل کمین نشستن صیادان در کمین می‌نشینند. دامها گسترانیده، مردم را صید می‌کنند. </p>
<p id="v27"><sup><small>27</small></sup>  مثل قفسی که پر از پرندگان باشد، همچنین خانه های ایشان پر از فریب است و از این جهت بزرگ و دولتمندشده‌اند. </p>
<p id="v28"><sup><small>28</small></sup>  فربه و درخشنده می‌شوند و در اعمال زشت هم از حد تجاوز می‌کنند. دعوی یعنی دعوی یتیمان را فیصل نمی دهند و با وجود آن کامیاب می‌شوند و فقیران را دادرسی نمی کنند. </p>
<p id="v29"><sup><small>29</small></sup>  و خداوند می‌گوید: آیا به‌سبب این کارهاعقوبت نخواهم رسانید و آیا جان من از چنین طایفه‌ای انتقام نخواهد کشید؟ </p>
<p id="v30"><sup><small>30</small></sup>  امری عجیب و هولناک در زمین واقع شده است.انبیا به دروغ نبوت می‌کنند و کاهنان به واسطه ایشان حکمرانی می‌نمایند و قوم من این حالت را دوست می‌دارند و شما در آخر این چه خواهید کرد؟» </p>
<p id="v31"><sup><small>31</small></sup>  انبیا به دروغ نبوت می‌کنند و کاهنان به واسطه ایشان حکمرانی می‌نمایند و قوم من این حالت را دوست می‌دارند و شما در آخر این چه خواهید کرد؟» </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Jeremiah/4">
          <span class="mdi mdi-arrow-left-drop-circle"></span><span class="pl-2">ارمييا - فصل 4</span>
        </a>
        </td>
        <td>
        <a href="/fa/Bible/Jeremiah/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Jeremiah/6">
          <span class="pr-2">ارمييا - فصل 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 5:12 <i>سکولاریسم ستیزه جو</i>: <a href="/fa/The_Urantia_Book/195#p8_5">یور 195:8.5</a>. </li>
  <li id="fn2"><a href="#cite2">↑</a> 5:21 <i>چشم ها نمی بینند، گوش ها نمی شنوند</i>: <a href="/fa/The_Urantia_Book/157#p2_2">یور 157:2.2</a>. </li>
  <li id="fn3"><a href="#cite3">↑</a> 5:25 <i>گناهان شما جلوی خوبی را می گیرد</i>: <a href="/fa/The_Urantia_Book/131#p2_10">یور 131:2.10</a>. </li>
</ol>
</div>
