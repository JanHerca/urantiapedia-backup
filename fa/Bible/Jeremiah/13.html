<!--
title: ارمييا - فصل 13
description: 
published: true
date: 2023-11-8T20:23:56Z
tags: bible, bible—jeremiah
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Jeremiah/12">
          <span class="mdi mdi-arrow-left-drop-circle"></span><span class="pl-2">ارمييا - فصل 12</span>
        </a>
        </td>
        <td>
        <a href="/fa/Bible/Jeremiah/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Jeremiah/14">
          <span class="pr-2">ارمييا - فصل 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  خداوند به من چنین گفت که «برو وکمربند کتانی برای خود بخر و آن را به کمر خود ببند و آن را در آب فرو مبر.» </p>
<p id="v2"><sup><small>2</small></sup>  پس کمربند را موافق کلام خداوند خریدم و به کمرخود بستم. </p>
<p id="v3"><sup><small>3</small></sup>  و کلام خداوند بار دیگر به من نازل شده، گفت: </p>
<p id="v4"><sup><small>4</small></sup>  «این کمربند را که خریدی و به کمرخود بستی بگیر و به فرات رفته، آن را در شکاف صخره پنهان کن.» </p>
<p id="v5"><sup><small>5</small></sup>  پس رفتم و آن را در فرات برحسب آنچه خداوند به من فرموده بود پنهان کردم. </p>
<p id="v6"><sup><small>6</small></sup>  و بعد ازمرور ایام بسیار خداوند مرا گفت: «برخاسته، به فرات برو و کمربندی را که تو را امر فرمودم که درآنجا پنهان کنی از آنجا بگیر.» </p>
<p id="v7"><sup><small>7</small></sup>  پس به فرات رفتم و کنده کمربند را از جایی که آن را پنهان کرده بودم گرفتم و اینک کمربند پوسیده و لایق هیچکار نبود. </p>
<p id="v8"><sup><small>8</small></sup>  و کلام خداوند به من نازل شده، گفت: </p>
<p id="v9"><sup><small>9</small></sup>  «خداوند چنین می‌فرماید: تکبر یهودا و تکبرعظیم اورشلیم را همچنین تباه خواهم ساخت. </p>
<p id="v10"><sup><small>10</small></sup>  و این قوم شریری که از شنیدن قول من ابانموده، سرکشی دل خود را پیروی می‌نمایند و درعقب خدایان غیر رفته، آنها را عبادت و سجده می‌کنند، مثل این کمربندی که لایق هیچکارنیست خواهند شد. </p>
<p id="v11"><sup><small>11</small></sup>  زیرا خداوند می‌گوید: چنانکه کمربند به کمر آدمی می‌چسبد، همچنان تمامی خاندان اسرائیل و تمامی خاندان یهودا رابه خویشتن چسبانیدم تا برای من قوم و اسم و فخر و زینت باشند اما نشنیدند. </p>
<p id="v12"><sup><small>12</small></sup>  پس این کلام را به ایشان بگو: یهوه خدای اسرائیل چنین می‌گوید: هر مشک از شراب پر خواهد شد وایشان به تو خواهند گفت: مگر مانمی دانیم که هرمشک از شراب پر خواهد شد؟ </p>
<p id="v13"><sup><small>13</small></sup>  پس به ایشان بگو: خداوند چنین می‌گوید: جمیع ساکنان این زمین را با پادشاهانی که بر کرسی داود می‌نشینندو کاهنان و انبیا و جمیع سکنه اورشلیم را به مستی پر خواهم ساخت. </p>
<p id="v14"><sup><small>14</small></sup>  و خداوند می‌گوید: ایشان را یعنی پدران و پسران را با یکدیگر بهم خواهم‌انداخت. از هلاک ساختن ایشان شفقت و رافت ورحمت نخواهم نمود.» </p>
<p id="v15"><sup><small>15</small></sup>  بشنوید و گوش فرا‌گیرید و مغرور مشویدزیرا خداوند تکلم می‌نماید. </p>
<p id="v16"><sup><small>16</small></sup>  برای یهوه خدای خود جلال را توصیف نمایید قبل از آنکه تاریکی را پدید آورد و پایهای شما بر کوههای ظلمت بلغزد. و چون منتظر نور باشید آن را به سایه موت مبدل ساخته، به ظلمت غلیظ تبدیل نماید. </p>
<p id="v17"><sup><small>17</small></sup>  واگر این را نشنوید، جان من در خفا به‌سبب تکبرشما گریه خواهد کرد و چشم من زارزار گریسته، اشکها خواهد ریخت از این جهت که گله خداوندبه اسیری برده شده است. </p>
<p id="v18"><sup><small>18</small></sup>  به پادشاه و ملکه بگو: «خویشتن را فروتن ساخته، بنشینید زیرا که افسرها یعنی تاجهای جلال شما افتاده است. </p>
<p id="v19"><sup><small>19</small></sup>  شهرهای جنوب مسدود شده، کسی نیست که آنها را مفتوح سازد. و تمامی یهودا اسیرشده، بالکل به اسیری رفته است. </p>
<p id="v20"><sup><small>20</small></sup>  چشمان خود را بلند کرده، آنانی را که از طرف شمال می‌آیند بنگرید. گله‌ای که به تو داده شد وگوسفندان زیبایی تو کجا است؟ </p>
<p id="v21"><sup><small>21</small></sup>  اما چون او یارانت را به حکمرانی تو نصب کند چه خواهی گفت؟ چونکه تو ایشان را بر ضرر خود آموخته کرده‌ای. آیا دردها مثل زنی که می‌زاید تو را فرونخواهد گرفت؟ </p>
<p id="v22"><sup><small>22</small></sup>  و اگر در دل خود گویی این چیزها چرا به من واقع شده است، (بدانکه ) به‌سبب کثرت گناهانت دامنهایت گشاده شده وپاشنه هایت به زور برهنه گردیده است. </p>
<p id="v23"><sup><small>23</small></sup>  آیاحبشی، پوست خود را تبدیل تواند نمود یاپلنگ، پیسه های خویش را؟ آنگاه شما نیز که به بدی کردن معتاد شده‌اید نیکویی توانید کرد؟ </p>
<p id="v24"><sup><small>24</small></sup>  ومن ایشان را مثل کاه که پیش روی باد صحرا رانده شود پراکنده خواهم ساخت.» </p>
<p id="v25"><sup><small>25</small></sup>  خداوند می‌گوید: «قرعه تو و نصیبی که ازجانب من برای تو پیموده شده این است، چونکه مرا فراموش کردی و به دروغ اعتماد نمودی. </p>
<p id="v26"><sup><small>26</small></sup>  پس من نیز دامنهایت را پیش روی تو منکشف خواهم ساخت و رسوایی تو دیده خواهد شد.فسق و شیهه های تو و زشتی زناکاری تو ورجاسات تو را بر تلهای بیابان مشاهده نمودم. وای بر تو‌ای اورشلیم تا به کی دیگر طاهرنخواهی شد!» </p>
<p id="v27"><sup><small>27</small></sup>  فسق و شیهه های تو و زشتی زناکاری تو ورجاسات تو را بر تلهای بیابان مشاهده نمودم. وای بر تو‌ای اورشلیم تا به کی دیگر طاهرنخواهی شد!» </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Jeremiah/12">
          <span class="mdi mdi-arrow-left-drop-circle"></span><span class="pl-2">ارمييا - فصل 12</span>
        </a>
        </td>
        <td>
        <a href="/fa/Bible/Jeremiah/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Jeremiah/14">
          <span class="pr-2">ارمييا - فصل 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
