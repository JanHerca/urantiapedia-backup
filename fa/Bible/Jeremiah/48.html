<!--
title: ارمييا - فصل 48
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Jeremiah/47">ارمييا - فصل 47</a></td>
        <td><a href="/fa/Bible/Jeremiah/Index">فهرست مطالب</a></td>
        <td><a href="/fa/Bible/Jeremiah/49">ارمييا - فصل 49</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  درباره موآب، یهوه صبایوت خدای اسرائیل چنین می‌گوید: «وای بر نبوزیرا که خراب شده است. قریه تایم خجل وگرفتار گردیده است. و مسجاب رسوا و منهدم گشته است. </p>
<p id="v2"><sup><small>2</small></sup>  فخر موآب زایل شده، در حشبون برای وی تقدیرهای بد کردند. بیایید و او رامنقطع سازیم تا دیگر قوم نباشد. تو نیز‌ای مدمین ساکت خواهی شد و شمشیر تو را تعاقب خواهدنمود. </p>
<p id="v3"><sup><small>3</small></sup>  آواز ناله از حورونایم مسموع می‌شود. هلاکت و شکستگی عظیم. </p>
<p id="v4"><sup><small>4</small></sup>  موآب بهم شکسته است و صغیرهای او فریاد برمی آورند. </p>
<p id="v5"><sup><small>5</small></sup>  زیرا که به فراز لوحیت با گریه سخت برمی آیند و ازسرازیری حورونایم صدای شکست یافتن ازدشمنان شنیده می‌شود. </p>
<p id="v6"><sup><small>6</small></sup>  بگریزید و جانهای خود را برهانید و مثل درخت عرعر در بیابان باشید. </p>
<p id="v7"><sup><small>7</small></sup>  زیرا از این جهت که به اعمال و گنجهای خویش توکل نمودی تو نیز گرفتار خواهی شد. وکموش با کاهنان و سرورانش با هم به اسیری خواهند رفت. </p>
<p id="v8"><sup><small>8</small></sup>  و غارت کننده به همه شهرهاخواهد آمد و هیچ شهر خلاصی نخواهد یافت وبرحسب فرمان خداوند اهل وادی تلف خواهندشد و اهل همواری هلاک خواهند گردید. </p>
<p id="v9"><sup><small>9</small></sup>  بالهابه موآب بدهید تا پرواز نموده، بگریزد وشهرهایش خراب و غیرمسکون خواهد شد. </p>
<p id="v10"><sup><small>10</small></sup>  ملعون باد کسی‌که کار خداوند را با غفلت عمل نماید و ملعون باد کسی‌که شمشیر خود را از خون باز‌دارد. </p>
<p id="v11"><sup><small>11</small></sup>  موآب از طفولیت خودمستریح بوده و بر دردهای خود نشسته است و ازظرف به ظرف ریخته نشده و به اسیری نرفته است. از این سبب طعمش در او مانده است وخوشبویی او تغییر نیافته است. </p>
<p id="v12"><sup><small>12</small></sup>  بنابراین اینک خداوند می‌گوید: روزها می‌آید که من ریزندگان می‌فرستم که او را بریزند و ظروف او را خالی کرده، مشکهایش را پاره خواهند نمود. </p>
<p id="v13"><sup><small>13</small></sup>  وموآب از کموش شرمنده خواهد شد چنانکه خاندان اسرائیل از بیت ئیل که اعتماد ایشان بود، شرمنده شده‌اند. </p>
<p id="v14"><sup><small>14</small></sup>  چگونه می‌گویید که ماشجاعان و مردان قوی برای جنگ می‌باشیم؟ </p>
<p id="v15"><sup><small>15</small></sup>  موآب خراب شده دود شهرهایش متصاعدمی شود و جوانان برگزیده‌اش به قتل فرودمی آیند. پادشاه که نام او یهوه صبایوت می‌باشداین را می‌گوید: </p>
<p id="v16"><sup><small>16</small></sup>  رسیدن هلاکت موآب نزدیک است و بلای او بزودی هر‌چه تمامتر می‌آید. </p>
<p id="v17"><sup><small>17</small></sup>  ‌ای جمیع مجاورانش و همگانی که نام او رامی دانید برای وی ماتم گیرید. بگویید عصای قوت و چوبدستی زیبایی چگونه شکسته شده است! </p>
<p id="v18"><sup><small>18</small></sup>  ‌ای دختر دیبون که (در امنیت ) ساکن هستی از جلال خود فرود آی و در جای خشک بنشین زیرا که غارت کننده موآب بر تو هجوم می‌آورد و قلعه های تو را منهدم می‌سازد. </p>
<p id="v19"><sup><small>19</small></sup>  ‌ای تو که در عروعیر ساکن هستی به‌سر راه بایست ونگاه کن و از فراریان و ناجیان بپرس و بگو که چه شده است؟ </p>
<p id="v20"><sup><small>20</small></sup>  موآب خجل شده، زیرا که شکست یافته است پس ولوله و فریاد برآورید. در ارنون اخبار نمایید که موآب هلاک گشته است. </p>
<p id="v21"><sup><small>21</small></sup>  و داوری بر زمین همواری رسیده است. </p>
<p id="v22"><sup><small>22</small></sup>  و بر دیبون و نبوو بیت دبلتایم، </p>
<p id="v23"><sup><small>23</small></sup>  و بر قریه تایم و بیت جامول وبیت معون، </p>
<p id="v24"><sup><small>24</small></sup>  و بر قریوت و بصره و بر تمامی شهرهای بعید و قریب زمین موآب. </p>
<p id="v25"><sup><small>25</small></sup>  «خداوند می‌گوید که شاخ موآب بریده وبازویش شکسته شده است. </p>
<p id="v26"><sup><small>26</small></sup>  او را مست سازیدزیرا به ضد خداوند تکبر می‌نماید. و موآب درقی خود غوطه می‌خورد و او نیز مضحکه خواهدشد. </p>
<p id="v27"><sup><small>27</small></sup>  آیا اسرائیل برای تو مضحکه نبود؟ و آیااو در میان دزدان یافت شد به حدی که هر وقت که درباره او سخن می‌گفتی سر خود رامی جنبانیدی؟ </p>
<p id="v28"><sup><small>28</small></sup>  ‌ای ساکنان موآب شهرها راترک کرده، در صخره ساکن شوید و مثل فاخته‌ای باشید که آشیانه خود را در کنار دهنه مغاره می‌سازد. </p>
<p id="v29"><sup><small>29</small></sup>  غرور موآب و بسیاری تکبر او را وعظمت و خیلا و کبر و بلندی دل او را شنیدیم. </p>
<p id="v30"><sup><small>30</small></sup>  خداوند می‌گوید: خشم او را می‌دانم که هیچ است و فخرهای او را که از آنها هیچ برنمی آید. </p>
<p id="v31"><sup><small>31</small></sup>  بنابراین برای موآب ولوله خواهم کرد و به جهت تمامی موآب فریاد برخواهم آورد. برای مردان قیرحارس ماتم گرفته خواهد شد. </p>
<p id="v32"><sup><small>32</small></sup>  برای تو‌ای مو سبمه به گریه یعزیر خواهم گریست. شاخه های تو از دریا گذشته بود و به دریاچه یعزیر رسیده، بر میوه‌ها و انگورهایت غارت کننده هجوم آورده است. </p>
<p id="v33"><sup><small>33</small></sup>  شادی وابتهاج از بستانها و زمین موآب برداشته شد وشراب را از چرخشتها زایل ساختم و کسی آنهارا به صدای شادمانی به پا نخواهد فشرد. صدای شادمانی صدای شادمانی نیست. </p>
<p id="v34"><sup><small>34</small></sup>  به فریادحشبون آواز خود را تا العاله و یاهص بلند کردندو از صوغر تا حورونایم عجلت شلیشیا، زیرا که آبهای نمریم نیز خرابه شده است. </p>
<p id="v35"><sup><small>35</small></sup>  و خداوند می گوید من آنانی را که در مکان های بلند قربانی می‌گذرانند و برای خدایان خود بخورمی سوزانند از موآب نابود خواهم گردانید. </p>
<p id="v36"><sup><small>36</small></sup>  لهذا دل من به جهت موآب مثل نای صدامی کند و دل من به جهت مردان قیرحارس مثل نای صدا می‌کند، چونکه دولتی که تحصیل نمودند تلف شده است. </p>
<p id="v37"><sup><small>37</small></sup>  و هر سر بی‌مو گشته وهر ریش تراشیده شده است و همه دستهاخراشیده و بر هر کمر پلاس است. </p>
<p id="v38"><sup><small>38</small></sup>  بر همه پشت بامهای موآب و در جمیع کوچه هایش ماتم است زیرا خداوند می‌گوید موآب را مثل ظرف ناپسند شکسته‌ام. </p>
<p id="v39"><sup><small>39</small></sup>  چگونه منهدم شده و ایشان چگونه ولوله می‌کنند؟ و موآب چگونه به رسوایی پشت داده است؟ پس موآب برای جمیع مجاوران خود مضحکه و باعث ترس شده است. </p>
<p id="v40"><sup><small>40</small></sup>  زیرا خداوند چنین می‌گوید: او مثل عقاب پرواز خواهد کرد و بالهای خویش را بر موآب پهن خواهد نمود. </p>
<p id="v41"><sup><small>41</small></sup>  شهرهایش گرفتار وقلعه هایش تسخیرشده، و دل شجاعان موآب درآن روز مثل دل زنی که درد زه داشته باشد خواهدشد. </p>
<p id="v42"><sup><small>42</small></sup>  و موآب خراب شده، دیگر قوم نخواهدبود چونکه به ضد خداوند تکبر نموده است. </p>
<p id="v43"><sup><small>43</small></sup>  خداوند می‌گوید: ای ساکن موآب خوف وحفره و دام پیش روی تو است. </p>
<p id="v44"><sup><small>44</small></sup>  آنکه از ترس بگریزد در حفره خواهد افتاد و آنکه از حفره برآید گرفتار دام خواهد شد، زیرا خداوندفرموده است که سال عقوبت ایشان را بر ایشان یعنی بر موآب خواهم آورد. </p>
<p id="v45"><sup><small>45</small></sup>  فراریان بی‌تاب شده، در سایه حشبون ایستاده‌اند زیرا که آتش ازحشبون و نار از میان سیحون بیرون آمده، حدودموآب و فرق سر فتنه انگیزان را خواهد سوزانید. </p>
<p id="v46"><sup><small>46</small></sup>  وای بر تو‌ای موآب! قوم کموش هلاک شده‌اند زیرا که پسرانت به اسیری و دخترانت به جلای وطن گرفتار گردیده‌اند.لیکن خداوندمی گوید که در ایام آخر، اسیران موآب را بازخواهم آورد. حکم درباره موآب تا اینجاست.» </p>
<p id="v47"><sup><small>47</small></sup>  لیکن خداوندمی گوید که در ایام آخر، اسیران موآب را بازخواهم آورد. حکم درباره موآب تا اینجاست.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Jeremiah/47">ارمييا - فصل 47</a></td>
        <td><a href="/fa/Bible/Jeremiah/Index">فهرست مطالب</a></td>
        <td><a href="/fa/Bible/Jeremiah/49">ارمييا - فصل 49</a></td>
      </tr>
    </tbody>
  </table>
</figure>
