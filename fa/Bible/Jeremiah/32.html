<!--
title: ارمييا - فصل 32
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Jeremiah/31">ارمييا - فصل 31</a></td>
        <td><a href="/fa/Bible/Jeremiah/Index">فهرست مطالب</a></td>
        <td><a href="/fa/Bible/Jeremiah/33">ارمييا - فصل 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  کلامی که در سال دهم صدقیا پادشاه یهودا که سال هجدهم نبوکدرصر باشداز جانب خداوند بر ارمیا نازل شد. </p>
<p id="v2"><sup><small>2</small></sup>  و در آن وقت لشکر پادشاه بابل اورشلیم را محاصره کرده بودندو ارمیا نبی در صحن زندانی که در خانه پادشاه یهودا بود محبوس بود. </p>
<p id="v3"><sup><small>3</small></sup>  زیرا صدقیا پادشاه یهودا او را به زندان انداخته، گفت: «چرا نبوت می‌کنی و می‌گویی که خداوند چنین می‌فرماید. اینک من این شهر را به‌دست پادشاه بابل تسلیم خواهم کرد و آن را تسخیر خواهد نمود. </p>
<p id="v4"><sup><small>4</small></sup>  وصدقیا پادشاه یهودا از دست کلدانیان نخواهدرست بلکه البته به‌دست پادشاه بابل تسلیم شده، دهانش با دهان وی تکلم خواهد نمود و چشمش چشم وی را خواهد دید. </p>
<p id="v5"><sup><small>5</small></sup>  و خداوند می‌گوید که صدقیا را به بابل خواهد برد و او در آنجا تا حینی که از او تفقد نمایم خواهد ماند. زیرا که شما باکلدانیان جنگ خواهید کرد، اما کامیاب نخواهیدشد.» </p>
<p id="v6"><sup><small>6</small></sup>  و ارمیا گفت: «کلام خداوند بر من نازل شده، گفت: </p>
<p id="v7"><sup><small>7</small></sup>  اینک حنمئیل پسر عموی تو شلوم نزد تو آمده، خواهد گفت مزرعه مرا که در عناتوت است برای خود بخر زیرا حق انفکاک از آن تواست که آن را بخری.» </p>
<p id="v8"><sup><small>8</small></sup>  پس حنمئیل پسر عموی من بر وفق کلام خداوند نزد من در صحن زندان آمده، مرا گفت: «تمنا اینکه مزرعه مرا که در عناتوت در زمین بنیامین است بخری زیرا که حق ارثیت و حق انفکاکش از آن تو است پس آن را برای خودبخر.» آنگاه دانستم که این کلام از جانب خداونداست. </p>
<p id="v9"><sup><small>9</small></sup>  پس مرزعه‌ای را که در عناتوت بود ازحنمئیل پسر عموی خود خریدم و وجه آن راهفده مثقال نقره برای وی وزن نمودم. </p>
<p id="v10"><sup><small>10</small></sup>  و قباله را نوشته، مهر کردم و شاهدان گرفته، نقره را درمیزان وزن نمودم. </p>
<p id="v11"><sup><small>11</small></sup>  پس قباله های خرید را هم آن را که برحسب شریعت و فریضه مختوم بود وهم آن را که باز بود گرفتم. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  و قباله خرید را به باروک بن نیریا ابن محسیا به حضور پسر عموی خود حنمئیل و به حضور شهودی که قباله خریدرا امضا کرده بودند و به حضور همه یهودیانی که در صحن زندان نشسته بودند، سپردم. </p>
<p id="v13"><sup><small>13</small></sup>  و باروک را به حضور ایشان وصیت کرده، گفتم: </p>
<p id="v14"><sup><small>14</small></sup>  «یهوه صبایوت خدای اسرائیل چنین می‌گوید: این قباله‌ها یعنی قباله این خرید را، هم آن را که مختوم است و هم آن را که باز است، بگیرو آنها را در ظرف سفالین بگذار تا روزهای بسیاربماند. </p>
<p id="v15"><sup><small>15</small></sup>  زیرا یهوه صبایوت خدای اسرائیل چنین می‌گوید: دیگرباره خانه‌ها و مزرعه‌ها وتاکستانها در این زمین خریده خواهد شد.» </p>
<p id="v16"><sup><small>16</small></sup>  و بعد از آنکه قباله خرید را به باروک بن نیریا داده بودم، نزد خداوند تضرع نموده، گفتم: </p>
<p id="v17"><sup><small>17</small></sup>  «آه‌ای خداوند یهوه اینک تو آسمان و زمین رابه قوت عظیم و بازوی بلند خود آفریدی وچیزی برای تو مشکل نیست <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  که به هزاران احسان می‌نمایی و عقوبت گناه پدران را به آغوش پسرانشان بعد از ایشان می‌رسانی! خدای عظیم جبار که اسم تو یهوه صبایوت می‌باشد. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  عظیم المشورت و قوی العمل که چشمانت برتمامی راههای بنی آدم مفتوح است تا بهر کس برحسب راههایش و بر وفق ثمره اعمالش جزادهی. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  که آیات و علامات در زمین مصر و دراسرائیل و در میان مردمان تا امروز قرار دادی و ازبرای خود مثل امروز اسمی پیدا نمودی. </p>
<p id="v21"><sup><small>21</small></sup>  وقوم خود اسرائیل را به آیات و علامات و به‌دست قوی و بازوی بلند و هیبت عظیم از زمین مصربیرون آوردی. </p>
<p id="v22"><sup><small>22</small></sup>  و این زمین را که برای پدران ایشان قسم خوردی که به ایشان بدهی به ایشان دادی. زمینی که به شیر و شهد جاری است. </p>
<p id="v23"><sup><small>23</small></sup>  وایشان چون داخل شده، آن را به تصرف آوردندکلام تو را نشنیدند و به شریعت تو سلوک ننمودند و به آنچه ایشان را امر فرمودی که بکنندعمل ننمودند. بنابراین تو تمام این بلا را به ایشان وارد آوردی. </p>
<p id="v24"><sup><small>24</small></sup>  اینک سنگرها به شهر رسیده است تا آن را تسخیر نمایند و شهر به‌دست کلدانیانی که با آن جنگ می‌کنند به شمشیر وقحط و وبا تسلیم می‌شود و آنچه گفته بودی واقع شده است و اینک تو آن را می‌بینی. </p>
<p id="v25"><sup><small>25</small></sup>  و تو‌ای خداوند یهوه به من گفتی که این مزرعه را برای خود به نقره بخر و شاهدان بگیر و حال آنکه شهربه‌دست کلدانیان تسلیم شده است.» </p>
<p id="v26"><sup><small>26</small></sup>  پس کلام خداوند به ارمیا نازل شده، گفت: </p>
<p id="v27"><sup><small>27</small></sup>  «اینک من یهوه خدای تمامی بشر هستم. آیاهیچ امر برای من مشکل می‌باشد؟ <sup id="cite5"><a href="#fn5">[5]</a></sup></p>
<p id="v28"><sup><small>28</small></sup>  بنابراین خداوند چنین می‌گوید: اینک من این شهر را به‌دست کلدانیان و به‌دست نبوکدرصر پادشاه بابل تسلیم می‌کنم و او آن را خواهد گرفت. </p>
<p id="v29"><sup><small>29</small></sup>  وکلدانیانی که با این شهر جنگ می‌کنند آمده، این شهر را آتش خواهند زد و آن را با خانه هایی که بربامهای آنها برای بعل بخور‌سوزانیدند و هدایای ریختنی برای خدایان غیر ریخته خشم مرابهیجان آوردند، خواهند سوزانید. </p>
<p id="v30"><sup><small>30</small></sup>  زیرا که بنی‌اسرائیل و بنی یهودا از طفولیت خود پیوسته شرارت ورزیدند و خداوند می‌گوید که بنی‌اسرائیل به اعمال دستهای خود خشم مرادایم بهیجان آوردند. </p>
<p id="v31"><sup><small>31</small></sup>  زیرا که این شهر ازروزی که آن را بنا کردند تا امروز باعث هیجان خشم و غضب من بوده است تا آن را از حضورخود دور اندازم. </p>
<p id="v32"><sup><small>32</small></sup>  به‌سبب تمام شرارتی که بنی‌اسرائیل و بنی یهودا، ایشان و پادشاهان وسروران و کاهنان و انبیای ایشان و مردان یهودا وساکنان اورشلیم کرده، خشم مرا بهیجان آورده‌اند. </p>
<p id="v33"><sup><small>33</small></sup>  و پشت به من داده‌اند و نه رو. و هرچند ایشان را تعلیم دادم بلکه صبح زودبرخاسته، تعلیم دادم لیکن گوش نگرفتند وتادیب نپذیرفتند. </p>
<p id="v34"><sup><small>34</small></sup>  بلکه رجاسات خود را درخانه‌ای که به اسم من مسمی است برپا کرده، آن رانجس ساختند. </p>
<p id="v35"><sup><small>35</small></sup>  و مکان های بلند بعل را که دروادی ابن هنوم است بنا کردند تا پسران و دختران خود را برای مولک از آتش بگذرانند. عملی که ایشان را امر نفرمودم و به‌خاطرم خطور ننمود که چنین رجاسات را بجا آورده، یهودا را مرتکب گناه گردانند. <sup id="cite6"><a href="#fn6">[6]</a></sup></p>
<p id="v36"><sup><small>36</small></sup>  پس الان از این سبب یهوه خدای اسرائیل در حق این شهر‌که شما درباره‌اش می‌گویید که به‌دست پادشاه بابل به شمشیر و قحط و وبا تسلیم شده است، چنین می‌فرماید: </p>
<p id="v37"><sup><small>37</small></sup>  «اینک من ایشان را از همه زمینهایی که ایشان را در خشم و حدت و غضب عظیم خود رانده‌ام جمع خواهم کرد وایشان را به این مکان باز آورده، به اطمینان ساکن خواهم گردانید. </p>
<p id="v38"><sup><small>38</small></sup>  و ایشان قوم من خواهند بود ومن خدای ایشان خواهم بود. </p>
<p id="v39"><sup><small>39</small></sup>  و ایشان را یک دل و یک طریق خواهم داد تا به جهت خیریت خویش و پسران خویش که بعد از ایشان خواهندبود همیشه اوقات از من بترسند. </p>
<p id="v40"><sup><small>40</small></sup>  و عهدجاودانی با ایشان خواهم بست که از احسان نمودن به ایشان برنخواهم گشت و ترس خود رادر دل ایشان خواهم نهاد تا از من دوری نورزند. <sup id="cite7"><a href="#fn7">[7]</a></sup></p>
<p id="v41"><sup><small>41</small></sup>  و از احسان نمودن به ایشان مسرور خواهم شد و ایشان را براستی و به تمامی دل و جان خوددر این زمین غرس خواهم نمود. </p>
<p id="v42"><sup><small>42</small></sup>  زیرا خداوندچنین می‌گوید: به نوعی که تمامی این بلای عظیم را به این قوم رسانیدم، همچنان تمامی احسانی راکه به ایشان وعده داده‌ام به ایشان خواهم رسانید. </p>
<p id="v43"><sup><small>43</small></sup>  و در این زمین که شما درباره‌اش می‌گویید که ویران و از انسان و بهایم خالی شده و به‌دست کلدانیان تسلیم گردیده است، مزرعه‌ها خریده خواهد شد.و مزرعه‌ها به نقره خریده، قباله هاخواهند نوشت و مختوم خواهند نمود و شاهدان خواهند گرفت، در زمین بنیامین و حوالی اورشلیم و شهرهای یهودا و در شهرهای کوهستان و شهرهای همواری و شهرهای جنوب زیرا خداوند می‌گوید اسیران ایشان را باز خواهم آورد.» </p>
<p id="v44"><sup><small>44</small></sup>  و مزرعه‌ها به نقره خریده، قباله هاخواهند نوشت و مختوم خواهند نمود و شاهدان خواهند گرفت، در زمین بنیامین و حوالی اورشلیم و شهرهای یهودا و در شهرهای کوهستان و شهرهای همواری و شهرهای جنوب زیرا خداوند می‌گوید اسیران ایشان را باز خواهم آورد.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Jeremiah/31">ارمييا - فصل 31</a></td>
        <td><a href="/fa/Bible/Jeremiah/Index">فهرست مطالب</a></td>
        <td><a href="/fa/Bible/Jeremiah/33">ارمييا - فصل 33</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 32:11 <i>رسم است</i>: <a href="/fa/The_Urantia_Book/70#p11_6">یور 70:11.6</a>. </li>
  <li id="fn2"><a href="#cite2">↑</a> 32:17 <i>خالق آسمان و زمین</i>: <a href="/fa/The_Urantia_Book/128#p1_10">یور 128:1.10</a>.  <i>خداوند همه چیز و موجودات را آفرید</i>: <a href="/fa/The_Urantia_Book/131#p10_2">یور 131:10.2</a>.  <i>خداوند آسمان و زمین را آفرید</i>: <a href="/fa/The_Urantia_Book/131#p2_2">یور 131:2.2</a>.  <i>خدا آفرید</i>: <a href="/fa/The_Urantia_Book/95#p5_9">یور 95:5.9</a>.  <i>خدا همه توانا است</i>: <a href="/fa/The_Urantia_Book/131#p10_3">یور 131:10.3</a>.  <i>خالق</i>: <a href="/fa/The_Urantia_Book/131#p10_6">یور 131:10.6</a>.  <i>خالق مومن و الهی</i>: <a href="/fa/The_Urantia_Book/2#p1_2">یور 2:1.2</a>.  <i>قدرت خدا</i>: <a href="/fa/The_Urantia_Book/1#p1_4">یور 1:1.4</a>.  <i>خدا همه چیز را آفرید</i>: <a href="/fa/The_Urantia_Book/6#p1_3">یور 6:1.3</a>.  <i>خداوند به عنوان خالق آسمان، زمین</i>: <a href="/fa/The_Urantia_Book/0#p2_9">یور 0:2.9</a>.  <i>خداوند آسمان و زمین را آفرید</i>: <a href="/fa/The_Urantia_Book/92#p6_6">یور 92:6.6</a>.  <i>خداوند آسمان و زمین را آفرید</i>: <a href="/fa/The_Urantia_Book/1#p0_1">یور 1:0.1</a>.  <i>همه کاره</i>: <a href="/fa/The_Urantia_Book/142#p3_7">یور 142:3.7</a>.  <i>قدرت</i>: <a href="/fa/The_Urantia_Book/131#p10_6">یور 131:10.6</a>.  <i>خالق جهانی</i>: <a href="/fa/The_Urantia_Book/142#p3_7">یور 142:3.7</a>.  <i>بخش اول: همه چیز ممکن است</i>: <a href="/fa/The_Urantia_Book/2#p1_2">یور 2:1.2</a>. </li>
  <li id="fn3"><a href="#cite3">↑</a> 32:18-19 <i>خداوند لایتغیر، معصوم است</i>: <a href="/fa/The_Urantia_Book/2#p2_2">یور 2:2.2</a>. </li>
  <li id="fn4"><a href="#cite4">↑</a> 32:19 <i>بخش 2: در مشاوره عالی</i>: <a href="/fa/The_Urantia_Book/97#p6_4">یور 97:6.4</a>. </li>
  <li id="fn5"><a href="#cite5">↑</a> 32:27 <i>با خدا هیچ چیز غیر ممکن نیست</i>: <a href="/fa/The_Urantia_Book/163#p3_2">یور 163:3.2</a>.  <i>با خدا همه چیز ممکن است</i>: <a href="/fa/The_Urantia_Book/3#p2_2">یور 3:2.2</a>.  <i>با خدا هیچ چیز غیر ممکن نیست</i>: <a href="/fa/The_Urantia_Book/26#p5_3">یور 26:5.3</a>.  <i>همه چیز برای مؤمنان ممکن است</i>: <a href="/fa/The_Urantia_Book/158#p5_2">یور 158:5.2</a>.  <i>خدای همه ملل</i>: <a href="/fa/The_Urantia_Book/97#p6_2">یور 97:6.2</a>.  <i>با خدا همه چیز ممکنه</i>: <a href="/fa/The_Urantia_Book/131#p10_2">یور 131:10.2</a>. </li>
  <li id="fn6"><a href="#cite6">↑</a> 32:35 <i>حرمت آتش</i>: <a href="/fa/The_Urantia_Book/85#p4_4">یور 85:4.4</a>. </li>
  <li id="fn7"><a href="#cite7">↑</a> 32:40 <i>قانون نوشته شده در دل مردان</i>: <a href="/fa/The_Urantia_Book/121#p7_5">یور 121:7.5</a>. </li>
</ol>
</div>
