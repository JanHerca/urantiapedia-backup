<!--
title: ارمييا - فصل 17
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Jeremiah/16">ارمييا - فصل 16</a></td>
        <td><a href="/fa/Bible/Jeremiah/Index">فهرست مطالب</a></td>
        <td><a href="/fa/Bible/Jeremiah/18">ارمييا - فصل 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  «گناه یهودا به قلم آهنین و نوک الماس مرقوم است. و بر لوح دل ایشان و بر شاخهای مذبح های شما منقوش است. </p>
<p id="v2"><sup><small>2</small></sup>  مادامی که پسران ایشان مذبح های خود و اشیریم خویش را نزد درختان سبز و بر تلهای بلند یاد می‌دارند، </p>
<p id="v3"><sup><small>3</small></sup>  ‌ای کوه من که در صحرا هستی توانگری وتمامی خزاین تو را به تاراج خواهم داد ومکان های بلند تو را نیز به‌سبب گناهی که در همه حدود خود ورزیده‌ای. </p>
<p id="v4"><sup><small>4</small></sup>  و تو از خودت نیز ملک خویش را که به تو داده‌ام بی‌زرع خواهی گذاشت و دشمنانت را در زمینی که نمی دانی خدمت خواهی نمود زیرا آتشی در غضب من افروخته‌اید که تا به ابد مشتعل خواهد بود.» </p>
<p id="v5"><sup><small>5</small></sup>  و خداوند چنین می‌گوید: «ملعون باد کسی‌که بر انسان توکل دارد و بشر را اعتماد خویش سازد و دلش از یهوه منحرف باشد. </p>
<p id="v6"><sup><small>6</small></sup>  و او مثل درخت عرعر در بیابان خواهد بود و چون نیکویی آید آن را نخواهد دید بلکه در مکان های خشک بیابان در زمین شوره غیرمسکون ساکن خواهدشد.» </p>
<p id="v7"><sup><small>7</small></sup>  مبارک باد کسی‌که بر خداوند توکل دارد وخداوند اعتماد او باشد. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  او مثل درخت نشانده بر کنار آب خواهد بود که ریشه های خویش رابسوی نهر پهن می‌کند و چون گرما بیاید نخواهدترسید و برگش شاداب خواهد ماند و درخشکسالی اندیشه نخواهد داشت و از آوردن میوه باز نخواهد ماند. </p>
<p id="v9"><sup><small>9</small></sup>  دل از همه‌چیز فریبنده تراست و بسیار مریض است کیست که آن را بداند؟ <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  «من یهوه تفتیش کننده دل و آزماینده گرده هاهستم تا بهر کس بر‌حسب راههایش و بر وفق ثمره اعمالش جزا دهم.» </p>
<p id="v11"><sup><small>11</small></sup>  مثل کبک که بر تخمهایی که ننهاده باشدبنشیند، همچنان است کسی‌که مال را به بی انصافی جمع کند. در نصف روزهایش آن راترک خواهد کرد و در آخرت خود احمق خواهدبود. </p>
<p id="v12"><sup><small>12</small></sup>  موضع قدس ما کرسی جلال و از ازل مرتفع است. </p>
<p id="v13"><sup><small>13</small></sup>  ‌ای خداوند که امید اسرائیل هستی همگانی که تو را ترک نمایند خجل خواهند شد. آنانی که از من منحرف شوند درزمین مکتوب خواهند شد چونکه خداوند را که چشمه آب حیات‌است ترک نموده‌اند. </p>
<p id="v14"><sup><small>14</small></sup>  ‌ای خداوند مرا شفا بده، پس شفا خواهم یافت. مرانجات بده، پس ناجی خواهم شد زیرا که توتسبیح من هستی. </p>
<p id="v15"><sup><small>15</small></sup>  اینک ایشان به من می‌گویند: «کلام خداوند کجاست؟ الان واقع بشود.» </p>
<p id="v16"><sup><small>16</small></sup>  واما من از بودن شبان برای پیروی تو تعجیل ننمودم و تو می‌دانی که یوم بلا را نخواستم. آنچه از لبهایم بیرون آمد به حضور تو ظاهر بود. </p>
<p id="v17"><sup><small>17</small></sup>  برای من باعث ترس مباش که در روز بلاملجای من تویی. </p>
<p id="v18"><sup><small>18</small></sup>  ستمکاران من خجل شونداما من خجل نشوم. ایشان هراسان شوند اما من هراسان نشوم. روز بلا را بر ایشان بیاور و ایشان رابه هلاکت مضاعف هلاک کن. </p>
<p id="v19"><sup><small>19</small></sup>  خداوند به من چنین گفت که «برو و نزددروازه پسران قوم که پادشاهان یهودا از آن داخل می‌شوند و از آن بیرون می‌روند و نزد همه دروازه های اورشلیم بایست. </p>
<p id="v20"><sup><small>20</small></sup>  و به ایشان بگو: ای پادشاهان یهودا و تمامی یهودا و جمیع سکنه اورشلیم که از این دروازه‌ها داخل می‌شوید کلام خداوند را بشنوید! </p>
<p id="v21"><sup><small>21</small></sup>  خداوند چنین می‌گوید: برخویشتن با حذر باشید و در روز سبت هیچ باری حمل نکنید و آن را داخل دروازه های اورشلیم مسازید. </p>
<p id="v22"><sup><small>22</small></sup>  و در روز سبت هیچ باری ازخانه های خود بیرون میاورید و هیچکار مکنیدبلکه روز سبت را تقدیس نمایید چنانکه به پدران شما امر فرمودم.» </p>
<p id="v23"><sup><small>23</small></sup>  اما ایشان نشنیدند و گوش خود را فرانداشتند بلکه گردنهای خود را سخت ساختند تانشنوند و تادیب را نپذیرند. </p>
<p id="v24"><sup><small>24</small></sup>  و خداوندمی گوید: «اگر مرا حقیقت بشنوید و در روز سبت، هیچ باری از دروازه های این شهر داخل نسازید وروز سبت را تقدیس نموده، هیچکار در آن نکنید، </p>
<p id="v25"><sup><small>25</small></sup>  آنگاه پادشاهان و سروران بر کرسی داود نشسته و بر ارابه‌ها و اسبان سوار شده، ایشان و سروران ایشان مردان یهودا و ساکنان اورشلیم از دروازه های این شهر داخل خواهند شد و این شهر تا به ابد مسکون خواهد بود. </p>
<p id="v26"><sup><small>26</small></sup>  و ازشهرهای یهودا و از نواحی اورشلیم و از زمین بنیامین و از همواری و کوهستان و جنوب خواهند آمد و قربانی های سوختنی و ذبایح وهدایای آردی و بخور خواهند‌آورد و ذبایح تشکر را به خانه خداوند خواهند‌آورد.و اگرمرا نشنیده روز سبت را تقدیس ننمایید و در روزسبت باری برداشته، به شهرهای اورشلیم داخل سازید آنگاه در دروازه هایش آتشی خواهم افروخت که قصرهای اورشلیم را خواهد سوخت و خاموش نخواهد شد.» </p>
<p id="v27"><sup><small>27</small></sup>  و اگرمرا نشنیده روز سبت را تقدیس ننمایید و در روزسبت باری برداشته، به شهرهای اورشلیم داخل سازید آنگاه در دروازه هایش آتشی خواهم افروخت که قصرهای اورشلیم را خواهد سوخت و خاموش نخواهد شد.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Jeremiah/16">ارمييا - فصل 16</a></td>
        <td><a href="/fa/Bible/Jeremiah/Index">فهرست مطالب</a></td>
        <td><a href="/fa/Bible/Jeremiah/18">ارمييا - فصل 18</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 17:7 <i>خوشا به حال توکل به خدا</i>: <a href="/fa/The_Urantia_Book/131#p2_3">یور 131:2.3</a>.  <i>خوشا به حال کسی که توکل می کند</i>: <a href="/fa/The_Urantia_Book/2#p6_3">یور 2:6.3</a>. </li>
  <li id="fn2"><a href="#cite2">↑</a> 17:9 <i>دل نابکار نماز را نابود می کند</i>: <a href="/fa/The_Urantia_Book/146#p2_2">یور 146:2.2</a>.  <i>دل انسان بد است</i>: <a href="/fa/The_Urantia_Book/143#p2_5">یور 143:2.5</a>. </li>
  <li id="fn3"><a href="#cite3">↑</a> 17:9-10 <i>جستجوی قلب های فردی</i>: <a href="/fa/The_Urantia_Book/145#p2_6">یور 145:2.6</a>. </li>
</ol>
</div>
