<!--
title: نحيميا - فصل 9
description: 
published: true
date: 2022-10-6T9:46:16Z
tags: bible, bible—nehemiah
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Nehemiah/8">نحيميا - فصل 8</a></td>
        <td><a href="/fa/Bible/Nehemiah/Index">فهرست مطالب</a></td>
        <td><a href="/fa/Bible/Nehemiah/10">نحيميا - فصل 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و در روز بیست و چهارم این ماه، بنی‌اسرائیل روزه‌دار و پلاس دربر و خاک برسر جمع شدند. </p>
<p id="v2"><sup><small>2</small></sup>  و ذریت اسرائیل خویشتن رااز جمیع غربا جدا نموده، ایستادند و به گناهان خود و تقصیرهای پدران خویش اعتراف کردند. </p>
<p id="v3"><sup><small>3</small></sup>  و در جای خود ایستاده، یک ربع روز کتاب تورات یهوه خدای خود را خواندند و ربع دیگراعتراف نموده، یهوه خدای خود را عبادت نمودند. </p>
<p id="v4"><sup><small>4</small></sup>  و یشوع و بانی و قدمیئیل و شبنیا و بنی و شربیا و بانی و کنانی بر زینه لاویان ایستادند و به آواز بلند، نزد یهوه خدای خویش استغاثه نمودند. </p>
<p id="v5"><sup><small>5</small></sup>  آنگاه لاویان، یعنی یشوع و قدمیئیل وبانی و حشبنیا و شربیا و هودیا و شبنیا و فتحیاگفتند: «برخیزید و یهوه خدای خود را از ازل تا به ابد متبارک بخوانید. و اسم جلیل تو که از تمام برکات و تسبیحات اعلی تر است متبارک باد. </p>
<p id="v6"><sup><small>6</small></sup>  توبه تنهایی یهوه هستی. تو فلک و فلک الافلاک وتمامی جنود آنها را و زمین را و هر‌چه بر آن است و دریاها را و هر‌چه در آنها است، ساخته‌ای و توهمه اینها را حیات می‌بخشی و جنود آسمان تورا سجده می‌کنند. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  تو‌ای یهوه آن خدا هستی که ابرام را برگزیدی و او را از اور کلدانیان بیرون آوردی واسم او را به ابراهیم تبدیل نمودی. </p>
<p id="v8"><sup><small>8</small></sup>  ودل او را به حضور خود امین یافته، با وی عهدبستی که زمین کنعانیان و حتیان و اموریان وفرزیان و یبوسیان و جرجاشیان را به او ارزانی داشته، به ذریت او بدهی و وعده خود را وفا نمودی، زیرا که عادل هستی. </p>
<p id="v9"><sup><small>9</small></sup>  و مصیبت پدران ما را در مصر دیدی و فریاد ایشان را نزد بحر قلزم شنیدی. </p>
<p id="v10"><sup><small>10</small></sup>  و آیات و معجزات بر فرعون و جمیع بندگانش و تمامی قوم زمینش ظاهر ساختی، چونکه می‌دانستی که بر ایشان ستم می‌نمودندپس به جهت خود اسمی پیدا کردی، چنانکه امروز شده است. </p>
<p id="v11"><sup><small>11</small></sup>  و دریا را به حضور ایشان منشق ساختی تا از میان دریا به خشکی عبورنمودند و تعاقب کنندگان ایشان را به عمقهای دریا مثل سنگ در آب عمیق انداختی. </p>
<p id="v12"><sup><small>12</small></sup>  وایشان را در روز، به ستون ابر و در شب، به ستون آتش رهبری نمودی تا راه را که در آن باید رفت، برای ایشان روشن سازی. </p>
<p id="v13"><sup><small>13</small></sup>  و بر کوه سینا نازل شده، با ایشان از آسمان تکلم نموده و احکام راست و شرایع حق و اوامر و فرایض نیکو را به ایشان دادی. </p>
<p id="v14"><sup><small>14</small></sup>  و سبت مقدس خود را به ایشان شناسانیدی و اوامر و فرایض و شرایع به واسطه بنده خویش موسی به ایشان امر فرمودی. </p>
<p id="v15"><sup><small>15</small></sup>  و نان از آسمان برای گرسنگی ایشان دادی و آب ازصخره برای تشنگی ایشان جاری ساختی و به ایشان وعده دادی که به زمینی که دست خود رابرافراشتی که آن را به ایشان بدهی داخل شده، آن را به تصرف آورند. </p>
<p id="v16"><sup><small>16</small></sup>  «لیکن ایشان و پدران ما متکبرانه رفتارنموده، گردن خویش را سخت ساختند و اوامر تورا اطاعت ننمودند. </p>
<p id="v17"><sup><small>17</small></sup>  و از شنیدن ابا نمودند واعمال عجیبه‌ای را که در میان ایشان نمودی بیادنیاوردند، بلکه گردن خویش را سخت ساختند و فتنه انگیخته، سرداری تعیین نمودند تا (به زمین )بندگی خود مراجعت کنند. اما تو خدای غفار وکریم و رحیم و دیرغضب و کثیراحسان بوده، ایشان را ترک نکردی. </p>
<p id="v18"><sup><small>18</small></sup>  بلکه چون گوساله ریخته شده‌ای برای خود ساختند و گفتند: (ای اسرائیل )! این خدای تو است که تو را از مصربیرون آورد. و اهانت عظیمی نمودند. </p>
<p id="v19"><sup><small>19</small></sup>  آنگاه تونیز برحسب رحمت عظیم خود، ایشان را دربیابان ترک ننمودی، و ستون ابر در روز که ایشان را در راه رهبری می‌نمود از ایشان دور نشد و نه ستون آتش در شب که راه را که در آن باید بروندبرای ایشان روشن می‌ساخت. </p>
<p id="v20"><sup><small>20</small></sup>  و روح نیکوی خود را به جهت تعلیم ایشان دادی و من خویش را از دهان ایشان باز نداشتی و آب برای تشنگی ایشان، به ایشان عطا فرمودی. </p>
<p id="v21"><sup><small>21</small></sup>  و ایشان را دربیابان چهل سال پرورش دادی که به هیچ‌چیزمحتاج نشدند. لباس ایشان مندرس نگردید وپایهای ایشان ورم نکرد. </p>
<p id="v22"><sup><small>22</small></sup>  و ممالک و قومها به ایشان ارزانی داشته، آنها را تا حدود تقسیم نمودی و زمین سیحون و زمین پادشاه حشبون وزمین عوج پادشاه باشان را به تصرف آوردند. </p>
<p id="v23"><sup><small>23</small></sup>  وپسران ایشان را مثل ستارگان آسمان افزوده، ایشان را به زمینی که به پدران ایشان وعده داده بودی که داخل شده، آن را به تصرف آورند، درآوردی. </p>
<p id="v24"><sup><small>24</small></sup>  «پس، پسران ایشان داخل شده، زمین را به تصرف آوردند و کنعانیان را که سکنه زمین بودند، به حضور ایشان مغلوب ساختی و آنها را با پادشاهان آنها و قومهای زمین، به‌دست ایشان تسلیم نمودی، تا موافق اراده خود با آنها رفتارنمایند. </p>
<p id="v25"><sup><small>25</small></sup>  پس شهرهای حصاردار و زمینهای برومند گرفتند و خانه های پر از نفایس وچشمه های کنده شده و تاکستانها و باغات زیتون و درختان میوه دار بیشمار به تصرف آوردند وخورده و سیر شده و فربه گشته، از نعمتهای عظیم تو متلذذ گردیدند. </p>
<p id="v26"><sup><small>26</small></sup>  و بر تو فتنه انگیخته و تمردنموده، شریعت تو را پشت سر خود انداختند وانبیای تو را که برای ایشان شهادت می‌آوردند تابسوی تو بازگشت نمایند، کشتند و اهانت عظیمی به عمل آوردند. </p>
<p id="v27"><sup><small>27</small></sup>  آنگاه تو ایشان را به‌دست دشمنانشان تسلیم نمودی تا ایشان را به تنگ آورند و در حین تنگی خویش، نزد تواستغاثه نمودند و ایشان را از آسمان اجابت نمودی و برحسب رحمتهای عظیم خود، نجات دهندگان به ایشان دادی که ایشان را ازدست دشمنانشان رهانیدند. </p>
<p id="v28"><sup><small>28</small></sup>  «اما چون استراحت یافتند، بار دیگر به حضور تو شرارت ورزیدند و ایشان را به‌دست دشمنانشان واگذاشتی که بر ایشان تسلط نمودند. و چون باز نزد تو استغاثه نمودند، ایشان را ازآسمان اجابت نمودی و برحسب رحمتهای عظیمت، بارهای بسیار ایشان را رهایی دادی. </p>
<p id="v29"><sup><small>29</small></sup>  و برای ایشان شهادت فرستادی تا ایشان را به شریعت خود برگردانی، اما ایشان متکبرانه رفتارنموده، اوامر تو را اطاعت نکردند و به احکام توکه هر‌که آنها را بجا آورد از آنها زنده میماند، خطاورزیدند و دوشهای خود را معاند و گردنهای خویش را سخت نموده، اطاعت نکردند. </p>
<p id="v30"><sup><small>30</small></sup>  «معهذا سالهای بسیار با ایشان مدارانمودی و به روح خویش به واسطه انبیای خودبرای ایشان شهادت فرستادی، اما گوش نگرفتند. لهذا ایشان را به‌دست قوم های کشورهاتسلیم نمودی. </p>
<p id="v31"><sup><small>31</small></sup>  اما برحسب رحمتهای عظیمت، ایشان را بالکل فانی نساختی و ترک ننمودی، زیراخدای کریم و رحیم هستی. </p>
<p id="v32"><sup><small>32</small></sup>  و الان‌ای خدای ما، ای خدای عظیم و جبار و مهیب که عهد ورحمت را نگاه می‌داری، زنهار تمامی این مصیبتی که بر ما و بر پادشاهان و سروران و کاهنان و انبیا و پدران ما و بر تمامی قوم تو از ایام پادشاهان اشور تا امروز مستولی شده است، درنظر تو قلیل ننماید. <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  و تو در تمامی این چیزهایی که بر ما وارد شده است عادل هستی، زیرا که تو به راستی عمل نموده‌ای، اما ما شرارت ورزیده‌ایم. </p>
<p id="v34"><sup><small>34</small></sup>  و پادشاهان و سروران و کاهنان وپدران ما به شریعت تو عمل ننمودند و به اوامر وشهادات تو که به ایشان امر فرمودی، گوش ندادند. </p>
<p id="v35"><sup><small>35</small></sup>  و در مملکت خودشان و در احسان عظیمی که به ایشان نمودی و در زمین وسیع وبرومند که پیش روی ایشان نهادی تو را عبادت ننمودند و از اعمال شنیع خویش بازگشت نکردند. </p>
<p id="v36"><sup><small>36</small></sup>  «اینک ما امروز غلامان هستیم و در زمینی که به پدران ما دادی تا میوه و نفایس آن رابخوریم، اینک در آن غلامان هستیم. </p>
<p id="v37"><sup><small>37</small></sup>  و آن، محصول فراوان خود را برای پادشاهانی که به‌سبب گناهان ما، بر ما مسلط ساخته‌ای می‌آورد و ایشان بر جسدهای ما و چهارپایان ما برحسب اراده خود حکمرانی می‌کنند و ما در شدت تنگی گرفتار هستیم.و به‌سبب همه این امور، ما عهدمحکم بسته، آن را نوشتیم و سروران و لاویان وکاهنان ما آن را مهر کردند.» </p>
<p id="v38"><sup><small>38</small></sup>  و به‌سبب همه این امور، ما عهدمحکم بسته، آن را نوشتیم و سروران و لاویان وکاهنان ما آن را مهر کردند.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Nehemiah/8">نحيميا - فصل 8</a></td>
        <td><a href="/fa/Bible/Nehemiah/Index">فهرست مطالب</a></td>
        <td><a href="/fa/Bible/Nehemiah/10">نحيميا - فصل 10</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 9:6 <i>خالق آسمان و زمین</i>: <a href="/fa/The_Urantia_Book/128#p1_10">یور 128:1.10</a>.  <i>خداوند آسمان و زمین را آفرید</i>: <a href="/fa/The_Urantia_Book/92#p6_6">یور 92:6.6</a>.  <i>خداوند همه چیز و موجودات را آفرید</i>: <a href="/fa/The_Urantia_Book/131#p10_2">یور 131:10.2</a>.  <i>خدا همشون رو حفظ کنه</i>: <a href="/fa/The_Urantia_Book/4#p1_5">یور 4:1.5</a>.  <i>یکی کاملا دوست داشتنی</i>: <a href="/fa/The_Urantia_Book/45#p4_8">یور 45:4.8</a>.  <i>بهشت بهشت ​​بهشت ​​</i>: <a href="/fa/The_Urantia_Book/48#p6_12">یور 48:6.12</a>.  <i>خداوند آسمان و زمین را آفرید</i>: <a href="/fa/The_Urantia_Book/1#p0_1">یور 1:0.1</a>.  <i>خدا یکی است</i>: <a href="/fa/The_Urantia_Book/56#p4_4">یور 56:4.4</a>.  <i>بهشت بهشت ​​</i>: <a href="/fa/The_Urantia_Book/181#p1_2">یور 181:1.2</a>.  <i>یکی کاملا دوست داشتنی</i>: <a href="/fa/The_Urantia_Book/92#p6_6">یور 92:6.6</a>.  <i>یکی کاملا دوست داشتنی</i>: <a href="/fa/The_Urantia_Book/92#p5_8">یور 92:5.8</a>.  <i>بهشت بهشت ​​بهشت ​​</i>: <a href="/fa/The_Urantia_Book/48#p6_12">یور 48:6.12</a>.  <i>خدا: سازنده، نگهدارنده</i>: <a href="/fa/The_Urantia_Book/131#p2_7">یور 131:2.7</a>.  <i>یکی کاملا دوست داشتنی</i>: <a href="/fa/The_Urantia_Book/131#p10_2">یور 131:10.2</a>.  <i>بهشت بهشت ​​</i>: <a href="/fa/The_Urantia_Book/3#p1_2">یور 3:1.2</a>.  <i>خالق مومن و الهی</i>: <a href="/fa/The_Urantia_Book/2#p1_2">یور 2:1.2</a>.  <i>خداوند خالق همه چیز</i>: <a href="/fa/The_Urantia_Book/0#p2_9">یور 0:2.9</a>.  <i>خداوند یکتا است</i>: <a href="/fa/The_Urantia_Book/1#p7_6">یور 1:7.6</a>.  <i>نه خدایی کنار من، یک خدای عادل</i>: <a href="/fa/The_Urantia_Book/1#p0_1">یور 1:0.1</a>.  <i>بهشت بهشت ​​</i>: <a href="/fa/The_Urantia_Book/2#p1_1">یور 2:1.1</a>.  <i>خالق جهانی</i>: <a href="/fa/The_Urantia_Book/142#p3_7">یور 142:3.7</a>.  <i>خداوند همه چیز را آفرید</i>: <a href="/fa/The_Urantia_Book/131#p2_2">یور 131:2.2</a>.  <i>یهوه خدای ما یک خداست</i>: <a href="/fa/The_Urantia_Book/10#p7_1">یور 10:7.1</a>.  <i>خدا آفرید</i>: <a href="/fa/The_Urantia_Book/95#p5_9">یور 95:5.9</a>.  <i>خدا همه چیز را آفرید</i>: <a href="/fa/The_Urantia_Book/6#p1_3">یور 6:1.3</a>.  <i>خالق</i>: <a href="/fa/The_Urantia_Book/131#p10_6">یور 131:10.6</a>.  <i>خداوند یک خداست</i>: <a href="/fa/The_Urantia_Book/96#p5_5">یور 96:5.5</a>.  <i>قسمت اول: تو تنها خدا هستی</i>: <a href="/fa/The_Urantia_Book/1#p0_1">یور 1:0.1</a>. </li>
  <li id="fn2"><a href="#cite2">↑</a> 9:32 <i>توانا، وحشتناک</i>: <a href="/fa/The_Urantia_Book/96#p4_5">یور 96:4.5</a>. </li>
</ol>
</div>
