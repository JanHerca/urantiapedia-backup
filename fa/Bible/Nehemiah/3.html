<!--
title: نحيميا - فصل 3
description: 
published: true
date: 2022-10-6T9:46:16Z
tags: bible, bible—nehemiah
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Nehemiah/2">نحيميا - فصل 2</a></td>
        <td><a href="/fa/Bible/Nehemiah/Index">فهرست مطالب</a></td>
        <td><a href="/fa/Bible/Nehemiah/4">نحيميا - فصل 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و الیاشیب، رئیس کهنه و برادرانش از کاهنان برخاسته، دروازه گوسفند را بناکردند. ایشان آن را تقدیس نموده، دروازه هایش را برپا نمودند و آن را تا برج میا و برج حننئیل تقدیس نمودند. </p>
<p id="v2"><sup><small>2</small></sup>  و به پهلوی او، مردان اریحا بناکردند و به پهلوی ایشان، زکور بن امری بنا نمود. </p>
<p id="v3"><sup><small>3</small></sup>  و پسران هسناه، دروازه ماهی را بنا کردند. ایشان سقف آن را ساختند و درهایش را با قفلها وپشت بندهایش برپا نمودند. </p>
<p id="v4"><sup><small>4</small></sup>  و به پهلوی ایشان، مریموت بن اوریا ابن حقوص تعمیر نمود و به پهلوی ایشان، مشلام بن برکیا ابن مشیزبئیل تعمیرنمود و به پهلوی ایشان، صادوق بن بعنا تعمیرنمود. </p>
<p id="v5"><sup><small>5</small></sup>  و به پهلوی ایشان، تقوعیان تعمیر کردند، اما بزرگان ایشان گردن خود را به خدمت خداوندخویش ننهادند. </p>
<p id="v6"><sup><small>6</small></sup>  و یویاداع بن فاسیح و مشلام بن بسودیا، دروازه کهنه را تعمیر نمودند. ایشان سقف آن را ساختند و درهایش را با قفلها وپشت بندهایش برپا نمودند. </p>
<p id="v7"><sup><small>7</small></sup>  و به پهلوی ایشان، ملتیای جبعونی و یادون میرونوتی و مردان جبعون و مصفه آنچه را که متعلق به کرسی والی ماورای نهر بود، تعمیر نمودند. </p>
<p id="v8"><sup><small>8</small></sup>  و به پهلوی ایشان، عزیئیل بن حرهایا که از زرگران بود، تعمیرنمود و به پهلوی او حننیا که از عطاران بود تعمیرنمود، پس اینان اورشلیم را تا حصار عریض، مستحکم ساختند. </p>
<p id="v9"><sup><small>9</small></sup>  و به پهلوی ایشان، رفایا ابن حور که رئیس نصف بلد اورشلیم بود، تعمیرنمود. </p>
<p id="v10"><sup><small>10</small></sup>  و به پهلوی ایشان، یدایا ابن حروماف دربرابر خانه خود تعمیر نمود و به پهلوی اوحطوش بن حشبنیا، تعمیر نمود. </p>
<p id="v11"><sup><small>11</small></sup>  و ملکیا ابن حاریم و حشوب بن فحت موآب، قسمت دیگر وبرج تنورها را تعمیر نمودند. </p>
<p id="v12"><sup><small>12</small></sup>  و به پهلوی او، شلوم بن هلوحیش رئیس نصف بلد اورشلیم، او ودخترانش تعمیر نمودند. </p>
<p id="v13"><sup><small>13</small></sup>  و حانون و ساکنان زانوح، دروازه وادی را تعمیر نمودند. ایشان آن را بنا کردند و درهایش را با قفلها و پشتبندهایش برپا نمودند و هزار ذراع حصار را تا دروازه خاکروبه. </p>
<p id="v14"><sup><small>14</small></sup>  و ملکیا ابن رکاب رئیس بلدبیت هکاریم، دروازه خاکروبه را تعمیر نمود. اوآن را بنا کرد و درهایش را با قفلها و پشتبندهایش برپا نمود. </p>
<p id="v15"><sup><small>15</small></sup>  و شلون بن کلخوزه رئیس بلد مصفه، دروازه چشمه را تعمیر نمود. او آن را بنا کرده، سقف آن را ساخت و درهایش را با قفلها وپشت بندهایش برپا نمود و حصار برکه شلح رانزد باغ پادشاه نیز تا زینه‌ای که از شهر داود فرودمی آمد. </p>
<p id="v16"><sup><small>16</small></sup>  و بعد از او نحمیا ابن عزبوق رئیس نصف بلد بیت صور، تا برابر مقبره داود و تا برکه مصنوعه و تا بیت جباران را تعمیر نمود. </p>
<p id="v17"><sup><small>17</small></sup>  و بعداز او لاویان، رحوم بن بانی تعمیر نمود و به پهلوی او حشبیا رئیس نصف بلد قعیله در حصه خودتعمیر نمود. </p>
<p id="v18"><sup><small>18</small></sup>  و بعد از او برادران ایشان، بوای ابن حیناداد، رئیس نصف بلد قعیله تعمیر نمود. </p>
<p id="v19"><sup><small>19</small></sup>  و به پهلوی او، عازر بن یشوع رئیس مصفه قسمت دیگر را در برابر فراز سلاح خانه نزدزاویه، تعمیر نمود. </p>
<p id="v20"><sup><small>20</small></sup>  و بعد از او باروک بن زبای، به صمیم قلب قسمت دیگر را از زاویه تا دروازه الیاشیب، رئیس کهنه تعمیر نمود. </p>
<p id="v21"><sup><small>21</small></sup>  و بعد از اومریموت بن اوریا ابن هقوص قسمت دیگر را ازدر خانه الیاشیب تا آخر خانه الیاشیب، تعمیرنمود. </p>
<p id="v22"><sup><small>22</small></sup>  و بعد از او کاهنان، از اهل غور تعمیرنمودند. </p>
<p id="v23"><sup><small>23</small></sup>  و بعد از ایشان، بنیامین و حشوب دربرابر خانه خود تعمیر نمودند و بعد از ایشان، عزریا ابن معسیا ابن عننیا به‌جانب خانه خودتعمیر نمود. </p>
<p id="v24"><sup><small>24</small></sup>  و بعد از او، بنوی ابن حیناداد قسمت دیگر را از خانه عزریا تا زاویه و تا برجش تعمیر نمود. </p>
<p id="v25"><sup><small>25</small></sup>  و فالال بن اوزای از برابر زاویه وبرجی که از خانه فوقانی پادشاه خارج و نزدزندانخانه است، تعمیر نمود و بعد از او فدایا ابن فرعوش، </p>
<p id="v26"><sup><small>26</small></sup>  و نتینیم، در عوفل تا برابر دروازه آب بسوی مشرق و برج خارجی، ساکن بودند. </p>
<p id="v27"><sup><small>27</small></sup>  وبعد از او، تقوعیان قسمت دیگر را از برابر برج خارجی بزرگ تا حصار عوفل تعمیر نمودند. </p>
<p id="v28"><sup><small>28</small></sup>  وکاهنان، هر کدام در برابر خانه خود از بالای دروازه اسبان تعمیر نمودند. </p>
<p id="v29"><sup><small>29</small></sup>  و بعد از ایشان صادوق بن امیر در برابر خانه خود تعمیر نمود وبعد از او شمعیا ابن شکنیا که مستحفظ دروازه شرقی بود، تعمیر نمود. </p>
<p id="v30"><sup><small>30</small></sup>  و بعد از او حننیا ابن شلمیا و حانون پسر ششم صالاف، قسمت دیگررا تعمیر نمودند و بعد از ایشان مشلام بن برکیا دربرابر مسکن خود، تعمیر نمود. </p>
<p id="v31"><sup><small>31</small></sup>  و بعد او ازملکیا که یکی از زرگران بود، تا خانه های نتینیم وتجار را در برابر دروازه مفقاد تا بالاخانه برج، تعمیر نمود.و میان بالاخانه برج و دروازه گوسفند را زرگران و تاجران، تعمیر نمودند. </p>
<p id="v32"><sup><small>32</small></sup>  و میان بالاخانه برج و دروازه گوسفند را زرگران و تاجران، تعمیر نمودند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Nehemiah/2">نحيميا - فصل 2</a></td>
        <td><a href="/fa/Bible/Nehemiah/Index">فهرست مطالب</a></td>
        <td><a href="/fa/Bible/Nehemiah/4">نحيميا - فصل 4</a></td>
      </tr>
    </tbody>
  </table>
</figure>
