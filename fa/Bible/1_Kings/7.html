<!--
title: اول پادشاهان - فصل 7
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Kings/6">اول پادشاهان - فصل 6</a></td>
        <td><a href="/fa/Bible/1_Kings/Index">فهرست مطالب</a></td>
        <td><a href="/fa/Bible/1_Kings/8">اول پادشاهان - فصل 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  اما خانه خودش را سلیمان در مدت سیزده سال بنا نموده، تمامی خانه خویش را به اتمام رسانید. </p>
<p id="v2"><sup><small>2</small></sup>  و خانه جنگل لبنان را بنا نمود که طولش صد ذراع و عرضش پنجاه ذراع و بلندیش سی ذراع بود و آن را بر چهار صف تیرهای سروآزاد بنا کرد و بر آن ستونها، تیرهای سرو آزادگذاشت. </p>
<p id="v3"><sup><small>3</small></sup>  و آن بر زبر چهل و پنج غرفه که بالای ستونهابود به‌سرو آزاد پوشانیده شد که در هر صف پانزده بود. </p>
<p id="v4"><sup><small>4</small></sup>  و سه صف تخته پوش بود و پنجره مقابل پنجره در سه طبقه بود. </p>
<p id="v5"><sup><small>5</small></sup>  و جمیع درها وباهوها مربع و تخته پوش بود و پنجره مقابل پنجره در سه طبقه بود. </p>
<p id="v6"><sup><small>6</small></sup>  و رواقی از ستونها ساخت که طولش پنجاه ذراع و عرضش سی ذراع بود و رواقی پیش آنها. </p>
<p id="v7"><sup><small>7</small></sup>  و ستونها و آستانه پیش آنها و رواقی به جهت کرسی خود، یعنی رواق داوری که در آن حکم نماید، ساخت و آن را به‌سرو آزاد از زمین تاسقف پوشانید. </p>
<p id="v8"><sup><small>8</small></sup>  و خانه‌اش که در آن ساکن شود در صحن دیگر در اندرون رواق به همین ترکیب ساخته شد. و برای دختر فرعون که سلیمان او را به زنی گرفته بود، خانه‌ای مثل این‌رواق ساخت. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  همه این عمارات از سنگهای گرانبهایی که به اندازه تراشیده و از اندرون و بیرون با اره‌ها بریده شده بود از بنیاد تا به‌سر دیوار و از بیرون تا صحن بزرگ بود. </p>
<p id="v10"><sup><small>10</small></sup>  و بنیاد از سنگهای گرانبها وسنگهای بزرگ، یعنی سنگهای ده ذراعی و سنگهای هشت ذراعی بود. </p>
<p id="v11"><sup><small>11</small></sup>  و بالای آنهاسنگهای گرانبها که به اندازه تراشیده شده، وچوبهای سرو آزاد بود. </p>
<p id="v12"><sup><small>12</small></sup>  و گرداگرد صحن بزرگ سه صف سنگهای تراشیده و یک صف تیرهای سرو آزاد بود و صحن اندرون خانه خداوند ورواق خانه همچنین بود. </p>
<p id="v13"><sup><small>13</small></sup>  و سلیمان پادشاه فرستاده، حیرام را از صورآورد. </p>
<p id="v14"><sup><small>14</small></sup>  و او پسر بیوه‌زنی از سبط نفتالی بود وپدرش مردی از اهل صور و مسگر بود و او پر ازحکمت و مهارت و فهم برای کردن هر صنعت مسگری بود. پس نزد سلیمان پادشاه آمده، تمامی کارهایش را به انجام رسانید. </p>
<p id="v15"><sup><small>15</small></sup>  و دو ستون برنج ریخت که طول هر ستون هجده ذراع بود و ریسمانی دوازده ذراع ستون دوم را احاطه داشت. </p>
<p id="v16"><sup><small>16</small></sup>  و دو تاج از برنج ریخته شده ساخت تا آنها را بر سر ستونها بگذارد که طول یک تاج پنج ذراع و طول تاج دیگر پنج ذراع بود. </p>
<p id="v17"><sup><small>17</small></sup>  و شبکه های شبکه کاری و رشته های زنجیر کاری بود به جهت تاجهایی که بر سرستونها بود، یعنی هفت برای تاج اول و هفت برای تاج دوم. </p>
<p id="v18"><sup><small>18</small></sup>  پس ستونها را ساخت و گرداگرد یک شبکه کاری دو صف بود تا تاجهایی را که بر سرانارها بود بپوشاند. و به جهت تاج دیگر همچنین ساخت. </p>
<p id="v19"><sup><small>19</small></sup>  و تاجهایی که بر سر ستونهایی که دررواق بود، از سوسنکاری به مقدار چهار ذراع بود. </p>
<p id="v20"><sup><small>20</small></sup>  و تاجها از طرف بالا نیز بر سر آن دو ستون بودنزد بطنی که به‌جانب شبکه بود، و انارها در صفهاگرداگرد تاج دیگر دویست بود. </p>
<p id="v21"><sup><small>21</small></sup>  و ستونها را دررواق هیکل برپا نمود و ستون راست را برپانموده، آن را یاکین نام نهاد. پس ستون چپ را برپا نموده، آن را بوعز نامید. </p>
<p id="v22"><sup><small>22</small></sup>  و بر سر ستونهاسوسنکاری بود. پس کار ستونها تمام شد. </p>
<p id="v23"><sup><small>23</small></sup>  و دریاچه ریخته شده را ساخت که از لب تالبش ده ذراع بود و از هر طرف مدور بود، وبلندیش پنج ذراع و ریسمانی سی ذراعی آن راگرداگرد احاطه داشت. </p>
<p id="v24"><sup><small>24</small></sup>  و زیر لب آن از هرطرف کدوها بود که آن را احاطه می‌داشت برای هر ذراع ده، و آنها دریاچه را از هر جانب احاطه داشت و آن کدوها در دو صف بود و در حین ریخته شدن آن، ریخته شده بود. </p>
<p id="v25"><sup><small>25</small></sup>  و آن بردوازده گاو قایم بود که روی سه از آنها به سوی شمال بود و روی سه به سوی مغرب و روی سه به سوی جنوب و روی سه به سوی مشرق بود، ودریاچه بر فوق آنها بود و همه موخرهای آنها به طرف اندرون بود. </p>
<p id="v26"><sup><small>26</small></sup>  و حجم آن یک وجب بود ولبش مثل لب کاسه مانند گل سوسن ساخته شده بود که گنجایش آن دو هزار بت می‌داشت. </p>
<p id="v27"><sup><small>27</small></sup>  و ده پایه‌اش را از برنج ساخت که طول هرپایه چهار ذراع بود و عرضش چهار ذراع وبلندیش سه ذراع بود. </p>
<p id="v28"><sup><small>28</small></sup>  و صنعت پایه‌ها اینطوربود که حاشیه‌ها داشت و حاشیه‌ها در میان زبانه هابود. </p>
<p id="v29"><sup><small>29</small></sup>  و بر آن حاشیه‌ها که درون زبانه‌ها بودشیران و گاوان و کروبیان بودند و همچنین برزبانه‌ها به طرف بالا بود. و زیر شیران و گاوان بسته های گل کاری آویزان بود. </p>
<p id="v30"><sup><small>30</small></sup>  و هر پایه چهارچرخ برنجین با میله های برنجین داشت و چهارپایه آن را دوشها بود و آن دوشها زیر حوض ریخته شده بود و بسته‌ها به‌جانب هریک طرف ازآنها بود. </p>
<p id="v31"><sup><small>31</small></sup>  و دهنش در میان تاج و فوق آن یک ذراع بود و دهنش مثل کار پایه مدور و یک ذراع ونیم بود. و بر دهنش نیز نقشها بود و حاشیه های آنها مربع بود نه مدور. </p>
<p id="v32"><sup><small>32</small></sup>  و چهار چرخ زیر حاشیه‌ها بود و تیره های چرخها در پایه بود وبلندی هر چرخ یک ذراع و نیم بود. </p>
<p id="v33"><sup><small>33</small></sup>  و کارچرخها مثل کار چرخهای ارابه بود و تیره‌ها وفلکه‌ها و پره‌ها و قبه های آنها همه ریخته شده بود. </p>
<p id="v34"><sup><small>34</small></sup>  و چهار دوش بر چهار گوشه هر پایه بود ودوشهای پایه از خودش بود. </p>
<p id="v35"><sup><small>35</small></sup>  و در سر پایه، دایره‌ای مدور به بلندی نیم ذراع بود و بر سر پایه، تیرهایش و حاشیه هایش از خودش بود. </p>
<p id="v36"><sup><small>36</small></sup>  و برلوحه های تیره‌ها و بر حاشیه هایش، کروبیان وشیران و درختان خرما را به مقدار هریک نقش کرد و بسته‌ها گرداگردش بود. </p>
<p id="v37"><sup><small>37</small></sup>  به این طور آن ده پایه را ساخت که همه آنها را یک ریخت و یک پیمایش و یک شکل بود. </p>
<p id="v38"><sup><small>38</small></sup>  و ده حوض برنجین ساخت که هر حوض گنجایش چهل بت داشت. و هر حوض چهارذراعی بود و بر هر پایه‌ای از آن ده پایه، یک حوض بود. </p>
<p id="v39"><sup><small>39</small></sup>  و پنج پایه را به‌جانب راست خانه و پنج را به‌جانب چپ خانه گذاشت و دریاچه رابه‌جانب راست خانه به سوی مشرق از طرف جنوب گذاشت. </p>
<p id="v40"><sup><small>40</small></sup>  و حیرام، حوضها و خاک اندازها و کاسه هارا ساخت. پس حیرام تمام کاری که برای سلیمان پادشاه به جهت خانه خداوند می‌کرد به انجام رسانید. </p>
<p id="v41"><sup><small>41</small></sup>  دو ستون و دو پیاله تاجهایی که بر سردو ستون بود و دو شبکه به جهت پوشانیدن دوپیاله تاجهایی که بر سر ستونها بود. </p>
<p id="v42"><sup><small>42</small></sup>  وچهارصد انار برای دو شبکه که دو صف انار برای هر شبکه بود به جهت پوشانیدن دو پیاله تاجهایی که بالای ستونها بود، </p>
<p id="v43"><sup><small>43</small></sup>  و ده پایه و ده حوضی که بر پایه‌ها بود، </p>
<p id="v44"><sup><small>44</small></sup>  و یک دریاچه و دوازده گاو زیردریاچه. </p>
<p id="v45"><sup><small>45</small></sup>  و دیگها و خاک اندازها و کاسه‌ها، یعنی همه این ظروفی که حیرام برای سلیمان پادشاه در خانه خداوند ساخت از برنج صیقلی بود. </p>
<p id="v46"><sup><small>46</small></sup>  آنها را پادشاه در صحرای اردن در کل رست که در میان سکوت و صرطان است، ریخت. </p>
<p id="v47"><sup><small>47</small></sup>  و سلیمان تمامی این ظروف را بی‌وزن واگذاشت زیرا چونکه از حد زیاده بود، وزن برنج دریافت نشد. </p>
<p id="v48"><sup><small>48</small></sup>  و سلیمان تمامی آلاتی که در خانه خداوندبود ساخت، مذبح را از طلا و میز را که نان تقدمه بر آن بود از طلا. </p>
<p id="v49"><sup><small>49</small></sup>  و شمعدانها را که پنج از آنهابه طرف راست و پنج به طرف چپ روبروی محراب بود، از طلای خالص و گلها و چراغها وانبرها را از طلا، </p>
<p id="v50"><sup><small>50</small></sup>  و طاسها و گلگیرها و کاسه‌ها وقاشقها و مجمرها را از طلای خالص و پاشنه‌ها راهم به جهت درهای خانه اندرونی، یعنی به جهت قدس‌الاقداس و هم به جهت درهای خانه، یعنی هیکل، از طلا ساخت.پس تمامی کاری که سلیمان پادشاه برای خانه خداوند ساخت تمام شد و سلیمان چیزهایی را که پدرش داود وقف کرده بود، ازنقره و طلا و آلات درآورده، در خزینه های خانه خداوند گذاشت. </p>
<p id="v51"><sup><small>51</small></sup>  پس تمامی کاری که سلیمان پادشاه برای خانه خداوند ساخت تمام شد و سلیمان چیزهایی را که پدرش داود وقف کرده بود، ازنقره و طلا و آلات درآورده، در خزینه های خانه خداوند گذاشت. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Kings/6">اول پادشاهان - فصل 6</a></td>
        <td><a href="/fa/Bible/1_Kings/Index">فهرست مطالب</a></td>
        <td><a href="/fa/Bible/1_Kings/8">اول پادشاهان - فصل 8</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 7:8 <i>سلیمان و دختر فرعون</i>: <a href="/fa/The_Urantia_Book/97#p9_16">یور 97:9.16</a>. </li>
</ol>
</div>
