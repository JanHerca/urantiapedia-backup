<!--
title: اول پادشاهان - فصل 22
description: 
published: true
date: 2023-11-8T20:23:56Z
tags: bible, bible—1 kings
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/1_Kings/21">
          <span class="mdi mdi-arrow-left-drop-circle"></span><span class="pl-2">اول پادشاهان - فصل 21</span>
        </a>
        </td>
        <td>
        <a href="/fa/Bible/1_Kings/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  و سه سال گذشت که در میان ارام واسرائیل جنگ نبود. </p>
<p id="v2"><sup><small>2</small></sup>  و در سال سوم، یهوشافاط، پادشاه یهودا نزد پادشاه اسرائیل فرودآمد. </p>
<p id="v3"><sup><small>3</small></sup>  و پادشاه اسرائیل به خادمان خود گفت: «آیا نمی دانید که راموت جلعاد از آن ماست و مااز گرفتنش از دست پادشاه ارام غافل می‌باشیم؟» </p>
<p id="v4"><sup><small>4</small></sup>  پس به یهوشافاط گفت: «آیا همراه من به راموت جلعاد برای جنگ خواهی آمد؟» و یهوشافاطپادشاه اسرائیل را جواب داد که «من، چون تو وقوم من، چون قوم تو و سواران من، چون سواران تو می‌باشند.» </p>
<p id="v5"><sup><small>5</small></sup>  و یهوشافاط به پادشاه اسرائیل گفت: «تمنااینکه امروز از کلام خداوند مسالت نمایی.» </p>
<p id="v6"><sup><small>6</small></sup>  وپادشاه اسرائیل به قدر چهارصد نفر از انبیا جمع کرده، به ایشان گفت: «آیا به راموت جلعاد برای جنگ بروم یا باز ایستم؟» ایشان گفتند: «برآی وخداوند آن را به‌دست پادشاه تسلیم خواهدنمود.» </p>
<p id="v7"><sup><small>7</small></sup>  اما یهوشافاط گفت: «آیا در اینجا غیر ازاینها نبی خداوند نیست تا از او سوال نماییم؟» <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  وپادشاه اسرائیل به یهوشافاط گفت: «یک مرددیگر، یعنی میکایا ابن یمله هست که به واسطه او از خداوند مسالت توان کرد، لیکن من از او نفرت دارم زیرا که درباره من به نیکویی نبوت نمی کند، بلکه به بدی.» و یهوشافاط گفت: «پادشاه چنین نگوید.» </p>
<p id="v9"><sup><small>9</small></sup>  پس پادشاه اسرائیل یکی از خواجه‌سرایان خود را خوانده، گفت: «میکایا ابن یمله رابه زودی حاضر کن.» </p>
<p id="v10"><sup><small>10</small></sup>  و پادشاه اسرائیل ویهوشافاط، پادشاه یهودا، هر یکی لباس خود راپوشیده، بر کرسی خود در جای وسیع، نزد دهنه دروازه سامره نشسته بودند، و جمیع انبیا به حضور ایشان نبوت می‌کردند. </p>
<p id="v11"><sup><small>11</small></sup>  و صدقیا ابن کنعنه شاخهای آهنین برای خود ساخته، گفت: «خداوند چنین می‌گوید: ارامیان را به اینهاخواهی زد تا تلف شوند.» </p>
<p id="v12"><sup><small>12</small></sup>  و جمیع انبیا نبوت کرده، چنین می‌گفتند: «به راموت جلعاد برآی وفیروز شو زیرا خداوند آن را به‌دست پادشاه تسلیم خواهد نمود.» </p>
<p id="v13"><sup><small>13</small></sup>  و قاصدی که برای طلبیدن میکایا رفته بود، او را خطاب کرده، گفت: «اینک انبیا به یک زبان درباره پادشاه نیکو می‌گویند. پس کلام تو مثل کلام یکی از ایشان باشد و سخنی نیکو بگو.» </p>
<p id="v14"><sup><small>14</small></sup>  میکایا گفت: «به حیات خداوند قسم که هرآنچه خداوند به من بگوید همان را خواهم گفت.» </p>
<p id="v15"><sup><small>15</small></sup>  پس چون نزد پادشاه رسید، پادشاه وی راگفت: «ای میکایا آیا به راموت جلعاد برای جنگ برویم یا باز ایستیم.» او در جواب وی گفت: «برآی و فیروز شو. و خداوند آن را به‌دست پادشاه تسلیم خواهد کرد.» </p>
<p id="v16"><sup><small>16</small></sup>  پادشاه وی راگفت: «چند مرتبه تو را قسم بدهم که به اسم یهوه، غیر از آنچه راست است به من نگویی.» </p>
<p id="v17"><sup><small>17</small></sup>  اوگفت: «تمامی اسرائیل را مثل گله‌ای که شبان ندارد بر کوهها پراکنده دیدم و خداوند گفت: اینها صاحب ندارند، پس هر کس به سلامتی به خانه خود برگردد.» </p>
<p id="v18"><sup><small>18</small></sup>  و پادشاه اسرائیل به یهوشافاط گفت: «آیا تو را نگفتم که درباره من به نیکویی نبوت نمی کند بلکه به بدی.» </p>
<p id="v19"><sup><small>19</small></sup>  او گفت: «پس کلام خداوند را بشنو: من خداوند را بر کرسی خود نشسته دیدم و تمامی لشکر آسمان نزد وی به طرف راست و چپ ایستاده بودند. </p>
<p id="v20"><sup><small>20</small></sup>  و خداوند گفت: کیست که اخاب را اغوا نماید تا به راموت جلعاد برآمده، بیفتد. و یکی به اینطور سخن راند و دیگری به آنطور تکلم نمود. </p>
<p id="v21"><sup><small>21</small></sup>  و آن روح (پلید) بیرون آمده، به حضور خداوند بایستاد و گفت: من او رااغوا می‌کنم. </p>
<p id="v22"><sup><small>22</small></sup>  و خداوند وی را گفت: به چه چیز؟ او جواب داد که من بیرون می‌روم و در دهان جمیع انبیایش روح کاذب خواهم بود. او گفت: وی را اغوا خواهی کرد و خواهی توانست. پس برو و چنین بکن. </p>
<p id="v23"><sup><small>23</small></sup>  پس الان خداوند روحی کاذب در دهان جمیع این انبیای تو گذاشته است وخداوند درباره تو سخن بد گفته است.» </p>
<p id="v24"><sup><small>24</small></sup>  آنگاه صدقیا ابن کنعنه نزدیک آمده، به رخسار میکایا زد و گفت: «روح خداوند به کدام راه از نزد من به سوی تو رفت تا به تو سخن گوید؟» </p>
<p id="v25"><sup><small>25</small></sup>  میکایا جواب داد: «اینک در روزی که به حجره اندرونی داخل شده، خود را پنهان کنی آن را خواهی دید.» </p>
<p id="v26"><sup><small>26</small></sup>  و پادشاه اسرائیل گفت: «میکایا را بگیر و او را نزد آمون، حاکم شهر ویوآش، پسر پادشاه ببر. </p>
<p id="v27"><sup><small>27</small></sup>  و بگو پادشاه چنین می‌فرماید: این شخص را در زندان بیندازید و اورا به نان تنگی و آب تنگی بپرورید تا من به سلامتی برگردم.» </p>
<p id="v28"><sup><small>28</small></sup>  میکایا گفت: «اگر فی الواقع به سلامتی مراجعت کنی خداوند به من تکلم ننموده است، و گفت‌ای قوم جمیع بشنوید.» </p>
<p id="v29"><sup><small>29</small></sup>  و پادشاه اسرائیل و یهوشافاط، پادشاه یهودا به راموت جلعاد برآمدند. </p>
<p id="v30"><sup><small>30</small></sup>  و پادشاه اسرائیل به یهوشافاط گفت: «من خود را متنکرساخته، به جنگ می‌روم و تو لباس خود رابپوش.» پس پادشاه اسرائیل خود را متنکرساخته، به جنگ رفت. </p>
<p id="v31"><sup><small>31</small></sup>  و پادشاه ارام سی و دوسردار ارابه های خود را امر کرده، گفت: «نه باکوچک و نه با بزرگ بلکه با پادشاه اسرائیل فقطجنگ نمایید.» </p>
<p id="v32"><sup><small>32</small></sup>  و چون سرداران ارابه هایهوشافاط را دیدند، گفتند: «یقین این پادشاه اسرائیل است.» پس برگشتند تا با او جنگ نمایندو یهوشافاط فریاد برآورد. </p>
<p id="v33"><sup><small>33</small></sup>  و چون سرداران ارابه‌ها دیدند که او پادشاه اسرائیل نیست، ازتعاقب او برگشتند. </p>
<p id="v34"><sup><small>34</small></sup>  اما کسی کمان خود رابدون غرض کشیده، پادشاه اسرائیل را میان وصله های زره زد، و او به ارابه ران خود گفت: «دست خود را بگردان و مرا از لشکر بیرون ببرزیرا که مجروح شدم.» </p>
<p id="v35"><sup><small>35</small></sup>  و در آن روز جنگ سخت شد و پادشاه را در ارابه‌اش به مقابل ارامیان برپا می‌داشتند، و وقت غروب مرد و خون زخمش به میان ارابه ریخت. </p>
<p id="v36"><sup><small>36</small></sup>  و هنگام غروب آفتاب در لشکر ندا در‌داده، گفتند: «هر کس به شهر خود و هر کس به ولایت خویش برگردد.» </p>
<p id="v37"><sup><small>37</small></sup>  و پادشاه مرد و او را به سامره آوردند و پادشاه را در سامره دفن کردند. </p>
<p id="v38"><sup><small>38</small></sup>  و ارابه را در برکه سامره شستند و سگان خونش را لیسیدند واسلحه او را شستند، برحسب کلامی که خداوندگفته بود. </p>
<p id="v39"><sup><small>39</small></sup>  و بقیه وقایع اخاب و هر‌چه او کرد وخانه عاجی که ساخت و تمامی شهرهایی که بناکرد، آیا در کتاب تواریخ ایام پادشاهان اسرائیل مکتوب نیست. </p>
<p id="v40"><sup><small>40</small></sup>  پس اخاب با اجدادخود خوابید و پسرش، اخزیا به‌جایش سلطنت نمود. </p>
<p id="v41"><sup><small>41</small></sup>  و یهوشافاط بن آسا در سال چهارم اخاب، پادشاه اسرائیل بر یهودا پادشاه شد. </p>
<p id="v42"><sup><small>42</small></sup>  ویهوشافاط سی و پنج ساله بود که آغاز سلطنت نمود و بیست و پنج سال در اورشلیم سلطنت کردو اسم مادرش عزوبه دختر شلحی، بود. </p>
<p id="v43"><sup><small>43</small></sup>  و درتمامی طریقهای پدرش، آسا سلوک نموده، ازآنها تجاوز نمی نمود و آنچه در نظر خداوندراست بود، بجا می‌آورد. مگر اینکه مکانهای بلندبرداشته نشد و قوم در مکانهای بلند قربانی همی گذرانیدند و بخور همی سوزانیدند. </p>
<p id="v44"><sup><small>44</small></sup>  ویهوشافاط با پادشاه اسرائیل صلح کرد. </p>
<p id="v45"><sup><small>45</small></sup>  و بقیه وقایع یهوشافاط و تهوری که نمود وجنگهایی که کرد، آیا در کتاب تواریخ ایام پادشاهان یهودا مکتوب نیست؟ </p>
<p id="v46"><sup><small>46</small></sup>  و بقیه الواطی که از ایام پدرش، آسا باقی‌مانده بودند، آنها را اززمین نابود ساخت. </p>
<p id="v47"><sup><small>47</small></sup>  و در ادوم، پادشاهی نبود. لیکن وکیلی پادشاهی می‌کرد. </p>
<p id="v48"><sup><small>48</small></sup>  و یهوشافاط کشتیهای ترشیشی ساخت تا به جهت آوردن طلا به اوفیربروند، اما نرفتند زیرا کشتیها در عصیون جابرشکست. </p>
<p id="v49"><sup><small>49</small></sup>  آنگاه اخزیا ابن اخاب به یهوشافاطگفت: «بگذار که بندگان من با بندگان تو در کشتیهابروند.» اما یهوشافاط قبول نکرد. </p>
<p id="v50"><sup><small>50</small></sup>  و یهوشافاطبا اجداد خود خوابید و با اجدادش در شهرپدرش، داود دفن شد و پسرش، یهورام در جایش سلطنت نمود. </p>
<p id="v51"><sup><small>51</small></sup>  و اخزیا ابن اخاب در سال هفدهم یهوشافاط، پادشاه یهودا بر اسرائیل در سامره پادشاه شد، و دو سال بر اسرائیل پادشاهی نمود.و آنچه درنظر خداوند ناپسند بود، بجامی آورد و به طریق پدرش و طریق مادرش وطریق یربعام بن نباط که اسرائیل را مرتکب گناه ساخته بود، سلوک می‌نمود. </p>
<p id="v52"><sup><small>52</small></sup>  و آنچه درنظر خداوند ناپسند بود، بجامی آورد و به طریق پدرش و طریق مادرش وطریق یربعام بن نباط که اسرائیل را مرتکب گناه ساخته بود، سلوک می‌نمود. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/1_Kings/21">
          <span class="mdi mdi-arrow-left-drop-circle"></span><span class="pl-2">اول پادشاهان - فصل 21</span>
        </a>
        </td>
        <td>
        <a href="/fa/Bible/1_Kings/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 22:7-28 <i>میکایا</i>: <a href="/fa/The_Urantia_Book/97#p2_2">یور 97:2.2</a>. </li>
</ol>
</div>
