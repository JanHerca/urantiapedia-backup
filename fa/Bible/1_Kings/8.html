<!--
title: اول پادشاهان - فصل 8
description: 
published: true
date: 2022-10-6T9:46:16Z
tags: bible, bible—1 kings
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Kings/7">اول پادشاهان - فصل 7</a></td>
        <td><a href="/fa/Bible/1_Kings/Index">فهرست مطالب</a></td>
        <td><a href="/fa/Bible/1_Kings/9">اول پادشاهان - فصل 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  آنگاه سلیمان، مشایخ اسرائیل و جمیع روسای اسباط و سروران خانه های آبای بنی‌اسرائیل را نزد سلیمان پادشاه در اورشلیم جمع کرد تا تابوت عهد خداوند را از شهر داودکه صهیون باشد، برآورند. </p>
<p id="v2"><sup><small>2</small></sup>  و جمیع مردان اسرائیل در ماه ایتانیم که ماه هفتم است در عیدنزد سلیمان پادشاه جمع شدند. </p>
<p id="v3"><sup><small>3</small></sup>  و جمیع مشایخ اسرائیل آمدند و کاهنان تابوت را برداشتند. </p>
<p id="v4"><sup><small>4</small></sup>  وتابوت خداوند و خیمه اجتماع و همه آلات مقدس را که در خیمه بود آوردند و کاهنان ولاویان آنها را برآوردند. </p>
<p id="v5"><sup><small>5</small></sup>  و سلیمان پادشاه وتمامی جماعت اسرائیل که نزد وی جمع شده بودند، پیش روی تابوت همراه وی ایستادند، واینقدر گوسفند و گاو را ذبح کردند که به شمار وحساب نمی آمد. </p>
<p id="v6"><sup><small>6</small></sup>  و کاهنان تابوت عهد خداوندرا به مکانش در محراب خانه، یعنی درقدس‌الاقداس زیر بالهای کروبیان درآوردند. </p>
<p id="v7"><sup><small>7</small></sup>  زیرا کروبیان بالهای خود را بر مکان تابوت پهن می‌کردند و کروبیان تابوت و عصاهایش را از بالامی پوشانیدند. </p>
<p id="v8"><sup><small>8</small></sup>  و عصاها اینقدر دراز بود که سرهای عصاها از قدسی که پیش محراب بود، دیده می‌شد اما از بیرون دیده نمی شد و تا امروزدر آنجا هست. </p>
<p id="v9"><sup><small>9</small></sup>  و در تابوت چیزی نبود سوای آن دو لوح سنگ که موسی در حوریب در آن گذاشت، وقتی که خداوند با بنی‌اسرائیل در حین بیرون آمدن ایشان از زمین مصر عهد بست. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  وواقع شد که چون کاهنان از قدس بیرون آمدند ابر، خانه خداوند را پر ساخت. </p>
<p id="v11"><sup><small>11</small></sup>  و کاهنان به‌سبب ابر نتوانستند به جهت خدمت بایستند، زیرا که جلال یهوه، خانه خداوند را پر کرده بود. </p>
<p id="v12"><sup><small>12</small></sup>  آنگاه سلیمان گفت: «خداوند گفته است که در تاریکی غلیظ ساکن می‌شوم. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  فی الواقع خانه‌ای برای سکونت تو و مکانی را که در آن تا به ابد ساکن شوی بنا نموده‌ام.» </p>
<p id="v14"><sup><small>14</small></sup>  و پادشاه روی خود را برگردانیده، تمامی جماعت اسرائیل را برکت داد و تمامی جماعت اسرائیل بایستادند. </p>
<p id="v15"><sup><small>15</small></sup>  پس گفت: «یهوه خدای اسرائیل متبارک باد که به دهان خود به پدر من داود وعده داده، و به‌دست خود آن را به‌جاآورده، گفت: </p>
<p id="v16"><sup><small>16</small></sup>  از روزی که قوم خود اسرائیل رااز مصر برآوردم، شهری از جمیع اسباط اسرائیل برنگزیدم تا خانه‌ای بنا نمایم که اسم من در آن باشد، اما داود را برگزیدم تا پیشوای قوم من اسرائیل بشود. </p>
<p id="v17"><sup><small>17</small></sup>  و در دل پدرم، داود بود که خانه‌ای برای اسم یهوه، خدای اسرائیل، بنانماید. </p>
<p id="v18"><sup><small>18</small></sup>  اما خداوند به پدرم داود گفت: چون دردل تو بود که خانه‌ای برای اسم من بنا نمایی، نیکوکردی که این را در دل خود نهادی. </p>
<p id="v19"><sup><small>19</small></sup>  لیکن توخانه را بنا نخواهی نمود بلکه پسر تو که از صلب تو بیرون آید، او خانه را برای اسم من بنا خواهدکرد. </p>
<p id="v20"><sup><small>20</small></sup>  پس خداوند کلامی را که گفته بود ثابت گردانید، و من به‌جای پدر خود داود برخاسته، وبر وفق آنچه خداوند گفته بود بر کرسی اسرائیل نشسته‌ام، و خانه را به اسم یهوه، خدای اسرائیل، بنا کرده‌ام. </p>
<p id="v21"><sup><small>21</small></sup>  و در آن، مکانی مقرر کرده‌ام برای تابوتی که عهد خداوند در آن است که آن را باپدران ما حین بیرون آوردن ایشان از مصر بسته بود.» </p>
<p id="v22"><sup><small>22</small></sup>  و سلیمان پیش مذبح خداوند به حضورتمامی جماعت اسرائیل ایستاده، دستهای خودرا به سوی آسمان برافراشت </p>
<p id="v23"><sup><small>23</small></sup>  و گفت: «ای یهوه، خدای اسرائیل، خدایی مثل تو نه بالا درآسمان و نه پایین بر زمین هست که با بندگان خودکه به حضور تو به تمامی دل خویش سلوک می‌نمایند، عهد و رحمت را نگاه می‌داری. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  وآن وعده‌ای که به بنده خود، پدرم داود داده‌ای، نگاه داشته‌ای زیرا به دهان خود وعده دادی و به‌دست خود آن را وفا نمودی چنانکه امروز شده است. </p>
<p id="v25"><sup><small>25</small></sup>  پس الان‌ای یهوه، خدای اسرائیل، بابنده خود، پدرم داود، آن وعده‌ای را نگاه دار که به او داده و گفته‌ای کسی‌که بر کرسی اسرائیل بنشیند برای تو به حضور من منقطع نخواهد شد، به شرطی که پسرانت طریق های خود را نگاه داشته، به حضور من سلوک نمایند چنانکه تو به حضورم رفتار نمودی. </p>
<p id="v26"><sup><small>26</small></sup>  و الان‌ای خدای اسرائیل تمنا اینکه کلامی که به بنده خود، پدرم داود گفته‌ای، ثابت بشود. </p>
<p id="v27"><sup><small>27</small></sup>  «اما آیا خدا فی الحقیقه بر زمین ساکن خواهد شد؟ اینک فلک و فلک الافلاک تو راگنجایش ندارد تا چه رسد به این خانه‌ای که من بناکرده‌ام. <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  لیکن‌ای یهوه، خدای من، به دعا وتضرع بنده خود توجه نما و استغاثه و دعایی راکه بنده ات امروز به حضور تو می‌کند، بشنو، </p>
<p id="v29"><sup><small>29</small></sup>  تاآنکه شب و روز چشمان تو بر این خانه باز شود وبر مکانی که درباره‌اش گفتی که اسم من در آنجاخواهد بود و تا دعایی را که بنده ات به سوی این مکان بنماید، اجابت کنی. </p>
<p id="v30"><sup><small>30</small></sup>  و تضرع بنده ات و قوم خود اسرائیل را که به سوی این مکان دعامی نمایند، بشنو و از مکان سکونت خود، یعنی ازآسمان بشنو و چون شنیدی عفو نما. <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  «اگر کسی به همسایه خود گناه ورزد وقسم بر او عرضه شود که بخورد و او آمده پیش مذبح تو در این خانه قسم خورد، </p>
<p id="v32"><sup><small>32</small></sup>  آنگاه ازآسمان بشنو و عمل نموده، به جهت بندگانت حکم نما و شریران را ملزم ساخته، راه ایشان را به‌سر ایشان برسان و عادلان را عادل شمرده، ایشان را بر‌حسب عدالت ایشان جزا ده. </p>
<p id="v33"><sup><small>33</small></sup>  «و هنگامی که قوم تو اسرائیل به‌سبب گناهی که به تو ورزیده باشند به حضور دشمنان خود مغلوب شوند اگر به سوی تو بازگشت نموده، اسم تو را اعتراف نمایند و نزد تو در این خانه دعا و تضرع نمایند، </p>
<p id="v34"><sup><small>34</small></sup>  آنگاه از آسمان بشنوو گناه قوم خود، اسرائیل را بیامرز و ایشان را به زمینی که به پدران ایشان داده‌ای بازآور. </p>
<p id="v35"><sup><small>35</small></sup>  «هنگامی که آسمان بسته شود و به‌سبب گناهی که به تو ورزیده باشند باران نبارد، اگر به سوی این مکان دعا کنند و اسم تو را اعتراف نمایند و به‌سبب مصیبتی که به ایشان رسانیده باشی از گناه خویش بازگشت کنند، </p>
<p id="v36"><sup><small>36</small></sup>  آنگاه ازآسمان بشنو و گناه بندگانت و قوم خود اسرائیل را بیامرز و ایشان را به راه نیکو که در آن باید رفت، تعلیم ده و به زمین خود که آن را به قوم خویش برای میراث بخشیده‌ای، باران بفرست. </p>
<p id="v37"><sup><small>37</small></sup>  «اگر در زمین قحطی باشد و اگر وبا یا بادسموم یا یرقان باشد و اگر ملخ یا کرم باشد و اگردشمنان ایشان، ایشان را در شهرهای زمین ایشان محاصره نمایند، هر بلایی یا هر مرضی که بوده باشد، </p>
<p id="v38"><sup><small>38</small></sup>  آنگاه هر دعا و هر استغاثه‌ای که از هرمرد یا از تمامی قوم تو، اسرائیل، کرده شود که هریک از ایشان بلای دل خود را خواهند دانست، و دستهای خود را به سوی این خانه دراز نمایند، </p>
<p id="v39"><sup><small>39</small></sup>  آنگاه از آسمان که مکان سکونت تو باشد بشنوو بیامرز و عمل نموده، به هر کس که دل او رامی دانی به حسب راههایش جزا بده، زیرا که تو به تنهایی عارف قلوب جمیع بنی آدم هستی. <sup id="cite6"><a href="#fn6">[6]</a></sup></p>
<p id="v40"><sup><small>40</small></sup>  تاآنکه ایشان در تمام روزهایی که به روی زمینی که به پدران ما داده‌ای زنده باشند، از توبترسند. </p>
<p id="v41"><sup><small>41</small></sup>  «و نیز غریبی که از قوم تو، اسرائیل، نباشدو به‌خاطر اسم تو از زمین بعید آمده باشد، </p>
<p id="v42"><sup><small>42</small></sup>  زیراکه آوازه اسم عظیمت و دست قویت و بازوی دراز تو را خواهند شنید، پس چون بیاید و به سوی این خانه دعا نماید، </p>
<p id="v43"><sup><small>43</small></sup>  آنگاه از آسمان که مکان سکونت توست بشنو و موافق هر‌چه آن غریب از تو استدعا نماید به عمل آور تا جمیع قومهای جهان اسم تو را بشناسند و مثل قوم تو، اسرائیل، از تو بترسند و بدانند که اسم تو بر این خانه‌ای که بنا کرده‌ام، نهاده شده است. </p>
<p id="v44"><sup><small>44</small></sup>  «اگر قوم تو برای مقاتله با دشمنان خود به راهی که ایشان را فرستاده باشی بیرون روند وایشان به سوی شهری که تو برگزیده‌ای و خانه‌ای که به جهت اسم تو بنا کرده‌ام، نزد خداوند دعانمایند، </p>
<p id="v45"><sup><small>45</small></sup>  آنگاه دعا و تضرع ایشان را از آسمان بشنو و حق ایشان را بجا آور. </p>
<p id="v46"><sup><small>46</small></sup>  «و اگر به تو گناه ورزیده باشند زیرا انسانی نیست که گناه نکند و تو بر ایشان غضبناک شده، ایشان را به‌دست دشمنان تسلیم کرده باشی واسیرکنندگان ایشان، ایشان را به زمین دشمنان خواه دور و خواه نزدیک به اسیری ببرند، <sup id="cite7"><a href="#fn7">[7]</a></sup></p>
<p id="v47"><sup><small>47</small></sup>  پس اگر ایشان در زمینی که در آن اسیر باشند به خودآمده، بازگشت نمایند و در زمین اسیری خود نزدتو تضرع نموده، گویند که گناه کرده، و عصیان ورزیده، و شریرانه رفتار نموده‌ایم، </p>
<p id="v48"><sup><small>48</small></sup>  و در زمین دشمنانی که ایشان را به اسیری برده باشند به تمامی دل و به تمامی جان خود به تو بازگشت نمایند، و به سوی زمینی که به پدران ایشان داده‌ای و شهری که برگزیده و خانه‌ای که برای اسم تو بنا کرده‌ام، نزد تو دعا نمایند، </p>
<p id="v49"><sup><small>49</small></sup>  آنگاه ازآسمان که مکان سکونت توست، دعا و تضرع ایشان را بشنو و حق ایشان را بجا آور. </p>
<p id="v50"><sup><small>50</small></sup>  و قوم خود را که به تو گناه ورزیده باشند، عفو نما وتمامی تقصیرهای ایشان را که به تو ورزیده باشندبیامرز و ایشان را در دل اسیرکنندگان ایشان ترحم عطا فرما تا بر ایشان ترحم نمایند. </p>
<p id="v51"><sup><small>51</small></sup>  زیراکه ایشان قوم تو و میراث تو می‌باشند که ازمصر از میان کوره آهن بیرون آوردی. </p>
<p id="v52"><sup><small>52</small></sup>  تاچشمان تو به تضرع بنده ات و به تضرع قوم تواسرائیل گشاده شود و ایشان را در هر‌چه نزدتو دعا نمایند، اجابت نمایی. </p>
<p id="v53"><sup><small>53</small></sup>  زیرا که توایشان را از جمیع قومهای جهان برای ارثیت خویش ممتاز نموده‌ای چنانکه به واسطه بنده خود موسی وعده دادی هنگامی که تو‌ای خداوند یهوه پدران ما را از مصر بیرون آوردی.» </p>
<p id="v54"><sup><small>54</small></sup>  و واقع شد که چون سلیمان از گفتن تمامی این دعا و تضرع نزد خداوند فارغ شد، از پیش مذبح خداوند از زانو زدن و دراز نمودن دستهای خود به سوی آسمان برخاست، </p>
<p id="v55"><sup><small>55</small></sup>  و ایستاده، تمامی جماعت اسرائیل را به آواز بلند برکت دادو گفت: </p>
<p id="v56"><sup><small>56</small></sup>  «متبارک باد خداوند که قوم خود، اسرائیل را موافق هر‌چه وعده کرده بود، آرامی داده است زیرا که از تمامی وعده های نیکو که به واسطه بنده خود، موسی داده بود، یک سخن به زمین نیفتاد. </p>
<p id="v57"><sup><small>57</small></sup>  یهوه خدای ما با ما باشد چنانکه با پدران مامی بود و ما را ترک نکند و رد نماید. </p>
<p id="v58"><sup><small>58</small></sup>  و دلهای مارا به سوی خود مایل بگرداند تا در تمامی طریق هایش سلوک نموده، اوامر و فرایض واحکام او را که به پدران ما امر فرموده بود، نگاه داریم. </p>
<p id="v59"><sup><small>59</small></sup>  و کلمات این دعایی که نزد خداوندگفته‌ام، شب و روز نزدیک یهوه خدای ما باشد تاحق بنده خود و حق قوم خویش اسرائیل را برحسب اقتضای هر روز بجا آورد. </p>
<p id="v60"><sup><small>60</small></sup>  تا تمامی قوم های جهان بدانند که یهوه خداست و دیگری نیست. </p>
<p id="v61"><sup><small>61</small></sup>  پس دل شما با یهوه خدای ما کامل باشد تا در فرایض او سلوک نموده، اوامر او رامثل امروز نگاه دارید.» <sup id="cite8"><a href="#fn8">[8]</a></sup></p>
<p id="v62"><sup><small>62</small></sup>  پس پادشاه و تمامی اسرائیل با وی به حضور خداوند قربانی‌ها گذرانیدند. </p>
<p id="v63"><sup><small>63</small></sup>  و سلیمان به جهت ذبایح سلامتی که برای خداوند گذارنید، بیست و دو هزار گاو و صد و بیست هزار گوسفندذبح نمود و پادشاه و جمیع بنی‌اسرائیل، خانه خداوند را تبریک نمودند. </p>
<p id="v64"><sup><small>64</small></sup>  و در آن روز پادشاه وسط صحن را که پیش خانه خداوند است تقدیس نمود زیرا چونکه مذبح برنجینی که به حضور خداوند بود به جهت گنجایش قربانی های سوختنی و هدایای آردی و پیه قربانی های سلامتی کوچک بود، از آن جهت قربانی های سوختنی و هدایای آردی و پیه ذبایح سلامتی را در آنجا گذرانید. </p>
<p id="v65"><sup><small>65</small></sup>  و در آن وقت سلیمان و تمامی اسرائیل باوی عید را نگاه داشتند و آن انجمن بزرگ ازمدخل حمات تا وادی مصر هفت روز و هفت روز یعنی چهارده روز به حضور یهوه، خدای مابودند.و در روز هشتم، قوم را مرخص فرمودو ایشان برای پادشاه برکت خواسته، و با شادمانی و خوشدلی به‌سبب تمامی احسانی که خداوند به بنده خود، داود و به قوم خویش اسرائیل نموده بود، به خیمه های خود رفتند. </p>
<p id="v66"><sup><small>66</small></sup>  و در روز هشتم، قوم را مرخص فرمودو ایشان برای پادشاه برکت خواسته، و با شادمانی و خوشدلی به‌سبب تمامی احسانی که خداوند به بنده خود، داود و به قوم خویش اسرائیل نموده بود، به خیمه های خود رفتند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Kings/7">اول پادشاهان - فصل 7</a></td>
        <td><a href="/fa/Bible/1_Kings/Index">فهرست مطالب</a></td>
        <td><a href="/fa/Bible/1_Kings/9">اول پادشاهان - فصل 9</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 8:9 <i>فتیش های جدید</i>: <a href="/fa/The_Urantia_Book/88#p2_5">یور 88:2.5</a>. </li>
  <li id="fn2"><a href="#cite2">↑</a> 8:12 <i>خدا در تاریکی غلیظ ساکن است</i>: <a href="/fa/The_Urantia_Book/2#p1_1">یور 2:1.1</a>.  <i>اجسام گرانش تاریک</i>: <a href="/fa/The_Urantia_Book/14#p1_7">یور 14:1.7</a>. </li>
  <li id="fn3"><a href="#cite3">↑</a> 8:23 <i>خدای یکتا و خدایان دروغین</i>: <a href="/fa/The_Urantia_Book/79#p1_9">یور 79:1.9</a>. </li>
  <li id="fn4"><a href="#cite4">↑</a> 8:27 <i>بهشت بهشت ​​</i>: <a href="/fa/The_Urantia_Book/2#p1_1">یور 2:1.1</a>.  <i>بهشت بهشت ​​</i>: <a href="/fa/The_Urantia_Book/3#p1_2">یور 3:1.2</a>.  <i>بهشت بهشت ​​بهشت ​​</i>: <a href="/fa/The_Urantia_Book/48#p6_12">یور 48:6.12</a>.  <i>بهشت بهشت ​​</i>: <a href="/fa/The_Urantia_Book/181#p1_2">یور 181:1.2</a>.  <i>بهشت بهشت ​​بهشت ​​</i>: <a href="/fa/The_Urantia_Book/48#p6_12">یور 48:6.12</a>. </li>
  <li id="fn5"><a href="#cite5">↑</a> 8:30,34,36,39 <i>عدالت، انصاف و رحمت</i>: <a href="/fa/The_Urantia_Book/133#p4_7">یور 133:4.7</a>. </li>
  <li id="fn6"><a href="#cite6">↑</a> 8:39 <i>پروردگار فرزندان خود را می شناسد</i>: <a href="/fa/The_Urantia_Book/32#p4_8">یور 32:4.8</a>. </li>
  <li id="fn7"><a href="#cite7">↑</a> 8:46-48 <i>توبه برای بخشش (عهد عتیق)</i>: <a href="/fa/The_Urantia_Book/159#p5_13">یور 159:5.13</a>. </li>
  <li id="fn8"><a href="#cite8">↑</a> 8:61 <i>کامل باش</i>: <a href="/fa/The_Urantia_Book/107#p0_3">یور 107:0.3</a>.  <i>کامل باش</i>: <a href="/fa/The_Urantia_Book/106#p2_6">یور 106:2.6</a>.  <i>کامل باش</i>: <a href="/fa/The_Urantia_Book/1#p0_6">یور 1:0.6</a>.  <i>کامل باش</i>: <a href="/fa/The_Urantia_Book/140#p3_16">یور 140:3.16</a>.  <i>کامل باش</i>: <a href="/fa/The_Urantia_Book/131#p2_6">یور 131:2.6</a>.  <i>کامل باش</i>: <a href="/fa/The_Urantia_Book/31#p3_6">یور 31:3.6</a>.  <i>کامل باش</i>: <a href="/fa/The_Urantia_Book/140#p4_11">یور 140:4.11</a>.  <i>کامل باش</i>: <a href="/fa/The_Urantia_Book/140#p5_15">یور 140:5.15</a>.  <i>کامل باش</i>: <a href="/fa/The_Urantia_Book/37#p5_3">یور 37:5.3</a>.  <i>کامل باش</i>: <a href="/fa/The_Urantia_Book/40#p7_4">یور 40:7.4</a>.  <i>کامل باش</i>: <a href="/fa/The_Urantia_Book/1#p0_3">یور 1:0.3</a>.  <i>کامل باش</i>: <a href="/fa/The_Urantia_Book/26#p4_5">یور 26:4.5</a>.  <i>کامل باش</i>: <a href="/fa/The_Urantia_Book/26#p11_4">یور 26:11.4</a>.  <i>کامل باش</i>: <a href="/fa/The_Urantia_Book/99#p5_3">یور 99:5.3</a>.  <i>همانگونه که من هستم کامل باش</i>: <a href="/fa/The_Urantia_Book/56#p0_1">یور 56:0.1</a>.  <i>کامل باش</i>: <a href="/fa/The_Urantia_Book/26#p9_3">یور 26:9.3</a>.  <i>به دنبال کمال باشید</i>: <a href="/fa/The_Urantia_Book/143#p2_6">یور 143:2.6</a>.  <i>بی نقص باش</i>: <a href="/fa/The_Urantia_Book/7#p4_7">یور 7:4.7</a>.  <i>کامل باش</i>: <a href="/fa/The_Urantia_Book/137#p8_13">یور 137:8.13</a>.  <i>کامل باش</i>: <a href="/fa/The_Urantia_Book/161#p1_10">یور 161:1.10</a>.  <i>کامل باش</i>: <a href="/fa/The_Urantia_Book/140#p8_32">یور 140:8.32</a>.  <i>کامل شدن</i>: <a href="/fa/The_Urantia_Book/13#p2_8">یور 13:2.8</a>.  <i>کامل باش</i>: <a href="/fa/The_Urantia_Book/7#p5_1">یور 7:5.1</a>.  <i>کامل باش</i>: <a href="/fa/The_Urantia_Book/140#p10_1">یور 140:10.1</a>.  <i>کامل باش</i>: <a href="/fa/The_Urantia_Book/142#p7_13">یور 142:7.13</a>.  <i>از نظر روحی کامل شوید</i>: <a href="/fa/The_Urantia_Book/181#p1_2">یور 181:1.2</a>.  <i>سلاح های معنوی</i>: <a href="/fa/The_Urantia_Book/181#p2_25">یور 181:2.25</a>. </li>
</ol>
</div>
