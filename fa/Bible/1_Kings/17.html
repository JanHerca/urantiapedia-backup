<!--
title: اول پادشاهان - فصل 17
description: 
published: true
date: 2022-10-6T9:46:16Z
tags: bible, bible—1 kings
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Kings/16">اول پادشاهان - فصل 16</a></td>
        <td><a href="/fa/Bible/1_Kings/Index">فهرست مطالب</a></td>
        <td><a href="/fa/Bible/1_Kings/18">اول پادشاهان - فصل 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و ایلیای تشبی که از ساکنان جلعاد بود، به اخاب گفت: «به حیات یهوه، خدای اسرائیل که به حضور وی ایستاده‌ام قسم که دراین سالها شبنم و باران جز به کلام من نخواهدبود.» <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  و کلام خداوند بر وی نازل شده، گفت: </p>
<p id="v3"><sup><small>3</small></sup>  «ازاینجا برو و به طرف مشرق توجه نما و خویشتن را نزد نهر کریت که در مقابل اردن است، پنهان کن. </p>
<p id="v4"><sup><small>4</small></sup>  و از نهر خواهی نوشید و غرابها را امر فرموده‌ام که تو را در آنجا بپرورند.» </p>
<p id="v5"><sup><small>5</small></sup>  پس روانه شده، موافق کلام خداوند عمل نموده، و رفته نزد نهرکریت که در مقابل اردن است، ساکن شد. </p>
<p id="v6"><sup><small>6</small></sup>  وغرابها در صبح، نان و گوشت برای وی و در شام، نان و گوشت می‌آوردند و از نهر می‌نوشید. </p>
<p id="v7"><sup><small>7</small></sup>  وبعد از انقضای روزهای چند، واقع شد که نهرخشکید زیرا که باران در زمین نبود. </p>
<p id="v8"><sup><small>8</small></sup>  و کلام خداوند بر وی نازل شده، گفت: </p>
<p id="v9"><sup><small>9</small></sup>  «برخاسته، به صرفه که نزد صیدون است برو ودر آنجا ساکن بشو، اینک به بیوه‌زنی در آنجا امرفرموده‌ام که تو را بپرورد.» </p>
<p id="v10"><sup><small>10</small></sup>  پس برخاسته، به صرفه رفت و چون نزد دروازه شهر رسید اینک بیوه‌زنی در آنجا هیزم برمی چید، پس او را صدازده، گفت: «تمنا اینکه جرعه‌ای آب در ظرفی برای من بیاوری تا بنوشم.» </p>
<p id="v11"><sup><small>11</small></sup>  و چون به جهت آوردن آن می‌رفت وی را صدا زده، گفت: «لقمه‌ای نان برای من در دست خود بیاور.» </p>
<p id="v12"><sup><small>12</small></sup>  اوگفت: «به حیات یهوه، خدایت قسم که قرص نانی ندارم، بلکه فقط یک مشت آرد در تاپو و قدری روغن در کوزه، و اینک دو چوبی برمی چینم تارفته، آن را برای خود و پسرم بپزم که بخوریم وبمیرم.» </p>
<p id="v13"><sup><small>13</small></sup>  ایلیا وی را گفت: «مترس، برو و به طوری که گفتی بکن. لیکن اول گرده‌ای کوچک ازآن برای من بپز و نزد من بیاور، و بعد از آن برای خود و پسرت بپز. </p>
<p id="v14"><sup><small>14</small></sup>  زیرا که یهوه، خدای اسرائیل، چنین می‌گوید که تا روزی که خداوندباران بر زمین نباراند، تاپوی آرد تمام نخواهدشد، و کوزه روغن کم نخواهد گردید.» </p>
<p id="v15"><sup><small>15</small></sup>  پس رفته، موافق کلام ایلیا عمل نمود. و زن و او وخاندان زن، روزهای بسیار خوردند. </p>
<p id="v16"><sup><small>16</small></sup>  و تاپوی آرد تمام نشد و کوزه روغن کم نگردید، موافق کلام خداوند که به واسطه ایلیا گفته بود. </p>
<p id="v17"><sup><small>17</small></sup>  و بعد از این امور واقع شد که پسر آن زن که صاحب‌خانه بود، بیمار شد. و مرض او چنان سخت شد که نفسی در او باقی نماند. </p>
<p id="v18"><sup><small>18</small></sup>  و به ایلیاگفت: «ای مرد خدا مرا با تو چه‌کار است؟ آیا نزدمن آمدی تا گناه مرا بیاد آوری و پسر مرابکشی؟» </p>
<p id="v19"><sup><small>19</small></sup>  او وی را گفت: «پسرت را به من بده.» پس او را از آغوش وی گرفته، به بالاخانه‌ای که درآن ساکن بود، برد و او را بر بستر خود خوابانید. </p>
<p id="v20"><sup><small>20</small></sup>  و نزد خداوند استغاثه نموده، گفت: «ای یهوه، خدای من، آیا به بیوه‌زنی نیز که من نزد او ماواگزیده‌ام بلا رسانیدی و پسر او را کشتی؟» </p>
<p id="v21"><sup><small>21</small></sup>  آنگاه خویشتن را سه مرتبه بر پسر دراز کرده، نزد خداوند استغاثه نموده، گفت: «ای یهوه، خدای من، مسالت اینکه جان این پسر به وی برگردد.» </p>
<p id="v22"><sup><small>22</small></sup>  و خداوند آواز ایلیا را اجابت نمود وجان پسر به وی برگشت که زنده شد. </p>
<p id="v23"><sup><small>23</small></sup>  و ایلیاپسر را گرفته، او را از بالاخانه به خانه به زیر آوردو به مادرش سپرد و ایلیا گفت: «ببین که پسرت زنده است!پس آن زن به ایلیا گفت: «الان از این دانستم که تو مرد خدا هستی و کلام خداوند دردهان تو راست است.» </p>
<p id="v24"><sup><small>24</small></sup>  پس آن زن به ایلیا گفت: «الان از این دانستم که تو مرد خدا هستی و کلام خداوند دردهان تو راست است.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Kings/16">اول پادشاهان - فصل 16</a></td>
        <td><a href="/fa/Bible/1_Kings/Index">فهرست مطالب</a></td>
        <td><a href="/fa/Bible/1_Kings/18">اول پادشاهان - فصل 18</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 17:1 <i>ایلیا شروع به تدریس می کند</i>: <a href="/fa/The_Urantia_Book/97#p2_1">یور 97:2.1</a>. </li>
  <li id="fn2"><a href="#cite2">↑</a> 17:1-19:21 <i>داستان ایلیا</i>: <a href="/fa/The_Urantia_Book/123#p5_12">یور 123:5.12</a>. </li>
</ol>
</div>
