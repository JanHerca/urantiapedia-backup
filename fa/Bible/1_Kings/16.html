<!--
title: اول پادشاهان - فصل 16
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Kings/15">اول پادشاهان - فصل 15</a></td>
        <td><a href="/fa/Bible/1_Kings/Index">فهرست مطالب</a></td>
        <td><a href="/fa/Bible/1_Kings/17">اول پادشاهان - فصل 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و کلام خداوند بر ییهو ابن حنانی درباره بعشا نازل شده، گفت: </p>
<p id="v2"><sup><small>2</small></sup>  «چونکه تو را ازخاک برافراشتم و تو را بر قوم خود، اسرائیل پیشوا ساختم اما تو به راه یربعام سلوک نموده، قوم من، اسرائیل را مرتکب گناه ساخته، تا ایشان خشم مرا از گناهان خود به هیجان آورند. </p>
<p id="v3"><sup><small>3</small></sup>  اینک من بعشا و خانه او را بالکل تلف خواهم نمود وخانه تو را مثل خانه یربعام بن نباط خواهم گردانید. </p>
<p id="v4"><sup><small>4</small></sup>  آن را که از بعشا در شهر بمیرد، سگان بخورند و آن را که در صحرا بمیرد، مرغان هوابخورند.» </p>
<p id="v5"><sup><small>5</small></sup>  و بقیه وقایع بعشا و آنچه کرد و تهور او، آیا در کتاب تواریخ ایام پادشاهان اسرائیل مکتوب نیست؟ </p>
<p id="v6"><sup><small>6</small></sup>  پس بعشا با پدران خود خوابید و درترصه مدفون شد و پسرش ایله در جایش پادشاه شد. </p>
<p id="v7"><sup><small>7</small></sup>  و نیز کلام خداوند بر ییهوابن حنانی نبی نازل شد، درباره بعشا و خاندانش هم به‌سبب تمام شرارتی که در نظر خداوند بجا آورده، خشم او را به اعمال دستهای خود به هیجان آورد و مثل خاندان یربعام گردید و هم از این سبب که او راکشت. </p>
<p id="v8"><sup><small>8</small></sup>  و در سال بیست و ششم آسا، پادشاه یهودا، ایله بن بعشا در ترصه بر اسرائیل پادشاه شد و دوسال سلطنت نمود. </p>
<p id="v9"><sup><small>9</small></sup>  و بنده او، زمری که سردارنصف ارابه های او بود، بر او فتنه انگیخت و او درترصه در خانه ارصا که ناظر خانه او در ترصه بود، می‌نوشید و مستی می‌نمود. </p>
<p id="v10"><sup><small>10</small></sup>  و زمری داخل شده، او را در سال بیست و هفتم آسا، پادشاه یهودا زد و کشت و در جایش سلطنت نمود. </p>
<p id="v11"><sup><small>11</small></sup>  و چون پادشاه شد و بر کرسی وی بنشست، تمام خاندان بعشا را زد چنانکه یک مرد از اقربا و اصحاب او را برایش باقی نگذاشت. </p>
<p id="v12"><sup><small>12</small></sup>  پس زمری تمامی خاندان بعشا را موافق کلامی که خداوند به واسطه ییهوی نبی درباره بعشا گفته بود، هلاک کرد. </p>
<p id="v13"><sup><small>13</small></sup>  به‌سبب تمامی گناهانی که بعشا و گناهانی که پسرش ایله کرده، و اسرائیل را به آنها مرتکب گناه ساخته بودند، به طوری که ایشان به اباطیل خویش خشم یهوه، خدای اسرائیل رابه هیجان آورد. </p>
<p id="v14"><sup><small>14</small></sup>  و بقیه وقایع ایله و هرچه کرد، آیا درکتاب تواریخ ایام پادشاهان اسرائیل مکتوب نیست. </p>
<p id="v15"><sup><small>15</small></sup>  در سال بیست و هفتم آسا، پادشاه یهودا، زمری در ترصه هفت روز سلطنت نمود و قوم دربرابر جبتون که از آن فلسطینیان بود، اردو زده بودند. </p>
<p id="v16"><sup><small>16</small></sup>  و قومی که در اردو بودند، شنیدند که زمری فتنه برانگیخته و پادشاه را نیز کشته است. پس تمامی اسرائیل، عمری را که سردار لشکربود، در همان روز بر تمامی اسرائیل در اردوپادشاه ساختند. </p>
<p id="v17"><sup><small>17</small></sup>  آنگاه عمری و تمام اسرائیل با وی از جبتون برآمده، ترصه را محاصره نمودند. </p>
<p id="v18"><sup><small>18</small></sup>  و چون زمری دید که شهر گرفته شد، به قصر خانه پادشاه داخل شده، خانه پادشاه را برسر خویش به آتش سوزانید و مرد. </p>
<p id="v19"><sup><small>19</small></sup>  و این به‌سبب گناهانی بود که ورزید و آنچه را که در نظرخداوند ناپسند بود بجا آورد، و به راه یربعام و به گناهی که او ورزیده بود، سلوک نموده، اسرائیل را نیز مرتکب گناه ساخت. </p>
<p id="v20"><sup><small>20</small></sup>  و بقیه وقایع زمری و فتنه‌ای که او برانگیخته بود، آیا در کتاب تواریخ ایام پادشاهان اسرائیل مکتوب نیست؟ </p>
<p id="v21"><sup><small>21</small></sup>  آنگاه قوم اسرائیل به دو فرقه تقسیم شدندو نصف قوم تابع تبنی پسر جینت گشتند تا او راپادشاه سازند و نصف دیگر تابع عمری. </p>
<p id="v22"><sup><small>22</small></sup>  اماقومی که تابع عمری بودند بر قومی که تابع تبنی پسر جینت بودند، غالب آمدند پس تبنی مرد وعمری سلطنت نمود. </p>
<p id="v23"><sup><small>23</small></sup>  در سال سی و یکم آسا، پادشاه یهودا، عمری بر اسرائیل پادشاه شد ودوازده سال سلطنت نمود؛ شش سال در ترصه سلطنت کرد. <sup id="cite1"><a href="#fn1">[1]</a></sup></p>
<p id="v24"><sup><small>24</small></sup>  پس کوه سامره را از سامر به دو وزنه نقره خرید و در آن کوه بنایی ساخت و شهری را که بنا کرد به نام سامر که مالک کوه بود، سامره نامید. </p>
<p id="v25"><sup><small>25</small></sup>  و عمری آنچه در نظر خداوند ناپسند بود، به عمل آورد و از همه آنانی که پیش از او بودند، بدتر کرد. </p>
<p id="v26"><sup><small>26</small></sup>  زیرا که به تمامی راههای یربعام بن نباط و به گناهانی که اسرائیل را به آنها مرتکب گناه ساخته بود به طوری که ایشان به اباطیل خویش خشم یهوه، خدای اسرائیل را به هیجان آورد، سلوک می‌نمود. </p>
<p id="v27"><sup><small>27</small></sup>  و بقیه اعمال عمری که کرد و تهوری که نمود، آیا در کتاب تواریخ ایام پادشاهان اسرائیل مکتوب نیست؟ </p>
<p id="v28"><sup><small>28</small></sup>  پس عمری با پدران خویش خوابید و در سامره مدفون شد وپسرش اخاب در جایش سلطنت نمود. </p>
<p id="v29"><sup><small>29</small></sup>  و اخاب بن عمری در سال سی و هشتم آسا، پادشاه یهودا، بر اسرائیل پادشاه شد، واخاب بن عمری بر اسرائیل در سامره بیست و دوسال سلطنت نمود. </p>
<p id="v30"><sup><small>30</small></sup>  و اخاب بن عمری از همه آنانی که قبل از او بودند در نظر خداوند بدتر کرد. <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  و گویا سلوک نمودن او به گناهان یربعام بن نباط سهل می‌بود که ایزابل، دختر اتبعل، پادشاه صیدونیان را نیز به زنی گرفت و رفته، بعل راعبادت نمود و او را سجده کرد. </p>
<p id="v32"><sup><small>32</small></sup>  و مذبحی به جهت بعل در خانه بعل که در سامره ساخته بود، برپا نمود. </p>
<p id="v33"><sup><small>33</small></sup>  و اخاب اشیره را ساخت و اخاب در اعمال خود افراط نموده، خشم یهوه، خدای اسرائیل را بیشتر از جمیع پادشاهان اسرائیل که قبل از او بودند، به هیجان آورد.و در ایام او، حیئیل بیت ئیلی، اریحا را بنا کرد و بنیادش را برنخست زاده خود ابیرام نهاد و دروازه هایش را بر پسر کوچک خود سجوب برپا کرد موافق کلام خداوند که به واسطه یوشع بن نون گفته بود. </p>
<p id="v34"><sup><small>34</small></sup>  و در ایام او، حیئیل بیت ئیلی، اریحا را بنا کرد و بنیادش را برنخست زاده خود ابیرام نهاد و دروازه هایش را بر پسر کوچک خود سجوب برپا کرد موافق کلام خداوند که به واسطه یوشع بن نون گفته بود. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Kings/15">اول پادشاهان - فصل 15</a></td>
        <td><a href="/fa/Bible/1_Kings/Index">فهرست مطالب</a></td>
        <td><a href="/fa/Bible/1_Kings/17">اول پادشاهان - فصل 17</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 16:23-24 <i>اقدام به تجارت زمین</i>: <a href="/fa/The_Urantia_Book/97#p9_18">یور 97:9.18</a>. </li>
  <li id="fn2"><a href="#cite2">↑</a> 16:30-33 <i>پادشاه بت پرست</i>: <a href="/fa/The_Urantia_Book/97#p2_1">یور 97:2.1</a>. </li>
  <li id="fn3"><a href="#cite3">↑</a> 16:34 <i>پایه گذاشتن با اولین فرزند</i>: <a href="/fa/The_Urantia_Book/89#p6_6">یور 89:6.6</a>.  <i>به قول پروردگار</i>: <a href="/fa/The_Urantia_Book/89#p6_6">یور 89:6.6</a>. </li>
</ol>
</div>
