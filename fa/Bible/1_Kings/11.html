<!--
title: اول پادشاهان - فصل 11
description: 
published: true
date: 2023-11-8T20:23:56Z
tags: bible, bible—1 kings
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/1_Kings/10">
          <span class="mdi mdi-arrow-left-drop-circle"></span><span class="pl-2">اول پادشاهان - فصل 10</span>
        </a>
        </td>
        <td>
        <a href="/fa/Bible/1_Kings/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/1_Kings/12">
          <span class="pr-2">اول پادشاهان - فصل 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  و سلیمان پادشاه سوای دختر فرعون، زنان غریب بسیاری را از موآبیان و عمونیان وادومیان و صیدونیان و حتیان دوست می‌داشت. </p>
<p id="v2"><sup><small>2</small></sup>  از امتهایی که خداوند درباره ایشان بنی‌اسرائیل را فرموده بود که شما به ایشان درنیایید و ایشان به شما درنیایند مبادا دل شما را به پیروی خدایان خود مایل گردانند. و سلیمان با اینها به محبت ملصق شد. </p>
<p id="v3"><sup><small>3</small></sup>  و او را هفتصد زن بانو و سیصد متعه بود و زنانش دل او را برگردانیدند. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  و در وقت پیری سلیمان واقع شد که زنانش دل او را به پیروی خدایان غریب مایل ساختند، و دل او مثل دل پدرش داود با یهوه، خدایش کامل نبود. </p>
<p id="v5"><sup><small>5</small></sup>  پس سلیمان در عقب عشتورت، خدای صیدونیان، ودر عقب ملکوم رجس عمونیان رفت. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  و سلیمان در نظر خداوند شرارت ورزیده، مثل پدر خود داود، خداوند را پیروی کامل ننمود. </p>
<p id="v7"><sup><small>7</small></sup>  آنگاه سلیمان در کوهی که روبروی اورشلیم است مکانی بلند به جهت کموش که رجس موآبیان است، و به جهت مولک، رجس بنی عمون بنا کرد. </p>
<p id="v8"><sup><small>8</small></sup>  و همچنین به جهت همه زنان غریب خود که برای خدایان خویش بخور می‌سوزانیدند وقربانی‌ها می‌گذرانیدند، عمل نمود. </p>
<p id="v9"><sup><small>9</small></sup>  پس خشم خداوند بر سلیمان افروخته شداز آن جهت که دلش از یهوه، خدای اسرائیل منحرف گشت که دو مرتبه بر او ظاهر شده، </p>
<p id="v10"><sup><small>10</small></sup>  اورا در همین باب امر فرموده بود که پیروی خدایان غیر را ننماید اما آنچه خداوند به او امر فرموده بود، به‌جا نیاورد. </p>
<p id="v11"><sup><small>11</small></sup>  پس خداوند به سلیمان گفت: «چونکه این عمل را نمودی و عهد وفرایض مرا که به تو امر فرمودم نگاه نداشتی، البته سلطنت را از تو پاره کرده، آن را به بنده ات خواهم داد. </p>
<p id="v12"><sup><small>12</small></sup>  لیکن در ایام تو این را به‌خاطر پدرت، داودنخواهم کرد اما از دست پسرت آن را پاره خواهم کرد. </p>
<p id="v13"><sup><small>13</small></sup>  ولی تمامی مملکت را پاره نخواهم کردبلکه یک سبط را به‌خاطر بنده‌ام داود و به‌خاطراورشلیم که برگزیده‌ام به پسر تو خواهم داد.» </p>
<p id="v14"><sup><small>14</small></sup>  و خداوند دشمنی برای سلیمان برانگیزانید، یعنی هدد ادومی را که از ذریت پادشاهان ادوم بود. </p>
<p id="v15"><sup><small>15</small></sup>  زیرا هنگامی که داود درادوم بود و یوآب که سردار لشکر بود، برای دفن کردن کشتگان رفته بود و تمامی ذکوران ادوم راکشته بود. </p>
<p id="v16"><sup><small>16</small></sup>  (زیرا یوآب و تمامی اسرائیل شش ماه در آنجا ماندند تا تمامی ذکوران ادوم را منقطع ساختند). </p>
<p id="v17"><sup><small>17</small></sup>  آنگاه هدد با بعضی ادومیان که ازبندگان پدرش بودند، فرار کردند تا به مصر بروند، و هدد طفلی کوچک بود. </p>
<p id="v18"><sup><small>18</small></sup>  پس، از مدیان روانه شده، به فاران آمدند، و چند نفر از فاران با خودبرداشته، به مصر نزد فرعون، پادشاه مصر آمدند، و او وی را خانه‌ای داد و معیشتی برایش تعیین نمود و زمینی به او ارزانی داشت. </p>
<p id="v19"><sup><small>19</small></sup>  و هدد درنظر فرعون التفات بسیار یافت و خواهر زن خود، یعنی خواهر تحفنیس ملکه را به وی به زنی داد. </p>
<p id="v20"><sup><small>20</small></sup>  و خواهر تحفنیس پسری جنوبت نام برای وی زایید و تحفنیس او را در خانه فرعون از شیربازداشت و جنوبت در خانه فرعون در میان پسران فرعون می‌بود. </p>
<p id="v21"><sup><small>21</small></sup>  و چون هدد در مصر شنید که داود با پدران خویش خوابیده، و یوآب، سردارلشکر مرده است، هدد به فرعون گفت: «مرارخصت بده تا به ولایت خود بروم.» </p>
<p id="v22"><sup><small>22</small></sup>  فرعون وی را گفت: «اما تو را نزد من چه چیز کم است که اینک می‌خواهی به ولایت خود بروی؟» گفت: «هیچ، لیکن مرا البته مرخص نما.» </p>
<p id="v23"><sup><small>23</small></sup>  و خدا دشمنی دیگر برای وی برانگیزانید، یعنی رزون بن الیداع را که از نزد آقای خویش، هددعزر، پادشاه صوبه فرار کرده بود. </p>
<p id="v24"><sup><small>24</small></sup>  و مردان چندی نزد خود جمع کرده، سردار فوجی شدهنگامی که داود بعضی ایشان را کشت. پس به دمشق رفتند و در آنجا ساکن شده، در دمشق حکمرانی نمودند. </p>
<p id="v25"><sup><small>25</small></sup>  و او در تمامی روزهای سلیمان، دشمن اسرائیل می‌بود، علاوه بر ضرری که هدد می‌رسانید و از اسرائیل نفرت داشته، برارام سلطنت می‌نمود. </p>
<p id="v26"><sup><small>26</small></sup>  و یربعام بن نباط افرایمی از صرده که بنده سلیمان و مادرش مسمی به صروعه و بیوه‌زنی بود، دست خود را نیز به ضد پادشاه بلند کرد. </p>
<p id="v27"><sup><small>27</small></sup>  و سبب آنکه دست خود را به ضد پادشاه بلند کرد، این بود که سلیمان ملو را بنا می‌کرد، و رخنه شهرپدر خود داود را تعمیر می‌نمود. </p>
<p id="v28"><sup><small>28</small></sup>  و یربعام مردشجاع جنگی بود. پس چون سلیمان آن جوان رادید که در کار مردی زرنگ بود او را بر تمامی امور خاندان یوسف بگماشت. </p>
<p id="v29"><sup><small>29</small></sup>  و در آن زمان واقع شد که یربعام از اورشلیم بیرون می‌آمد واخیای شیلونی نبی در راه به او برخورد، و جامه تازه‌ای در برداشت و ایشان هر دو در صحرا تنهابودند. </p>
<p id="v30"><sup><small>30</small></sup>  پس اخیا جامه تازه‌ای که در برداشت گرفته، آن را به دوازده قسمت پاره کرد. </p>
<p id="v31"><sup><small>31</small></sup>  و به یربعام گفت: «ده قسمت برای خود بگیر زیرا که یهوه، خدای اسرائیل چنین می‌گوید، اینک من مملکت را از دست سلیمان پاره می‌کنم و ده سبطبه تو می‌دهم. </p>
<p id="v32"><sup><small>32</small></sup>  و به‌خاطر بنده من، داود و به‌خاطر اورشلیم، شهری که از تمامی اسباطبنی‌اسرائیل برگزیده‌ام، یک سبط از آن او خواهدبود. </p>
<p id="v33"><sup><small>33</small></sup>  چونکه ایشان مرا ترک کردند و عشتورت، خدای صیدونیان، و کموش، خدای موآب، وملکوم، خدای بنی عمون را سجده کردند، و درطریقهای من سلوک ننمودند و آنچه در نظر من راست است، بجا نیاوردند و فرایض و احکام مرامثل پدرش، داود نگاه نداشتند. </p>
<p id="v34"><sup><small>34</small></sup>  لیکن تمام مملکت را از دست او نخواهم گرفت بلکه به‌خاطر بنده خود داود که او را برگزیدم، از آنرو که اوامر و فرایض مرا نگاه داشته بود، او را در تمامی ایام روزهایش سرور خواهم ساخت. </p>
<p id="v35"><sup><small>35</small></sup>  اماسلطنت را از دست پسرش گرفته، آن را یعنی ده سبط به تو خواهم داد. </p>
<p id="v36"><sup><small>36</small></sup>  و یک سبط به پسرش خواهم بخشید تا بنده من، داود در اورشلیم، شهری که برای خود برگزیده‌ام تا اسم خود را درآن بگذارم، نوری در حضور من همیشه داشته باشد. </p>
<p id="v37"><sup><small>37</small></sup>  و تو را خواهم گرفت تا موافق هر‌چه دلت آرزو دارد، سلطنت نمایی و بر اسرائیل پادشاه شوی. </p>
<p id="v38"><sup><small>38</small></sup>  و واقع خواهد شد که اگر هر‌چه تو را امر فرمایم، بشنوی و به طریق هایم سلوک نموده، آنچه در نظرم راست است بجا آوری وفرایض و اوامر مرا نگاه داری چنانکه بنده من، داود آنها را نگاه داشت، آنگاه با تو خواهم بود وخانه‌ای مستحکم برای تو بنا خواهم نمود، چنانکه برای داود بنا کردم و اسرائیل را به توخواهم بخشید. </p>
<p id="v39"><sup><small>39</small></sup>  و ذریت داود را به‌سبب این امر ذلیل خواهم ساخت اما نه تا به ابد.» </p>
<p id="v40"><sup><small>40</small></sup>  پس سلیمان قصد کشتن یربعام داشت و یربعام برخاسته، به مصر نزد شیشق، پادشاه مصر فرارکرد و تا وفات سلیمان در مصر ماند. </p>
<p id="v41"><sup><small>41</small></sup>  و بقیه امور سلیمان و هر‌چه کرد و حکمت او، آیا آنها در کتاب وقایع سلیمان مکتوب نیست؟ </p>
<p id="v42"><sup><small>42</small></sup>  و ایامی که سلیمان در اورشلیم برتمامی اسرائیل سلطنت کرد، چهل سال بود.پس سلیمان با پدران خود خوابید و در شهرپدر خود داود دفن شد و پسرش رحبعام در جای او سلطنت نمود </p>
<p id="v43"><sup><small>43</small></sup>  پس سلیمان با پدران خود خوابید و در شهرپدر خود داود دفن شد و پسرش رحبعام در جای او سلطنت نمود </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/1_Kings/10">
          <span class="mdi mdi-arrow-left-drop-circle"></span><span class="pl-2">اول پادشاهان - فصل 10</span>
        </a>
        </td>
        <td>
        <a href="/fa/Bible/1_Kings/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/1_Kings/12">
          <span class="pr-2">اول پادشاهان - فصل 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 11:3 <i>سلیمان و دختر فرعون</i>: <a href="/fa/The_Urantia_Book/97#p9_16">یور 97:9.16</a>. </li>
  <li id="fn2"><a href="#cite2">↑</a> 11:5,7,33 <i>"خدایان" اشتورت و میلکوم</i>: <a href="/fa/The_Urantia_Book/95#p1_3">یور 95:1.3</a>. </li>
  <li id="fn3"><a href="#cite3">↑</a> 11:5,33 <i>کوه معراج</i>: <a href="/fa/The_Urantia_Book/95#p1_7">یور 95:1.7</a>. </li>
</ol>
</div>
