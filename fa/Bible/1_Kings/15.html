<!--
title: اول پادشاهان - فصل 15
description: 
published: true
date: 2022-10-6T9:46:16Z
tags: bible, bible—1 kings
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Kings/14">اول پادشاهان - فصل 14</a></td>
        <td><a href="/fa/Bible/1_Kings/Index">فهرست مطالب</a></td>
        <td><a href="/fa/Bible/1_Kings/16">اول پادشاهان - فصل 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و در سال هجدهم پادشاهی یربعام بن نباط، ابیام، بر یهودا پادشاه شد. </p>
<p id="v2"><sup><small>2</small></sup>  سه سال در اورشلیم سلطنت نمود و اسم مادرش معکه دختر ابشالوم بود. </p>
<p id="v3"><sup><small>3</small></sup>  و در تمامی گناهانی که پدرش قبل از او کرده بود، سلوک می‌نمود، ودلش با یهوه، خدایش مثل دل پدرش داود کامل نبود. </p>
<p id="v4"><sup><small>4</small></sup>  اما یهوه، خدایش به‌خاطر داود وی رانوری در اورشلیم داد تا پسرش را بعد از اوبرقرار گرداند، و اورشلیم را استوار نماید. </p>
<p id="v5"><sup><small>5</small></sup>  چونکه داود آنچه در نظر خداوند راست بود، بجا می‌آورد و از هرچه او را امر فرموده، تمام روزهای عمرش تجاوز ننموده بود، مگر در امراوریای حتی. </p>
<p id="v6"><sup><small>6</small></sup>  و در میان رحبعام و یربعام تمام روزهای عمرش جنگ بود. </p>
<p id="v7"><sup><small>7</small></sup>  و بقیه وقایع ابیام وهرچه کرد، آیا در کتاب تواریخ ایام پادشاهان یهودا مکتوب نیست؟ و در میان ابیام و یربعام جنگ بود. </p>
<p id="v8"><sup><small>8</small></sup>  و ابیام با پدران خویش خوابید و او رادر شهر دفن کردند و پسرش آسا در جایش سلطنت نمود. </p>
<p id="v9"><sup><small>9</small></sup>  و در سال بیستم یربعام پادشاه اسرائیل، آسابر یهودا پادشاه شد. </p>
<p id="v10"><sup><small>10</small></sup>  و در اورشلیم چهل و یک سال پادشاهی کرد و اسم مادرش معکه دخترابشالوم بود. </p>
<p id="v11"><sup><small>11</small></sup>  و آسا آنچه در نظر خداوند راست بود، مثل پدرش، داود عمل نمود. </p>
<p id="v12"><sup><small>12</small></sup>  و الواط را ازولایت بیرون کرد و بت هایی را که پدرانش ساخته بودند، دور نمود. </p>
<p id="v13"><sup><small>13</small></sup>  و مادر خود، معکه را نیز ازملکه بودن معزول کرد، زیرا که او تمثالی به جهت اشیره ساخته بود. و آسا تمثال او را قطع نموده، آن را در وادی قدرون سوزانید. </p>
<p id="v14"><sup><small>14</small></sup>  اما مکان های بلند برداشته نشد لیکن دل آسا در تمام ایامش باخداوند کامل می‌بود. </p>
<p id="v15"><sup><small>15</small></sup>  و چیزهایی را که پدرش وقف کرده و آنچه خودش وقف نموده بود، از نقره و طلا و ظروف، در خانه خداونددرآورد. </p>
<p id="v16"><sup><small>16</small></sup>  و در میان آسا و بعشا، پادشاه اسرائیل، تمام روزهای ایشان جنگ می‌بود. </p>
<p id="v17"><sup><small>17</small></sup>  و بعشاپادشاه اسرائیل بر یهودا برآمده، رامه را بنا کرد تانگذارد که کسی نزد آسا، پادشاه یهودا رفت و آمدنماید. </p>
<p id="v18"><sup><small>18</small></sup>  آنگاه آسا تمام نقره و طلا را که درخزانه های خانه خداوند و خزانه های خانه پادشاه باقی‌مانده بود گرفته، آن را به‌دست بندگان خودسپرد و آسا پادشاه ایشان را نزد بنهدد بن طبرمون بن حزیون، پادشاه ارام که در دمشق ساکن بودفرستاده، گفت: </p>
<p id="v19"><sup><small>19</small></sup>  «در میان من و تو و در میان پدرمن و پدر تو عهد بوده است، اینک هدیه‌ای از نقره و طلا نزد تو فرستادم، پس بیا و عهد خود را بابعشا، پادشاه اسرائیل بشکن تا او از نزد من برود.» </p>
<p id="v20"><sup><small>20</small></sup>  و بنهدد، آسا پادشاه را اجابت نموده، سرداران افواج خود را بر شهرهای اسرائیل فرستاد و عیون ودان و آبل بیت معکه و تمامی کنروت را با تمامی زمین نفتالی مغلوب ساخت. </p>
<p id="v21"><sup><small>21</small></sup>  و چون بعشا این را شنید بنا نمودن رامه را ترک کرده، در ترصه اقامت نمود. </p>
<p id="v22"><sup><small>22</small></sup>  و آسا پادشاه در تمام یهودا ندادرداد که احدی از آن مستثنی نبود تا ایشان سنگهای رامه و چوب آن را که بعشا بنا می‌کردبرداشتند، و آسا پادشاه جبع بنیامین و مصفه را باآنها بنا نمود. </p>
<p id="v23"><sup><small>23</small></sup>  و بقیه تمامی وقایع آسا و تهور اوو هرچه کرد و شهرهایی که بنا نمود، آیا در کتاب تواریخ ایام پادشاهان یهودا مذکور نیست؟ اما درزمان پیریش درد پا داشت. </p>
<p id="v24"><sup><small>24</small></sup>  و آسا با پدران خویش خوابید و او را در شهر داود با پدرانش دفن کردند، و پسرش یهوشافاط در جایش سلطنت نمود. </p>
<p id="v25"><sup><small>25</small></sup>  و در سال دوم آسا، پادشاه یهودا، ناداب بن یربعام بر اسرائیل پادشاه شد، و دو سال براسرائیل پادشاهی کرد. </p>
<p id="v26"><sup><small>26</small></sup>  و آنچه در نظر خداوندناپسند بود، بجا می‌آورد. و به راه پدر خود و به گناه او که اسرائیل را به آن مرتکب ساخته بود، سلوک می‌نمود. </p>
<p id="v27"><sup><small>27</small></sup>  و بعشا ابن اخیا که از خاندان یساکار بود، بروی فتنه انگیخت و بعشا او را در جبتون که از آن فلسطینیان بود، کشت و ناداب و تمامی اسرائیل، جبتون را محاصره نموده بودند. </p>
<p id="v28"><sup><small>28</small></sup>  و در سال سوم آسا، پادشاه یهودا، بعشا او را کشت و درجایش سلطنت نمود. </p>
<p id="v29"><sup><small>29</small></sup>  و چون او پادشاه شد، تمام خاندان یربعام را کشت و کسی را برای یربعام زنده نگذاشت تا همه را هلاک کرد موافق کلام خداوند که به واسطه بنده خود اخیای شیلونی گفته بود. </p>
<p id="v30"><sup><small>30</small></sup>  و این به‌سبب گناهانی شد که یربعام ورزیده، و اسرائیل را به آنها مرتکب گناه ساخته، و خشم یهوه، خدای اسرائیل را به آنها به هیجان آورده بود. </p>
<p id="v31"><sup><small>31</small></sup>  و بقیه وقایع ناداب و هرچه کرد، آیا درکتاب تواریخ ایام پادشاهان اسرائیل مکتوب نیست؟ </p>
<p id="v32"><sup><small>32</small></sup>  و در میان آسا و بعشا، پادشاه اسرائیل، در تمام روزهای ایشان جنگ می‌بود. </p>
<p id="v33"><sup><small>33</small></sup>  در سال سوم آسا، پادشاه یهودا، بعشا ابن اخیا بر تمامی اسرائیل در ترصه پادشاه شد وبیست و چهار سال سلطنت نمود.و آنچه درنظر خداوند ناپسند بود، می‌کرد و به راه یربعام وبه گناهی که اسرائیل را به آن مرتکب گناه ساخته بود، سلوک می‌نمود. </p>
<p id="v34"><sup><small>34</small></sup>  و آنچه درنظر خداوند ناپسند بود، می‌کرد و به راه یربعام وبه گناهی که اسرائیل را به آن مرتکب گناه ساخته بود، سلوک می‌نمود. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Kings/14">اول پادشاهان - فصل 14</a></td>
        <td><a href="/fa/Bible/1_Kings/Index">فهرست مطالب</a></td>
        <td><a href="/fa/Bible/1_Kings/16">اول پادشاهان - فصل 16</a></td>
      </tr>
    </tbody>
  </table>
</figure>
