<!--
title: اول پادشاهان - فصل 19
description: 
published: true
date: 2022-10-6T9:46:16Z
tags: bible, bible—1 kings
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Kings/18">اول پادشاهان - فصل 18</a></td>
        <td><a href="/fa/Bible/1_Kings/Index">فهرست مطالب</a></td>
        <td><a href="/fa/Bible/1_Kings/20">اول پادشاهان - فصل 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و اخاب، ایزابل را از آنچه ایلیا کرده، وچگونه جمیع انبیا را به شمشیر کشته بود، خبر داد. </p>
<p id="v2"><sup><small>2</small></sup>  و ایزابل رسولی نزد ایلیا فرستاده، گفت: «خدایان به من مثل این بلکه زیاده از این عمل نمایند اگر فردا قریب به این وقت، جان تو را مثل جان یکی از ایشان نسازم.» </p>
<p id="v3"><sup><small>3</small></sup>  و چون این رافهمید، برخاست و به جهت جان خود روانه شده، به بئرشبع که در یهوداست آمد و خادم خود را درآنجا واگذاشت. </p>
<p id="v4"><sup><small>4</small></sup>  و خودش سفر یک روزه به بیابان کرده، رفت و زیر درخت اردجی نشست و برای خویشتن مرگ را خواسته، گفت: «ای خداوند بس است! جان مرا بگیر زیرا که از پدرانم بهتر نیستم.» </p>
<p id="v5"><sup><small>5</small></sup>  وزیر درخت اردج دراز شده، خوابید. و اینک فرشته‌ای او را لمس کرده، به وی گفت: «برخیز وبخور.» </p>
<p id="v6"><sup><small>6</small></sup>  و چون نگاه کرد، اینک نزد سرش قرصی نان بر ریگهای داغ و کوزه‌ای از آب بود. پس خورد و آشامید و بار دیگر خوابید. </p>
<p id="v7"><sup><small>7</small></sup>  وفرشته خداوند بار دیگر برگشته، او را لمس کرد وگفت: «برخیز و بخور زیرا که راه برای تو زیاده است.» </p>
<p id="v8"><sup><small>8</small></sup>  پس برخاسته، خورد و نوشید و به قوت آن خوراک، چهل روز و چهل شب تا حوریب که کوه خدا باشد، رفت. </p>
<p id="v9"><sup><small>9</small></sup>  و در آنجا به مغاره‌ای داخل شده، شب را در آن بسر برد. </p>
<p id="v10"><sup><small>10</small></sup>  او در جواب گفت: «به جهت یهوه، خدای لشکرها، غیرت عظیمی دارم زیرا که بنی‌اسرائیل عهد تو را ترک نموده، مذبح های تو را منهدم ساخته، و انبیای تو را به شمشیر کشته‌اند، و من به تنهایی باقی‌مانده‌ام و قصد هلاکت جان من نیزدارند.» <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  او گفت: «بیرون آی و به حضور خداوند درکوه بایست.» و اینک خداوند عبور نمود و باد عظیم سخت کوهها را منشق ساخت و صخره هارا به حضور خداوند خرد کرد اما خداوند در بادنبود. و بعد از باد، زلزله شد اما خداوند در زلزله نبود. </p>
<p id="v12"><sup><small>12</small></sup>  و بعد از زلزله، آتشی، اما خداوند درآتش نبود و بعد از آتش، آوازی ملایم و آهسته. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  و چون ایلیا این را شنید، روی خود را به ردای خویش پوشانیده، بیرون آمد و در دهنه مغاره ایستاد و اینک هاتفی به او گفت: «ای ایلیا تو را دراینجا چه‌کار است؟» </p>
<p id="v14"><sup><small>14</small></sup>  او در جواب گفت: «به جهت یهوه، خدای لشکرها، غیرت عظیمی دارم زیرا که بنی‌اسرائیل عهد تو را ترک کرده، مذبح های تو را منهدم ساخته‌اند و انبیای تو را به شمشیر کشته‌اند و من به تنهایی باقی‌مانده‌ام وقصد هلاکت جان من نیز دارند.» </p>
<p id="v15"><sup><small>15</small></sup>  پس خداوندبه او گفت: «روانه شده، به راه خود به بیابان دمشق برگرد، و چون برسی، حزائیل را به پادشاهی ارام مسح کن. </p>
<p id="v16"><sup><small>16</small></sup>  و ییهو ابن نمشی را به پادشاهی اسرائیل مسح نما، و الیشع بن شافاط را که از آبل محوله است، مسح کن تا به‌جای تو نبی بشود. <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  و واقع خواهد شد هر‌که از شمشیر حزائیل رهایی یابد، ییهو او را به قتل خواهد رسانید و هرکه از شمشیر ییهو رهایی یابد، الیشع او رابه قتل خواهد رسانید. </p>
<p id="v18"><sup><small>18</small></sup>  اما در اسرائیل هفت هزار نفررا باقی خواهم گذاشت که تمامی زانوهای ایشان نزد بعل خم نشده، و تمامی دهنهای ایشان او رانبوسیده است.» </p>
<p id="v19"><sup><small>19</small></sup>  پس از آنجا روانه شده، الیشع بن شافاط را یافت که شیار می‌کرد و دوازده جفت گاو پیش وی و خودش با جفت دوازدهم بود. و چون ایلیااز او می‌گذشت، ردای خود را بر وی انداخت. </p>
<p id="v20"><sup><small>20</small></sup>  و او گاوها را ترک کرده، از عقب ایلیا دوید وگفت: «بگذار که پدر و مادر خود را ببوسم و بعد ازآن در عقب تو آیم.» او وی را گفت: «برو و برگردزیرا به تو چه کرده‌ام!پس از عقب او برگشته، یک جفت گاو را گرفت و آنها را ذبح کرده، گوشت را با آلات گاوان پخت، و به کسان خود داد که خوردند و برخاسته، از عقب ایلیا رفت و به خدمت او مشغول شد. </p>
<p id="v21"><sup><small>21</small></sup>  پس از عقب او برگشته، یک جفت گاو را گرفت و آنها را ذبح کرده، گوشت را با آلات گاوان پخت، و به کسان خود داد که خوردند و برخاسته، از عقب ایلیا رفت و به خدمت او مشغول شد. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Kings/18">اول پادشاهان - فصل 18</a></td>
        <td><a href="/fa/Bible/1_Kings/Index">فهرست مطالب</a></td>
        <td><a href="/fa/Bible/1_Kings/20">اول پادشاهان - فصل 20</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 19:10,14 <i>خداوند خداوند لشکرها</i>: <a href="/fa/The_Urantia_Book/38#p6_2">یور 38:6.2</a>. </li>
  <li id="fn2"><a href="#cite2">↑</a> 19:12 <i>صدای هنوز کوچک</i>: <a href="/fa/The_Urantia_Book/148#p6_10">یور 148:6.10</a>. </li>
  <li id="fn3"><a href="#cite3">↑</a> 19:16,19-20 <i>الیشع</i>: <a href="/fa/The_Urantia_Book/97#p2_2">یور 97:2.2</a>. </li>
</ol>
</div>
