<!--
title: اول يوحنا - فصل 5
description: 
published: true
date: 2022-10-6T9:46:16Z
tags: bible, bible—1 john
editor: ckeditor
dateCreated: 2022-8-14T17:48:5Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_John/4">اول يوحنا - فصل 4</a></td>
        <td><a href="/fa/Bible/1_John/Index">فهرست مطالب</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  هرکه ایمان دارد که عیسی، مسیح است، ازخدا مولود شده است؛ و هرکه والد رامحبت می‌نماید، مولود او را نیز محبت می‌نماید. </p>
<p id="v2"><sup><small>2</small></sup>  از این می‌دانیم که فرزندان خدا را محبت می نماییم، چون خدا را محبت می‌نماییم واحکام او را به‌جا می‌آوریم. </p>
<p id="v3"><sup><small>3</small></sup>  زیرا همین است محبت خدا که احکام او را نگاه داریم و احکام اوگران نیست. </p>
<p id="v4"><sup><small>4</small></sup>  زیرا آنچه از خدا مولود شده است، بر دنیا غلبه می‌یابد؛ و غلبه‌ای که دنیا را مغلوب ساخته است، ایمان ماست. </p>
<p id="v5"><sup><small>5</small></sup>  کیست آنکه بر دنیاغلبه یابد؟ جز آنکه ایمان دارد که عیسی پسرخداست. </p>
<p id="v6"><sup><small>6</small></sup>  همین است او که به آب و خون آمد یعنی عیسی مسیح. نه به آب فقط بلکه به آب و خون. وروح است آنکه شهادت می‌دهد، زیرا که روح حق است. </p>
<p id="v7"><sup><small>7</small></sup>  زیرا سه هستند که شهادت می‌دهند، </p>
<p id="v8"><sup><small>8</small></sup>  یعنی روح و آب و خون؛ و این سه یک هستند. </p>
<p id="v9"><sup><small>9</small></sup>  اگر شهادت انسان را قبول کنیم، شهادت خدابزرگتر است؛ زیرا این است شهادت خدا که درباره پسر خود شهادت داده است. </p>
<p id="v10"><sup><small>10</small></sup>  آنکه به پسر خدا ایمان آورد، در خود شهادت دارد وآنکه به خدا ایمان نیاورد، او را دروغگو شمرده است، زیرا به شهادتی که خدا درباره پسر خودداده است، ایمان نیاورده است. </p>
<p id="v11"><sup><small>11</small></sup>  و آن شهادت این است که خدا حیات جاودانی به ما داده است واین حیات، در پسر اوست. </p>
<p id="v12"><sup><small>12</small></sup>  آنکه پسر را داردحیات را دارد و آنکه پسر خدا را ندارد، حیات رانیافته است. </p>
<p id="v13"><sup><small>13</small></sup>  این را نوشتم به شما که به اسم خدا ایمان آورده‌اید تا بدانید که حیات جاودانی دارید و تا به اسم پسر خدا ایمان بیاورید. </p>
<p id="v14"><sup><small>14</small></sup>  و این است آن دلیری که نزد وی داریم که هرچه برحسب اراده او سوال نماییم، ما را می‌شنود. </p>
<p id="v15"><sup><small>15</small></sup>  و اگر دانیم که هرچه سوال کنیم ما را می‌شنود، پس می‌دانیم که آنچه از او درخواست کنیم می‌یابیم. </p>
<p id="v16"><sup><small>16</small></sup>  اگر کسی برادر خود را بیند که گناهی را که منتهی به موت نباشد می‌کند، دعا بکند و او را حیات خواهدبخشید، به هرکه گناهی منتهی به موت نکرده باشد. گناهی منتهی به موت هست؛ بجهت آن نمی گویم که دعا باید کرد. </p>
<p id="v17"><sup><small>17</small></sup>  هر ناراستی گناه است، ولی گناهی هست که منتهی به موت نیست. </p>
<p id="v18"><sup><small>18</small></sup>  و می‌دانیم که هرکه از خدا مولود شده است، گناه نمی کند بلکه کسی‌که از خدا تولد یافت خودرا نگاه می‌دارد و آن شریر او را لمس نمی کند. </p>
<p id="v19"><sup><small>19</small></sup>  و می‌دانیم که از خدا هستیم و تمام دنیا درشریر خوابیده است.اما آگاه هستیم که پسرخدا آمده است و به ما بصیرت داده است تا حق رابشناسیم و در حق یعنی در پسر او عیسی مسیح هستیم. اوست خدای حق و حیات جاودانی. </p>
<p id="v20"><sup><small>20</small></sup>  اما آگاه هستیم که پسرخدا آمده است و به ما بصیرت داده است تا حق رابشناسیم و در حق یعنی در پسر او عیسی مسیح هستیم. اوست خدای حق و حیات جاودانی. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_John/4">اول يوحنا - فصل 4</a></td>
        <td><a href="/fa/Bible/1_John/Index">فهرست مطالب</a></td>
        <td> </td>
      </tr>
    </tbody>
  </table>
</figure>
