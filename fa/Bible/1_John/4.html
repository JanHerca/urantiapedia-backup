<!--
title: اول يوحنا - فصل 4
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:5Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_John/3">اول يوحنا - فصل 3</a></td>
        <td><a href="/fa/Bible/1_John/Index">فهرست مطالب</a></td>
        <td><a href="/fa/Bible/1_John/5">اول يوحنا - فصل 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ای حبیبان، هر روح را قبول مکنید بلکه روح‌ها را بیازمایید که از خدا هستند یا نه. زیرا که انبیای کذبه بسیار به جهان بیرون رفته‌اند. </p>
<p id="v2"><sup><small>2</small></sup>  به این، روح خدا را می‌شناسیم: هر روحی که به عیسی مسیح مجسم شده اقرار نماید از خداست، </p>
<p id="v3"><sup><small>3</small></sup>  و هر روحی که عیسی مسیح مجسم شده راانکار کند، از خدا نیست. و این است روح دجال که شنیده‌اید که او می‌آید و الان هم در جهان است. </p>
<p id="v4"><sup><small>4</small></sup>  ‌ای فرزندان، شما از خدا هستید و بر ایشان غلبه یافته‌اید زیرا او که در شماست، بزرگتر است از آنکه در جهان است. </p>
<p id="v5"><sup><small>5</small></sup>  ایشان از دنیا هستند ازاین جهت سخنان دنیوی می‌گویند و دنیا ایشان رامی شنود. </p>
<p id="v6"><sup><small>6</small></sup>  ما از خدا هستیم و هرکه خدا رامی شناسد ما را می‌شنود و آنکه از خدا نیست مارا نمی شنود. روح حق و روح ضلالت را از این تمییز می‌دهیم. </p>
<p id="v7"><sup><small>7</small></sup>  ‌ای حبیبان، یکدیگر را محبت بنماییم زیراکه محبت از خداست و هرکه محبت می‌نماید ازخدا مولود شده است و خدا را می‌شناسد، </p>
<p id="v8"><sup><small>8</small></sup>  وکسی‌که محبت نمی نماید، خدا را نمی شناسدزیرا خدا محبت است. </p>
<p id="v9"><sup><small>9</small></sup>  و محبت خدا به ما ظاهرشده است به اینکه خدا پسر یگانه خود را به جهان فرستاده است تا به وی زیست نماییم. </p>
<p id="v10"><sup><small>10</small></sup>  ومحبت در همین است، نه آنکه ما خدا را محبت نمودیم، بلکه اینکه او ما را محبت نمود و پسرخود را فرستاد تاکفاره گناهان ما شود. </p>
<p id="v11"><sup><small>11</small></sup>  ‌ای حبیبان، اگر خدا با ما چنین محبت نمود، ما نیزمی باید یکدیگر را محبت نماییم. </p>
<p id="v12"><sup><small>12</small></sup>  کسی هرگزخدا را ندید؛ اگر یکدیگر را محبت نماییم، خدادر ما ساکن است و محبت او در ما کامل شده است. </p>
<p id="v13"><sup><small>13</small></sup>  از این می‌دانیم که در وی ساکنیم و او در مازیرا که از روح خود به ما داده است. </p>
<p id="v14"><sup><small>14</small></sup>  و مادیده‌ایم و شهادت می‌دهیم که پدر پسر را فرستادتا نجات‌دهنده جهان بشود. </p>
<p id="v15"><sup><small>15</small></sup>  هرکه اقرار می‌کندکه عیسی پسر خداست، خدا در وی ساکن است واو در خدا. </p>
<p id="v16"><sup><small>16</small></sup>  و ما دانسته و باور کرده‌ایم آن محبتی را که خدا با ما نموده است. خدا محبت است و هرکه در محبت ساکن است در خدا ساکن است و خدا در وی. </p>
<p id="v17"><sup><small>17</small></sup>  محبت در همین با ما کامل شده است تا درروز جزا ما را دلاوری باشد، زیرا چنانکه اوهست، ما نیز در این جهان همچنین هستیم. </p>
<p id="v18"><sup><small>18</small></sup>  درمحبت خوف نیست بلکه محبت کامل خوف رابیرون می‌اندازد؛ زیرا خوف عذاب دارد و کسی‌که خوف دارد، در محبت کامل نشده است. </p>
<p id="v19"><sup><small>19</small></sup>  مااو را محبت می‌نماییم زیرا که او اول ما را محبت نمود. </p>
<p id="v20"><sup><small>20</small></sup>  اگر کسی گوید که خدا را محبت می‌نمایم و از برادر خود نفرت کند، دروغگوست، زیرا کسی‌که برادری را که دیده است محبت ننماید، چگونه ممکن است خدایی را که ندیده است محبت نماید؟و این حکم رااز وی یافته‌ایم که هرکه خدا را محبت می‌نماید، برادر خود را نیز محبت بنماید. </p>
<p id="v21"><sup><small>21</small></sup>  و این حکم رااز وی یافته‌ایم که هرکه خدا را محبت می‌نماید، برادر خود را نیز محبت بنماید. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_John/3">اول يوحنا - فصل 3</a></td>
        <td><a href="/fa/Bible/1_John/Index">فهرست مطالب</a></td>
        <td><a href="/fa/Bible/1_John/5">اول يوحنا - فصل 5</a></td>
      </tr>
    </tbody>
  </table>
</figure>
