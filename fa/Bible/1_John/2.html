<!--
title: اول يوحنا - فصل 2
description: 
published: true
date: 2022-10-6T9:46:16Z
tags: bible, bible—1 john
editor: ckeditor
dateCreated: 2022-8-14T17:48:5Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_John/1">اول يوحنا - فصل 1</a></td>
        <td><a href="/fa/Bible/1_John/Index">فهرست مطالب</a></td>
        <td><a href="/fa/Bible/1_John/3">اول يوحنا - فصل 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ای فرزندان من، این را به شما می‌نویسم تاگناه نکنید؛ و اگر کسی گناهی کند، شفیعی داریم نزد پدر یعنی عیسی مسیح عادل. </p>
<p id="v2"><sup><small>2</small></sup>  واوست کفاره بجهت گناهان ما و نه گناهان ما فقطبلکه بجهت تمام جهان نیز. </p>
<p id="v3"><sup><small>3</small></sup>  و از این می‌دانیم که او را می‌شناسیم، اگر احکام او را نگاه داریم. </p>
<p id="v4"><sup><small>4</small></sup>  کسی‌که گوید او را می‌شناسم و احکام او رانگاه ندارد، دروغگوست و در وی راستی نیست. </p>
<p id="v5"><sup><small>5</small></sup>  لکن کسی‌که کلام او را نگاه دارد، فی الواقع محبت خدا در وی کامل شده است و از این می‌دانیم که در وی هستیم. </p>
<p id="v6"><sup><small>6</small></sup>  هرکه گوید که در وی می‌مانم، به همین طریقی که او سلوک می‌نمود، اونیز باید سلوک کند. </p>
<p id="v7"><sup><small>7</small></sup>  ‌ای حبیبان، حکمی تازه به شما نمی نویسم، بلکه حکمی کهنه که آن را از ابتدا داشتید؛ و حکم کهنه آن کلام است که از ابتدا شنیدید. </p>
<p id="v8"><sup><small>8</small></sup>  و نیزحکمی تازه به شما می‌نویسم که آن در وی و درشما حق است، زیرا که تاریکی درگذر است و نورحقیقی الان می‌درخشد. </p>
<p id="v9"><sup><small>9</small></sup>  کسی‌که می‌گوید که در نور است و از برادرخود نفرت دارد، تا حال در تاریکی است. </p>
<p id="v10"><sup><small>10</small></sup>  وکسی‌که برادر خود را محبت نماید، در نور ساکن است و لغزش در وی نیست. </p>
<p id="v11"><sup><small>11</small></sup>  اما کسی‌که ازبرادر خود نفرت دارد، در تاریکی است و درتاریکی راه می‌رود و نمی داند کجا می‌رود زیرا که تاریکی چشمانش را کور کرده است. </p>
<p id="v12"><sup><small>12</small></sup>  ‌ای فرزندان، به شما می‌نویسم زیرا که گناهان شما بخاطر اسم او آمرزیده شده است. </p>
<p id="v13"><sup><small>13</small></sup>  ‌ای پدران، به شما می‌نویسم زیرا او را که ازابتدا است می‌شناسید. ای جوانان، به شمامی نویسم از آنجا که بر شریر غالب شده‌اید. ای بچه‌ها به شما نوشتم زیرا که پدر را می‌شناسید. </p>
<p id="v14"><sup><small>14</small></sup>  ‌ای پدران، به شما نوشتم زیرا او را که ازابتداست می‌شناسید. ای جوانان، به شما نوشتم از آن جهت که توانا هستید و کلام خدا در شماساکن است وبر شریر غلبه یافته‌اید. </p>
<p id="v15"><sup><small>15</small></sup>  دنیا را وآنچه در دنیاست دوست مدارید زیرا اگر کسی دنیا را دوست دارد، محبت پدر در وی نیست. </p>
<p id="v16"><sup><small>16</small></sup>  زیرا که آنچه در دنیاست، از شهوت جسم وخواهش چشم و غرور زندگانی از پدر نیست بلکه از جهان است. </p>
<p id="v17"><sup><small>17</small></sup>  و دنیا و شهوات آن در گذراست لکن کسی‌که به اراده خدا عمل می‌کند، تا به ابد باقی می‌ماند. </p>
<p id="v18"><sup><small>18</small></sup>  ‌ای بچه‌ها، این ساعت آخر است و چنانکه شنیده‌اید که دجال می‌آید، الحال هم دجالان بسیار ظاهر شده‌اند و از این می‌دانیم که ساعت آخر است. </p>
<p id="v19"><sup><small>19</small></sup>  از ما بیرون شدند، لکن از ما نبودند، زیرا اگر از ما می‌بودند با ما می‌ماندند؛ لکن بیرون رفتند تا ظاهر شود که همه ایشان از ما نیستند. </p>
<p id="v20"><sup><small>20</small></sup>  و اما شما از آن قدوس، مسح را یافته‌اید وهرچیز را می‌دانید. </p>
<p id="v21"><sup><small>21</small></sup>  ننوشتم به شما از این جهت که راستی را نمی دانید، بلکه از اینرو که آن رامی دانید و اینکه هیچ دروغ از راستی نیست. </p>
<p id="v22"><sup><small>22</small></sup>  دروغگو کیست جز آنکه مسیح بودن عیسی راانکار کند. آن دجال است که پدر و پسر را انکارمی نماید. </p>
<p id="v23"><sup><small>23</small></sup>  کسی‌که پسر را انکار کند، پدر را هم ندارد و کسی‌که اعتراف به پسر نماید، پدر را نیزدارد. </p>
<p id="v24"><sup><small>24</small></sup>  و اما شما آنچه از ابتدا شنیدید در شماثابت بماند، زیرا اگر آنچه از اول شنیدید، در شماثابت بماند، شما نیز در پسر و در پدر ثابت خواهید ماند. </p>
<p id="v25"><sup><small>25</small></sup>  و این است آن وعده‌ای که او به ما داده است، یعنی حیات جاودانی. </p>
<p id="v26"><sup><small>26</small></sup>  و این را به شما نوشتم درباره آنانی که شما را گمراه می‌کنند. </p>
<p id="v27"><sup><small>27</small></sup>  و اما در شما آن مسح که از او یافته‌اید ثابت است و حاجت ندارید که کسی شما را تعلیم دهدبلکه چنانکه خود آن مسح شما را از همه‌چیزتعلیم می‌دهد و حق است و دروغ نیست، پس بطوری که شما را تعلیم داد در او ثابت می‌مانید. </p>
<p id="v28"><sup><small>28</small></sup>  الان‌ای فرزندان در او ثابت بمانید تا چون ظاهر شود، اعتماد داشته باشیم و در هنگام ظهورش از وی خجل نشویم.اگر فهمیده ایدکه او عادل است، پس می‌دانید که هر‌که عدالت رابه‌جا آورد، از وی تولد یافته است. </p>
<p id="v29"><sup><small>29</small></sup>  اگر فهمیده ایدکه او عادل است، پس می‌دانید که هر‌که عدالت رابه‌جا آورد، از وی تولد یافته است. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_John/1">اول يوحنا - فصل 1</a></td>
        <td><a href="/fa/Bible/1_John/Index">فهرست مطالب</a></td>
        <td><a href="/fa/Bible/1_John/3">اول يوحنا - فصل 3</a></td>
      </tr>
    </tbody>
  </table>
</figure>
