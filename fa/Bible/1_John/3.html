<!--
title: اول يوحنا - فصل 3
description: 
published: true
date: 2022-10-6T9:46:16Z
tags: bible, bible—1 john
editor: ckeditor
dateCreated: 2022-8-14T17:48:5Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_John/2">اول يوحنا - فصل 2</a></td>
        <td><a href="/fa/Bible/1_John/Index">فهرست مطالب</a></td>
        <td><a href="/fa/Bible/1_John/4">اول يوحنا - فصل 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ملاحظه کنید چه نوع محبت پدر به ما داده است تا فرزندان خدا خوانده شویم؛ وچنین هستیم و از این جهت دنیا ما را نمی شناسدزیرا که او را نشناخت. </p>
<p id="v2"><sup><small>2</small></sup>  ‌ای حبیبان، الان فرزندان خدا هستیم و هنوز ظاهر نشده است آنچه خواهیم بود؛ لکن می‌دانیم که چون او ظاهر شود، مانند او خواهیم بود زیرا او را چنانکه هست خواهیم دید. </p>
<p id="v3"><sup><small>3</small></sup>  و هرکس که این امید را بر وی دارد، خود را پاک می‌سازد چنانکه او پاک است. </p>
<p id="v4"><sup><small>4</small></sup>  و هرکه گناه را بعمل می‌آورد، برخلاف شریعت عمل می‌کند زیرا گناه مخالف شریعت است. </p>
<p id="v5"><sup><small>5</small></sup>  و می‌دانید که او ظاهر شد تا گناهان رابردارد و در وی هیچ گناه نیست. </p>
<p id="v6"><sup><small>6</small></sup>  هرکه در وی ثابت است گناه نمی کند و هرکه گناه می‌کند او راندیده است و نمی شناسد. </p>
<p id="v7"><sup><small>7</small></sup>  ‌ای فرزندان، کسی شما را گمراه نکند؛ کسی‌که عدالت را به‌جا می‌آورد، عادل است چنانکه اوعادل است. </p>
<p id="v8"><sup><small>8</small></sup>  و کسی‌که گناه می‌کند از ابلیس است زیرا که ابلیس از ابتدا گناهکار بوده است. واز این جهت پسر خدا ظاهر شد تا اعمال ابلیس راباطل سازد. </p>
<p id="v9"><sup><small>9</small></sup>  هر‌که از خدا مولود شده است، گناه نمی کند زیرا تخم او در وی می‌ماند و اونمی تواند گناهکار بوده باشد زیرا که از خدا تولدیافته است. </p>
<p id="v10"><sup><small>10</small></sup>  فرزندان خدا و فرزندان ابلیس ازاین ظاهر می‌گردند. هر‌که عدالت را به‌جانمی آورد از خدا نیست و همچنین هر‌که برادرخود را محبت نمی نماید. </p>
<p id="v11"><sup><small>11</small></sup>  زیرا همین است آن پیغامی که از اول شنیدید که یکدیگر را محبت نماییم. </p>
<p id="v12"><sup><small>12</small></sup>  نه مثل قائن که از آن شریر بود و برادر خود را کشت؛ و ازچه سبب او را کشت؟ از این سبب که اعمال خودش قبیح بود و اعمال برادرش نیکو. </p>
<p id="v13"><sup><small>13</small></sup>  ‌ای برادران من، تعجب مکنید اگر دنیا از شما نفرت گیرد. </p>
<p id="v14"><sup><small>14</small></sup>  ما می‌دانیم که از موت گذشته، داخل حیات گشته‌ایم از اینکه برادران را محبت می نماییم. هرکه برادر خود را محبت نمی نمایددر موت ساکن است. </p>
<p id="v15"><sup><small>15</small></sup>  هر‌که از برادر خود نفرت نماید، قاتل است و می‌دانید که هیچ قاتل حیات جاودانی در خود ثابت ندارد. </p>
<p id="v16"><sup><small>16</small></sup>  از این امر محبت را دانسته‌ایم که او جان خود را در راه ما نهاد و ما باید جان خود را در راه برادران بنهیم. </p>
<p id="v17"><sup><small>17</small></sup>  لکن کسی‌که معیشت دنیوی دارد و برادر خود را محتاج بیند و رحمت خود رااز او باز‌دارد، چگونه محبت خدا در او ساکن است؟ </p>
<p id="v18"><sup><small>18</small></sup>  ‌ای فرزندان، محبت را به‌جا آریم نه درکلام و زبان بلکه در عمل و راستی. </p>
<p id="v19"><sup><small>19</small></sup>  و از این خواهیم دانست که از حق هستیم و دلهای خود رادر حضور او مطمئن خواهیم ساخت، </p>
<p id="v20"><sup><small>20</small></sup>  یعنی درهرچه دل ما، ما را مذمت می‌کند، زیرا خدا از دل ما بزرگتر است و هرچیز را می‌داند. </p>
<p id="v21"><sup><small>21</small></sup>  ‌ای حبیبان، هرگاه دل ما ما را مذمت نکند، در حضور خدا اعتماد داریم. </p>
<p id="v22"><sup><small>22</small></sup>  و هرچه سوآل کنیم، از او می‌پاییم، از آنجهت که احکام او رانگاه می‌داریم و به آنچه پسندیده اوست، عمل می‌نماییم. و این است حکم او که به اسم پسر اوعیسی مسیح ایمان آوریم و یکدیگر را محبت نماییم، چنانکه به ما امر فرمود.و هرکه احکام او را نگاه دارد، در او ساکن است و او در وی؛ و ازاین می‌شناسیم که در ما ساکن است، یعنی از آن روح که به ما داده است. </p>
<p id="v23"><sup><small>23</small></sup>  و هرکه احکام او را نگاه دارد، در او ساکن است و او در وی؛ و ازاین می‌شناسیم که در ما ساکن است، یعنی از آن روح که به ما داده است. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_John/2">اول يوحنا - فصل 2</a></td>
        <td><a href="/fa/Bible/1_John/Index">فهرست مطالب</a></td>
        <td><a href="/fa/Bible/1_John/4">اول يوحنا - فصل 4</a></td>
      </tr>
    </tbody>
  </table>
</figure>
