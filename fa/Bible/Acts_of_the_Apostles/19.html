<!--
title: اعمال رسولن - فصل 19
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Acts_of_the_Apostles/18">اعمال رسولن - فصل 18</a></td>
        <td><a href="/fa/Bible/Acts_of_the_Apostles/Index">فهرست مطالب</a></td>
        <td><a href="/fa/Bible/Acts_of_the_Apostles/20">اعمال رسولن - فصل 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و چون اپلس در قرنتس بود، پولس درنواحی بالا گردش کرده، به افسس رسید. و در آنجا شاگرد چند یافته، <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  بدیشان گفت: «آیا هنگامی که ایمان آوردید، روح‌القدس را یافتید؟» به وی گفتند: «بلکه نشنیدیم که روح‌القدس هست!» </p>
<p id="v3"><sup><small>3</small></sup>  بدیشان گفت: «پس به چه چیز تعمید یافتید؟» گفتند: «به تعمید یحیی.» </p>
<p id="v4"><sup><small>4</small></sup>  پولس گفت: «یحیی البته تعمید توبه می‌داد و به قوم می‌گفت به آن کسی‌که بعد از من می‌آید ایمان بیاورید یعنی به مسیح عیسی.» </p>
<p id="v5"><sup><small>5</small></sup>  چون این راشنیدند به نام خداوند عیسی تعمید گرفتند، </p>
<p id="v6"><sup><small>6</small></sup>  وچون پولس دست بر ایشان نهاد، روح‌القدس برایشان نازل شد و به زبانها متکلم گشته، نبوت کردند. </p>
<p id="v7"><sup><small>7</small></sup>  و جمله آن مردمان تخمین دوازده نفربودند. </p>
<p id="v8"><sup><small>8</small></sup>  پس به کنیسه درآمده، مدت سه ماه به دلیری سخن می‌راند و در امور ملکوت خدا مباحثه می‌نمود و برهان قاطع می‌آورد. </p>
<p id="v9"><sup><small>9</small></sup>  اما چون بعضی سخت دل گشته، ایمان نیاوردند و پیش روی خلق، طریقت را بد می‌گفتند، از ایشان کناره گزیده، شاگردان را جدا ساخت و هر روزه درمدرسه شخصی طیرانس نام مباحثه می‌نمود. </p>
<p id="v10"><sup><small>10</small></sup>  و بدینطور دو سال گذشت بقسمی که تمامی اهل آسیا چه یهود و چه یونانی کلام خداوندعیسی را شنیدند. </p>
<p id="v11"><sup><small>11</small></sup>  و خداوند از دست پولس معجزات غیرمعتاد به ظهور می‌رسانید، </p>
<p id="v12"><sup><small>12</small></sup>  بطوری که از بدن او دستمالها و فوطه‌ها برده، بر مریضان می‌گذاردند و امراض از ایشان زایل می شد و ارواح پلید از ایشان اخراج می‌شدند. </p>
<p id="v13"><sup><small>13</small></sup>  لیکن تنی چند از یهودیان سیاح عزیمه خوان بر آنانی که ارواح پلید داشتند، نام خداوند عیسی را خواندن گرفتند و می‌گفتند: «شما را به آن عیسی که پولس به او موعظه می‌کندقسم می‌دهیم!» </p>
<p id="v14"><sup><small>14</small></sup>  و هفت نفر پسران اسکیوارئیس کهنه یهود این کار می‌کردند. </p>
<p id="v15"><sup><small>15</small></sup>  اما روح خبیث در جواب ایشان گفت: «عیسی رامی شناسم و پولس را می‌دانم. لیکن شماکیستید؟» </p>
<p id="v16"><sup><small>16</small></sup>  و آن مرد که روح پلید داشت برایشان جست و بر ایشان زورآور شده، غلبه یافت بحدی که از آن خانه عریان و مجروح فرار کردند. </p>
<p id="v17"><sup><small>17</small></sup>  چون این واقعه بر جمیع یهودیان و یونانیان ساکن افسس مشهور گردید، خوف بر همه ایشان طاری گشته، نام خداوند عیسی را مکرم می‌داشتند. </p>
<p id="v18"><sup><small>18</small></sup>  و بسیاری از آنانی که ایمان آورده بودند آمدند و به اعمال خود اعتراف کرده، آنها رافاش می‌نمودند. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  و جمعی از شعبده بازان کتب خویش را آورده، در حضور خلق سوزانیدند وچون قیمت آنها را حساب کردند، پنجاه هزاردرهم بود </p>
<p id="v20"><sup><small>20</small></sup>  بدینطور کلام خداوند ترقی کرده قوت می‌گرفت. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  و بعد از تمام شدن این مقدمات، پولس درروح عزیمت کرد که از مکادونیه و اخائیه گذشته، به اورشلیم برود و گفت: «بعد از رفتنم به آنجا روم را نیز باید دید.» </p>
<p id="v22"><sup><small>22</small></sup>  پس دو نفر از ملازمان خودیعنی تیموتاوس و ارسطوس را به مکادونیه روانه کرد و خود در آسیا چندی توقف نمود. </p>
<p id="v23"><sup><small>23</small></sup>  در آن زمان هنگامه‌ای عظیم درباره طریقت بر پا شد. </p>
<p id="v24"><sup><small>24</small></sup>  زیرا شخصی دیمیتریوس نام زرگر که تصاویربتکده ارطامیس از نقره می‌ساخت و بجهت صنعتگران نفع خطیر پیدا می‌نمود، ایشان را و دیگرانی که در چنین پیشه اشتغال می‌داشتند، </p>
<p id="v25"><sup><small>25</small></sup>  فراهم آورده، گفت: «ای مردمان شما آگاه هستید که از این شغل، فراخی رزق ما است. </p>
<p id="v26"><sup><small>26</small></sup>  ودیده و شنیده‌اید که نه‌تنها در افسس، بلکه تقریب در تمام آسیا این پولس خلق بسیاری را اغوانموده، منحرف ساخته است و می‌گوید اینهایی که به‌دستها ساخته می‌شوند، خدایان نیستند. </p>
<p id="v27"><sup><small>27</small></sup>  پس خطر است که نه فقط کسب ما از میان رودبلکه این هیکل خدای عظیم ارطامیس نیز حقیرشمرده شود و عظمت وی که تمام آسیا و ربع مسکون او را می‌پرستند برطرف شود.» </p>
<p id="v28"><sup><small>28</small></sup>  چون این را شنیدند، از خشم پر گشته، فریاد کرده، می‌گفتند که «بزرگ است ارطامیس افسسیان.» </p>
<p id="v29"><sup><small>29</small></sup>  و تمامی شهر به شورش آمده، همه متفق به تماشاخانه تاختند و غایوس و ارسترخس را که از اهل مکادونیه و همراهان پولس بودند با خودمی کشیدند. <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  اما چون پولس اراده نمود که به میان مردم درآید، شاگردان او را نگذاشتند. </p>
<p id="v31"><sup><small>31</small></sup>  وبعضی از روسای آسیا که او را دوست می‌داشتند، نزد او فرستاده، خواهش نمودند که خود را به تماشاخانه نسپارد. </p>
<p id="v32"><sup><small>32</small></sup>  و هر یکی صدایی علیحده می‌کردند زیرا که جماعت آشفته بود و اکثرنمی دانستند که برای چه جمع شده‌اند. </p>
<p id="v33"><sup><small>33</small></sup>  پس اسکندر را از میان خلق کشیدند که یهودیان او راپیش انداختند و اسکندر به‌دست خود اشاره کرده، خواست برای خود پیش مردم حجت بیاورد. </p>
<p id="v34"><sup><small>34</small></sup>  لیکن چون دانستند که یهودی است همه به یک آواز قریب به دو ساعت ندا می‌کردندکه «بزرگ است ارطامیس افسسیان.» </p>
<p id="v35"><sup><small>35</small></sup>  پس از آن مستوفی شهر خلق را ساکت گردانیده، گفت: «ای مردان افسسی، کیست که نمی داند که شهر افسسیان ارطامیس خدای عظیم و آن صنمی را که از مشتری نازل شد پرستش می‌کند؟ </p>
<p id="v36"><sup><small>36</small></sup>  پس چون این امور را نتوان انکار کرد، شما می‌باید آرام باشید و هیچ کاری به تعجیل نکنید. </p>
<p id="v37"><sup><small>37</small></sup>  زیرا که این اشخاص را آوردید که نه تاراج کنندگان هیکل‌اند و نه به خدای شما بدگفته‌اند. </p>
<p id="v38"><sup><small>38</small></sup>  پس هر گاه دیمیتریوس و همکاران وی ادعایی بر کسی دارند، ایام قضا مقرر است وداوران معین هستند. با همدیگر مرافعه باید کرد. </p>
<p id="v39"><sup><small>39</small></sup>  و اگر در امری دیگر طالب چیزی باشید، درمحکمه شرعی فیصل خواهد پذیرفت. </p>
<p id="v40"><sup><small>40</small></sup>  زیرادر خطریم که در خصوص فتنه امروز از مابازخواست شود چونکه هیچ علتی نیست که درباره آن عذری برای این ازدحام توانیم آورد.»این را گفته، جماعت را متفرق ساخت. </p>
<p id="v41"><sup><small>41</small></sup>  این را گفته، جماعت را متفرق ساخت. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Acts_of_the_Apostles/18">اعمال رسولن - فصل 18</a></td>
        <td><a href="/fa/Bible/Acts_of_the_Apostles/Index">فهرست مطالب</a></td>
        <td><a href="/fa/Bible/Acts_of_the_Apostles/20">اعمال رسولن - فصل 20</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 19:1-10 <i>مسیحیت در افسس آغاز شد</i>: <a href="/fa/The_Urantia_Book/133#p6_3">یور 133:6.3</a>. </li>
  <li id="fn2"><a href="#cite2">↑</a> 19:18 <i>اگر به گناهان خود اعتراف کنند بخشیده می شوند</i>: <a href="/fa/The_Urantia_Book/156#p2_7">یور 156:2.7</a>. </li>
  <li id="fn3"><a href="#cite3">↑</a> 19:20 <i>کیریوس</i>: <a href="/fa/The_Urantia_Book/96#p1_9">یور 96:1.9</a>. </li>
  <li id="fn4"><a href="#cite4">↑</a> 19:29 <i>گایوس</i>: <a href="/fa/The_Urantia_Book/133#p3_11">یور 133:3.11</a>. </li>
</ol>
</div>
