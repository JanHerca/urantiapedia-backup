<!--
title: اعمال رسولن - فصل 21
description: 
published: true
date: 2022-8-14T17:48:4Z
tags: 
editor: ckeditor
dateCreated: 2022-8-14T17:48:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fa/Bible/Acts_of_the_Apostles/20">اعمال رسولن - فصل 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fa/Bible/Acts_of_the_Apostles/Index">فهرست مطالب</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fa/Bible/Acts_of_the_Apostles/22">اعمال رسولن - فصل 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و چون از ایشان هجرت نمودیم، سفردریا کردیم و به راه راست به کوس آمدیم و روز دیگر به رودس و از آنجا به پاترا. </p>
<p id="v2"><sup><small>2</small></sup>  وچون کشتی‌ای یافتیم که عازم فینیقیه بود، بر آن سوار شده، کوچ کردیم. </p>
<p id="v3"><sup><small>3</small></sup>  و قپرس را به نظرآورده، آن را به طرف چپ رها کرده، به سوی سوریه رفتیم و در صور فرود آمدیم زیرا که در آنجا می‌بایست بار کشتی را فرود آورند. </p>
<p id="v4"><sup><small>4</small></sup>  پس شاگردی چند پیدا کرده، هفت روز در آنجاماندیم و ایشان به الهام روح به پولس گفتند که به اورشلیم نرود. </p>
<p id="v5"><sup><small>5</small></sup>  و چون آن روزها را بسر بردیم، روانه گشتیم و همه با زنان و اطفال تا بیرون شهر مارا مشایعت نمودند و به کناره دریا زانو زده، دعاکردیم. </p>
<p id="v6"><sup><small>6</small></sup>  پس یکدیگر را وداع کرده، به کشتی سوار شدیم و ایشان به خانه های خود برگشتند. </p>
<p id="v7"><sup><small>7</small></sup>  و ما سفر دریا را به انجام رسانیده، از صور به پتولامیس رسیدیم و برادران را سلام کرده، باایشان یک روز ماندیم. </p>
<p id="v8"><sup><small>8</small></sup>  در فردای آن روز، ازآنجا روانه شده، به قیصریه آمدیم و به خانه فیلپس مبشر که یکی از آن هفت بود درآمده، نزداو ماندیم. </p>
<p id="v9"><sup><small>9</small></sup>  و او را چهار دختر باکره بود که نبوت می‌کردند. </p>
<p id="v10"><sup><small>10</small></sup>  و چون روز چند در آنجا ماندیم، نبی‌ای آغابوس نام از یهودیه رسید، </p>
<p id="v11"><sup><small>11</small></sup>  و نزد ما آمده، کمربند پولس را گرفته و دستها و پایهای خود رابسته، گفت: «روح‌القدس می‌گوید که یهودیان دراورشلیم صاحب این کمربند را به همینطور بسته، او را به‌دستهای امت‌ها خواهند سپرد.» </p>
<p id="v12"><sup><small>12</small></sup>  پس چون این را شنیدیم، ما و اهل آنجا التماس نمودیم که به اورشلیم نرود. </p>
<p id="v13"><sup><small>13</small></sup>  پولس جواب داد: «چه می‌کنید که گریان شده، دل مرا می‌شکنیدزیرا من مستعدم که نه فقط قید شوم بلکه تا دراورشلیم بمیرم به‌خاطر نام خداوند عیسی.» </p>
<p id="v14"><sup><small>14</small></sup>  چون او نشنید خاموش شده، گفتیم: «آنچه اراده خداوند است بشود.» </p>
<p id="v15"><sup><small>15</small></sup>  و بعد از آن ایام تدارک سفر دیده، متوجه اورشلیم شدیم. </p>
<p id="v16"><sup><small>16</small></sup>  و تنی چند از شاگردان قیصریه همراه آمده، ما را نزد شخصی مناسون نام که از اهل قپرس و شاگرد قدیمی بود، آوردند تانزد او منزل نماییم. </p>
<p id="v17"><sup><small>17</small></sup>  و چون وارد اورشلیم گشتیم، برادران ما رابه خشنودی پذیرفتند. </p>
<p id="v18"><sup><small>18</small></sup>  و در روز دیگر، پولس ما را برداشته، نزد یعقوب رفت و همه کشیشان حاضر شدند. </p>
<p id="v19"><sup><small>19</small></sup>  پس ایشان را سلام کرده، آنچه خدا بوسیله خدمت او در میان امت‌ها به عمل آورده بود، مفصلا گفت. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  ایشان چون این راشنیدند، خدا را تمجید نموده، به وی گفتند: «ای برادر، آگاه هستی که چند هزارها از یهودیان ایمان آورده‌اند و جمیع در شریعت غیورند: </p>
<p id="v21"><sup><small>21</small></sup>  ودرباره تو شنیده‌اند که همه یهودیان را که در میان امت‌ها می‌باشند، تعلیم می‌دهی که از موسی انحراف نمایند و می‌گویی نباید اولاد خود رامختون ساخت و به سنن رفتار نمود. </p>
<p id="v22"><sup><small>22</small></sup>  پس چه باید کرد؟ البته جماعت جمع خواهند شد زیراخواهند شنید که تو آمده‌ای. </p>
<p id="v23"><sup><small>23</small></sup>  پس آنچه به توگوییم به عمل آور: چهار مرد نزد ما هستند که برایشان نذری هست. </p>
<p id="v24"><sup><small>24</small></sup>  پس ایشان را برداشته، خود را با ایشان تطهیر نما و خرج ایشان را بده که سر خود را بتراشند تا همه بدانند که آنچه درباره تو شنیده‌اند اصلی ندارد بلکه خود نیز درمحافظت شریعت سلوک می‌نمایی. </p>
<p id="v25"><sup><small>25</small></sup>  لیکن درباره آنانی که از امت‌ها ایمان آورده‌اند، مافرستادیم و حکم کردیم که از قربانی های بت وخون و حیوانات خفه شده و زنا پرهیز نمایند. </p>
<p id="v26"><sup><small>26</small></sup>  پس پولس آن اشخاص را برداشته، روز دیگر با ایشان طهارت کرده، به هیکل درآمد و از تکمیل ایام طهارت اطلاع داد تا هدیه‌ای برای هر یک ازایشان بگذرانند. </p>
<p id="v27"><sup><small>27</small></sup>  و چون هفت روز نزدیک به انجام رسید، یهودی‌ای چند از آسیا او را در هیکل دیده، تمامی قوم را به شورش آوردند و دست بر اوانداخته، </p>
<p id="v28"><sup><small>28</small></sup>  فریاد برآوردند که «ای مردان اسرائیلی، امداد کنید! این است آن کس که برخلاف امت و شریعت و این مکان در هر جاهمه را تعلیم می‌دهد. بلکه یونانی‌ای چند را نیز به هیکل درآورده، این مکان مقدس را ملوث نموده است.» </p>
<p id="v29"><sup><small>29</small></sup>  زیرا قبل از آن تروفیمس افسسی را باوی در شهر دیده بودند و مظنه داشتند که پولس او را به هیکل آورده بود. </p>
<p id="v30"><sup><small>30</small></sup>  پس تمامی شهر به حرکت آمد و خلق ازدحام کرده، پولس را گرفتند و از هیکل بیرون کشیدند و فی الفور درها را بستند. </p>
<p id="v31"><sup><small>31</small></sup>  و چون قصدقتل او می‌کردند، خبر به مین باشی سپاه رسید که «تمامی اورشلیم به شورش آمده است.» </p>
<p id="v32"><sup><small>32</small></sup>  اوبی درنگ سپاه و یوزباشی‌ها را برداشته، بر سرایشان تاخت. پس ایشان به مجرد دیدن مین باشی و سپاهیان، از زدن پولس دست برداشتند. </p>
<p id="v33"><sup><small>33</small></sup>  چون مین باشی رسید، او را گرفته، فرمان داد تا او را بدو زنجیر ببندند و پرسید که «این کیست و چه کرده است؟» </p>
<p id="v34"><sup><small>34</small></sup>  اما بعضی از آن گروه به سخنی و بعضی به سخنی دیگر صدا می‌کردند. و چون او به‌سبب شورش، حقیقت امر رانتوانست فهمید، فرمود تا او را به قلعه بیاورند. </p>
<p id="v35"><sup><small>35</small></sup>  و چون به زینه رسید، اتفاق افتاد که لشکریان به‌سبب ازدحام مردم او را برگرفتند، </p>
<p id="v36"><sup><small>36</small></sup>  زیرا گروهی کثیر از خلق از عقب او افتاده، صدا می‌زدند که «اورا هلاک کن!» </p>
<p id="v37"><sup><small>37</small></sup>  چون نزدیک شد که پولس را به قلعه درآورند، او به مین باشی گفت: آیا اجازت است که به تو چیزی گویم؟ گفت: «آیا زبان یونانی رامی دانی؟ <sup id="cite2"><a href="#fn2">[2]</a></sup></p>
<p id="v38"><sup><small>38</small></sup>  مگر تو آن مصری نیستی که چندی پیش از این فتنه برانگیخته، چهار هزار مرد قتال رابه بیابان برد؟» </p>
<p id="v39"><sup><small>39</small></sup>  پولس گفت: «من مرد یهودی هستم از طرسوس قیلیقیه، شهری که بی‌نام ونشان نیست و خواهش آن دارم که مرا اذن فرمایی تا به مردم سخن گویم.»چون اذن یافت، بر زینه ایستاده، به‌دست خود به مردم اشاره کرد؛ و چون آرامی کامل پیدا شد، ایشان را به زبان عبرانی مخاطب ساخته، گفت. </p>
<p id="v40"><sup><small>40</small></sup>  چون اذن یافت، بر زینه ایستاده، به‌دست خود به مردم اشاره کرد؛ و چون آرامی کامل پیدا شد، ایشان را به زبان عبرانی مخاطب ساخته، گفت. </p>
<h2>منابع</h2>
<div>
<ol>
  <li id="fn1"><a href="#cite1">↑</a> 21:19 <i>ایمان انتظاری</i>: <a href="/fa/The_Urantia_Book/195#p9_8">یور 195:9.8</a>. </li>
  <li id="fn2"><a href="#cite2">↑</a> 21:37-40 <i>دیدگاه اولیه پولس از تثلیث</i>: <a href="/fa/The_Urantia_Book/121#p1_2">یور 121:1.2</a>. </li>
</ol>
</div>
