<!--
title: اعمال رسولن - فصل 27
description: 
published: true
date: 2022-10-6T9:46:16Z
tags: bible, bible—acts of the apostles
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Acts_of_the_Apostles/26">اعمال رسولن - فصل 26</a></td>
        <td><a href="/fa/Bible/Acts_of_the_Apostles/Index">فهرست مطالب</a></td>
        <td><a href="/fa/Bible/Acts_of_the_Apostles/28">اعمال رسولن - فصل 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  چون مقرر شد که به ایطالیا برویم، پولس و چند زندانی دیگر را به یوزباشی از سپاه اغسطس که یولیوس نام داشت، سپردند. </p>
<p id="v2"><sup><small>2</small></sup>  و به کشتی ادرامیتینی که عازم بنادرآسیا بود، سوار شده، کوچ کردیم و ارسترخس ازاهل مکادونیه از تسالونیکی همراه ما بود. </p>
<p id="v3"><sup><small>3</small></sup>  روزدیگر به صیدون فرود آمدیم و یولیوس با پولس ملاطفت نموده، او را اجازت داد که نزد دوستان خود رفته، از ایشان نوازش یابد. </p>
<p id="v4"><sup><small>4</small></sup>  و از آنجا روانه شده، زیر قپرس گذشتیم زیرا که باد مخالف بود. </p>
<p id="v5"><sup><small>5</small></sup>  و از دریای کنار قیلیقیه و پمفلیه گذشته، به میرای لیکیه رسیدیم </p>
<p id="v6"><sup><small>6</small></sup>  در آنجا یوزباشی کشتی اسکندریه را یافت که به ایطالیا می‌رفت و ما را برآن سوار کرد. </p>
<p id="v7"><sup><small>7</small></sup>  و چند روز به آهستگی رفته، به قنیدس به مشقت رسیدیم و چون باد مخالف مامی بود، در زیر کریت نزدیک سلمونی راندیم، </p>
<p id="v8"><sup><small>8</small></sup>  وبه دشواری از آنجا گذشته، به موضعی که به بنادرحسنه مسمی و قریب به شهر لسائیه است رسیدیم. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  و چون زمان منقضی شد و در این وقت سفردریا خطرناک بود، زیرا که ایام روزه گذشته بود، </p>
<p id="v10"><sup><small>10</small></sup>  پولس ایشان را نصیحت کرده، گفت: «ای مردمان، می‌بینم که در این سفر ضرر و خسران بسیار پیدا خواهد شد، نه فقط بار و کشتی را بلکه جانهای ما را نیز.» </p>
<p id="v11"><sup><small>11</small></sup>  ولی یوزباشی ناخدا وصاحب کشتی را بیشتر از قول پولس اعتنا نمود. </p>
<p id="v12"><sup><small>12</small></sup>  و چون آن بندر نیکو نبود که زمستان را در آن بسر برند، اکثر چنان مصلحت دانستند که از آنجا نقل کنند تا اگر ممکن شود خود را به فینیکسس رسانیده، زمستان را در آنجا بسر برند که آن بندری است از کریت مواجه مغرب جنوبی ومغرب شمالی. </p>
<p id="v13"><sup><small>13</small></sup>  و چون نسیم جنوبی وزیدن گرفت، گمان بردند که به مقصد خویش رسیدند. پس لنگر برداشتیم و از کناره کریت گذشتیم. </p>
<p id="v14"><sup><small>14</small></sup>  لیکن چیزی نگذشت که بادی شدید که آن رااورکلیدون می‌نامند از بالای آن زدن گرفت. </p>
<p id="v15"><sup><small>15</small></sup>  درساعت کشتی ربوده شده، رو به سوی باد نتوانست نهاد. پس آن را از دست داده، بی‌اختیار رانده شدیم. </p>
<p id="v16"><sup><small>16</small></sup>  پس در زیر جزیره‌ای که کلودی نام داشت، دوان دوان رفتیم و به دشواری زورق را درقبض خود آوردیم. </p>
<p id="v17"><sup><small>17</small></sup>  و آن را برداشته و معونات را استعمال نموده، کمر کشتی را بستند و چون ترسیدند که به ریگزار سیرتس فرو روند، حبال کشتی را فرو کشیدند و همچنان رانده شدند. </p>
<p id="v18"><sup><small>18</small></sup>  وچون طوفان بر ما غلبه می‌نمود، روز دیگر، بارکشتی را بیرون انداختند. </p>
<p id="v19"><sup><small>19</small></sup>  و روز سوم به‌دستهای خود آلات کشتی را به دریا انداختیم. </p>
<p id="v20"><sup><small>20</small></sup>  و چون روزهای بسیار آفتاب و ستارگان راندیدند و طوفانی شدید بر ما می‌افتاد، دیگر هیچ امید نجات برای ما نماند. </p>
<p id="v21"><sup><small>21</small></sup>  و بعد از گرسنگی بسیار، پولس در میان ایشان ایستاده، گفت: «ای مردمان، نخست می‌بایست سخن مرا پذیرفته، از کریت نقل نکرده باشید تا این ضرر و خسران را نبینید. </p>
<p id="v22"><sup><small>22</small></sup>  اکنون نیزشما را نصیحت می‌کنم که خاطرجمع باشید زیراکه هیچ ضرری به‌جان یکی از شما نخواهد رسیدمگر به کشتی. </p>
<p id="v23"><sup><small>23</small></sup>  زیرا که دوش، فرشته آن خدایی که از آن او هستم و خدمت او را می‌کنم، به من ظاهر شده، </p>
<p id="v24"><sup><small>24</small></sup>  گفت: "ای پولس ترسان مباش زیراباید تو در حضور قیصر حاضر شوی. و اینک خدا همه همسفران تو را به تو بخشیده است." </p>
<p id="v25"><sup><small>25</small></sup>  پس‌ای مردمان خوشحال باشید زیرا ایمان دارم که به همانطور که به من گفت، واقع خواهدشد. </p>
<p id="v26"><sup><small>26</small></sup>  لیکن باید در جزیره‌ای بیفتیم.» </p>
<p id="v27"><sup><small>27</small></sup>  و چون شب چهاردهم شد و هنوز دردریای ادریا به هر سو رانده می‌شدیم، در نصف شب ملاحان گمان بردند که خشکی نزدیک است. </p>
<p id="v28"><sup><small>28</small></sup>  پس پیمایش کرده، بیست قامت یافتند. وقدری پیشتر رفته، باز پیمایش کرده، پانزده قامت یافتند. </p>
<p id="v29"><sup><small>29</small></sup>  و چون ترسیدند که به صخره‌ها بیفتیم، از پشت کشتی چهار لنگر انداخته، تمنا می‌کردندکه روز شود. </p>
<p id="v30"><sup><small>30</small></sup>  اما چون ملاحان قصد داشتند که از کشتی فرار کنند و زورق را به دریا انداختند به بهانه‌ای که لنگرها را از پیش کشتی بکشند، </p>
<p id="v31"><sup><small>31</small></sup>  پولس یوزباشی و سپاهیان را گفت: «اگر اینهادر کشتی نمانند، نجات شما ممکن نباشد.» </p>
<p id="v32"><sup><small>32</small></sup>  آنگاه سپاهیان ریسمانهای زورق را بریده، گذاشتند که بیفتد. </p>
<p id="v33"><sup><small>33</small></sup>  چون روز نزدیک شد، پولس از همه خواهش نمود که چیزی بخورند. پس گفت: «امروز روز چهاردهم است که انتظار کشیده وچیزی نخورده، گرسنه مانده‌اید. </p>
<p id="v34"><sup><small>34</small></sup>  پس استدعای من این است که غذا بخورید که عافیت برای شما خواهد بود، زیرا که مویی از سر هیچ‌یک از شما نخواهد افتاد.» </p>
<p id="v35"><sup><small>35</small></sup>  این بگفت و درحضور همه نان گرفته، خدا را شکر گفت و پاره کرده، خوردن گرفت. </p>
<p id="v36"><sup><small>36</small></sup>  پس همه قوی‌دل گشته نیز غذا خوردند. </p>
<p id="v37"><sup><small>37</small></sup>  و جمله نفوس در کشتی دویست و هفتاد و شش بودیم. </p>
<p id="v38"><sup><small>38</small></sup>  چون از غذاسیر شدند، گندم را به دریا ریخته، کشتی را سبک کردند. </p>
<p id="v39"><sup><small>39</small></sup>  اما چون روز، روشن شد، زمین را نشناختند؛ لیکن خلیجی دیدند که شاطی‌ای داشت. پس رای زدند که اگر ممکن شود، کشتی را بر آن برانند. </p>
<p id="v40"><sup><small>40</small></sup>  و بند لنگرها را بریده، آنها را دردریا گذاشتند و بندهای سکان را باز کرده، وبادبان را برای باد گشاده، راه ساحل را پیش گرفتند. </p>
<p id="v41"><sup><small>41</small></sup>  اما کشتی را درمجمع بحرین به پایاب رانده، مقدم آن فرو شده، بی‌حرکت ماند ولی موخرش از لطمه امواج درهم شکست. </p>
<p id="v42"><sup><small>42</small></sup>  آنگاه سپاهیان قصد قتل زندانیان کردند که مبادا کسی شنا کرده، بگریزد. </p>
<p id="v43"><sup><small>43</small></sup>  لیکن یوزباشی چون خواست پولس را برهاند، ایشان را از این اراده بازداشت و فرمود تا هر‌که شناوری داند، نخست خویشتن را به دریا انداخته به ساحل رساند.وبعضی بر تختها و بعضی بر چیزهای کشتی وهمچنین همه به سلامتی به خشکی رسیدند. </p>
<p id="v44"><sup><small>44</small></sup>  وبعضی بر تختها و بعضی بر چیزهای کشتی وهمچنین همه به سلامتی به خشکی رسیدند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Acts_of_the_Apostles/26">اعمال رسولن - فصل 26</a></td>
        <td><a href="/fa/Bible/Acts_of_the_Apostles/Index">فهرست مطالب</a></td>
        <td><a href="/fa/Bible/Acts_of_the_Apostles/28">اعمال رسولن - فصل 28</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 27:8 <i>پناهگاه های منصفانه</i>: <a href="/fa/The_Urantia_Book/130#p5_4">یور 130:5.4</a>. </li>
</ol>
</div>
