<!--
title: اعمال رسولن - فصل 23
description: 
published: true
date: 2022-10-6T9:46:16Z
tags: bible, bible—acts of the apostles
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Acts_of_the_Apostles/22">اعمال رسولن - فصل 22</a></td>
        <td><a href="/fa/Bible/Acts_of_the_Apostles/Index">فهرست مطالب</a></td>
        <td><a href="/fa/Bible/Acts_of_the_Apostles/24">اعمال رسولن - فصل 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  پس پولس به اهل شورا نیک نگریسته، گفت: «ای برادران، من تا امروز با کمال ضمیر صالح در خدمت خدا رفتار کرده‌ام.» </p>
<p id="v2"><sup><small>2</small></sup>  آنگاه حنانیا، رئیس کهنه، حاضران را فرمودتا به دهانش زنند. </p>
<p id="v3"><sup><small>3</small></sup>  پولس بدو گفت: «خدا تو راخواهد زد، ای دیوار سفیدشده! تو نشسته‌ای تامرا برحسب شریعت داوری کنی و به ضدشریعت حکم به زدنم می‌کنی؟» </p>
<p id="v4"><sup><small>4</small></sup>  حاضران گفتند: «آیا رئیس کهنه خدا را دشنام می‌دهی؟» </p>
<p id="v5"><sup><small>5</small></sup>  پولس گفت: «ای برادران، ندانستم که رئیس کهنه است، زیرا مکتوب است حاکم قوم خود رابد مگوی.» </p>
<p id="v6"><sup><small>6</small></sup>  چون پولس فهمید که بعضی از صدوقیان وبعضی از فریسیانند، در مجلس ندا در‌داد که «ای برادران، من فریسی، پسر فریسی هستم و برای امید و قیامت مردگان از من بازپرس می‌شود.» </p>
<p id="v7"><sup><small>7</small></sup>  چون این را گفت، در میان فریسیان و صدوقیان منازعه برپا شد و جماعت دو فرقه شدند، </p>
<p id="v8"><sup><small>8</small></sup>  زیراکه صدوقیان منکر قیامت و ملائکه و ارواح هستند لیکن فریسیان قائل به هر دو. </p>
<p id="v9"><sup><small>9</small></sup>  پس غوغای عظیم برپا شد و کاتبان از فرقه فریسیان برخاسته مخاصمه نموده، می‌گفتند که «در این شخص هیچ بدی نیافته‌ایم و اگر روحی یا فرشته‌ای با او سخن گفته باشد با خدا جنگ نبایدنمود.» </p>
<p id="v10"><sup><small>10</small></sup>  و چون منازعه زیادتر می‌شد، مین باشی ترسید که مبادا پولس را بدرند. پس فرمود تاسپاهیان پایین آمده، او را از میانشان برداشته، به قلعه درآوردند. </p>
<p id="v11"><sup><small>11</small></sup>  و در شب همان روز خداوند نزد او آمده، گفت: «ای پولس خاطر جمع باش زیرا چنانکه دراورشلیم در حق من شهادت دادی، همچنین بایددر روم نیز شهادت دهی.» <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  و چون روز شد، یهودیان با یکدیگر عهدبسته، بر خویشتن لعن کردند که تا پولس رانکشند، نخورند و ننوشند. </p>
<p id="v13"><sup><small>13</small></sup>  و آنانی که درباره این، همقسم شدند، زیاده از چهل نفر بودند. </p>
<p id="v14"><sup><small>14</small></sup>  اینها نزد روسای کهنه و مشایخ رفته، گفتند: «بر خویشتن لعنت سخت کردیم که تا پولس رانکشیم چیزی نچشیم. </p>
<p id="v15"><sup><small>15</small></sup>  پس الان شما با اهل شورا، مین باشی را اعلام کنید که او را نزد شمابیاورد که گویا اراده دارید در احوال او نیکوترتحقیق نمایید؛ و ما حاضر هستیم که قبل ازرسیدنش او را بکشیم.» </p>
<p id="v16"><sup><small>16</small></sup>  اما خواهرزاده پولس از کمین ایشان اطلاع یافته، رفت و به قلعه درآمده، پولس را آگاهانید. </p>
<p id="v17"><sup><small>17</small></sup>  پولس یکی ازیوزباشیان را طلبیده، گفت: «این جوان را نزدمین باشی ببر زیرا خبری دارد که به او بگوید.» </p>
<p id="v18"><sup><small>18</small></sup>  پس او را برداشته، به حضور مین باشی رسانیده، گفت: «پولس زندانی مرا طلبیده، خواهش کرد که این جوان را به خدمت تو بیاورم، زیرا چیزی داردکه به تو عرض کند.» </p>
<p id="v19"><sup><small>19</small></sup>  پس مین باشی دستش راگرفته، به خلوت برد و پرسید: «چه چیز است که می خواهی به من خبر دهی؟» </p>
<p id="v20"><sup><small>20</small></sup>  عرض کرد: «یهودیان متفق شده‌اند که از تو خواهش کنند تاپولس را فردا به مجلس شورا درآوری که گویااراده دارند در حق او زیادتر تفتیش نمایند. </p>
<p id="v21"><sup><small>21</small></sup>  پس خواهش ایشان را اجابت مفرما زیرا که بیشتر از چهل نفر از ایشان در کمین وی‌اند و به سوگند عهد بسته‌اند که تا او را نکشند چیزی نخورند و نیاشامند و الان مستعد و منتظر وعده تو می‌باشند.» </p>
<p id="v22"><sup><small>22</small></sup>  مین باشی آن جوان را مرخص فرموده، قدغن نمود که «به هیچ‌کس مگو که مرا ازاین راز مطلع ساختی.» </p>
<p id="v23"><sup><small>23</small></sup>  پس دو نفر از یوزباشیان را طلبیده، فرمودکه «دویست سپاهی و هفتاد سوار و دویست نیزه‌دار در ساعت سوم از شب حاضر سازید تا به قیصریه بروند؛ </p>
<p id="v24"><sup><small>24</small></sup>  و مرکبی حاضر کنید تا پولس را سوار کرده، او را به سلامتی به نزد فیلکس والی برسانند.» </p>
<p id="v25"><sup><small>25</small></sup>  و نامه‌ای بدین مضمون نوشت: </p>
<p id="v26"><sup><small>26</small></sup>  «کلودیوس لیسیاس، به والی گرامی فیلکس سلام می‌رساند. </p>
<p id="v27"><sup><small>27</small></sup>  یهودیان این شخص را گرفته، قصد قتل او داشتند. پس با سپاه رفته، او را ازایشان گرفتم، چون دریافت کرده بودم که رومی است. </p>
<p id="v28"><sup><small>28</small></sup>  و چون خواستم بفهمم که به چه سبب بروی شکایت می‌کنند، او را به مجلس ایشان درآوردم. </p>
<p id="v29"><sup><small>29</small></sup>  پس یافتم که در مسائل شریعت خود از او شکایت می‌دارند، ولی هیچ شکوه‌ای مستوجب قتل یا بند نمی دارند. </p>
<p id="v30"><sup><small>30</small></sup>  و چون خبریافتم که یهودیان قصد کمین سازی برای او دارند، بی‌درنگ او را نزد تو فرستادم و مدعیان او را نیزفرمودم تا در حضور تو بر او ادعا نمایندوالسلام.» </p>
<p id="v31"><sup><small>31</small></sup>  پس سپاهیان چنانکه مامور شدند، پولس را در شب برداشته، به انتیپاتریس رسانیدند. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  و بامدادان سواران را گذاشته که با او بروند، خود به قلعه برگشتند. </p>
<p id="v33"><sup><small>33</small></sup>  و چون ایشان وارد قیصریه شدند، نامه را به والی سپردند و پولس را نیز نزد اوحاضر ساختند. </p>
<p id="v34"><sup><small>34</small></sup>  پس والی نامه را ملاحظه فرموده، پرسید که از کدام ولایت است. چون دانست که از قیلیقیه است،گفت: «چون مدعیان تو حاضر شوند، سخن تو را خواهم شنید.» و فرمود تا او را در سرای هیرودیس نگاه دارند. </p>
<p id="v35"><sup><small>35</small></sup>  گفت: «چون مدعیان تو حاضر شوند، سخن تو را خواهم شنید.» و فرمود تا او را در سرای هیرودیس نگاه دارند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Acts_of_the_Apostles/22">اعمال رسولن - فصل 22</a></td>
        <td><a href="/fa/Bible/Acts_of_the_Apostles/Index">فهرست مطالب</a></td>
        <td><a href="/fa/Bible/Acts_of_the_Apostles/24">اعمال رسولن - فصل 24</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 23:11 <i>در انجام کارهای خوب خسته نباشید</i>: <a href="/fa/The_Urantia_Book/100#p7_9">یور 100:7.9</a>. </li>
  <li id="fn2"><a href="#cite2">↑</a> 23:31-24:27 <i>سخنان تند پل</i>: <a href="/fa/The_Urantia_Book/130#p2_5">یور 130:2.5</a>. </li>
</ol>
</div>
