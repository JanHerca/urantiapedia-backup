<!--
title: اشعيا - فصل 3
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/2">اشعيا - فصل 2</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/4">اشعيا - فصل 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  زیرا اینک خداوند یهوه صبایوت پایه ورکن را از اورشلیم و یهودا، یعنی تمامی پایه نان و تمامی پایه آب را دور خواهد کرد، </p>
<p id="v2"><sup><small>2</small></sup>  وشجاعان و مردان جنگی و داوران و انبیا وفالگیران و مشایخ را، </p>
<p id="v3"><sup><small>3</small></sup>  و سرداران پنجاهه وشریفان و مشیران و صنعت گران ماهر و ساحران حاذق را. </p>
<p id="v4"><sup><small>4</small></sup>  و اطفال را بر ایشان حاکم خواهم ساخت و کودکان بر ایشان حکمرانی خواهندنمود. </p>
<p id="v5"><sup><small>5</small></sup>  و قوم مظلوم خواهند شد، هرکس ازدست دیگری و هرشخص از همسایه خویش. واطفال بر پیران و پستان بر شریفان تمرد خواهندنمود. </p>
<p id="v6"><sup><small>6</small></sup>  چون شخصی به برادر خویش در خانه پدرش متمسک شده، بگوید: «تو را رخوت هست پس حاکم ما شو و این خرابی در زیر دست تو باشد»، </p>
<p id="v7"><sup><small>7</small></sup>  در آن روز او آواز خود را بلند کرده، خواهد گفت: «من علاج کننده نتوانم شد زیرا درخانه من نه نان و نه لباس است پس مرا حاکم قوم مسازید.» </p>
<p id="v8"><sup><small>8</small></sup>  زیرا اورشلیم خراب شده و یهودامنهدم گشته است، از آن جهت که لسان و افعال ایشان به ضد خداوند می‌باشد تا چشمان جلال اورا به ننگ‌آورند. </p>
<p id="v9"><sup><small>9</small></sup>  سیمای رویهای ایشان به ضدایشان شاهد است و مثل سدوم گناهان خود رافاش کرده، آنها را مخفی نمی دارند. وای برجانهای ایشان زیرا که به جهت خویشتن شرارت را بعمل آورده‌اند. </p>
<p id="v10"><sup><small>10</small></sup>  عادلان را بگویید که ایشان را سعادتمندی خواهد بود زیرا از ثمره اعمال خویش خواهند خورد. </p>
<p id="v11"><sup><small>11</small></sup>  وای بر شریران که ایشان را بدی خواهد بود چونکه مکافات دست ایشان به ایشان کرده خواهد شد. </p>
<p id="v12"><sup><small>12</small></sup>  و اما قوم من، کودکان بر ایشان ظلم می‌کنند و زنان بر ایشان حکمرانی می‌نمایند. ای قوم من، راهنمایان شماگمراه کنندگانند و طریق راههای شما را خراب می‌کنند. </p>
<p id="v13"><sup><small>13</small></sup>  خداوند برای محاجه برخاسته و به جهت داوری قومها ایستاده است. </p>
<p id="v14"><sup><small>14</small></sup>  خداوند بامشایخ قوم خود و سروران ایشان به محاکمه درخواهد آمد، زیرا شما هستید که تاکستانها راخورده‌اید و غارت فقیران در خانه های شمااست. </p>
<p id="v15"><sup><small>15</small></sup>  خداوند یهوه صبایوت می‌گوید: «شمارا چه شده است که قوم مرا می‌کوبید و رویهای فقیران را خرد می‌نمایید؟» </p>
<p id="v16"><sup><small>16</small></sup>  و خداوند می‌گوید: «از این جهت که دختران صهیون متکبرند و با گردن افراشته وغمزات چشم راه می‌روند و به ناز می‌خرامند و به پایهای خویش خلخالها را به صدا می‌آورند.» </p>
<p id="v17"><sup><small>17</small></sup>  بنابراین خداوند فرق سر دختران صهیون را کل خواهد ساخت و خداوند عورت ایشان را برهنه خواهد نمود. </p>
<p id="v18"><sup><small>18</small></sup>  و در آن روز خداوند زینت خلخالها و پیشانی بندها و هلالها را دور خواهدکرد. </p>
<p id="v19"><sup><small>19</small></sup>  و گوشواره‌ها و دستبندها و روبندها را، </p>
<p id="v20"><sup><small>20</small></sup>  و دستارها و زنجیرها و کمربندها و عطردانها وتعویذها را، </p>
<p id="v21"><sup><small>21</small></sup>  و انگشترها و حلقه های بینی را، </p>
<p id="v22"><sup><small>22</small></sup>  و رخوت نفیسه و رداها و شالها و کیسه‌ها را، </p>
<p id="v23"><sup><small>23</small></sup>  و آینه‌ها و کتان نازک و عمامه‌ها و برقع‌ها را. </p>
<p id="v24"><sup><small>24</small></sup>  و واقع می‌شود که به عوض عطریات، عفونت خواهد شد و به عوض کمربند، ریسمان و به عوض مویهای بافته، کلی و به عوض سینه بند، زنار پلاس و به عوض زیبایی، سوختگی خواهدبود. </p>
<p id="v25"><sup><small>25</small></sup>  مردانت به شمشیر و شجاعانت در جنگ خواهند افتاد.و دروازه های وی ناله و ماتم خواهند کرد، و او خراب شده، بر زمین خواهدنشست. </p>
<p id="v26"><sup><small>26</small></sup>  و دروازه های وی ناله و ماتم خواهند کرد، و او خراب شده، بر زمین خواهدنشست. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/2">اشعيا - فصل 2</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/4">اشعيا - فصل 4</a></td>
      </tr>
    </tbody>
  </table>
</figure>
