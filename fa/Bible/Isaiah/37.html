<!--
title: اشعيا - فصل 37
description: 
published: true
date: 2023-11-8T20:23:56Z
tags: bible, bible—isaiah
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Isaiah/36">
          <span class="mdi mdi-arrow-left-drop-circle"></span><span class="pl-2">اشعيا - فصل 36</span>
        </a>
        </td>
        <td>
        <a href="/fa/Bible/Isaiah/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Isaiah/38">
          <span class="pr-2">اشعيا - فصل 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  و واقع شد که چون حزقیا پادشاه این راشنید لباس خود را چاک زده و پلاس پوشیده، به خانه خداوند داخل شد. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  و الیاقیم ناظر خانه و شبنای کاتب و مشایخ کهنه را ملبس به پلاس نزد اشعیا ابن آموص نبی فرستاد. </p>
<p id="v3"><sup><small>3</small></sup>  و به وی گفتند: «حزقیا چنین می‌گوید که امروز روزتنگی و تادیب و اهانت است زیرا که پسران بفم رحم رسیده‌اند و قوت زاییدن نیست. </p>
<p id="v4"><sup><small>4</small></sup>  شایدیهوه خدایت سخنان ربشاقی را که آقایش پادشاه آشور او را برای اهانت نمودن خدای حی فرستاده است بشنود و سخنانی را که یهوه خدایت شنیده است توبیخ نماید. پس برای بقیه‌ای که یافت می‌شوند تضرع نما.» </p>
<p id="v5"><sup><small>5</small></sup>  و بندگان حزقیا پادشاه نزد اشعیا آمدند. </p>
<p id="v6"><sup><small>6</small></sup>  واشعیا به ایشان گفت: «به آقای خود چنین گوییدکه یهوه چنین می‌فرماید: از سخنانی که شنیدی که بندگان پادشاه آشور مرا بدانها کفر گفته اندمترس. </p>
<p id="v7"><sup><small>7</small></sup>  همانا روحی بر او می‌فرستم که خبری شنیده، به ولایت خود خواهد برگشت و او را درولایت خودش به شمشیر هلاک خواهم ساخت.» </p>
<p id="v8"><sup><small>8</small></sup>  پس ربشاقی مراجعت کرده، پادشاه آشور رایافت که با لبنه جنگ می‌کرد زیرا شنیده بود که ازلاکیش کوچ کرده است. </p>
<p id="v9"><sup><small>9</small></sup>  و او درباره ترهاقه پادشاه کوش خبری شنید که به جهت مقاتله با توبیرون آمده است. پس چون این را شنید (باز)ایلچیان نزد حزقیا فرستاده، گفت: </p>
<p id="v10"><sup><small>10</small></sup>  «به حزقیاپادشاه یهودا چنین گویید: خدای تو که به او توکل می‌نمایی تو را فریب ندهد و نگوید که اورشلیم به‌دست پادشاه آشور تسلیم نخواهد شد. </p>
<p id="v11"><sup><small>11</small></sup>  اینک تو شنیده‌ای که پادشاهان آشور با همه ولایتها چه کرده و چگونه آنها را بالکل هلاک ساخته‌اند و آیاتو رهایی خواهی یافت؟ </p>
<p id="v12"><sup><small>12</small></sup>  و آیا خدایان امت هایی که پدران من آنها را هلاک ساختند مثل جوزان و حاران و رصف و بنی عدن که در تلسارمی باشند ایشان را نجات دادند. </p>
<p id="v13"><sup><small>13</small></sup>  پادشاه حمات کجا است و پادشاه ارفاد و پادشاه شهر سفروایم وهینع و عوا؟» </p>
<p id="v14"><sup><small>14</small></sup>  و حزقیا مکتوب را از دست ایلچیان گرفته، آن را خواند و حزقیا به خانه خداوند درآمده، آن را به حضور خداوند پهن کرد. </p>
<p id="v15"><sup><small>15</small></sup>  و حزقیا نزدخداوند دعا کرده، گفت: </p>
<p id="v16"><sup><small>16</small></sup>  «ای یهوه صبایوت خدای اسرائیل که بر کروبیان جلوس می‌نمایی! تویی که بتنهایی بر تمامی ممالک جهان خداهستی و تو آسمان و زمین را آفریده‌ای. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  ‌ای خداوند گوش خود را فرا‌گرفته، بشنو و‌ای خداوند چشمان خود را گشوده، ببین و همه سخنان سنحاریب را که به جهت اهانت نمودن خدای حی فرستاده است استماع نما! </p>
<p id="v18"><sup><small>18</small></sup>  ‌ای خداوند راست است که پادشاهان آشور همه ممالک و زمین ایشان را خراب کرده. </p>
<p id="v19"><sup><small>19</small></sup>  و خدایان ایشان را به آتش انداخته‌اند زیرا که خدا نبودندبلکه ساخته دست انسان از چوب و سنگ. پس به این سبب آنها را تباه ساختند. </p>
<p id="v20"><sup><small>20</small></sup>  پس حال‌ای یهوه خدای ما ما را از دست او رهایی ده تا جمیع ممالک جهان بدانند که تو تنها یهوه هستی.» </p>
<p id="v21"><sup><small>21</small></sup>  پس اشعیا ابن آموص نزد حزقیا فرستاده، گفت: «یهوه خدای اسرائیل چنین می‌گوید: چونکه درباره سنحاریب پادشاه آشور نزد من دعانمودی، </p>
<p id="v22"><sup><small>22</small></sup>  کلامی که خداوند در باره‌اش گفته این است: آن باکره دختر صهیون تو را حقیر شمرده، استهزا نموده است و دختر اورشلیم سر خود را به تو جنبانیده است. </p>
<p id="v23"><sup><small>23</small></sup>  کیست که او را اهانت کرده، کفر گفته‌ای و کیست که بر وی آواز بلند کرده، چشمان خود را به علیین افراشته‌ای؟ مگر قدوس اسرائیل نیست؟ </p>
<p id="v24"><sup><small>24</small></sup>  به واسطه بندگانت خداوند رااهانت کرده، گفته‌ای به کثرت ارابه های خود بربلندی کوهها و به اطراف لبنان برآمده‌ام وبلندترین سروهای آزادش و بهترین صنوبرهایش را قطع نموده، به بلندی اقصایش و به درختستان بوستانش داخل شده‌ام. </p>
<p id="v25"><sup><small>25</small></sup>  و من حفره زده، آب نوشیدم و به کف پای خود تمامی نهرهای مصر راخشک خواهم کرد. </p>
<p id="v26"><sup><small>26</small></sup>  «آیا نشنیده‌ای که من این را از زمان سلف کرده‌ام و از ایام قدیم صورت داده‌ام و الان آن رابه وقوع آورده‌ام تا تو به ظهور آمده و شهرهای حصار دار را خراب نموده به توده های ویران مبدل سازی. </p>
<p id="v27"><sup><small>27</small></sup>  از این جهت ساکنان آنها کم قوت بوده، ترسان و خجل شدند. مثل علف صحرا وگیاه سبز و علف پشت بام و مثل مزرعه قبل از نموکردنش گردیدند. </p>
<p id="v28"><sup><small>28</small></sup>  اما من نشستن تو را و خروج و دخولت و خشمی را که بر من داری می‌دانم. </p>
<p id="v29"><sup><small>29</small></sup>  چونکه خشمی که به من داری و غرور تو به گوش من برآمده است. بنابراین مهار خود را به بینی تو و لگام خود را به لبهایت گذاشته، تو را به راهی که آمده‌ای برخواهم گردانید. </p>
<p id="v30"><sup><small>30</small></sup>  و علامت برای تو این خواهد بود که امسال غله خودروخواهید خورد و سال دوم آنچه از آن بروید و درسال سوم بکارید و بدروید و تاکستانها غرس نموده، میوه آنها را بخورید. </p>
<p id="v31"><sup><small>31</small></sup>  و بقیه‌ای که ازخاندان یهودا رستگار شوند بار دیگر به پایین ریشه خواهند زد و به بالا میوه خواهند‌آورد. </p>
<p id="v32"><sup><small>32</small></sup>  زیرا که بقیه‌ای از اورشلیم و رستگاران از کوه صهیون بیرون خواهند آمد. غیرت یهوه صبایوت این را بجا خواهد آورد. </p>
<p id="v33"><sup><small>33</small></sup>  بنابراین خداوند درباره پادشاه آشور چنین می‌گوید که به این شهرداخل نخواهد شد و به اینجا تیر نخواهد انداخت و در مقابلش با سپر نخواهد آمد و منجنیق درپیش او برنخواهد افراشت. </p>
<p id="v34"><sup><small>34</small></sup>  به راهی که آمده است به همان برخواهد گشت و به این شهر داخل نخواهد شد. خداوند این را می‌گوید. </p>
<p id="v35"><sup><small>35</small></sup>  زیرا که این شهر را حمایت کرده، به‌خاطر خود و به‌خاطر بنده خویش داود آن را نجات خواهم داد.» </p>
<p id="v36"><sup><small>36</small></sup>  پس فرشته خداوند بیرون آمده، صد وهشتاد و پنجهزار نفر از اردوی آشور را زد وبامدادان چون برخاستند اینک جمیع آنهالاشهای مرده بودند. </p>
<p id="v37"><sup><small>37</small></sup>  و سنحاریب پادشاه آشور کوچ کرده، روانه گردید و برگشته در نینوی ساکن شد.و واقع شد که چون او در خانه خدای خویش نسروک عبادت می‌کرد، پسرانش ادرملک و شرآصر او را به شمشیر زدند و ایشان به زمین اراراط فرار کردند و پسرش آسرحدون به‌جایش سلطنت نمود. </p>
<p id="v38"><sup><small>38</small></sup>  و واقع شد که چون او در خانه خدای خویش نسروک عبادت می‌کرد، پسرانش ادرملک و شرآصر او را به شمشیر زدند و ایشان به زمین اراراط فرار کردند و پسرش آسرحدون به‌جایش سلطنت نمود. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Isaiah/36">
          <span class="mdi mdi-arrow-left-drop-circle"></span><span class="pl-2">اشعيا - فصل 36</span>
        </a>
        </td>
        <td>
        <a href="/fa/Bible/Isaiah/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Isaiah/38">
          <span class="pr-2">اشعيا - فصل 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 37:1-2 <i>فقر و توبه</i>: <a href="/fa/The_Urantia_Book/89#p3_3">یور 89:3.3</a>. </li>
  <li id="fn2"><a href="#cite2">↑</a> 37:16 <i>یکی کاملا دوست داشتنی</i>: <a href="/fa/The_Urantia_Book/92#p5_8">یور 92:5.8</a>.  <i>خداوند یکتا است</i>: <a href="/fa/The_Urantia_Book/1#p7_6">یور 1:7.6</a>.  <i>خداوند آسمان و زمین را آفرید</i>: <a href="/fa/The_Urantia_Book/1#p0_1">یور 1:0.1</a>.  <i>خداوند آسمان و زمین را آفرید</i>: <a href="/fa/The_Urantia_Book/131#p2_2">یور 131:2.2</a>.  <i>خالق جهانی</i>: <a href="/fa/The_Urantia_Book/142#p3_7">یور 142:3.7</a>.  <i>ای پروردگار صبایوت، تو خدایی</i>: <a href="/fa/The_Urantia_Book/92#p6_6">یور 92:6.6</a>.  <i>خداوند آسمان و زمین را آفرید</i>: <a href="/fa/The_Urantia_Book/92#p6_6">یور 92:6.6</a>.  <i>خدا آفرید</i>: <a href="/fa/The_Urantia_Book/95#p5_9">یور 95:5.9</a>.  <i>خالق</i>: <a href="/fa/The_Urantia_Book/131#p10_6">یور 131:10.6</a>.  <i>خداوند به عنوان خالق آسمان، زمین</i>: <a href="/fa/The_Urantia_Book/0#p2_9">یور 0:2.9</a>.  <i>یکی کاملا دوست داشتنی</i>: <a href="/fa/The_Urantia_Book/92#p6_6">یور 92:6.6</a>.  <i>خدا همه چیز را آفرید</i>: <a href="/fa/The_Urantia_Book/6#p1_3">یور 6:1.3</a>.  <i>نه خدایی کنار من، یک خدای عادل</i>: <a href="/fa/The_Urantia_Book/1#p0_1">یور 1:0.1</a>.  <i>یکی کاملا دوست داشتنی</i>: <a href="/fa/The_Urantia_Book/45#p4_8">یور 45:4.8</a>.  <i>خالق مومن و الهی</i>: <a href="/fa/The_Urantia_Book/2#p1_2">یور 2:1.2</a>.  <i>یکی کاملا دوست داشتنی</i>: <a href="/fa/The_Urantia_Book/131#p10_2">یور 131:10.2</a>.  <i>خداوند همه چیز و موجودات را آفرید</i>: <a href="/fa/The_Urantia_Book/131#p10_2">یور 131:10.2</a>.  <i>خالق آسمان و زمین</i>: <a href="/fa/The_Urantia_Book/128#p1_10">یور 128:1.10</a>.  <i>خداوند یک خداست</i>: <a href="/fa/The_Urantia_Book/96#p5_5">یور 96:5.5</a>.  <i>خدا یکی است</i>: <a href="/fa/The_Urantia_Book/56#p4_4">یور 56:4.4</a>.  <i>یهوه خدای ما یک خداست</i>: <a href="/fa/The_Urantia_Book/10#p7_1">یور 10:7.1</a>. </li>
</ol>
</div>
