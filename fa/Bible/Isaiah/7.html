<!--
title: اشعيا - فصل 7
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/6">اشعيا - فصل 6</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/8">اشعيا - فصل 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و در ایام آحاز بن یوتام بن عزیا پادشاه یهودا، واقع شد که رصین، پادشاه آرام وفقح بن رملیا پادشاه اسرائیل بر اورشلیم برآمدندتا با آن جنگ نمایند، اما نتوانستند آن را فتح نمایند. </p>
<p id="v2"><sup><small>2</small></sup>  و به خاندان داود خبر داده، گفتند که ارام در افرایم اردو زده‌اند و دل او و دل مردمانش بلرزید به طوری که درختان جنگل از باد می‌لرزد. </p>
<p id="v3"><sup><small>3</small></sup>  آنگاه خداوند به اشعیا گفت: «تو با پسر خودشاریاشوب به انتهای قنات برکه فوقانی به راه مزرعه گازر به استقبال آحاز بیرون شو. </p>
<p id="v4"><sup><small>4</small></sup>  و وی رابگو: باحذر و آرام باش مترس و دلت ضعیف نشود از این دو‌دم مشعل دودافشان، یعنی ازشدت خشم رصین و ارام و پسر رملیا. </p>
<p id="v5"><sup><small>5</small></sup>  زیرا که ارام با افرایم و پسر رملیا برای ضرر تو مشورت کرده، می‌گویند: </p>
<p id="v6"><sup><small>6</small></sup>  بر یهودا برآییم و آن رامحاصره کرده، به جهت خویشتن تسخیر نماییم و پسر طبئیل را در آن به پادشاهی نصب کنیم.» </p>
<p id="v7"><sup><small>7</small></sup>  خداوند یهوه چنین می‌گوید که «این بجا آورده نمی شود و واقع نخواهد گردید. </p>
<p id="v8"><sup><small>8</small></sup>  زیرا که سرارام، دمشق و سر دمشق، رصین است و بعد ازشصت و پنج سال افرایم شکسته می‌شود به طوری که دیگر قومی نخواهد بود. </p>
<p id="v9"><sup><small>9</small></sup>  و سر افرایم سامره و سر سامره پسر رملیا است و اگر باورنکنید هرآینه ثابت نخواهید ماند.» </p>
<p id="v10"><sup><small>10</small></sup>  و خداوند بار دیگر آحاز را خطاب کرده، گفت: </p>
<p id="v11"><sup><small>11</small></sup>  «آیتی به جهت خود از یهوه خدایت بطلب. آن را یا از عمق‌ها بطلب یا از اعلی علیین بالا.» </p>
<p id="v12"><sup><small>12</small></sup>  آحاز گفت: «نمی طلبم و خداوند راامتحان نخواهم نمود.» </p>
<p id="v13"><sup><small>13</small></sup>  گفت: «ای خاندان داود بشنوید! آیا شما راچیزی سهل است که مردمان را بیزار کنید بلکه می‌خواهید خدای مرا نیز بیزار کنید. </p>
<p id="v14"><sup><small>14</small></sup>  بنابراین خود خداوند به شما آیتی خواهد داد: اینک باکره حامله شده، پسری خواهد زایید و نام او راعمانوئیل خواهد خواند. </p>
<p id="v15"><sup><small>15</small></sup>  کره و عسل خواهدخورد تا آنکه ترک کردن بدی و اختیار کردن خوبی را بداند. </p>
<p id="v16"><sup><small>16</small></sup>  زیرا قبل از آنکه پسر، ترک نمودن بدی و اختیار کردن خوبی را بداند، زمینی که شما از هر دو پادشاه آن می‌ترسید، متروک خواهد شد. </p>
<p id="v17"><sup><small>17</small></sup>  خداوند بر تو و بر قومت و برخاندان پدرت ایامی را خواهد آورد که از ایامی که افرایم از یهودا جدا شد تا حال نیامده باشدیعنی پادشاه آشور را.» </p>
<p id="v18"><sup><small>18</small></sup>  و در آن روز واقع خواهد شد که خداوند برای مگسهایی که به کناره های نهرهای مصرند و زنبورهایی که درزمین آشورند صفیر خواهد زد. </p>
<p id="v19"><sup><small>19</small></sup>  و تمامی آنهابرآمده، در وادیهای ویران و شکافهای صخره وبر همه بوته های خاردار و بر همه مرتع‌ها فرود خواهند آمد. </p>
<p id="v20"><sup><small>20</small></sup>  و در آن روز خداوند به واسطه استره‌ای که از ماورای نهر اجیر می‌شود یعنی به واسطه پادشاه آشور موی سر و موی پایها راخواهد تراشید و ریش هم سترده خواهد شد. </p>
<p id="v21"><sup><small>21</small></sup>  و در آن روز واقع خواهد شد که شخصی یک گاو جوان و دو گوسفند زنده نگاه خواهد داشت. </p>
<p id="v22"><sup><small>22</small></sup>  و از فراوانی شیری که می‌دهند کره خواهدخورد زیرا هرکه در میان زمین باقی ماند خوراکش کره و عسل خواهد بود. </p>
<p id="v23"><sup><small>23</small></sup>  و در آن روز هر مکانی که هزار مو به جهت هزار پاره نقره داده می‌شد پراز خار و خس خواهد بود. </p>
<p id="v24"><sup><small>24</small></sup>  با تیرها و کمانهامردم به آنجا خواهند آمد زیرا که تمامی زمین پراز خار و خس خواهد شد.و جمیع کوههایی که با بیل کنده می‌شد، از ترس خار و خس به آنجانخواهند آمد بلکه گاوان را به آنجا خواهندفرستاد و گوسفندان آن را پایمال خواهند کرد. </p>
<p id="v25"><sup><small>25</small></sup>  و جمیع کوههایی که با بیل کنده می‌شد، از ترس خار و خس به آنجانخواهند آمد بلکه گاوان را به آنجا خواهندفرستاد و گوسفندان آن را پایمال خواهند کرد. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/6">اشعيا - فصل 6</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/8">اشعيا - فصل 8</a></td>
      </tr>
    </tbody>
  </table>
</figure>
