<!--
title: اشعيا - فصل 1
description: 
published: true
date: 2022-10-6T9:46:16Z
tags: bible, bible—isaiah
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/2">اشعيا - فصل 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  رویای اشعیا ابن آموص که آن را درباره یهودا و اورشلیم، در روزهای عزیا و یوتام و آحاز و حزقیا پادشاهان یهودا دید. </p>
<p id="v2"><sup><small>2</small></sup>  ‌ای آسمان بشنو و‌ای زمین گوش بگیر زیراخداوند سخن می‌گوید. پسران پروردم وبرافراشتم اما ایشان بر من عصیان ورزیدند. </p>
<p id="v3"><sup><small>3</small></sup>  گاومالک خویش را و الاغ آخور صاحب خود رامی شناسد، اما اسرائیل نمی شناسند و قوم من فهم ندارند. </p>
<p id="v4"><sup><small>4</small></sup>  وای بر امت خطاکار و قومی که زیربار گناه می‌باشند و بر ذریت شریران و پسران مفسد. خداوند را ترک کردند و قدوس اسرائیل رااهانت نمودند و بسوی عقب منحرف شدند. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  چرا دیگر ضرب یابید و زیاده فتنه نمایید؟ تمامی سر بیمار است و تمامی دل مریض. </p>
<p id="v6"><sup><small>6</small></sup>  ازکف پا تا به‌سر در آن تندرستی نیست بلکه جراحت و کوفتگی و زخم متعفن، که نه بخیه شده و نه بسته گشته و نه با روغن التیام شده است. </p>
<p id="v7"><sup><small>7</small></sup>  ولایت شما ویران و شهرهای شما به آتش سوخته شده است. غریبان، زمین شما را در نظرشما می‌خورند و آن مثل واژگونی بیگانگان خراب گردیده است. </p>
<p id="v8"><sup><small>8</small></sup>  و دختر صهیون مثل سایه بان در تاکستان و مانند کپر در بوستان خیار ومثل شهر محاصره شده، متروک است. </p>
<p id="v9"><sup><small>9</small></sup>  اگر یهوه صبایوت بقیه اندکی برای ما وا نمی گذاشت، مثل سدوم می‌شدیم و مانند عموره می‌گشتیم. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  ‌ای حاکمان سدوم کلام خداوند را بشنویدو‌ای قوم عموره شریعت خدای ما را گوش بگیرید. </p>
<p id="v11"><sup><small>11</small></sup>  خداوند می‌گوید از کثرت قربانی های شما مرا چه فایده است؟ از قربانی های سوختنی قوچها و پیه پرواریها سیر شده‌ام و به خون گاوان و بره‌ها و بزها رغبت ندارم. </p>
<p id="v12"><sup><small>12</small></sup>  وقتی که می‌آیید تابه حضور من حاضر شوید، کیست که این را ازدست شما طلبیده است که دربار مرا پایمال کنید؟ </p>
<p id="v13"><sup><small>13</small></sup>  هدایای باطل دیگر میاورید. بخور نزدمن مکروه است و غره ماه و سبت و دعوت جماعت نیز. گناه را با محفل مقدس نمی توانم تحمل نمایم. </p>
<p id="v14"><sup><small>14</small></sup>  غره‌ها و عیدهای شما را جان من نفرت دارد؛ آنها برای من بار سنگین است که ازتحمل نمودنش خسته شده‌ام. </p>
<p id="v15"><sup><small>15</small></sup>  هنگامی که دستهای خود را دراز می‌کنید، چشمان خود را ازشما خواهم پوشانید و چون دعای بسیارمی کنید، اجابت نخواهم نمود زیرا که دستهای شما پر از خون است. </p>
<p id="v16"><sup><small>16</small></sup>  خویشتن را شسته، طاهرنمایید و بدی اعمال خویش را از نظر من دورکرده، از شرارت دست بردارید. <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  نیکوکاری رابیاموزید و انصاف را بطلبید. مظلومان را رهایی دهید. یتیمان را دادرسی کنید و بیوه‌زنان راحمایت نمایید. </p>
<p id="v18"><sup><small>18</small></sup>  خداوند می‌گوید بیایید تا با همدیگر محاجه نماییم. اگر گناهان شما مثل ارغوان باشد مانند برف سفید خواهد شد و اگرمثل قرمز سرخ باشد، مانند پشم خواهد شد. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  اگر خواهش داشته، اطاعت نمایید، نیکویی زمین را خواهید خورد. </p>
<p id="v20"><sup><small>20</small></sup>  اما اگر ابا نموده، تمردکنید شمشیر شما را خواهد خورد زیرا که دهان خداوند چنین می‌گوید. </p>
<p id="v21"><sup><small>21</small></sup>  شهر امین چگونه زانیه شده است. آنکه ازانصاف مملو می‌بود و عدالت در وی سکونت می‌داشت، اما حال قاتلان. </p>
<p id="v22"><sup><small>22</small></sup>  نقره تو به درد مبدل شده، و شراب تو از آب ممزوج گشته است. </p>
<p id="v23"><sup><small>23</small></sup>  سروران تو متمرد شده و رفیق دزدان گردیده، هریک از ایشان رشوه را دوست می‌دارند و در‌پی هدایا می‌روند. یتیمان را دادرسی نمی نمایند ودعوی بیوه‌زنان نزد ایشان نمی رسد. </p>
<p id="v24"><sup><small>24</small></sup>  بنابراین، خداوند یهوه صبایوت، قدیر اسرائیل می‌گویدهان من از خصمان خود استراحت خواهم یافت واز دشمنان خویش انتقام خواهم کشید. </p>
<p id="v25"><sup><small>25</small></sup>  ودست خود را بر تو برگردانیده، درد تو را بالکل پاک خواهم کرد، و تمامی ریمت را دور خواهم ساخت. </p>
<p id="v26"><sup><small>26</small></sup>  و داوران تو را مثل اول و مشیران تو رامثل ابتدا خواهم برگردانید و بعد از آن، به شهرعدالت و قریه امین مسمی خواهی شد. </p>
<p id="v27"><sup><small>27</small></sup>  صهیون به انصاف فدیه داده خواهد شد وانابت کنندگانش به عدالت. </p>
<p id="v28"><sup><small>28</small></sup>  و هلاکت عاصیان و گناهکاران با هم خواهد شد و آنانی که خداوندرا ترک نمایند، نابود خواهند گردید. </p>
<p id="v29"><sup><small>29</small></sup>  زیراایشان از درختان بلوطی که شما خواسته بودیدخجل خواهند شد و از باغاتی که شما برگزیده بودید رسوا خواهند گردید. </p>
<p id="v30"><sup><small>30</small></sup>  زیرا شما مثل بلوطی که برگش پژمرده و مانند باغی که آب نداشته باشد خواهید شد.و مرد زورآور پرزه کتان و عملش شعله خواهد شد و هردوی آنها باهم سوخته خواهند گردید و خاموش کننده‌ای نخواهد بود. </p>
<p id="v31"><sup><small>31</small></sup>  و مرد زورآور پرزه کتان و عملش شعله خواهد شد و هردوی آنها باهم سوخته خواهند گردید و خاموش کننده‌ای نخواهد بود. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/2">اشعيا - فصل 2</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 1:4 <i>قدوس اسرائیل</i>: <a href="/fa/The_Urantia_Book/196#p0_2">یور 196:0.2</a>.  <i>خدا گفت قهر کن</i>: <a href="/fa/The_Urantia_Book/4#p3_2">یور 4:3.2</a>.  <i>مقدس</i>: <a href="/fa/The_Urantia_Book/96#p1_9">یور 96:1.9</a>. </li>
  <li id="fn2"><a href="#cite2">↑</a> 1:9 <i>دیگر ارباب میزبانان نیست</i>: <a href="/fa/The_Urantia_Book/194#p3_11">یور 194:3.11</a>. </li>
  <li id="fn3"><a href="#cite3">↑</a> 1:16-17 <i>کتاب مقدس خوانده شده: شما را بشوید، شما را پاک کند</i>: <a href="/fa/The_Urantia_Book/126#p4_4">یور 126:4.4</a>. </li>
  <li id="fn4"><a href="#cite4">↑</a> 1:18 <i>بیا با هم استدلال کنیم</i>: <a href="/fa/The_Urantia_Book/97#p5_2">یور 97:5.2</a>.  <i>بیا با هم استدلال کنیم</i>: <a href="/fa/The_Urantia_Book/131#p2_10">یور 131:2.10</a>. </li>
  <li id="fn5"><a href="#cite5">↑</a> 1:18-20 <i>عدالت، انصاف و رحمت</i>: <a href="/fa/The_Urantia_Book/133#p4_7">یور 133:4.7</a>. </li>
</ol>
</div>
