<!--
title: اشعيا - فصل 10
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/9">اشعيا - فصل 9</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/11">اشعيا - فصل 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  وای بر آنانی که احکام غیر عادله راجاری می‌سازند و کاتبانی که ظلم رامرقوم می‌دارند، </p>
<p id="v2"><sup><small>2</small></sup>  تا مسکینان را از داوری منحرف سازند و حق فقیران قوم مرا بربایند تا آنکه بیوه‌زنان غارت ایشان بشوند و یتیمان راتاراج نمایند. </p>
<p id="v3"><sup><small>3</small></sup>  پس در روز بازخواست در حینی که خرابی از دور می‌آید، چه خواهید کرد وبسوی که برای معاونت خواهید گریخت و جلال خود را کجا خواهید انداخت؟ </p>
<p id="v4"><sup><small>4</small></sup>  غیر از آنکه زیراسیران خم شوند و زیر کشتگان بیفتند. با اینهمه غضب او برگردانیده نشده و دست او هنوز درازاست. </p>
<p id="v5"><sup><small>5</small></sup>  وای بر آشور که عصای غضب من است. وعصایی که در دست ایشان است خشم من می‌باشد. </p>
<p id="v6"><sup><small>6</small></sup>  او را بر امت منافق می‌فرستم و نزد قوم مغضوب خود مامور می‌دارم، تا غنیمتی بربایندو غارتی ببرند و ایشان را مثل گل کوچه‌ها پایمال سازند. </p>
<p id="v7"><sup><small>7</small></sup>  اما او چنین گمان نمی کند و دلش بدینگونه قیاس نمی نماید، بلکه مراد دلش این است که امت های بسیار را هلاک و منقطع بسازد. </p>
<p id="v8"><sup><small>8</small></sup>  زیرا می‌گوید آیا سرداران من جمیع پادشاه نیستند؟ </p>
<p id="v9"><sup><small>9</small></sup>  آیا کلنو مثل کرکمیش نیست و آیاحمات مثل ارفاد نی، و آیا سامره مانند دمشق نمی باشد؟ </p>
<p id="v10"><sup><small>10</small></sup>  چنانکه دست من بر ممالک بتهااستیلا یافت و بتهای تراشیده آنها از بتهای اورشلیم و سامره بیشتر بودند. </p>
<p id="v11"><sup><small>11</small></sup>  پس آیا به نهجی که به سامره و بتهایش عمل نمودم به اورشلیم و بتهایش چنین عمل نخواهم نمود؟ </p>
<p id="v12"><sup><small>12</small></sup>  و واقع خواهد شد بعد از آنکه خداوندتمامی کار خود را با کوه صهیون و اورشلیم به انجام رسانیده باشد که من از ثمره دل مغرورپادشاه آشور و از فخر چشمان متکبر وی انتقام خواهم کشید. </p>
<p id="v13"><sup><small>13</small></sup>  زیرا می‌گوید: «به قوت دست خود و به حکمت خویش چونکه فهیم هستم این را کردم و حدود قومها را منتقل ساختم و خزاین ایشان را غارت نمودم و مثل جبار سروران ایشان را به زیر انداختم. </p>
<p id="v14"><sup><small>14</small></sup>  و دست من دولت قوم‌ها رامثل آشیانه‌ای گرفته است و به طوری که تخمهای متروک را جمع کنند من تمامی زمین راجمع کردم. و کسی نبود که بال را بجنباند یا دهان خود را بگشاید یا جک جک بنماید.» </p>
<p id="v15"><sup><small>15</small></sup>  آیا تبر بر کسی‌که به آن می‌شکند فخرخواهد نمود یا اره بر کسی‌که آن را می‌کشدافتخار خواهد کرد، که گویا عصا بلند کننده خودرا بجنباند یا چوب دست آنچه را که چوب نباشدبلند نماید؟ </p>
<p id="v16"><sup><small>16</small></sup>  بنابراین خداوند یهوه صبایوت برفربهان او لاغری خواهد فرستاد و زیر جلال اوسوختنی مثل سوختن آتش افروخته خواهد شد. </p>
<p id="v17"><sup><small>17</small></sup>  و نور اسرائیل نار و قدوس وی شعله خواهدشد، و در یکروز خار و خسش را سوزانیده، خواهد خورد. </p>
<p id="v18"><sup><small>18</small></sup>  و شوکت جنگل و بستان او هم روح و هم بدن را تباه خواهد ساخت و مثل گداختن مریض خواهد شد. </p>
<p id="v19"><sup><small>19</small></sup>  و بقیه درختان وجنگلش قلیل العدد خواهد بود که طفلی آنها راثبت تواند کرد. </p>
<p id="v20"><sup><small>20</small></sup>  و در آن روز واقع خواهد شد که بقیه اسرائیل و ناجیان خاندان یعقوب بار دیگر برزننده خودشان اعتماد نخواهند نمود. بلکه برخداوند که قدوس اسرائیل است به اخلاص اعتماد خواهند نمود. <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  و بقیه‌ای یعنی بقیه یعقوب بسوی خدای قادر مطلق بازگشت خواهند کرد. </p>
<p id="v22"><sup><small>22</small></sup>  زیرا هرچند قوم تو اسرائیل مثل ریگ دریا باشند فقط از ایشان بقیتی بازگشت خواهند نمود. هلاکتی که مقدر است به عدالت مجرا خواهد شد </p>
<p id="v23"><sup><small>23</small></sup>  زیرا خداوند یهوه صبایوت هلاکت و تقدیری در میان تمام زمین به عمل خواهد آورد. </p>
<p id="v24"><sup><small>24</small></sup>  بنابراین خداوند یهوه صبایوت چنین می‌گوید: «ای قوم من که در صهیون ساکنیداز آشور مترسید، اگر‌چه شما را به چوب بزند وعصای خود را مثل مصریان بر شما بلند نماید. </p>
<p id="v25"><sup><small>25</small></sup>  زیرا بعد از زمان بسیار کمی غضب تمام خواهد شد و خشم من برای هلاکت ایشان خواهد بود.» </p>
<p id="v26"><sup><small>26</small></sup>  و یهوه صبایوت تازیانه‌ای بر وی خواهد برانگیخت چنانکه در کشتار مدیان برصخره غراب. و عصای او بر دریا خواهد بود وآن را بلند خواهد کرد به طوری که بر مصریان کرده بود. </p>
<p id="v27"><sup><small>27</small></sup>  و در آن روز واقع خواهد شد که باراو از دوش تو و یوغ او از گردن تو رفع خواهد شدو یوغ از فربهی گسسته خواهد شد. </p>
<p id="v28"><sup><small>28</small></sup>  او به عیات رسید و از مجرون گذشت و درمکماش اسباب خود را گذاشت. </p>
<p id="v29"><sup><small>29</small></sup>  از معبر عبورکردند و در جبع منزل گزیدند، اهل رامه هراسان شدند و اهل جبعه شاول فرار کردند. </p>
<p id="v30"><sup><small>30</small></sup>  ‌ای دخترجلیم به آواز خود فریاد برآور! ای لیشه و‌ای عناتوت فقیر گوش ده! </p>
<p id="v31"><sup><small>31</small></sup>  مدمینه فراری شدند وساکنان جیبیم گریختند. </p>
<p id="v32"><sup><small>32</small></sup>  همین امروز در نوب توقف می‌کند و دست خود را بر جبل دخترصهیون و کوه اورشلیم دراز می‌سازد. </p>
<p id="v33"><sup><small>33</small></sup>  اینک خداوند یهوه صبایوت شاخه‌ها را با خوف قطع خواهد نمود و بلند قدان بریده خواهند شد و مرتفعان پست خواهند گردید،و بوته های جنگل به آهن بریده خواهد شد و لبنان به‌دست جباران خواهد افتاد. </p>
<p id="v34"><sup><small>34</small></sup>  و بوته های جنگل به آهن بریده خواهد شد و لبنان به‌دست جباران خواهد افتاد. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/9">اشعيا - فصل 9</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/11">اشعيا - فصل 11</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 10:20 <i>مقدس اسرائیل</i>: <a href="/fa/The_Urantia_Book/128#p1_10">یور 128:1.10</a>.  <i>بقایای اسرائیل</i>: <a href="/fa/The_Urantia_Book/97#p9_21">یور 97:9.21</a>. </li>
</ol>
</div>
