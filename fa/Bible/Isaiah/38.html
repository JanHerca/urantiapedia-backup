<!--
title: اشعيا - فصل 38
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/37">اشعيا - فصل 37</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/39">اشعيا - فصل 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  در آن ایام حزقیا بیمار و مشرف به موت شد و اشعیا ابن آموص نبی نزد وی آمده، او را گفت: «خداوند چنین می‌گوید: تدارک خانه خود را ببین زیرا که می‌میری و زنده نخواهی ماند.» </p>
<p id="v2"><sup><small>2</small></sup>  آنگاه حزقیا روی خود را بسوی دیواربرگردانیده، نزد خداوند دعا نمود، </p>
<p id="v3"><sup><small>3</small></sup>  و گفت: «ای خداوند مستدعی اینکه بیاد آوری که چگونه به حضور تو به امانت و به دل کامل سلوک نموده‌ام وآنچه در نظر تو پسند بوده است بجا آورده‌ام.» پس حزقیا زار‌زار بگریست. </p>
<p id="v4"><sup><small>4</small></sup>  و کلام خداوند بر اشعیا نازل شده، گفت: </p>
<p id="v5"><sup><small>5</small></sup>  «برو و به حزقیا بگو یهوه خدای پدرت داود چنین می‌گوید: دعای تو راشنیدم و اشکهایت را دیدم. اینک من بر روزهای تو پانزده سال افزودم. </p>
<p id="v6"><sup><small>6</small></sup>  و تو را و این شهر را ازدست پادشاه آشور خواهم رهانید و این شهر راحمایت خواهم نمود. </p>
<p id="v7"><sup><small>7</small></sup>  و علامت از جانب خداوند که خداوند این کلام را که گفته است بجاخواهد آورد این است: </p>
<p id="v8"><sup><small>8</small></sup>  اینک سایه درجاتی که از آفتاب بر ساعت آفتابی آحاز پایین رفته است ده درجه به عقب برمی گردانم.» پس آفتاب ازدرجاتی که بر ساعت آفتابی پایین رفته بود، ده درجه برگشت. </p>
<p id="v9"><sup><small>9</small></sup>  مکتوب حزقیا پادشاه یهودا وقتی که بیمارشد و از بیماریش شفا یافت: </p>
<p id="v10"><sup><small>10</small></sup>  من گفتم: «اینک در فیروزی ایام خود به درهای هاویه می‌روم و ازبقیه سالهای خود محروم می‌شوم. </p>
<p id="v11"><sup><small>11</small></sup>  گفتم: خداوند را مشاهده نمی نمایم. خداوند را در زمین زندگان نخواهم دید. من با ساکنان عالم فنا انسان را دیگر نخواهم دید. </p>
<p id="v12"><sup><small>12</small></sup>  خانه من کنده گردید ومثل خیمه شبان از من برده شد. مثل نساج عمرخود را پیچیدم. او مرا از نورد خواهد برید. روز وشب مرا تمام خواهی کرد. </p>
<p id="v13"><sup><small>13</small></sup>  تا صبح انتظارکشیدم. مثل شیر همچنین تمامی استخوانهایم رامی شکند. روز و شب مرا تمام خواهی کرد. </p>
<p id="v14"><sup><small>14</small></sup>  مثل پرستوک که جیک جیک می‌کند صدامی نمایم. و مانند فاخته ناله می‌کنم و چشمانم ازنگریستن به بالا ضعیف می‌شود. ای خداوند درتنگی هستم کفیل من باش. </p>
<p id="v15"><sup><small>15</small></sup>  «چه بگویم چونکه او به من گفته است وخود او کرده است. تمامی سالهای خود را به‌سبب تلخی جانم آهسته خواهم رفت. </p>
<p id="v16"><sup><small>16</small></sup>  ‌ای خداوند به این چیزها مردمان زیست می‌کنند و به اینها و بس حیات روح من می‌باشد. پس مرا شفابده و مرا زنده نگاه دار. </p>
<p id="v17"><sup><small>17</small></sup>  اینک تلخی سخت من باعث سلامتی من شد. از راه لطف جانم را از چاه هلاکت برآوردی زیرا که تمامی گناهانم را به پشت سر خود انداختی. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  زیرا که هاویه تو راحمد نمی گوید و موت تو را تسبیح نمی خواند. وآنانی که به حفره فرو می‌روند به امانت تو امیدوارنمی باشند. </p>
<p id="v19"><sup><small>19</small></sup>  زندگانند، زندگانند که تو را حمدمی گویند، چنانکه من امروز می‌گویم. پدران به پسران راستی تو را تعلیم خواهند داد. </p>
<p id="v20"><sup><small>20</small></sup>  خداوندبه جهت نجات من حاضر است، پس سرودهایم را در تمامی روزهای عمر خود در خانه خداوندخواهیم سرایید.» </p>
<p id="v21"><sup><small>21</small></sup>  و اشعیا گفته بود که قرصی از انجیر بگیریدو آن را بر دمل بنهید که شفا خواهد یافت.وحزقیا گفته بود علامتی که به خانه خداوندبرخواهم آمد چیست؟ </p>
<p id="v22"><sup><small>22</small></sup>  وحزقیا گفته بود علامتی که به خانه خداوندبرخواهم آمد چیست؟ </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/37">اشعيا - فصل 37</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/39">اشعيا - فصل 39</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 38:17 <i>تغییر به قانون عشق</i>: <a href="/fa/The_Urantia_Book/142#p3_22">یور 142:3.22</a>. </li>
</ol>
</div>
