<!--
title: اشعيا - فصل 22
description: 
published: true
date: 2022-10-6T9:46:16Z
tags: bible, bible—isaiah
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/21">اشعيا - فصل 21</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/23">اشعيا - فصل 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  وحی درباره وادی رویا: الان تو را چه شد که کلیه بر بامهابرآمدی؟ </p>
<p id="v2"><sup><small>2</small></sup>  ‌ای که پر از شورشها هستی و‌ای شهرپرغوغا و‌ای قریه مفتخر. کشتگانت کشته شمشیر نیستند و در جنگ هلاک نشده‌اند. </p>
<p id="v3"><sup><small>3</small></sup>  جمیع سرورانت با هم گریختند و بدون تیراندازان اسیر گشتند. همگانی که در تو یافت شدند با هم اسیر گردیدند و به‌جای دور فرارکردند. </p>
<p id="v4"><sup><small>4</small></sup>  بنابراین گفتم نظر خود را از من بگردانیدزیرا که با تلخی گریه می‌کنم. برای تسلی من درباره خرابی دختر قومم الحاح مکنید. </p>
<p id="v5"><sup><small>5</small></sup>  زیرا خداوند یهوه صبایوت روز آشفتگی وپایمالی و پریشانی‌ای در وادی رویا دارد. دیوارها را منهدم می‌سازند و صدای استغاثه تا به کوهها می‌رسد. </p>
<p id="v6"><sup><small>6</small></sup>  و عیلام با افواج مردان و سواران ترکش را برداشته است و قیر سپر را مکشوف نموده است، </p>
<p id="v7"><sup><small>7</small></sup>  و وادیهای بهترینت از ارابه‌ها پرشده، سواران پیش دروازه هایت صف آرایی می‌نمایند، </p>
<p id="v8"><sup><small>8</small></sup>  و پوشش یهودا برداشته می‌شود ودر آن روز به اسلحه خانه جنگل نگاه خواهیدکرد. </p>
<p id="v9"><sup><small>9</small></sup>  و رخنه های شهر داود را که بسیارندخواهید دید و آب برکه تحتانی را جمع خواهیدنمود. </p>
<p id="v10"><sup><small>10</small></sup>  و خانه های اورشلیم را خواهید شمرد وخانه‌ها را به جهت حصاربندی دیوارها خراب خواهید نمود. </p>
<p id="v11"><sup><small>11</small></sup>  و درمیان دو دیوار حوضی برای آب برکه قدیم خواهید ساخت اما به صانع آن نخواهید نگریست و به آنکه آن را از ایام پیشین ساخته است نگران نخواهید شد. </p>
<p id="v12"><sup><small>12</small></sup>  و در آن روزخداوند یهوه صبایوت (شما را) به گریستن و ماتم کردن و کندن مو و پوشیدن پلاس خواهدخواند. </p>
<p id="v13"><sup><small>13</small></sup>  و اینک شادمانی و خوشی و کشتن گاوان و ذبح کردن گوسفندان و خوردن گوشت ونوشیدن شراب خواهد بود که بخوریم و بنوشیم زیرا که فردا می‌میریم. </p>
<p id="v14"><sup><small>14</small></sup>  و یهوه صبایوت درگوش من اعلام کرده است که این گناه شما تابمیرید هرگز کفاره نخواهد شد. خداوند یهوه صبایوت این را گفته است. </p>
<p id="v15"><sup><small>15</small></sup>  خداوند یهوه صبایوت چنین می‌گوید: «برو و نزد این خزانه‌دار یعنی شبنا که ناظر خانه است داخل شو و به او بگو: </p>
<p id="v16"><sup><small>16</small></sup>  تو را در اینجا چه‌کار است و در اینجا که را داری که در اینجا قبری برای خود کنده‌ای؟ ای کسی‌که قبر خود را درمکان بلند می‌کنی و مسکنی برای خویشتن درصخره می‌تراشی.» </p>
<p id="v17"><sup><small>17</small></sup>  اینک‌ای مرد، خداوند البته تو را دورخواهد انداخت و البته تو را خواهد پوشانید. </p>
<p id="v18"><sup><small>18</small></sup>  والبته تو را مثل گوی سخت خواهد پیچید و به زمین وسیع تو را خواهد افکند و در آنجا خواهی مرد و در آنجا ارابه های شوکت تو رسوایی خانه آقایت خواهد شد. </p>
<p id="v19"><sup><small>19</small></sup>  و تو را از منصبت خواهم راند و از مکانت به زیر افکنده خواهی شد. </p>
<p id="v20"><sup><small>20</small></sup>  و در آن روز واقع خواهد شد که بنده خویش الیاقیم بن حلقیا را دعوت خواهم نمود. </p>
<p id="v21"><sup><small>21</small></sup>  و او را به‌جامه تو ملبس ساخته به کمربندت محکم خواهم ساخت و اقتدار تو را به‌دست اوخواهم داد و او ساکنان اورشلیم و خاندان یهودارا پدر خواهد بود. </p>
<p id="v22"><sup><small>22</small></sup>  و کلید خانه داود را بر دوش وی خواهم نهاد و چون بگشاید احدی نخواهدبست و چون ببندد، احدی نخواهد گشاد. </p>
<p id="v23"><sup><small>23</small></sup>  و او را در جای محکم مثل میخ خواهم دوخت و برای خاندان پدر خود کرسی جلال خواهد بود. </p>
<p id="v24"><sup><small>24</small></sup>  وتمامی جلال خاندان پدرش را از اولاد و احفاد وهمه ظروف کوچک را از ظروف کاسه‌ها تا ظروف تنگها بر او خواهند آویخت.و یهوه صبایوت می‌گوید که در آن روز آن میخی که در مکان محکم دوخته شده متحرک خواهد گردید و قطع شده، خواهد افتاد و باری که بر آن است، تلف خواهد شد زیرا خداوند این راگفته است. </p>
<p id="v25"><sup><small>25</small></sup>  و یهوه صبایوت می‌گوید که در آن روز آن میخی که در مکان محکم دوخته شده متحرک خواهد گردید و قطع شده، خواهد افتاد و باری که بر آن است، تلف خواهد شد زیرا خداوند این راگفته است. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/21">اشعيا - فصل 21</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/23">اشعيا - فصل 23</a></td>
      </tr>
    </tbody>
  </table>
</figure>
