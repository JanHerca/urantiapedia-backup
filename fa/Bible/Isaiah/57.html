<!--
title: اشعيا - فصل 57
description: 
published: true
date: 2022-10-6T9:46:16Z
tags: bible, bible—isaiah
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/56">اشعيا - فصل 56</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/58">اشعيا - فصل 58</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  مرد عادل تلف شد و کسی نیست که این را در دل خود بگذراند و مردان روف برداشته شدند و کسی فکر نمی کند که عادلان ازمعرض بلا برداشته می‌شوند. </p>
<p id="v2"><sup><small>2</small></sup>  آنانی که به استقامت سالک می‌باشند بسلامتی داخل شده، بربسترهای خویش آرامی خواهند یافت. </p>
<p id="v3"><sup><small>3</small></sup>  و اماشما‌ای پسران ساحره و اولاد فاسق و زانیه به اینجا نزدیک آیید! </p>
<p id="v4"><sup><small>4</small></sup>  بر که تمسخر می‌کنید و برکه دهان خود را باز می‌کنید و زبان را درازمی نمایید؟ آیا شما اولاد عصیان و ذریت کذب نیستید </p>
<p id="v5"><sup><small>5</small></sup>  که در میان بلوطها و زیر هر درخت سبزخویشتن را به حرارت می‌آورید و اطفال را دروادیها زیر شکاف صخره‌ها ذبح می‌نمایید؟ </p>
<p id="v6"><sup><small>6</small></sup>  در میان سنگهای ملسای وادی نصیب تواست همینها قسمت تو می‌باشد. برای آنها نیزهدیه ریختنی ریختی و هدیه آردی گذرانیدی آیا من از اینها تسلی خواهم یافت؟ </p>
<p id="v7"><sup><small>7</small></sup>  بر کوه بلند ورفیع بستر خود را گستردی و به آنجا نیز برآمده، قربانی گذرانیدی. </p>
<p id="v8"><sup><small>8</small></sup>  و پشت درها و باهوها یادگارخود را واگذاشتی زیرا که خود را به کسی دیگرغیر از من مکشوف ساختی و برآمده، بستر خودرا پهن کردی و درمیان خود و ایشان عهد بسته، بستر ایشان را دوست داشتی جایی که آن رادیدی. </p>
<p id="v9"><sup><small>9</small></sup>  و با روغن در حضور پادشاه رفته، عطریات خود را بسیار کردی و رسولان خود رابجای دور فرستاده، خویشتن را تا به هاویه پست گردانیدی. </p>
<p id="v10"><sup><small>10</small></sup>  از طولانی بودن راه درمانده شدی اما نگفتی که امید نیست. تازگی قوت خود رایافتی پس از این جهت ضعف بهم نرسانیدی. </p>
<p id="v11"><sup><small>11</small></sup>  از که ترسان و هراسان شدی که خیانت ورزیدی و مرا بیاد نیاورده، این را در دل خود جاندادی؟ آیا من از زمان قدیم نیز ساکت نماندم پس از این جهت از من نترسیدی؟ </p>
<p id="v12"><sup><small>12</small></sup>  من عدالت واعمال تو را بیان خواهم نمود که تو را منفعت نخواهد داد. </p>
<p id="v13"><sup><small>13</small></sup>  چون فریاد برمی آوری اندوخته های خودت تو را خلاصی بدهد و لکن باد جمیع آنها را خواهد برداشت و نفس آنها راخواهد برد. اما هر‌که بر من توکل دارد مالک زمین خواهد بود و وارث جبل قدس من خواهد گردید. </p>
<p id="v14"><sup><small>14</small></sup>  و گفته خواهد شد برافرازید! راه را برافرازید ومهیا سازید! و سنگ مصادم را از طریق قوم من بردارید! </p>
<p id="v15"><sup><small>15</small></sup>  زیرا او که عالی و بلند است و ساکن درابدیت می‌باشد و اسم او قدوس است چنین می‌گوید: «من در مکان عالی و مقدس ساکنم و نیزبا کسی‌که روح افسرده و متواضع دارد. تا روح متواضعان را احیا نمایم و دل افسردگان را زنده سازم. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  زیرا که تا به ابد مخاصمه نخواهم نمودو همیشه خشم نخواهم کرد مبادا روحها وجانهایی که من آفریدم به حضور من ضعف به هم رسانند. </p>
<p id="v17"><sup><small>17</small></sup>  به‌سبب گناه طمع وی غضبناک شده، او را زدم و خود را مخفی ساخته، خشم نمودم و او به راه دل خود رو گردانیده، برفت. </p>
<p id="v18"><sup><small>18</small></sup>  طریق های او را دیدم و او را شفا خواهم داد واو را هدایت نموده، به او و به آنانی که با وی ماتم گیرند تسلی بسیار خواهم داد.» <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  خداوند که آفریننده ثمره لبها است می‌گوید: «بر آنانی که دورند سلامتی باد و بر آنانی که نزدیکند سلامتی باد و من ایشان را شفا خواهم بخشید.» </p>
<p id="v20"><sup><small>20</small></sup>  اماشریران مثل دریای متلاطم که نمی تواند آرام گیرد و آبهایش گل و لجن برمی اندازد می‌باشند.خدای من می‌گوید که شریران را سلامتی نیست. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  خدای من می‌گوید که شریران را سلامتی نیست. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/56">اشعيا - فصل 56</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/58">اشعيا - فصل 58</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 57:15 <i>من در مکان بلند و مقدس ساکن هستم</i>: <a href="/fa/The_Urantia_Book/97#p7_12">یور 97:7.12</a>.  <i>در مکان مرتفع و مقدس ساکن شوید</i>: <a href="/fa/The_Urantia_Book/131#p2_4">یور 131:2.4</a>.  <i>ذهن متاسف و روح متواضع</i>: <a href="/fa/The_Urantia_Book/149#p6_11">یور 149:6.11</a>.  <i>ساکن ابدیت</i>: <a href="/fa/The_Urantia_Book/1#p1_6">یور 1:1.6</a>.  <i>من بلند و بلندمرتبه</i>: <a href="/fa/The_Urantia_Book/97#p7_9">یور 97:7.9</a>.  <i>خداوند در ابدیت ساکن است</i>: <a href="/fa/The_Urantia_Book/3#p4_5">یور 3:4.5</a>.  <i>او ساکن ابدیت است</i>: <a href="/fa/The_Urantia_Book/2#p1_5">یور 2:1.5</a>.  <i>مکان مرتفع و مقدس</i>: <a href="/fa/The_Urantia_Book/11#p1_2">یور 11:1.2</a>.  <i>خداوند در ابدیت ساکن است</i>: <a href="/fa/The_Urantia_Book/1#p0_3">یور 1:0.3</a>. </li>
  <li id="fn2"><a href="#cite2">↑</a> 57:18 <i>عزاداران را دلداری خواهد داد</i>: <a href="/fa/The_Urantia_Book/190#p5_4">یور 190:5.4</a>. </li>
  <li id="fn3"><a href="#cite3">↑</a> 57:20-21 <i>جادوگری</i>: <a href="/fa/The_Urantia_Book/149#p5_3">یور 149:5.3</a>. </li>
  <li id="fn4"><a href="#cite4">↑</a> 57:21 <i>صلح برای شریر وجود ندارد</i>: <a href="/fa/The_Urantia_Book/131#p2_10">یور 131:2.10</a>. </li>
</ol>
</div>
