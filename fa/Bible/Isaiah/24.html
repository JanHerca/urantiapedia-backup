<!--
title: اشعيا - فصل 24
description: 
published: true
date: 2022-10-6T9:46:16Z
tags: bible, bible—isaiah
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/23">اشعيا - فصل 23</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/25">اشعيا - فصل 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  اینک خداوند زمین را خالی و ویران می کند، و آن را واژگون ساخته، ساکنانش را پراکنده می‌سازد. </p>
<p id="v2"><sup><small>2</small></sup>  و مثل قوم، مثل کاهن و مثل بنده، مثل آقایش و مثل کنیز، مثل خاتونش و مثل مشتری، مثل فروشنده و مثل قرض دهنده، مثل قرض گیرنده و مثل سودخوار، مثل سود دهنده خواهد بود. </p>
<p id="v3"><sup><small>3</small></sup>  و زمین بالکل خالی و بالکل غارت خواهد شد زیرا خداوند این سخن را گفته است. </p>
<p id="v4"><sup><small>4</small></sup>  زمین ماتم می‌کند و پژمرده می‌شود. ربع مسکون کاهیده و پژمرده می‌گردد، شریفان اهل زمین کاهیده می‌شوند. </p>
<p id="v5"><sup><small>5</small></sup>  زمین زیرساکنانش ملوث می‌شود زیرا که از شرایع تجاوزنموده و فرایض را تبدیل کرده و عهد جاودانی راشکسته‌اند. </p>
<p id="v6"><sup><small>6</small></sup>  بنابراین لعنت، جهان را فانی کرده است و ساکنانش سزا یافته‌اند لهذا ساکنان زمین سوخته شده‌اند و مردمان، بسیار کم باقی‌مانده‌اند. </p>
<p id="v7"><sup><small>7</small></sup>  شیره انگور ماتم می‌گیرد و مو کاهیده می‌گردد وتمامی شاددلان آه می‌کشند. </p>
<p id="v8"><sup><small>8</small></sup>  شادمانی دفها تلف شده، آواز عشرت کنندگان باطل و شادمانی بربطها ساکت خواهد شد. </p>
<p id="v9"><sup><small>9</small></sup>  شراب را با سرودهانخواهند آشامید و مسکرات برای نوشندگانش تلخ خواهد شد. </p>
<p id="v10"><sup><small>10</small></sup>  قریه خرابه منهدم می‌شود وهر خانه بسته می‌گردد که کسی داخل آن نتواندشد. </p>
<p id="v11"><sup><small>11</small></sup>  غوغایی برای شراب در کوچه‌ها است. هرگونه شادمانی تاریک گردیده و سرور زمین رفع شده است. </p>
<p id="v12"><sup><small>12</small></sup>  ویرانی در شهر باقی است ودروازه هایش به هلاکت خرد شده است. </p>
<p id="v13"><sup><small>13</small></sup>  زیرا که در وسط زمین در میان قوم هایش چنین خواهدشد مثل تکانیدن زیتون و مانند خوشه هایی که بعد از چیدن انگور باقی می‌ماند. </p>
<p id="v14"><sup><small>14</small></sup>  اینان آواز خود را بلند کرده، ترنم خواهندنمود و درباره کبریایی خداوند از دریا صداخواهند زد. </p>
<p id="v15"><sup><small>15</small></sup>  از این جهت خداوند را در بلادمشرق و نام یهوه خدای اسرائیل را درجزیره های دریا تمجید نمایید. </p>
<p id="v16"><sup><small>16</small></sup>  از کرانهای زمین سرودها را شنیدیم که عادلان را جلال باد. اما گفتم: وا حسرتا، وا حسرتا، وای بر من! خیانت کاران خیانت ورزیده، خیانت کاران به شدت خیانت ورزیده‌اند. </p>
<p id="v17"><sup><small>17</small></sup>  ‌ای ساکن زمین ترس و حفره و دام بر تو است. </p>
<p id="v18"><sup><small>18</small></sup>  و واقع خواهد شد که هرکه از آواز ترس بگریزد به حفره خواهد افتاد وهر‌که از میان حفره برآید گرفتار دام خواهد شدزیرا که روزنه های علیین باز شده و اساسهای زمین متزلزل می‌باشد. </p>
<p id="v19"><sup><small>19</small></sup>  زمین بالکل منکسرشده. زمین تمام از هم پاشیده و زمین به شدت متحرک گشته است. </p>
<p id="v20"><sup><small>20</small></sup>  زمین مثل مستان افتان وخیزان است و مثل سایه بان به چپ و راست متحرک و گناهش بر آن سنگین است. پس افتاده است که بار دیگر نخواهد برخاست. </p>
<p id="v21"><sup><small>21</small></sup>  و در آن روز واقع خواهد شد که خداوندگروه شریفان را بر مکان بلند ایشان و پادشاهان زمین را بر زمین سزا خواهد داد. </p>
<p id="v22"><sup><small>22</small></sup>  و ایشان مثل اسیران در چاه جمع خواهند شد و درزندان بسته خواهند گردید و بعد از روزهای بسیار، ایشان طلبیده خواهند شد.و ماه خجل و آفتاب رسوا خواهد گشت زیرا که یهوه صبایوت در کوه صهیون و در اورشلیم و به حضور مشایخ خویش، با جلال سلطنت خواهدنمود. </p>
<p id="v23"><sup><small>23</small></sup>  و ماه خجل و آفتاب رسوا خواهد گشت زیرا که یهوه صبایوت در کوه صهیون و در اورشلیم و به حضور مشایخ خویش، با جلال سلطنت خواهدنمود. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/23">اشعيا - فصل 23</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/25">اشعيا - فصل 25</a></td>
      </tr>
    </tbody>
  </table>
</figure>
