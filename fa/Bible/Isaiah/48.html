<!--
title: اشعيا - فصل 48
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/47">اشعيا - فصل 47</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/49">اشعيا - فصل 49</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ای خاندان یعقوب که به نام اسرائیل مسمی هستید و از آب یهودا صادرشده‌اید، و به اسم یهوه قسم می‌خورید و خدای اسرائیل را ذکر می‌نمایید، اما نه به صداقت وراستی، این را بشنوید. </p>
<p id="v2"><sup><small>2</small></sup>  زیرا که خویشتن را ازشهر مقدس می‌خوانند و بر خدای اسرائیل که اسمش یهوه صبایوت است اعتماد می‌دارند. </p>
<p id="v3"><sup><small>3</small></sup>  چیزهای اول را از قدیم اخبار کردم و از دهان من صادر شده، آنها را اعلام نمودم بغته به عمل آوردم و واقع شد. </p>
<p id="v4"><sup><small>4</small></sup>  چونکه دانستم که تو سخت دل هستی و گردنت بند آهنین و پیشانی تو برنجین است. </p>
<p id="v5"><sup><small>5</small></sup>  بنابراین تو را از قدیم مخبر ساختم و قبل از وقوع تو را اعلام نمودم. مبادا بگویی که بت من آنها را بجا آورده و بت تراشیده و صنم ریخته شده من آنها را امر فرموده است. </p>
<p id="v6"><sup><small>6</small></sup>  چونکه همه این چیزها را شنیدی آنها را ملاحظه نما. پس آیاشما اعتراف نخواهید کرد، و از این زمان چیزهای تازه را به شما اعلام نمودم و چیزهای مخفی را که ندانسته بودید. </p>
<p id="v7"><sup><small>7</small></sup>  در این زمان و نه در ایام قدیم آنها آفریده شد و قبل از امروز آنها را نشنیده بودی مبادا بگویی اینک این چیزها را می‌دانستم. </p>
<p id="v8"><sup><small>8</small></sup>  البته نشنیده و هر آینه ندانسته و البته گوش توقبل از این باز نشده بود. زیرا می‌دانستم که بسیارخیانتکار هستی و از رحم (مادرت ) عاصی خوانده شدی. </p>
<p id="v9"><sup><small>9</small></sup>  به‌خاطر اسم خود غضب خویش را به تاخیر خواهم‌انداخت و به‌خاطرجلال خویش بر تو شفقت خواهم کرد تا تو رامنقطع نسازم. </p>
<p id="v10"><sup><small>10</small></sup>  اینک تو را قال گذاشتم اما نه مثل نقره و تو را در کوره مصیبت آزمودم. </p>
<p id="v11"><sup><small>11</small></sup>  به خاطر ذات خود، به‌خاطر ذات خود این رامی کنم زیرا که اسم من چرا باید بی‌حرمت شود وجلال خویش را به دیگری نخواهم داد. </p>
<p id="v12"><sup><small>12</small></sup>  ‌ای یعقوب و‌ای دعوت شده من اسرائیل بشنو! من او هستم! من اول هستم و آخر هستم! <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  به تحقیق دست من بنیاد زمین را نهاد و دست راست من آسمانها را گسترانید. وقتی که آنها رامی خوانم با هم برقرار می‌باشند. </p>
<p id="v14"><sup><small>14</small></sup>  پس همگی شما جمع شده، بشنوید کیست از ایشان که اینهارا اخبار کرده باشد. خداوند او را دوست می‌دارد، پس مسرت خود را بر بابل بجا خواهد آورد وبازوی او بر کلدانیان فرود خواهد آمد. </p>
<p id="v15"><sup><small>15</small></sup>  من تکلم نمودم و من او را خواندم و او را آوردم تا راه خود را کامران سازد. </p>
<p id="v16"><sup><small>16</small></sup>  به من نزدیک شده، این رابشنوید. از ابتدا در خفا تکلم ننمودم و از زمانی که این واقع شد من در آنجا هستم و الان خداوندیهوه مرا و روح خود را فرستاده است. </p>
<p id="v17"><sup><small>17</small></sup>  خداوندکه ولی تو و قدوس اسرائیل است چنین می‌گوید: «من یهوه خدای تو هستم و تو را تعلیم می‌دهم تاسود ببری و تو را به راهی که باید بروی هدایت می‌نمایم. </p>
<p id="v18"><sup><small>18</small></sup>  کاش که به اوامر من گوش می‌دادی، آنگاه سلامتی تو مثل نهر و عدالت تو مانند امواج دریا می‌بود. </p>
<p id="v19"><sup><small>19</small></sup>  آنگاه ذریت تو مثل ریگ و ثمره صلب تو مانند ذرات آن می‌بود و نام او از حضورمن منقطع و هلاک نمی گردید.» </p>
<p id="v20"><sup><small>20</small></sup>  از بابل بیرون شده، از میان کلدانیان بگریزید و این را به آواز ترنم اخبار و اعلام نماییدو آن را تا اقصای زمین شایع ساخته، بگویید که خداوند بنده خود یعقوب را فدیه داده است. </p>
<p id="v21"><sup><small>21</small></sup>  وتشنه نخواهند شد اگر‌چه ایشان را در ویرانه هارهبری نماید، زیرا که آب از صخره برای ایشان جاری خواهد ساخت و صخره را خواهدشکافت تا آبها بجوشد.و خداوند می‌گوید که برای شریران سلامتی نخواهد بود. </p>
<p id="v22"><sup><small>22</small></sup>  و خداوند می‌گوید که برای شریران سلامتی نخواهد بود. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/47">اشعيا - فصل 47</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/49">اشعيا - فصل 49</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 48:12 <i>من اولین و آخرین</i>: <a href="/fa/The_Urantia_Book/97#p7_6">یور 97:7.6</a>.  <i>او آغاز و پایان است</i>: <a href="/fa/The_Urantia_Book/2#p1_2">یور 2:1.2</a>.  <i>او آغاز و پایان است</i>: <a href="/fa/The_Urantia_Book/2#p1_5">یور 2:1.5</a>.  <i>اول، آخرین و تنها خدا</i>: <a href="/fa/The_Urantia_Book/10#p7_1">یور 10:7.1</a>.  <i>من اولین و آخرین</i>: <a href="/fa/The_Urantia_Book/128#p1_10">یور 128:1.10</a>. </li>
  <li id="fn2"><a href="#cite2">↑</a> 48:22 <i>صلح برای شریر وجود ندارد</i>: <a href="/fa/The_Urantia_Book/131#p2_10">یور 131:2.10</a>. </li>
</ol>
</div>
