<!--
title: اشعيا - فصل 14
description: 
published: true
date: 2022-10-6T9:46:16Z
tags: bible, bible—isaiah
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/13">اشعيا - فصل 13</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/15">اشعيا - فصل 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  زیرا خداوند بر یعقوب ترحم فرموده، اسرائیل را بار دیگر خواهد برگزید وایشان را در زمینشان آرامی خواهد داد. و غربا باایشان ملحق شده، با خاندان یعقوب ملصق خواهند گردید. </p>
<p id="v2"><sup><small>2</small></sup>  و قوم‌ها ایشان را برداشته، به مکان خودشان خواهند‌آورد. و خاندان اسرائیل ایشان را در زمین خداوند برای بندگی و کنیزی، مملوک خود خواهند ساخت. و اسیرکنندگان خود را اسیر کرده، بر ستمکاران خویش حکمرانی خواهند نمود. </p>
<p id="v3"><sup><small>3</small></sup>  و در روزی که خداوند تو را از الم واضطرابت و بندگی سخت که بر تو می‌نهادندخلاصی بخشد واقع خواهد شد، <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  که این مثل رابر پادشاه بابل زده، خواهی گفت: چگونه آن ستمکار تمام شد و آن جور پیشه چگونه فانی گردید. </p>
<p id="v5"><sup><small>5</small></sup>  خداوند عصای شریران و چوگان حاکمان را شکست. </p>
<p id="v6"><sup><small>6</small></sup>  آنکه قوم‌ها را به خشم باصدمه متوالی می‌زد و بر امت‌ها به غضب با جفای بیحد حکمرانی می‌نمود، </p>
<p id="v7"><sup><small>7</small></sup>  تمامی زمین آرام شده و ساکت گردیده‌اند و به آواز بلند ترنم می‌نمایند. </p>
<p id="v8"><sup><small>8</small></sup>  صنوبرها نیز و سروهای آزاد لبنان درباره توشادمان شده، می‌گویند: «از زمانی که توخوابیده‌ای قطع کننده‌ای بر ما برنیامده است.» </p>
<p id="v9"><sup><small>9</small></sup>  هاویه از زیر برای تو متحرک است تا چون بیایی تو را استقبال نماید، و مردگان یعنی جمیع بزرگان زمین را برای تو بیدار می‌سازد. و جمیع پادشاهان امت‌ها را از کرسیهای ایشان برمی دارد. </p>
<p id="v10"><sup><small>10</small></sup>  جمیع اینها تو را خطاب کرده، می‌گویند: «آیاتو نیز مثل ما ضعیف شده‌ای و مانند ماگردیده‌ای.» </p>
<p id="v11"><sup><small>11</small></sup>  جلال تو و صدای بربطهای تو به هاویه فرود شده است. کرمها زیر تو گسترانیده شده و مورها تو را می‌پوشانند. </p>
<p id="v12"><sup><small>12</small></sup>  ‌ای زهره دخترصبح چگونه از آسمان افتاده‌ای؟ ای که امت‌ها راذلیل می‌ساختی چگونه به زمین افکنده شده‌ای؟ <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  و تو در دل خود می‌گفتی: «به آسمان صعودنموده، کرسی خود را بالای ستارگان خدا خواهم افراشت. و بر کوه اجتماع در اطراف شمال جلوس خواهم نمود. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  بالای بلندیهای ابرها صعود کرده، مثل حضرت اعلی خواهم شد.» <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  لکن به هاویه به اسفلهای حفره فرود خواهی شد. </p>
<p id="v16"><sup><small>16</small></sup>  آنانی که تو را بینند بر تو چشم دوخته و درتو تامل نموده، خواهند گفت: «آیا این آن مرداست که جهان را متزلزل و ممالک را مرتعش می‌ساخت؟ </p>
<p id="v17"><sup><small>17</small></sup>  که ربع مسکون را ویران می‌نمودو شهرهایش را منهدم می‌ساخت و اسیران خودرا به خانه های ایشان رها نمی کرد؟» </p>
<p id="v18"><sup><small>18</small></sup>  همه پادشاهان امت‌ها جمیع هر یک در خانه خود با جلال می‌خوابند. </p>
<p id="v19"><sup><small>19</small></sup>  اما تو از قبر خودبیرون افکنده می‌شوی و مثل شاخه مکروه ومانند لباس کشتگانی که با شمشیر زده شده باشند، که به سنگهای حفره فرو می‌روند و مثل لاشه پایمال شده. </p>
<p id="v20"><sup><small>20</small></sup>  با ایشان در دفن متحدنخواهی بود چونکه زمین خود را ویران کرده، قوم خویش را کشته‌ای. ذریت شریران تا به ابد مذکورنخواهند شد. </p>
<p id="v21"><sup><small>21</small></sup>  برای پسرانش به‌سبب گناه پدران ایشان قتل را مهیا سازید، تا ایشان برنخیزند و در زمین تصرف ننمایند و روی ربع مسکون را از شهرها پر نسازند. </p>
<p id="v22"><sup><small>22</small></sup>  و یهوه صبایوت می‌گوید: «من به ضدایشان خواهم برخاست.» و خداوند می‌گوید: «اسم و بقیه را و نسل و ذریت را از بابل منقطع خواهم ساخت. </p>
<p id="v23"><sup><small>23</small></sup>  و آن را نصیب خارپشتها و خلابهای آب خواهم گردانید و آن رابا جاروب هلاکت خواهم رفت.» یهوه صبایوت می‌گوید. </p>
<p id="v24"><sup><small>24</small></sup>  یهوه صبایوت قسم خورده، می‌گوید: «یقین به طوری که قصد نموده‌ام همچنان واقع خواهد شد. و به نهجی که تقدیر کرده‌ام همچنان بجا آورده خواهد گشت. </p>
<p id="v25"><sup><small>25</small></sup>  و آشور را در زمین خودم خواهم شکست و او را بر کوههای خویش پایمال خواهم کرد. و یوغ او از ایشان رفع شده، بار وی از گردن ایشان برداشته خواهد شد.» </p>
<p id="v26"><sup><small>26</small></sup>  تقدیری که بر تمامی زمین مقدر گشته، این است. و دستی که بر جمیع امت‌ها دراز شده، همین است. </p>
<p id="v27"><sup><small>27</small></sup>  زیرا که یهوه صبایوت تقدیرنموده است، پس کیست که آن را باطل گرداند؟ ودست اوست که دراز شده است پس کیست که آن را برگرداند؟ </p>
<p id="v28"><sup><small>28</small></sup>  در سالی که آحاز پادشاه مرد این وحی نازل شد: </p>
<p id="v29"><sup><small>29</small></sup>  ‌ای جمیع فلسطین شادی مکن از اینکه عصایی که تو را می‌زد شکسته شده است. زیرا که از ریشه مار افعی بیرون می‌آید و نتیجه او اژدهای آتشین پرنده خواهد بود. </p>
<p id="v30"><sup><small>30</small></sup>  و نخست زادگان مسکینان خواهند چرید و فقیران در اطمینان خواهند خوابید. و ریشه تو را با قحطی خواهم کشت و باقی ماندگان تو مقتول خواهند شد. </p>
<p id="v31"><sup><small>31</small></sup>  ‌ای دروازه ولوله نما! و‌ای شهر فریاد برآور! ای تمامی فلسطین تو گداخته خواهی شد. زیراکه از طرف شمال دود می‌آید و از صفوف وی کسی دور نخواهد افتاد.پس به رسولان امت هاچه جواب داده شود: «اینکه خداوند صهیون رابنیاد نهاده است و مسکینان قوم وی در آن پناه خواهند برد.» </p>
<p id="v32"><sup><small>32</small></sup>  پس به رسولان امت هاچه جواب داده شود: «اینکه خداوند صهیون رابنیاد نهاده است و مسکینان قوم وی در آن پناه خواهند برد.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/13">اشعيا - فصل 13</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/15">اشعيا - فصل 15</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 14:3 <i>استراحت از ترس</i>: <a href="/fa/The_Urantia_Book/131#p2_6">یور 131:2.6</a>.  <i>خداوند به شما آرامش خواهد داد</i>: <a href="/fa/The_Urantia_Book/97#p5_2">یور 97:5.2</a>. </li>
  <li id="fn2"><a href="#cite2">↑</a> 14:12 <i>چگونه از بهشت ​​افتادیم</i>: <a href="/fa/The_Urantia_Book/53#p1_3">یور 53:1.3</a>. </li>
  <li id="fn3"><a href="#cite3">↑</a> 14:12-14 <i>ابراز وجود و آزادی</i>: <a href="/fa/The_Urantia_Book/53#p2_2">یور 53:2.2</a>.  <i>مانیفست لوسیفر</i>: <a href="/fa/The_Urantia_Book/53#p3_1">یور 53:3.1</a>. </li>
  <li id="fn4"><a href="#cite4">↑</a> 14:12-20 <i>خاتمه دادن به شورش</i>: <a href="/fa/The_Urantia_Book/120#p2_2">یور 120:2.2</a>. </li>
  <li id="fn5"><a href="#cite5">↑</a> 14:13 <i>مونتاژ کوه</i>: <a href="/fa/The_Urantia_Book/43#p4_5">یور 43:4.5</a>. </li>
  <li id="fn6"><a href="#cite6">↑</a> 14:13-14 <i>برفراز تاج و تخت بر پسران</i>: <a href="/fa/The_Urantia_Book/43#p4_6">یور 43:4.6</a>. </li>
  <li id="fn7"><a href="#cite7">↑</a> 14:14 <i>خداوند متعال</i>: <a href="/fa/The_Urantia_Book/93#p2_3">یور 93:2.3</a>.  <i>عالی ترین</i>: <a href="/fa/The_Urantia_Book/93#p3_2">یور 93:3.2</a>.  <i>بیشترین ارتفاعات</i>: <a href="/fa/The_Urantia_Book/43#p3_1">یور 43:3.1</a>. </li>
</ol>
</div>
