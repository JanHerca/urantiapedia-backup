<!--
title: اشعيا - فصل 60
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/59">اشعيا - فصل 59</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/61">اشعيا - فصل 61</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  برخیز و درخشان شو زیرا نور تو آمده و جلال خداوند بر تو طالع گردیده است. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  زیرا اینک تاریکی جهان را و ظلمت غلیظ طوایف را خواهد پوشانید اما خداوند بر توطلوع خواهد نمود و جلال وی بر تو ظاهرخواهد شد. </p>
<p id="v3"><sup><small>3</small></sup>  و امت‌ها بسوی نور تو و پادشاهان بسوی درخشندگی طلوع تو خواهند آمد. </p>
<p id="v4"><sup><small>4</small></sup>  چشمان خود را به اطراف خویش برافراز و ببین که جمیع آنها جمع شده، نزد تو می‌آیند. پسرانت از دور خواهند آمد و دخترانت را در آغوش خواهند‌آورد. </p>
<p id="v5"><sup><small>5</small></sup>  آنگاه خواهی دید و خواهی درخشید و دل تو لرزان شده، وسیع خواهد گردید، زیرا که توانگری دریا بسوی تو گردانیده خواهد شد و دولت امت‌ها نزد تو خواهد آمد. </p>
<p id="v6"><sup><small>6</small></sup>  کثرت شتران و جمازگان مدیان و عیفه تو راخواهند پوشانید. جمیع اهل شبع خواهند آمد وطلا و بخور آورده، به تسبیح خداوند بشارت خواهند داد. </p>
<p id="v7"><sup><small>7</small></sup>  جمیع گله های قیدار نزد تو جمع خواهند شد و قوچهای نبایوت تو را خدمت خواهند نمود. به مذبح من با پذیرایی برخواهندآمد و خانه جلال خود را زینت خواهم داد. </p>
<p id="v8"><sup><small>8</small></sup>  اینها کیستند که مثل ابر پرواز می‌کنند ومانند کبوتران بر وزنهای خود؟ </p>
<p id="v9"><sup><small>9</small></sup>  به درستی که جزیره‌ها و کشتیهای ترشیش اول انتظار مراخواهند کشید تا پسران تو را از دور و نقره وطلای ایشان را با ایشان بیاورند، به جهت اسم یهوه خدای تو و به جهت قدوس اسرائیل زیرا که تو را زینت داده است. </p>
<p id="v10"><sup><small>10</small></sup>  و غریبان، حصارهای تو را بنا خواهند نمود و پادشاهان ایشان تو راخدمت خواهند کرد زیرا که در غضب خود تو رازدم لیکن به لطف خویش تو را ترحم خواهم نمود. </p>
<p id="v11"><sup><small>11</small></sup>  دروازه های تو نیز دائم باز خواهد بود وشب و روز بسته نخواهد گردید تا دولت امت‌ها رانزد تو بیاورند و پادشاهان ایشان همراه آورده شوند. </p>
<p id="v12"><sup><small>12</small></sup>  زیرا هر امتی و مملکتی که تو را خدمت نکند تلف خواهد شد و آن امت‌ها تمام هلاک خواهند گردید. </p>
<p id="v13"><sup><small>13</small></sup>  جلال لبنان با درختان صنوبر و کاج و چناربا هم برای تو آورده خواهند شد تا مکان مقدس مرا زینت دهند و جای پایهای خود را تمجیدخواهم نمود. </p>
<p id="v14"><sup><small>14</small></sup>  و پسران آنانی که تو را ستم می رسانند خم شده، نزد تو خواهند آمد و جمیع آنانی که تو را اهانت می‌نمایند نزد کف پایهای توسجده خواهند نمود و تو را شهر یهوه و صهیون قدوس اسرائیل خواهند نامید. </p>
<p id="v15"><sup><small>15</small></sup>  به عوض آنکه تو متروک و مبغوض بودی و کسی از میان تو گذرنمی کرد. من تو را فخر جاودانی و سرور دهرهای بسیار خواهم گردانید. </p>
<p id="v16"><sup><small>16</small></sup>  و شیر امت‌ها را خواهی مکید و پستانهای پادشاهان را خواهی مکید وخواهی فهمید که من یهوه نجات‌دهنده تو هستم و من قدیر اسرائیل، ولی تو می‌باشم. </p>
<p id="v17"><sup><small>17</small></sup>  به‌جای برنج، طلا خواهم آورد و به‌جای آهن، نقره و به‌جای چوب، برنج و به‌جای سنگ، آهن خواهم آورد و سلامتی را ناظران تو و عدالت را حاکمان تو خواهم گردانید. </p>
<p id="v18"><sup><small>18</small></sup>  و بار دیگر ظلم در زمین توو خرابی و ویرانی در حدود تو مسموع نخواهدشد و حصارهای خود را نجات و دروازه های خویش را تسبیح خواهی نامید. </p>
<p id="v19"><sup><small>19</small></sup>  و بار دیگرآفتاب در روز نور تو نخواهد بود و ماه بادرخشندگی برای تو نخواهد تابید زیرا که یهوه نور جاودانی تو و خدایت زیبایی تو خواهد بود. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  و بار دیگر آفتاب تو غروب نخواهد کرد و ماه تو زوال نخواهد پذیرفت زیرا که یهوه برای تونور جاودانی خواهد بود و روزهای نوحه گری توتمام خواهد شد. </p>
<p id="v21"><sup><small>21</small></sup>  و جمیع قوم تو عادل خواهند بود و زمین را تا به ابد متصرف خواهندشد. شاخه مغروس من و عمل دست من، تاتمجید کرده شوم.صغیر هزار نفر خواهد شدو حقیر امت قوی خواهد گردید. من یهوه دروقتش تعجیل در آن خواهم نمود. </p>
<p id="v22"><sup><small>22</small></sup>  صغیر هزار نفر خواهد شدو حقیر امت قوی خواهد گردید. من یهوه دروقتش تعجیل در آن خواهم نمود. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Isaiah/59">اشعيا - فصل 59</a></td>
        <td><a href="/fa/Bible/Isaiah/Index">فهرست مطالب</a></td>
        <td><a href="/fa/Bible/Isaiah/61">اشعيا - فصل 61</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 60:1 <i>تابوت یهوه</i>: <a href="/fa/The_Urantia_Book/97#p5_3">یور 97:5.3</a>. </li>
  <li id="fn2"><a href="#cite2">↑</a> 60:1-3 <i>برخیز و بدرخش، نور می آید</i>: <a href="/fa/The_Urantia_Book/145#p2_2">یور 145:2.2</a>.  <i>نور بزرگ</i>: <a href="/fa/The_Urantia_Book/45#p4_4">یور 45:4.4</a>. </li>
  <li id="fn3"><a href="#cite3">↑</a> 60:19-20 <i>سیستم روشنایی Jerusem</i>: <a href="/fa/The_Urantia_Book/46#p1_4">یور 46:1.4</a>. </li>
</ol>
</div>
