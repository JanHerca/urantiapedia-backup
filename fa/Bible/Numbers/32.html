<!--
title: اعداد - فصل 32
description: 
published: true
date: 2022-10-6T9:46:16Z
tags: bible, bible—numbers
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Numbers/31">اعداد - فصل 31</a></td>
        <td><a href="/fa/Bible/Numbers/Index">فهرست مطالب</a></td>
        <td><a href="/fa/Bible/Numbers/33">اعداد - فصل 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و بنی روبین و بنی جاد را مواشی بی نهایت بسیار و کثیر بود، پس چون زمین یعزیر و زمین جلعاد را دیدند که اینک این مکان، مکان مواشی است. </p>
<p id="v2"><sup><small>2</small></sup>  بنی جاد و بنی روبین نزد موسی و العازار کاهن و سروران جماعت آمده، گفتند: </p>
<p id="v3"><sup><small>3</small></sup>  «عطاروت و دیبون و یعزیر و نمره و حشبون و العاله و شبام و نبو و بعون، </p>
<p id="v4"><sup><small>4</small></sup>  زمینی که خداوند پیش روی جماعت اسرائیل مفتوح ساخته است، زمین مواشی است، و بندگانت صاحب مواشی می‌باشیم. </p>
<p id="v5"><sup><small>5</small></sup>  پس گفتند: اگر درنظر تو التفات یافته‌ایم، این زمین به بندگانت به ملکیت داده شود، و ما را از اردن عبور مده.» </p>
<p id="v6"><sup><small>6</small></sup>  موسی به بنی جاد و بنی روبین گفت: «آیابرادران شما به جنگ روند و شما اینجا بنشینید؟ </p>
<p id="v7"><sup><small>7</small></sup>  چرا دل بنی‌اسرائیل را افسرده می‌کنید تا به زمینی که خداوند به ایشان داده است، عبورنکنند؟ </p>
<p id="v8"><sup><small>8</small></sup>  به همین طور پدران شما عمل نمودند، وقتی که ایشان را از قادش برنیع برای دیدن زمین فرستادم. </p>
<p id="v9"><sup><small>9</small></sup>  به وادی اشکول رفته، زمین را دیدند ودل بنی‌اسرائیل را افسرده ساختند تا به زمینی که خداوند به ایشان داده بود، داخل نشوند. </p>
<p id="v10"><sup><small>10</small></sup>  پس غضب خداوند در آن روز افروخته شد به حدی که قسم خورده، گفت: </p>
<p id="v11"><sup><small>11</small></sup>  البته هیچکدام ازمردانی که از مصر بیرون آمدند از بیست ساله وبالاتر آن زمین را که برای ابراهیم و اسحاق ویعقوب قسم خوردم، نخواهند دید، چونکه ایشان مرا پیروی کامل ننمودند. </p>
<p id="v12"><sup><small>12</small></sup>  سوای کالیب بن یفنه قنزی و یوشع بن نون، چونکه ایشان خداوند را پیروی کامل نمودند. </p>
<p id="v13"><sup><small>13</small></sup>  پس غضب خداوند بر اسرائیل افروخته شده، ایشان را چهل سال در بیابان آواره گردانید، تا تمامی آن گروهی که این شرارت را در نظر خداوند ورزیده بودند، هلاک شدند. </p>
<p id="v14"><sup><small>14</small></sup>  و اینک شما به‌جای پدران خودانبوهی از مردان خطاکار برپا شده‌اید تا شدت غضب خداوند را بر اسرائیل باز زیاده کنید؟ </p>
<p id="v15"><sup><small>15</small></sup>  زیرا اگر از پیروی او روبگردانید بار دیگرایشان را در بیابان ترک خواهد کرد و شما تمامی این قوم را هلاک خواهید ساخت.» </p>
<p id="v16"><sup><small>16</small></sup>  پس ایشان نزد وی آمده، گفتند: «آغلها رااینجا برای مواشی خود و شهرها بجهت اطفال خویش خواهیم ساخت. </p>
<p id="v17"><sup><small>17</small></sup>  و خود مسلح شده، حاضر می‌شویم و پیش روی بنی‌اسرائیل خواهیم رفت تا آنها را به مکان ایشان برسانیم. واطفال ما از ترس ساکنان زمین در شهرهای حصاردار خواهند ماند. </p>
<p id="v18"><sup><small>18</small></sup>  و تا هر یکی ازبنی‌اسرائیل ملک خود را نگرفته باشد، به خانه های خود مراجعت نخواهیم کرد. </p>
<p id="v19"><sup><small>19</small></sup>  زیرا که ما با ایشان در آن طرف اردن و ماورای آن ملک نخواهیم گرفت، چونکه نصیب ما به این طرف اردن به طرف مشرق به ما رسیده است.» </p>
<p id="v20"><sup><small>20</small></sup>  و موسی به ایشان گفت: «اگر این کار رابکنید و خویشتن را به حضور خداوند برای جنگ مهیا سازید، </p>
<p id="v21"><sup><small>21</small></sup>  و هر مرد جنگی از شما به حضورخداوند از اردن عبور کند تا او دشمنان خود را ازپیش روی خود اخراج نماید، </p>
<p id="v22"><sup><small>22</small></sup>  و زمین به حضور خداوند مغلوب شود، پس بعد از آن برگردیده، به حضور خداوند و به حضور اسرائیل بی‌گناه خواهید شد، و این زمین از جانب خداوندملک شما خواهد بود. </p>
<p id="v23"><sup><small>23</small></sup>  و اگر چنین نکنید اینک به خداوند گناه ورزیده‌اید، و بدانید که گناه شما، شما را درخواهد گرفت. </p>
<p id="v24"><sup><small>24</small></sup>  پس شهرها برای اطفال و آغلها برای گله های خود بنا کنید، و به آنچه از دهان شما درآمد، عمل نمایید.» </p>
<p id="v25"><sup><small>25</small></sup>  پس بنی جاد و بنی روبین موسی را خطاب کرده، گفتند: «بندگانت به طوری که آقای مافرموده است، خواهیم کرد. </p>
<p id="v26"><sup><small>26</small></sup>  اطفال و زنان ومواشی و همه بهایم ما اینجا در شهرهای جلعادخواهند ماند. </p>
<p id="v27"><sup><small>27</small></sup>  و جمیع بندگانت مهیای جنگ شده، چنانکه آقای ما گفته است به حضورخداوند برای مقاتله عبور خواهیم نمود.» </p>
<p id="v28"><sup><small>28</small></sup>  پس موسی العازار کاهن، و یوشع بن نون، وروسای خاندان آبای اسباط بنی‌اسرائیل را درباره ایشان وصیت نمود. </p>
<p id="v29"><sup><small>29</small></sup>  و موسی به ایشان گفت: «اگر جمیع بنی جاد و بنی روبین مهیای جنگ شده، همراه شما به حضور خداوند از اردن عبورکنند، و زمین پیش روی شما مغلوب شود، آنگاه زمین جلعاد را برای ملکیت به ایشان بدهید. </p>
<p id="v30"><sup><small>30</small></sup>  واگر ایشان مهیا نشوند و همراه شما عبور ننمایند، پس در میان شما در زمین کنعان ملک بگیرند.» </p>
<p id="v31"><sup><small>31</small></sup>  بنی جاد و بنی روبین در جواب وی گفتند: «چنانکه خداوند به بندگانت گفته است، همچنین خواهیم کرد. </p>
<p id="v32"><sup><small>32</small></sup>  ما مهیای جنگ شده، پیش روی خداوند به زمین کنعان عبور خواهیم کرد، و ملک نصیب ما به این طرف اردن داده شود.» </p>
<p id="v33"><sup><small>33</small></sup>  پس موسی به ایشان یعنی به بنی جاد وبنی روبین و نصف سبط منسی ابن یوسف، مملکت سیحون، ملک اموریان و مملکت عوج ملک باشان را داد، یعنی زمین را با شهرهایش وحدود شهرهایش، زمین را از هر طرف. </p>
<p id="v34"><sup><small>34</small></sup>  وبنی جاد، دیبون و عطاروت و عروعیر. </p>
<p id="v35"><sup><small>35</small></sup>  وعطروت، شوفان و یعزیز و یجبهه. </p>
<p id="v36"><sup><small>36</small></sup>  و بیت نمره و بیت هاران را بنا کردند یعنی شهرهای حصارداررا با آغلهای گله‌ها. </p>
<p id="v37"><sup><small>37</small></sup>  و بنی روبین حشبون والیعاله و قریتایم. </p>
<p id="v38"><sup><small>38</small></sup>  و نبو و بعل معون که نام این دورا تغییر دادند و سبمه را بنا کردند و شهرهایی راکه بنا کردند به نامها مسمی ساختند. </p>
<p id="v39"><sup><small>39</small></sup>  وبنی ماکیر بن منسی به جلعاد رفته، آن را گرفتند واموریان را که در آن بودند، اخراج نمودند. </p>
<p id="v40"><sup><small>40</small></sup>  وموسی جلعاد را به ماکیر بن منسی داد و او در آن ساکن شد. </p>
<p id="v41"><sup><small>41</small></sup>  و یائیر بن منسی رفته، قصبه هایش راگرفت، و آنها را حووت یائیر نامید.و نوبح رفته، قنات و دهاتش را گرفته، آنها را به اسم خودنوبح نامید. </p>
<p id="v42"><sup><small>42</small></sup>  و نوبح رفته، قنات و دهاتش را گرفته، آنها را به اسم خودنوبح نامید. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Numbers/31">اعداد - فصل 31</a></td>
        <td><a href="/fa/Bible/Numbers/Index">فهرست مطالب</a></td>
        <td><a href="/fa/Bible/Numbers/33">اعداد - فصل 33</a></td>
      </tr>
    </tbody>
  </table>
</figure>
