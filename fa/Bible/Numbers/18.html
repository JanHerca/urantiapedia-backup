<!--
title: اعداد - فصل 18
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Numbers/17">اعداد - فصل 17</a></td>
        <td><a href="/fa/Bible/Numbers/Index">فهرست مطالب</a></td>
        <td><a href="/fa/Bible/Numbers/19">اعداد - فصل 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و خداوند به هارون گفت: «تو و پسرانت و خاندان آبایت با تو، گناه مقدس رامتحمل شوید، و تو و پسرانت با تو، گناه کهانت خود را متحمل شوید. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  و هم برادران خود یعنی سبط لاوی راکه سبط آبای توباشند باخود نزدیک بیاور تا با تو متفق شده، تو را خدمت نمایند، و اماتو با پسرانت پیش خیمه شهادت باشید. </p>
<p id="v3"><sup><small>3</small></sup>  وایشان ودیعت تو را و ودیعت تمامی مسکن رانگاه دارند، لیکن به اسباب قدس و به مذبح نزدیک نیایند مبادا بمیرند، ایشان و شما نیز. </p>
<p id="v4"><sup><small>4</small></sup>  و ایشان باتو متفق شده، ودیعت خیمه اجتماع را با تمامی خدمت خیمه بجا آورند و غریبی به شما نزدیک نیاید. </p>
<p id="v5"><sup><small>5</small></sup>  و ودیعت قدس و ودیعت مذبح را نگاه دارید تا غضب بر بنی‌اسرائیل دیگر مستولی نشود. </p>
<p id="v6"><sup><small>6</small></sup>  و اما من اینک برادران شما لاویان را ازمیان بنی‌اسرائیل گرفتم، و برای شما پیشکش می‌باشند که به خداوند داده شده‌اند، تا خدمت خیمه اجتماع را بجا آورند. </p>
<p id="v7"><sup><small>7</small></sup>  و اما تو با پسرانت، کهانت خود را بجهت هر کار مذبح و برای آنچه اندرون حجاب است نگاه دارید، و خدمت بکنید. کهانت را به شما دادم تا خدمت از راه بخشش باشد، و غریبی که نزدیک آید، کشته شود.» </p>
<p id="v8"><sup><small>8</small></sup>  و خداوند به هارون گفت: «اینک من ودیعت هدایای افراشتنی خود را با همه‌چیزهای مقدس بنی‌اسرائیل به تو بخشیدم. آنها را به تو و پسرانت به‌سبب مسح شدن به فریضه ابدی دادم. </p>
<p id="v9"><sup><small>9</small></sup>  ازقدس اقداس که از آتش نگاه داشته شود این از آن تو خواهد بود، هر هدیه ایشان یعنی هر هدیه آردی و هر قربانی گناه و هر قربانی جرم ایشان که نزد من بگذرانند، اینها برای تو و پسرانت قدس اقداس باشد. </p>
<p id="v10"><sup><small>10</small></sup>  مثل قدس اقداس آنها را بخور. هر ذکور از آن بخورد، برای تو مقدس باشد. </p>
<p id="v11"><sup><small>11</small></sup>  واین هم از آن تو باشد، هدیه افراشتنی از عطایای ایشان با هر هدیه جنبانیدنی بنی‌اسرائیل را به تو وبه پسرانت و دخترانت به فریضه ابدی دادم، هرکه در خانه تو طاهر باشد، از آن بخورد. </p>
<p id="v12"><sup><small>12</small></sup>  تمامی بهترین روغن و تمامی بهترین حاصل مو و غله یعنی نوبرهای آنها را که به خداوند می‌دهند، به تو بخشیدم. </p>
<p id="v13"><sup><small>13</small></sup>  و نوبرهای هرچه در زمین ایشان است که نزد خداوند می‌آورند از آن تو باشد، هرکه در خانه تو طاهر باشد، از آن بخورد. </p>
<p id="v14"><sup><small>14</small></sup>  و هرچه در اسرائیل وقف بشود، از آن تو باشد. </p>
<p id="v15"><sup><small>15</small></sup>  وهرچه رحم را گشاید از هر ذی جسدی که برای خداوند می‌گذرانند چه از انسان و چه از بهایم ازآن تو باشد، اما نخست زاده انسان را البته فدیه دهی، و نخست زاده بهایم ناپاک را فدیه‌ای بده. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  «و اما درباره فدیه آنها، آنها را از یک ماهه به حساب خود به پنج مثقال نقره، موافق مثقال قدس که بیست جیره باشد فدیه بده. </p>
<p id="v17"><sup><small>17</small></sup>  ولی نخست زاده گاو یا نخست زاده گوسفند یانخست زاده بز را فدیه ندهی؛ آنها مقدسند، خون آنها را بر مذبح بپاش و پیه آنها را بجهت هدیه آتشین و عطر خوشبو برای خداوند بسوزان. </p>
<p id="v18"><sup><small>18</small></sup>  وگوشت آنها مثل سینه جنبانیدنی، از آن تو باشد وران راست، از آن تو باشد. </p>
<p id="v19"><sup><small>19</small></sup>  جمیع هدایای افراشتنی را از چیزهای مقدس که بنی‌اسرائیل برای خداوند می‌گذرانند به تو و پسرانت ودخترانت با تو به فریضه ابدی دادم، این به حضورخداوند برای تو و ذریت تو با تو عهد نمک تا به ابد خواهد بود.» </p>
<p id="v20"><sup><small>20</small></sup>  و خداوند به هارون گفت: «تو در زمین ایشان هیچ ملک نخواهی یافت، و در میان ایشان برای تو نصیبی نخواهد بود، نصیب تو و ملک تودر میان بنی‌اسرائیل من هستم. </p>
<p id="v21"><sup><small>21</small></sup>  «و به بنی لاوی‌اینک تمامی عشر اسرائیل را برای ملکیت دادم، به عوض خدمتی که می‌کنند یعنی خدمت خیمه اجتماع. </p>
<p id="v22"><sup><small>22</small></sup>  و بعد ازاین بنی‌اسرائیل به خیمه اجتماع نزدیک نیایند، مبادا گناه را متحمل شده، بمیرند. </p>
<p id="v23"><sup><small>23</small></sup>  اما لاویان خدمت خیمه اجتماع را بکنند و متحمل گناه ایشان بشوند، این در قرنهای شما فریضه‌ای ابدی خواهد بود، و ایشان در میان بنی‌اسرائیل ملک نخواهندیافت. </p>
<p id="v24"><sup><small>24</small></sup>  زیراکه عشر بنی‌اسرائیل را که آن را نزد خداوند برای هدیه افراشتنی بگذرانندبه لاویان بجهت ملک بخشیدم، بنابراین به ایشان گفتم که در میان بنی‌اسرائیل ملک نخواهندیافت.» </p>
<p id="v25"><sup><small>25</small></sup>  و خداوند موسی را خطاب کرده، گفت: </p>
<p id="v26"><sup><small>26</small></sup>  «که لاویان را نیز خطاب کرده، به ایشان بگو: چون عشری را که از بنی‌اسرائیل به شما برای ملکیت دادم از ایشان بگیرید، آنگاه هدیه افراشتنی خداوند را از آن، یعنی عشری از عشربگذرانید. </p>
<p id="v27"><sup><small>27</small></sup>  و هدیه افراشتنی شما برای شما، مثل غله خرمن و پری چرخشت حساب می‌شود. </p>
<p id="v28"><sup><small>28</small></sup>  بدینطور شما نیز از همه عشرهایی که ازبنی‌اسرائیل می‌گیرید، هدیه افراشتنی برای خداوند بگذرانید، و از آنها هدیه افراشتنی خداوند را به هارون کاهن بدهید. </p>
<p id="v29"><sup><small>29</small></sup>  از جمیع هدایای خود هر هدیه خداوند را از تمامی پیه آنها و از قسمت مقدس آنها بگذرانید. </p>
<p id="v30"><sup><small>30</small></sup>  و ایشان را بگو هنگامی که پیه آنها را از آنها گذرانیده باشید، آنگاه برای لاویان مثل محصول خرمن وحاصل چرخشت حساب خواهد شد. </p>
<p id="v31"><sup><small>31</small></sup>  و شماو خاندان شما آن را در هرجا بخورید زیراکه این مزد شما است، به عوض خدمتی که در خیمه اجتماع می‌کنید.و چون پیه آنها را از آنهاگذرانیده باشید، پس به‌سبب آنها متحمل گناه نخواهید بود، و چیزهای مقدس بنی‌اسرائیل راناپاک نکنید، مبادا بمیرند.» </p>
<p id="v32"><sup><small>32</small></sup>  و چون پیه آنها را از آنهاگذرانیده باشید، پس به‌سبب آنها متحمل گناه نخواهید بود، و چیزهای مقدس بنی‌اسرائیل راناپاک نکنید، مبادا بمیرند.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Numbers/17">اعداد - فصل 17</a></td>
        <td><a href="/fa/Bible/Numbers/Index">فهرست مطالب</a></td>
        <td><a href="/fa/Bible/Numbers/19">اعداد - فصل 19</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 18:1-10 <i>شمن ها (کاهنان)</i>: <a href="/fa/The_Urantia_Book/90#p1_1">یور 90:1.1</a>. </li>
  <li id="fn2"><a href="#cite2">↑</a> 18:15 <i>خدا ادعا می کند که اول زاده های نر</i>: <a href="/fa/The_Urantia_Book/142#p3_14">یور 142:3.14</a>. </li>
  <li id="fn3"><a href="#cite3">↑</a> 18:15-16 <i>ضبط شده به صورت: «خداوند...»</i>: <a href="/fa/The_Urantia_Book/122#p9_1">یور 122:9.1</a>. </li>
</ol>
</div>
