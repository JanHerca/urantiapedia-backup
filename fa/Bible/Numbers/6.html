<!--
title: اعداد - فصل 6
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Numbers/5">اعداد - فصل 5</a></td>
        <td><a href="/fa/Bible/Numbers/Index">فهرست مطالب</a></td>
        <td><a href="/fa/Bible/Numbers/7">اعداد - فصل 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و خداوند موسی را خطاب کرده، گفت: </p>
<p id="v2"><sup><small>2</small></sup>  «بنی‌اسرائیل را خطاب کرده، به ایشان بگو: چون مرد یا زن نذر خاص، یعنی نذر نذیره بکند، و خود را برای خداوند تخصیص نماید، <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  آنگاه از شراب و مسکرات بپرهیزد و سرکه شراب و سرکه مسکرات را ننوشد، و هیچ عصیرانگور ننوشد، و انگور تازه یا خشک نخورد. </p>
<p id="v4"><sup><small>4</small></sup>  وتمام ایام تخصیصش از هر چیزی که از تاک انگور ساخته شود، از هسته تا پوست نخورد. </p>
<p id="v5"><sup><small>5</small></sup>  «و تمام ایام نذر تخصیص او، استره بر سر اونیاید، و تا انقضای روزهایی که خود را برای خداوند تخصیص نموده است، مقدس شده، گیسهای موی سر خود را بلند دارد. </p>
<p id="v6"><sup><small>6</small></sup>  و تمام روزهایی که خود را برای خداوندتخصیص نموده است، نزدیک بدن میت نیاید. </p>
<p id="v7"><sup><small>7</small></sup>  برای پدر و مادر و برادر و خواهر خود، هنگامی که بمیرند خویشتن را نجس نسازد، زیرا که تخصیص خدایش بر سر وی می‌باشد. </p>
<p id="v8"><sup><small>8</small></sup>  تمامی روزهای تخصیصش برای خداوند مقدس خواهد بود. </p>
<p id="v9"><sup><small>9</small></sup>  «و اگر کسی دفعت ناگهان نزد او بمیرد، پس سر خود را در روز طهارت خویش بتراشد، یعنی در روز هفتم آن را بتراشد. </p>
<p id="v10"><sup><small>10</small></sup>  و در روز هشتم دوفاخته یا دو جوجه کبوتر نزد کاهن به در خیمه اجتماع بیاورد. </p>
<p id="v11"><sup><small>11</small></sup>  و کاهن یکی را برای قربانی گناه و دیگری را برای قربانی سوختنی گذرانیده، برای وی کفاره نماید، از آنچه به‌سبب میت، گناه کرده است و سر او را در آن روز تقدیس نماید. </p>
<p id="v12"><sup><small>12</small></sup>  و روزهای تخصیص خود را برای خداوند (ازنو) تخصیص نماید، و بره نرینه یک ساله برای قربانی جرم بیاورد، لیکن روزهای اول ساقطخواهد بود، چونکه تخصیصش نجس شده است. </p>
<p id="v13"><sup><small>13</small></sup>  «این است قانون نذیره، چون روزهای تخصیص او تمام شود، آنگاه او را نزد دروازه خیمه اجتماع بیاورند. </p>
<p id="v14"><sup><small>14</small></sup>  و قربانی خود را برای خداوند بگذراند، یعنی یک بره نرینه یک ساله بی‌عیب بجهت قربانی سوختنی، و یک بره ماده‌یک ساله بی‌عیب، بجهت قربانی گناه، و یک قوچ بی عیب بجهت ذبیحه سلامتی. </p>
<p id="v15"><sup><small>15</small></sup>  و یک سبد نان فطیر یعنی گرده های آرد نرم سرشته شده باروغن، و قرصهای فطیر مسح شده با روغن، وهدیه آردی آنها و هدیه ریختنی آنها. </p>
<p id="v16"><sup><small>16</small></sup>  «و کاهن آنها را به حضور خداوند نزدیک آورده، قربانی گناه و قربانی سوختنی او رابگذراند. </p>
<p id="v17"><sup><small>17</small></sup>  و قوچ را با سبد نان فطیر بجهت ذبیحه سلامتی برای خداوند بگذراند، و کاهن هدیه آردی و هدیه ریختنی او را بگذراند. </p>
<p id="v18"><sup><small>18</small></sup>  «و آن نذیره سر تخصیص خود را نزد درخیمه اجتماع بتراشد، و موی سر تخصیص خودرا گرفته، آن را بر آتشی که زیر ذبیحه سلامتی است بگذراند. </p>
<p id="v19"><sup><small>19</small></sup>  «و کاهن سردست بریان شده قوچ را با یک گرده فطیر از سبد و یک قرص فطیر گرفته، آن رابر دست نذیره، بعد از تراشیدن سر تخصیصش بگذارد. </p>
<p id="v20"><sup><small>20</small></sup>  و کاهن آنها را بجهت هدیه جنبانیدنی به حضور خداوند بجنباند، این با سینه جنبانیدنی و ران افراشتنی برای کاهن، مقدس است. و بعد ازآن نذیره شراب بنوشد. </p>
<p id="v21"><sup><small>21</small></sup>  «این است قانون نذیره‌ای که نذر بکند وقانون قربانی که بجهت تخصیص خود برای خداوند باید بگذراند، علاوه بر آنچه دستش به آن می‌رسد موافق نذری که کرده باشد، همچنین برحسب قانون تخصیص خود، باید بکند.» </p>
<p id="v22"><sup><small>22</small></sup>  و خداوند موسی را خطاب کرده، گفت: </p>
<p id="v23"><sup><small>23</small></sup>  «هارون و پسرانش را خطاب کرده، بگو: به اینطور بنی‌اسرائیل را برکت دهید و به ایشان بگویید: </p>
<p id="v24"><sup><small>24</small></sup>  «یهوه تو را برکت دهد و تو را محافظت نماید. </p>
<p id="v25"><sup><small>25</small></sup>  یهوه روی خود را بر تو تابان سازد و برتو رحمت کند. </p>
<p id="v26"><sup><small>26</small></sup>  یهوه روی خود را بر توبرافرازد و تو را سلامتی بخشد،و نام مرابنی‌اسرائیل بگذارند، و من ایشان را برکت خواهم داد.» <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  و نام مرابنی‌اسرائیل بگذارند، و من ایشان را برکت خواهم داد.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Numbers/5">اعداد - فصل 5</a></td>
        <td><a href="/fa/Bible/Numbers/Index">فهرست مطالب</a></td>
        <td><a href="/fa/Bible/Numbers/7">اعداد - فصل 7</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 6:2-15 <i>نذر و سوگند مقدس</i>: <a href="/fa/The_Urantia_Book/87#p6_9">یور 87:6.9</a>. </li>
  <li id="fn2"><a href="#cite2">↑</a> 6:26 <i>صلح پایدار</i>: <a href="/fa/The_Urantia_Book/5#p4_2">یور 5:4.2</a>. </li>
</ol>
</div>
