<!--
title: اعداد - فصل 14
description: 
published: true
date: 2022-10-6T9:46:16Z
tags: bible, bible—numbers
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Numbers/13">اعداد - فصل 13</a></td>
        <td><a href="/fa/Bible/Numbers/Index">فهرست مطالب</a></td>
        <td><a href="/fa/Bible/Numbers/15">اعداد - فصل 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و تمامی جماعت آواز خود را بلندکرده، فریاد نمودند. و قوم در آن شب می‌گریستند. </p>
<p id="v2"><sup><small>2</small></sup>  و جمیع بنی‌اسرائیل بر موسی وهارون همهمه کردند، و تمامی جماعت به ایشان گفتند: «کاش که در زمین مصر می‌مردیم یا در این صحرا وفات می‌یافتیم! </p>
<p id="v3"><sup><small>3</small></sup>  و چرا خداوند ما را به این زمین می‌آورد تا به دم شمشیر بیفتیم، و زنان واطفال ما به یغما برده شوند، آیا برگشتن به مصربرای ما بهتر نیست؟» </p>
<p id="v4"><sup><small>4</small></sup>  و به یکدیگر گفتند: «سرداری برای خود مقرر کرده، به مصربرگردیم.» </p>
<p id="v5"><sup><small>5</small></sup>  پس موسی و هارون به حضور تمامی گروه جماعت بنی‌اسرائیل به رو افتادند. </p>
<p id="v6"><sup><small>6</small></sup>  و یوشع بن نون و کالیب بن یفنه که از جاسوسان زمین بودند، رخت خود را دریدند. </p>
<p id="v7"><sup><small>7</small></sup>  و تمامی جماعت بنی‌اسرائیل را خطاب کرده، گفتند: «زمینی که برای جاسوسی آن از آن عبور نمودیم، زمین بسیار بسیار خوبیست. </p>
<p id="v8"><sup><small>8</small></sup>  اگر خداوند از ما راضی است ما را به این زمین آورده، آن را به ما خواهدبخشید، زمینی که به شیر و شهد جاری است. </p>
<p id="v9"><sup><small>9</small></sup>  زنهار از خداوند متمرد نشوید، و از اهل زمین ترسان مباشید، زیراکه ایشان خوراک ما هستند، سایه ایشان از ایشان گذشته است، و خداوند با ماست، از ایشان مترسید.» </p>
<p id="v10"><sup><small>10</small></sup>  لیکن تمامی جماعت گفتند که باید ایشان را سنگسار کنند. آنگاه جلال خداوند در خیمه اجتماع بر تمامی بنی‌اسرائیل ظاهر شد. </p>
<p id="v11"><sup><small>11</small></sup>  وخداوند به موسی گفت: «تا به کی این قوم مرااهانت نمایند؟ و تا به کی با وجود همه آیاتی که در میان ایشان نمودم، به من ایمان نیاورند؟ </p>
<p id="v12"><sup><small>12</small></sup>  ایشان را به وبا مبتلا ساخته، هلاک می‌کنم و ازتو قومی بزرگ و عظیم تر از ایشان خواهم ساخت.» </p>
<p id="v13"><sup><small>13</small></sup>  موسی به خداوند گفت: «آنگاه مصریان خواهند شنید، زیراکه این قوم را به قدرت خود ازمیان ایشان بیرون آوردی. </p>
<p id="v14"><sup><small>14</small></sup>  و به ساکنان این زمین خبر خواهند داد و ایشان شنیده‌اند که تو‌ای خداوند، در میان این قوم هستی، زیراکه تو‌ای خداوند، معاینه دیده می‌شوی، و ابر تو بر ایشان قایم است، و تو پیش روی ایشان روز در ستون ابرو شب در ستون آتش می‌خرامی. </p>
<p id="v15"><sup><small>15</small></sup>  پس اگر این قوم را مثل شخص واحد بکشی، طوایفی که آوازه تو را شنیده‌اند، خواهند گفت: </p>
<p id="v16"><sup><small>16</small></sup>  چون که خداوند نتوانست این قوم را به زمینی که برای ایشان قسم خورده بود درآورد از این سبب ایشان را در صحرا کشت. </p>
<p id="v17"><sup><small>17</small></sup>  پس الان قدرت خداوندعظیم بشود، چنانکه گفته بودی <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  که یهوه دیرخشم و بسیار رحیم و آمرزنده گناه و عصیان است، لیکن مجرم را هرگز بی‌سزا نخواهدگذاشت بلکه عقوبت گناه پدران را بر پسران تاپشت سوم و چهارم می‌رساند. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  پس گناه این قوم را برحسب عظمت رحمت خود بیامرز، چنانکه این قوم را از مصر تا اینجا آمرزیده‌ای.» </p>
<p id="v20"><sup><small>20</small></sup>  و خداوند گفت: «برحسب کلام توآمرزیدم. </p>
<p id="v21"><sup><small>21</small></sup>  لیکن به حیات خودم قسم که تمامی زمین از جلال یهوه پر خواهد شد. </p>
<p id="v22"><sup><small>22</small></sup>  چونکه جمیع مردانی که جلال و آیات مرا که در مصر وبیابان نمودم دیدند، مرا ده مرتبه امتحان کرده، آواز مرا نشنیدند. </p>
<p id="v23"><sup><small>23</small></sup>  به درستی که ایشان زمینی راکه برای پدران ایشان قسم خوردم، نخواهند دید، و هرکه مرا اهانت کرده باشد، آن را نخواهد دید. </p>
<p id="v24"><sup><small>24</small></sup>  لیکن بنده من کالیب چونکه روح دیگر داشت ومرا تمام اطاعت نمود، او را به زمینی که رفته بودداخل خواهم ساخت، و ذریت او وارث آن خواهند شد. </p>
<p id="v25"><sup><small>25</small></sup>  و چونکه عمالیقیان و کنعانیان دروادی ساکنند، فردا رو گردانیده، از راه بحر قلزم به صحرا کوچ کنید.» </p>
<p id="v26"><sup><small>26</small></sup>  و خداوند موسی و هارون را خطاب کرده، گفت: </p>
<p id="v27"><sup><small>27</small></sup>  «تا به کی این جماعت شریر را که بر من همهمه می‌کنند متحمل بشوم؟ همهمه بنی‌اسرائیل را که بر من همهمه می‌کنند، شنیدم. </p>
<p id="v28"><sup><small>28</small></sup>  به ایشان بگو خداوند می‌گوید: به حیات خودم قسم که چنانکه شما در گوش من گفتید، همچنان با شما عمل خواهم نمود. </p>
<p id="v29"><sup><small>29</small></sup>  لاشه های شما دراین صحرا خواهد افتاد، و جمیع شمرده شدگان شما برحسب تمامی عدد شما، از بیست ساله وبالاتر که بر من همهمه کرده‌اید. </p>
<p id="v30"><sup><small>30</small></sup>  شما به زمینی که درباره آن دست خود را بلند کردم که شما را درآن ساکن گردانم، هرگز داخل نخواهید شد، مگرکالیب بن یفنه و یوشع بن نون. </p>
<p id="v31"><sup><small>31</small></sup>  اما اطفال شما که درباره آنها گفتید که به یغما برده خواهند شد، ایشان را داخل خواهم کرد و ایشان زمینی را که شما رد کردید، خواهند دانست. </p>
<p id="v32"><sup><small>32</small></sup>  لیکن لاشه های شما در این صحرا خواهد افتاد. </p>
<p id="v33"><sup><small>33</small></sup>  وپسران شما در این صحرا چهل سال آواره بوده، بار زناکاری شما را متحمل خواهند شد، تالاشه های شما در صحرا تلف شود. </p>
<p id="v34"><sup><small>34</small></sup>  برحسب شماره روزهایی که زمین را جاسوسی می‌کردید، یعنی چهل روز. یک سال به عوض هر روز، بارگناهان خود را چهل سال متحمل خواهید شد، ومخالفت مرا خواهید دانست. </p>
<p id="v35"><sup><small>35</small></sup>  من که یهوه هستم، گفتم که البته این را به تمامی این جماعت شریر که به ضد من جمع شده‌اند خواهم کرد، ودر این صحرا تلف شده، در اینجا خواهند مرد.» </p>
<p id="v36"><sup><small>36</small></sup>  و اما آن کسانی که موسی برای جاسوسی زمین فرستاده بود. و ایشان چون برگشتند خبر بددرباره زمین آورده، تمام جماعت را از او گله‌مندساختند. </p>
<p id="v37"><sup><small>37</small></sup>  آن کسانی که این خبر بد را درباره زمین آورده بودند، به حضور خداوند از وبامردند. </p>
<p id="v38"><sup><small>38</small></sup>  اما یوشع بن نون و کالیب بن یفنه ازجمله آنانی که برای جاسوسی زمین رفته بودند، زنده ماندند. </p>
<p id="v39"><sup><small>39</small></sup>  و چون موسی این سخنان را به جمیع بنی‌اسرائیل گفت، قوم بسیار گریستند. </p>
<p id="v40"><sup><small>40</small></sup>  وبامدادان به زودی برخاسته، به‌سر کوه برآمده، گفتند: «اینک حاضریم و به مکانی که خداوندوعده داده است می‌رویم، زیرا گناه کرده‌ایم.» </p>
<p id="v41"><sup><small>41</small></sup>  موسی گفت: «چرا از فرمان خداوند تجاوزمی نمایید؟ لیکن این کار به کام نخواهد شد! </p>
<p id="v42"><sup><small>42</small></sup>  مروید زیرا خداوند در میان شما نیست، مبادااز پیش دشمنان خود منهزم شوید. </p>
<p id="v43"><sup><small>43</small></sup>  زیراعمالیقیان و کنعانیان آنجا پیش روی شما هستند، پس به شمشیر خواهید افتاد، و چونکه از پیروی خداوند روگردانیده‌اید، لهذا خداوند با شمانخواهد بود.» </p>
<p id="v44"><sup><small>44</small></sup>  لیکن ایشان از راه تکبر به‌سر کوه رفتند، اماتابوت عهد خداوند و موسی از میان لشکرگاه بیرون نرفتند.آنگاه عمالیقیان و کنعانیان که درآن کوهستان ساکن بودند فرودآمده، ایشان رازدند و تا حرما منهزم ساختند. </p>
<p id="v45"><sup><small>45</small></sup>  آنگاه عمالیقیان و کنعانیان که درآن کوهستان ساکن بودند فرودآمده، ایشان رازدند و تا حرما منهزم ساختند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Numbers/13">اعداد - فصل 13</a></td>
        <td><a href="/fa/Bible/Numbers/Index">فهرست مطالب</a></td>
        <td><a href="/fa/Bible/Numbers/15">اعداد - فصل 15</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 14:17 <i>قدرت خدا</i>: <a href="/fa/The_Urantia_Book/1#p1_4">یور 1:1.4</a>.  <i>خدا همه توانا است</i>: <a href="/fa/The_Urantia_Book/131#p10_3">یور 131:10.3</a>.  <i>همه کاره</i>: <a href="/fa/The_Urantia_Book/142#p3_7">یور 142:3.7</a>.  <i>قدرت</i>: <a href="/fa/The_Urantia_Book/131#p10_6">یور 131:10.6</a>. </li>
  <li id="fn2"><a href="#cite2">↑</a> 14:18-19 <i>منبع یگانه زندگی</i>: <a href="/fa/The_Urantia_Book/131#p10_6">یور 131:10.6</a>.  <i>همه مهربان</i>: <a href="/fa/The_Urantia_Book/142#p3_7">یور 142:3.7</a>.  <i>وزارت رحمت</i>: <a href="/fa/The_Urantia_Book/6#p3_2">یور 6:3.2</a>.  <i>خداوند مهربان است</i>: <a href="/fa/The_Urantia_Book/2#p5_7">یور 2:5.7</a>.  <i>خدا مریض را فراموش نمی کند</i>: <a href="/fa/The_Urantia_Book/143#p1_6">یور 143:1.6</a>. </li>
</ol>
</div>
