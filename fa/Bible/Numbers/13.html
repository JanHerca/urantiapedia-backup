<!--
title: اعداد - فصل 13
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Numbers/12">اعداد - فصل 12</a></td>
        <td><a href="/fa/Bible/Numbers/Index">فهرست مطالب</a></td>
        <td><a href="/fa/Bible/Numbers/14">اعداد - فصل 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و خداوند موسی را خطاب کرده، گفت: </p>
<p id="v2"><sup><small>2</small></sup>  «کسان بفرست تا زمین کنعان را که به بنی‌اسرائیل دادم، جاسوسی کنند؛ یک نفر را ازهر سبط آبای ایشان که هرکدام در میان ایشان سرور باشد، بفرستید.» </p>
<p id="v3"><sup><small>3</small></sup>  پس موسی به فرمان خداوند، ایشان را ازصحرای فاران فرستاد، و همه ایشان از روسای بنی‌اسرائیل بودند. </p>
<p id="v4"><sup><small>4</small></sup>  و نامهای ایشان اینهاست: ازسبط روبین، شموع بن زکور. </p>
<p id="v5"><sup><small>5</small></sup>  از سبط شمعون، شافاط بن حوری. </p>
<p id="v6"><sup><small>6</small></sup>  از سبط یهودا، کالیب بن یفنه. </p>
<p id="v7"><sup><small>7</small></sup>  از سبط یساکار، یجال بن یوسف. </p>
<p id="v8"><sup><small>8</small></sup>  از سبطافرایم، هوشع بن نون. </p>
<p id="v9"><sup><small>9</small></sup>  از سبط بنیامین، فلطی بن رافو. </p>
<p id="v10"><sup><small>10</small></sup>  از سبط زبولون، جدیئیل بن سودی. </p>
<p id="v11"><sup><small>11</small></sup>  ازسبط یوسف از سبط بنی منسی، جدی بن سوسی. </p>
<p id="v12"><sup><small>12</small></sup>  از سبط دان، عمیئیل بن جملی. </p>
<p id="v13"><sup><small>13</small></sup>  از سبطاشیر، ستور بن میکائیل. </p>
<p id="v14"><sup><small>14</small></sup>  از سبط نفتالی، نحبی بن وفسی. </p>
<p id="v15"><sup><small>15</small></sup>  از سبط جاد، جاوئیل بن ماکی. </p>
<p id="v16"><sup><small>16</small></sup>  این است نامهای کسانی که موسی برای جاسوسی زمین فرستاد، و موسی هوشع بن نون رایهوشوع نام نهاد. </p>
<p id="v17"><sup><small>17</small></sup>  و موسی ایشان را برای جاسوسی زمین کنعان فرستاده، به ایشان گفت: «از اینجا به جنوب رفته، به کوهستان برآیید. </p>
<p id="v18"><sup><small>18</small></sup>  و زمین را ببینید که چگونه است و مردم را که در آن ساکنند که قوی‌اند یا ضعیف، قلیل‌اند یا کثیر. </p>
<p id="v19"><sup><small>19</small></sup>  و زمینی که در آن ساکنند چگونه است، نیک یا بد؟ و در چه قسم شهرها ساکنند، در چادرها یا در قلعه‌ها؟ </p>
<p id="v20"><sup><small>20</small></sup>  و چگونه است زمین، چرب یا لاغر؟ درخت دارد یا نه؟ پس قوی‌دل شده، از میوه زمین بیاورید.» و آن وقت موسم نوبر انگور بود. </p>
<p id="v21"><sup><small>21</small></sup>  پس رفته زمین را از بیابان سین تا رحوب، نزد مدخل حمات جاسوسی کردند. </p>
<p id="v22"><sup><small>22</small></sup>  و به جنوب رفته، به حبرون رسیدند، و اخیمان وشیشای و تلمای بنی عناق در آنجا بودند، اماحبرون هفت سال قبل از صوعن مصر بنا شده بود. </p>
<p id="v23"><sup><small>23</small></sup>  و به وادی اشکول آمدند، و شاخه‌ای با یک خوشه انگور بریده، آن را بر چوب دستی، میان دونفر با قدری از انار و انجیر برداشته، آوردند. </p>
<p id="v24"><sup><small>24</small></sup>  وآن مکان به‌سبب خوشه انگور که بنی‌اسرائیل ازآنجا بریده بودند، به وادی اشکول نامیده شد. </p>
<p id="v25"><sup><small>25</small></sup>  و بعد از چهل روز، از جاسوسی زمین برگشتند. </p>
<p id="v26"><sup><small>26</small></sup>  و روانه شده، نزد موسی و هارون وتمامی جماعت بنی‌اسرائیل به قادش در بیابان فاران رسیدند، و برای ایشان و برای تمامی جماعت خبر‌آوردند، و میوه زمین را به ایشان نشان دادند. </p>
<p id="v27"><sup><small>27</small></sup>  و برای او حکایت کرده، گفتند: «به زمینی که ما را فرستادی رفتیم، و به درستی که به شیر و شهد جاریست، و میوه‌اش این است. </p>
<p id="v28"><sup><small>28</small></sup>  لیکن مردمانی که در زمین ساکنند زورآورند، وشهرهایش حصاردار و بسیار عظیم، و بنی عناق رانیز در آنجا دیدیم. </p>
<p id="v29"><sup><small>29</small></sup>  و عمالقه در زمین جنوب ساکنند، و حتیان و یبوسیان و اموریان درکوهستان سکونت دارند. و کنعانیان نزد دریا و برکناره اردن ساکنند.» </p>
<p id="v30"><sup><small>30</small></sup>  و کالیب قوم را پیش موسی خاموش ساخته، گفت: «فی الفور برویم و آن را در تصرف آریم، زیرا که می‌توانیم بر آن غالب شویم.» </p>
<p id="v31"><sup><small>31</small></sup>  اماآن کسانی که با وی رفته بودند، گفتند: «نمی توانیم با این قوم مقابله نماییم زیرا که ایشان از ماقوی ترند.» </p>
<p id="v32"><sup><small>32</small></sup>  و درباره زمینی که آن را جاسوسی کرده بودند، خبر بد نزد بنی‌اسرائیل آورده، گفتند: «زمینی که برای جاسوسی آن از آن گذشتیم زمینی است که ساکنان خود را می‌خورد، و تمامی قومی که در آن دیدیم، مردان بلند قدبودند.و در آنجا جباران بنی عناق را دیدیم که اولاد جبارانند، و ما در نظر خود مثل ملخ بودیم وهمچنین در نظر ایشان می‌نمودیم.» </p>
<p id="v33"><sup><small>33</small></sup>  و در آنجا جباران بنی عناق را دیدیم که اولاد جبارانند، و ما در نظر خود مثل ملخ بودیم وهمچنین در نظر ایشان می‌نمودیم.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Numbers/12">اعداد - فصل 12</a></td>
        <td><a href="/fa/Bible/Numbers/Index">فهرست مطالب</a></td>
        <td><a href="/fa/Bible/Numbers/14">اعداد - فصل 14</a></td>
      </tr>
    </tbody>
  </table>
</figure>
