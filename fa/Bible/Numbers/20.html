<!--
title: اعداد - فصل 20
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Numbers/19">اعداد - فصل 19</a></td>
        <td><a href="/fa/Bible/Numbers/Index">فهرست مطالب</a></td>
        <td><a href="/fa/Bible/Numbers/21">اعداد - فصل 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و تمامی جماعت بنی‌اسرائیل در ماه اول به بیابان صین رسیدند، و قوم درقادش اقامت کردند، و مریم در آنجا وفات یافته، دفن شد. </p>
<p id="v2"><sup><small>2</small></sup>  و برای جماعت آب نبود. پس بر موسی وهارون جمع شدند. </p>
<p id="v3"><sup><small>3</small></sup>  و قوم با موسی منازعت کرده، گفتند: «کاش که می‌مردیم وقتی که برادران ما در حضور خداوند مردند! </p>
<p id="v4"><sup><small>4</small></sup>  و چرا جماعت خداوند را به این بیابان آوردید تا ما و بهایم ما، دراینجا بمیریم؟ </p>
<p id="v5"><sup><small>5</small></sup>  و ما را از مصر چرا برآوردید تا مارا به این‌جای بد بیاورید که جای زراعت و انجیرو مو و انار نیست؟ و آب هم نیست که بنوشیم!» </p>
<p id="v6"><sup><small>6</small></sup>  و موسی و هارون از حضور جماعت نزد درخیمه اجتماع آمدند، و به روی خود درافتادند، وجلال خداوند بر ایشان ظاهر شد. </p>
<p id="v7"><sup><small>7</small></sup>  و خداوندموسی را خطاب کرده، گفت: </p>
<p id="v8"><sup><small>8</small></sup>  «عصا را بگیر و توو برادرت هارون جماعت را جمع کرده، در نظرایشان به این صخره بگویید که آب خود را بدهد، پس آب را برای ایشان از صخره بیرون آورده، جماعت و بهایم ایشان را خواهی نوشانید.» </p>
<p id="v9"><sup><small>9</small></sup>  پس موسی عصا را از حضور خداوند، چنانکه او را فرموده بود، گرفت. </p>
<p id="v10"><sup><small>10</small></sup>  و موسی وهارون، جماعت را پیش صخره جمع کردند، و به ایشان گفت: «ای مفسدان بشنوید، آیا از این صخره آب برای شما بیرون آوریم؟» </p>
<p id="v11"><sup><small>11</small></sup>  و موسی دست خود را بلند کرده، صخره را دو مرتبه باعصای خود زد و آب بسیار بیرون آمد که جماعت و بهایم ایشان نوشیدند. </p>
<p id="v12"><sup><small>12</small></sup>  و خداوند به موسی و هارون گفت: «چونکه مرا تصدیق ننمودید تا مرا در نظر بنی‌اسرائیل تقدیس نمایید، لهذا شما این جماعت را به زمینی که به ایشان داده‌ام داخل نخواهید ساخت.» </p>
<p id="v13"><sup><small>13</small></sup>  این است آب مریبه‌جایی که بنی‌اسرائیل با خداوندمخاصمه کردند، و او خود را در میان ایشان تقدیس نمود. </p>
<p id="v14"><sup><small>14</small></sup>  و موسی، رسولان از قادش نزد ملک ادوم فرستاد که «برادر تو اسرائیل چنین می‌گوید: که تمامی مشقتی را که بر ما واقع شده است، تومی دانی. </p>
<p id="v15"><sup><small>15</small></sup>  که پدران ما به مصر فرود آمدند ومدت مدیدی در مصر ساکن می‌بودیم، و مصریان با ما و با پدران ما، بد سلوکی نمودند. </p>
<p id="v16"><sup><small>16</small></sup>  و چون نزد خداوند فریاد برآوردیم، او آواز ما را شنیده، فرشته‌ای فرستاد و ما را از مصر بیرون آورد. واینک ما در قادش هستیم، شهری که در آخرحدود توست. </p>
<p id="v17"><sup><small>17</small></sup>  تمنا اینکه از زمین تو بگذریم، از مزرعه و تاکستان نخواهیم گذشت، و آب ازچاهها نخواهیم نوشید، بلکه از شاهراه‌ها خواهیم رفت، و تا از حدود تو نگذشته باشیم، به طرف راست یا چپ انحراف نخواهیم کرد.» </p>
<p id="v18"><sup><small>18</small></sup>  ادوم وی را گفت: «از من نخواهی گذشت والا به مقابله تو با شمشیر بیرون خواهم آمد.» </p>
<p id="v19"><sup><small>19</small></sup>  بنی‌اسرائیل در جواب وی گفتند: «از راههای عام خواهیم رفت و هرگاه من و مواشیم از آب توبنوشیم قیمت آن را خواهم داد، فقط بر پایهای خود می‌گذرم و بس.» </p>
<p id="v20"><sup><small>20</small></sup>  گفت: «نخواهی گذشت.» و ادوم با خلق بسیار و دست قوی به مقابله ایشان بیرون آمد. </p>
<p id="v21"><sup><small>21</small></sup>  بدینطور ادوم راضی نشد که اسرائیل را از حدود خود راه دهد، پس اسرائیل از طرف او رو گردانید. </p>
<p id="v22"><sup><small>22</small></sup>  پس تمامی جماعت بنی‌اسرائیل از قادش کوچ کرده، به کوه هور رسیدند. </p>
<p id="v23"><sup><small>23</small></sup>  و خداوندموسی و هارون را در کوه هور نزد سرحد زمین ادوم خطاب کرده، گفت: </p>
<p id="v24"><sup><small>24</small></sup>  «هارون به قوم خودخواهد پیوست، زیرا چونکه شما نزد آب مریبه از قول من عصیان ورزیدید، از این جهت او به زمینی که به بنی‌اسرائیل دادم، داخل نخواهد شد. </p>
<p id="v25"><sup><small>25</small></sup>  پس هارون و پسرش العازار را برداشته، ایشان را به فراز کوه هور بیاور. </p>
<p id="v26"><sup><small>26</small></sup>  و لباس هارون رابیرون کرده، بر پسرش العازار بپوشان، و هارون درآنجا وفات یافته، به قوم خود خواهد پیوست.» </p>
<p id="v27"><sup><small>27</small></sup>  پس موسی به طوری که خداوند او را امرفرموده بود، عمل نموده، ایشان درنظر تمامی جماعت به فراز کوه هور برآمدند. </p>
<p id="v28"><sup><small>28</small></sup>  و موسی لباس هارون را بیرون کرده، به پسرش العازارپوشانید. و هارون در آنجا بر قله کوه وفات یافت، و موسی و العازار از کوه فرود آمدند.و چون تمامی جماعت دیدند که هارون مرد، جمیع خاندان اسرائیل برای هارون سی روز ماتم گرفتند. </p>
<p id="v29"><sup><small>29</small></sup>  و چون تمامی جماعت دیدند که هارون مرد، جمیع خاندان اسرائیل برای هارون سی روز ماتم گرفتند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Numbers/19">اعداد - فصل 19</a></td>
        <td><a href="/fa/Bible/Numbers/Index">فهرست مطالب</a></td>
        <td><a href="/fa/Bible/Numbers/21">اعداد - فصل 21</a></td>
      </tr>
    </tbody>
  </table>
</figure>
