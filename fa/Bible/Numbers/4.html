<!--
title: اعداد - فصل 4
description: 
published: true
date: 2023-11-8T20:23:55Z
tags: bible, bible—numbers
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Numbers/3">
          <span class="mdi mdi-arrow-left-drop-circle"></span><span class="pl-2">اعداد - فصل 3</span>
        </a>
        </td>
        <td>
        <a href="/fa/Bible/Numbers/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Numbers/5">
          <span class="pr-2">اعداد - فصل 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  و خداوند موسی و هارون را خطاب کرده، گفت: </p>
<p id="v2"><sup><small>2</small></sup>  «حساب بنی قهات را از میان بنی لاوی برحسب قبایل و خاندان آبای ایشان بگیر. </p>
<p id="v3"><sup><small>3</small></sup>  از سی ساله و بالاتر تا پنجاه ساله، هر‌که داخل خدمت شود تا در خیمه اجتماع کار کند. </p>
<p id="v4"><sup><small>4</small></sup>  «و خدمت بنی قهات در خیمه اجتماع، کارقدس‌الاقداس باشد. </p>
<p id="v5"><sup><small>5</small></sup>  و هنگامی که اردو کوچ می‌کند هارون وپسرانش داخل شده، پوشش حجاب را پایین بیاورند، و تابوت شهادت را به آن بپوشانند. </p>
<p id="v6"><sup><small>6</small></sup>  و برآن پوشش پوست خز آبی بگذارند و جامه‌ای که تمام آن لاجوردی باشد بالای آن پهن نموده، چوب دستهایش را بگذرانند. </p>
<p id="v7"><sup><small>7</small></sup>  «و بر میز نان تقدمه، جامه لاجوردی بگسترانند و بر آن، بشقابها و قاشقها و کاسه‌ها وپیاله های ریختنی را بگذرانند و نان دائمی بر آن باشد. </p>
<p id="v8"><sup><small>8</small></sup>  و جامه قرمز بر آنها گسترانیده، آن را به پوشش پوست خز بپوشانند و چوبدستهایش رابگذرانند. </p>
<p id="v9"><sup><small>9</small></sup>  «و جامه لاجوردی گرفته، شمعدان روشنایی و چراغهایش و گلگیرهایش وسینی هایش و تمامی ظروف روغنش را که به آنهاخدمتش می‌کنند بپوشانند، </p>
<p id="v10"><sup><small>10</small></sup>  و آن را و همه اسبابش را در پوشش پوست خز گذارده، برچوب دستی بگذارند. </p>
<p id="v11"><sup><small>11</small></sup>  «و بر مذبح زرین، جامه لاجوردی گسترانیده، آن را به پوشش پوست خز بپوشانند، و چوب دستهایش را بگذرانند. </p>
<p id="v12"><sup><small>12</small></sup>  «و تمامی اسباب خدمت را که به آنها درقدس خدمت می‌کنند گرفته، آنها را در جامه لاجوردی بگذرانند، و آنها را به پوشش پوست خز پوشانیده، بر چوب دست بنهند. </p>
<p id="v13"><sup><small>13</small></sup>  «و مذبح را از خاکستر خالی کرده، جامه ارغوانی بر آن بگسترانند. </p>
<p id="v14"><sup><small>14</small></sup>  و جمیع اسبابش راکه به آنها خدمت آن را می‌کنند یعنی مجمرها وچنگالها و خاک اندازها و کاسه‌ها، همه اسباب مذبح را بر روی آن بنهند، و بر آن پوشش، پوست خز گسترانیده، چوب دستهایش را بگذرانند. </p>
<p id="v15"><sup><small>15</small></sup>  «و چون هارون و پسرانش در هنگام کوچ کردن اردو، از پوشانیدن قدس و تمامی اسباب قدس فارغ شوند، بعد از آن پسران قهات برای برداشتن آن بیایند، اما قدس را لمس ننمایند مبادابمیرند، این چیزها از خیمه اجتماع حمل بنی قهات می‌باشد. </p>
<p id="v16"><sup><small>16</small></sup>  «و ودیعت العازار بن هارون کاهن، روغن بجهت روشنایی و بخور خوشبو و هدیه آردی دائمی و روغن مسح و نظارت تمامی مسکن می‌باشد، با هرآنچه در آن است، خواه از قدس وخواه از اسبابش.» </p>
<p id="v17"><sup><small>17</small></sup>  و خداوند موسی و هارون را خطاب کرده، گفت: </p>
<p id="v18"><sup><small>18</small></sup>  «سبط قبایل قهاتیان را از میان لاویان منقطع مسازید. </p>
<p id="v19"><sup><small>19</small></sup>  بلکه با ایشان چنین رفتارنمایید تا چون به قدس‌الاقداس نزدیک آیند، زنده بمانند و نمیرند. هارون و پسرانش داخل آن بشوند، و هریک از ایشان را به خدمت و حمل خود بگمارند. </p>
<p id="v20"><sup><small>20</small></sup>  و اما ایشان بجهت دیدن قدس لحظه‌ای هم داخل نشوند، مبادا بمیرند.» </p>
<p id="v21"><sup><small>21</small></sup>  و خداوند موسی را خطاب کرده، گفت: </p>
<p id="v22"><sup><small>22</small></sup>  «حساب بنی جرشون را نیز برحسب خاندان آباو قبایل ایشان بگیر. </p>
<p id="v23"><sup><small>23</small></sup>  از سی ساله و بالاتر تاپنجاه ساله ایشان را بشمار، هر‌که داخل شود تادر خیمه اجتماع به شغل بپردازد و خدمت بنماید. </p>
<p id="v24"><sup><small>24</small></sup>  «این است خدمت قبایل بنی جرشون درخدمت گذاری و حمل، </p>
<p id="v25"><sup><small>25</small></sup>  که تجیرهای مسکن وخیمه اجتماع را با پوشش آن و پوشش پوست خز که بر بالای آن است، و پرده دروازه خیمه اجتماع را بردارند. </p>
<p id="v26"><sup><small>26</small></sup>  و تجیرهای صحن و پرده مدخل دروازه صحن، که پیش مسکن و به اطراف مذبح است، و طنابهای آنها و همه اسباب خدمت آنها و هرچه به آنها باید کرده شود، ایشان بکنند. </p>
<p id="v27"><sup><small>27</small></sup>  و تمامی خدمت بنی جرشون در هر حمل وخدمت ایشان، به فرمان هارون و پسران او بشود، و جمیع حملهای ایشان را بر ایشان ودیعت گذارید. </p>
<p id="v28"><sup><small>28</small></sup>  این است خدمت قبایل بنی جرشون در خیمه اجتماع. و نظارت ایشان به‌دست ایتامار بن هارون کاهن باشد. </p>
<p id="v29"><sup><small>29</small></sup>  «و بنی مراری را برحسب قبایل و خاندان آبای ایشان بشمار. </p>
<p id="v30"><sup><small>30</small></sup>  از سی ساله و بالاتر تاپنجاه ساله هرکه به خدمت داخل شود، تا کارخیمه اجتماع را بنماید. ایشان را بشمار. </p>
<p id="v31"><sup><small>31</small></sup>  این است ودیعت حمل ایشان، در تمامی خدمت ایشان در خیمه اجتماع، تختهای مسکن وپشت بندهایش و ستونهایش و پایه هایش </p>
<p id="v32"><sup><small>32</small></sup>  وستونهای اطراف صحن و پایه های آنها و میخهای آنها و طنابهای آنها با همه اسباب آنها، و تمامی خدمت آنها، پس اسباب ودیعت حمل ایشان رابه نامها حساب کنید. </p>
<p id="v33"><sup><small>33</small></sup>  این است خدمت قبایل بنی مراری در تمامی خدمت ایشان در خیمه اجتماع، زیردست ایتامار بن هارون کاهن.» </p>
<p id="v34"><sup><small>34</small></sup>  و موسی و هارون و سروران جماعت، بنی قهات را برحسب قبایل و خاندان آبای ایشان شمردند. </p>
<p id="v35"><sup><small>35</small></sup>  از سی ساله و بالاتر تا پنجاه ساله هرکه به خدمت داخل می‌شد تا در خیمه اجتماع مشغول شود. </p>
<p id="v36"><sup><small>36</small></sup>  و شمرده شدگان ایشان برحسب قبایل ایشان، دو هزار و هفتصد و پنجاه نفر بودند. </p>
<p id="v37"><sup><small>37</small></sup>  اینانند شمرده شدگان قبایل قهاتیان، هرکه درخیمه اجتماع کار می‌کرد که موسی و هارون ایشان را برحسب آنچه خداوند به واسطه موسی فرموده بود، شمردند. </p>
<p id="v38"><sup><small>38</small></sup>  و شمرده شدگان بنی جرشون برحسب قبایل و خاندان آبای ایشان، </p>
<p id="v39"><sup><small>39</small></sup>  از سی ساله وبالاتر تا پنجاه ساله، هرکه به خدمت داخل می‌شدتا در خیمه اجتماع کار کند. </p>
<p id="v40"><sup><small>40</small></sup>  و شمرده شدگان ایشان برحسب قبایل و خاندان آبای ایشان، دوهزار و ششصد و سی نفر بودند. </p>
<p id="v41"><sup><small>41</small></sup>  اینانند شمرده شدگان قبایل بنی جرشون، هرکه در خیمه اجتماع کار می‌کرد که موسی و هارون ایشان رابرحسب فرمان خداوند شمردند. </p>
<p id="v42"><sup><small>42</small></sup>  و شمرده شدگان قبایل بنی مراری برحسب قبایل و خاندان آبای ایشان، </p>
<p id="v43"><sup><small>43</small></sup>  از سی ساله وبالاتر تا پنجاه ساله، هرکه به خدمت داخل می‌شدتا در خیمه اجتماع کار کند. </p>
<p id="v44"><sup><small>44</small></sup>  و شمرده شدگان ایشان برحسب قبایل ایشان سه هزار و دویست نفر بودند. </p>
<p id="v45"><sup><small>45</small></sup>  اینانند شمرده شدگان قبایل بنی مراری که موسی و هارون ایشان را برحسب آنچه خداوند به واسطه موسی فرموده بود، شمردند. </p>
<p id="v46"><sup><small>46</small></sup>  جمیع شمرده شدگان لاویان که موسی وهارون و سروران اسرائیل ایشان را برحسب قبایل و خاندان آبای ایشان شمردند، </p>
<p id="v47"><sup><small>47</small></sup>  از سی ساله و بالاتر تا پنجاه ساله هرکه داخل می‌شد تاکار خدمت و کار حملها را در خیمه اجتماع بکند. </p>
<p id="v48"><sup><small>48</small></sup>  شمرده شدگان ایشان هشت هزار وپانصد و هشتاد نفر بودند،برحسب فرمان خداوند به توسط موسی، هرکس موافق خدمتش و حملش شمرده شد.و چنانکه خداوند موسی را امر فرموده بود، اوایشان را شمرد. </p>
<p id="v49"><sup><small>49</small></sup>  برحسب فرمان خداوند به توسط موسی، هرکس موافق خدمتش و حملش شمرده شد.و چنانکه خداوند موسی را امر فرموده بود، اوایشان را شمرد. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Numbers/3">
          <span class="mdi mdi-arrow-left-drop-circle"></span><span class="pl-2">اعداد - فصل 3</span>
        </a>
        </td>
        <td>
        <a href="/fa/Bible/Numbers/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Numbers/5">
          <span class="pr-2">اعداد - فصل 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
