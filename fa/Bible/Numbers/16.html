<!--
title: اعداد - فصل 16
description: 
published: true
date: 2023-11-8T20:23:55Z
tags: bible, bible—numbers
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Numbers/15">
          <span class="mdi mdi-arrow-left-drop-circle"></span><span class="pl-2">اعداد - فصل 15</span>
        </a>
        </td>
        <td>
        <a href="/fa/Bible/Numbers/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Numbers/17">
          <span class="pr-2">اعداد - فصل 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  و قورح بن یصهار بن قهات بن لاوی وداتان و ابیرام پسران الیاب و اون بن فالت پسران روبین (کسان ) گرفته، </p>
<p id="v2"><sup><small>2</small></sup>  با بعضی ازبنی‌اسرائیل، یعنی دویست و پنجاه نفر ازسروران جماعت که برگزیدگان شورا و مردان معروف بودند، به حضور موسی برخاستند. </p>
<p id="v3"><sup><small>3</small></sup>  و به مقابل موسی و هارون جمع شده، به ایشان گفتند: «شما از حد خود تجاوز می‌نمایید، زیرا تمامی جماعت هریک از ایشان مقدس‌اند، و خداوند درمیان ایشان است. پس چرا خویشتن را بر جماعت خداوند برمی افرازید؟» </p>
<p id="v4"><sup><small>4</small></sup>  و چون موسی این راشنید به روی خود درافتاد. </p>
<p id="v5"><sup><small>5</small></sup>  و قورح و تمامی جمعیت او را خطاب کرده، گفت: «بامدادان خداوند نشان خواهد داد که چه کس از آن وی وچه کس مقدس است، و او را نزد خود خواهدآورد، و هرکه را برای خود برگزیده است، او رانزد خود خواهد آورد. </p>
<p id="v6"><sup><small>6</small></sup>  این را بکنید که مجمرهابرای خود بگیرید، ای قورح و تمامی جمعیت تو. </p>
<p id="v7"><sup><small>7</small></sup>  و آتش در آنها گذارده، فردا به حضورخداوند بخور در آنها بریزید، و آن کس که خداوند برگزیده است، مقدس خواهد شد. ای پسران لاوی شما از حد خود تجاوز می‌نمایید!» </p>
<p id="v8"><sup><small>8</small></sup>  و موسی به قورح گفت: «ای بنی لاوی بشنوید! </p>
<p id="v9"><sup><small>9</small></sup>  آیا نزد شما کم است که خدای اسرائیل شما رااز جماعت اسرائیل ممتاز کرده است، تا شما رانزد خود بیاورد تا در مسکن خداوندخدمت نمایید، و به حضور جماعت برای خدمت ایشان بایستید؟ </p>
<p id="v10"><sup><small>10</small></sup>  و تو را و جمیع برادرانت بنی لاوی رابا تو نزدیک آورد، و آیا کهانت را نیز می‌طلبید؟ </p>
<p id="v11"><sup><small>11</small></sup>  از این جهت تو و تمامی جمعیت تو به ضدخداوند جمع شده‌اید، و اما هارون چیست که براو همهمه می‌کنید؟» </p>
<p id="v12"><sup><small>12</small></sup>  و موسی فرستاد تا داتان و ابیرام پسران الیاب را بخواند، و ایشان گفتند: «نمی آییم! </p>
<p id="v13"><sup><small>13</small></sup>  آیاکم است که ما را از زمینی که به شیر و شهد جاری است، بیرون آوردی تا ما را در صحرا نیز هلاک سازی که می‌خواهی خود را بر ما حکمران سازی؟ </p>
<p id="v14"><sup><small>14</small></sup>  و ما را هم به زمینی که به شیر و شهدجاری است درنیاوردی و ملکیتی از مزرعه‌ها وتاکستانها به ما ندادی. آیا چشمان این مردمان رامی کنی؟ نخواهیم آمد!» </p>
<p id="v15"><sup><small>15</small></sup>  و موسی بسیار خشمناک شده، به خداوندگفت: «هدیه ایشان را منظور منما، یک خر ازایشان نگرفتم، و به یکی از ایشان زیان نرساندم.» </p>
<p id="v16"><sup><small>16</small></sup>  و موسی به قورح گفت: «تو با تمامی جمعیت خود فردا به حضور خداوند حاضر شوید، تو وایشان و هارون. </p>
<p id="v17"><sup><small>17</small></sup>  و هر کس مجمر خود راگرفته، بخور بر آنها بگذارد و شما هر کس مجمرخود، یعنی دویست و پنجاه مجمر به حضورخداوند بیاورید، تو نیز و هارون هر یک مجمرخود را بیاورید.» </p>
<p id="v18"><sup><small>18</small></sup>  پس هر کس مجمر خود راگرفته، و آتش در آنها نهاده، و بخور بر آنهاگذارده، نزد دروازه خیمه اجتماع، با موسی وهارون ایستادند. </p>
<p id="v19"><sup><small>19</small></sup>  و قورح تمامی جماعت را به مقابل ایشان نزد در خیمه اجتماع جمع کرد، وجلال خداوند بر تمامی جماعت ظاهرشد. </p>
<p id="v20"><sup><small>20</small></sup>  و خداوند موسی و هارون را خطاب کرده، گفت: </p>
<p id="v21"><sup><small>21</small></sup>  «خود را از این جماعت دور کنید تاایشان را در لحظه‌ای هلاک کنم.» </p>
<p id="v22"><sup><small>22</small></sup>  پس ایشان به روی در‌افتاده، گفتند: «ای خدا که خدای روحهای تمام بشر هستی، آیا یک نفر گناه ورزد وبر تمام جماعت غضبناک شوی؟» <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  و خداوند موسی را خطاب کرده، گفت: </p>
<p id="v24"><sup><small>24</small></sup>  «جماعت را خطاب کرده، بگو از اطراف مسکن قورح و داتان و ابیرام دور شوید.» </p>
<p id="v25"><sup><small>25</small></sup>  پس موسی برخاسته، نزد داتان و ابیرام رفت و مشایخ اسرائیل در عقب وی رفتند. </p>
<p id="v26"><sup><small>26</small></sup>  و جماعت راخطاب کرده، گفت: «از نزد خیمه های این مردمان شریر دور شوید، و چیزی را که از آن ایشان است لمس منمایید، مبادا در همه گناهان ایشان هلاک شوید.» </p>
<p id="v27"><sup><small>27</small></sup>  پس از اطراف مسکن قورح و داتان وابیرام دور شدند، و داتان و ابیرام بیرون آمده، بازنان و پسران و اطفال خود به در خیمه های خودایستادند. </p>
<p id="v28"><sup><small>28</small></sup>  و موسی گفت: «از این خواهیددانست که خداوند مرا فرستاده است تا همه این کارها را بکنم و به اراده من نبوده است. </p>
<p id="v29"><sup><small>29</small></sup>  اگر این کسان مثل موت سایر بنی آدم بمیرند و اگر مثل وقایع جمیع بنی آدم بر ایشان واقع شود، خداوندمرا نفرستاده است. </p>
<p id="v30"><sup><small>30</small></sup>  و اما اگر خداوند چیزتازه‌ای بنماید و زمین دهان خود را گشاده، ایشان را با جمیع مایملک ایشان ببلعد که به گور زنده فرود روند، آنگاه بدانید که این مردمان خداوند رااهانت نموده‌اند.» </p>
<p id="v31"><sup><small>31</small></sup>  و چون از گفتن همه این سخنان فارغ شد، زمینی که زیر ایشان بود، شکافته شد. </p>
<p id="v32"><sup><small>32</small></sup>  و زمین دهان خود را گشوده، ایشان را و خانه های ایشان و همه کسان را که تعلق به قورح داشتند، با تمامی اموال ایشان بلعید. </p>
<p id="v33"><sup><small>33</small></sup>  و ایشان با هرچه به ایشان تعلق داشت، زنده به گور فرورفتند، و زمین برایشان به هم آمد که از میان جماعت هلاک شدند. </p>
<p id="v34"><sup><small>34</small></sup>  و جمیع اسرائیلیان که به اطراف ایشان بودند، از نعره ایشان گریختند، زیرا گفتند مبادا زمین ما رانیز ببلعد. </p>
<p id="v35"><sup><small>35</small></sup>  و آتش از حضور خداوند بدر‌آمده، دویست و پنجاه نفر را که بخور می‌گذرانیدند، سوزانید. </p>
<p id="v36"><sup><small>36</small></sup>  و خداوند موسی را خطاب کرده، گفت: </p>
<p id="v37"><sup><small>37</small></sup>  «به العازار بن هارون کاهن بگو که مجمرها را ازمیان آتش بردار، و آتش را به آن طرف بپاش زیراکه آنها مقدس است. </p>
<p id="v38"><sup><small>38</small></sup>  یعنی مجمرهای این گناهکاران را به ضد جان ایشان و از آنها تختهای پهن برای پوشش مذبح بسازند، زیرا چونکه آنهارا به حضور خداوند گذرانیده‌اند مقدس شده است، تا برای بنی‌اسرائیل آیتی باشد.» </p>
<p id="v39"><sup><small>39</small></sup>  پس العازار کاهن مجمرهای برنجین را که سوخته شدگان گذرانیده بودند گرفته، از آنها پوشش مذبح ساختند. </p>
<p id="v40"><sup><small>40</small></sup>  تا برای بنی‌اسرائیل یادگارباشد تا هیچ غریبی که از اولاد هارون نباشدبجهت سوزانیدن بخور به حضور خداوند نزدیک نیاید، مبادا مثل قورح و جمعیتش بشود، چنانکه خداوند به واسطه موسی او را امر فرموده بود. </p>
<p id="v41"><sup><small>41</small></sup>  و در فردای آن روز تمامی جماعت بنی‌اسرائیل بر موسی و هارون همهمه کرده، گفتند که شما قوم خداوند را کشتید. </p>
<p id="v42"><sup><small>42</small></sup>  و چون جماعت بر موسی و هارون جمع شدند، به سوی خیمه اجتماع نگریستند، و اینک ابر آن راپوشانید و جلال خداوند ظاهر شد. </p>
<p id="v43"><sup><small>43</small></sup>  و موسی وهارون پیش خیمه اجتماع آمدند. </p>
<p id="v44"><sup><small>44</small></sup>  و خداوندموسی را خطاب کرده، گفت: </p>
<p id="v45"><sup><small>45</small></sup>  «از میان این جماعت دور شوید تا ایشان را ناگهان هلاک سازم.» و ایشان به روی خود درافتادند. </p>
<p id="v46"><sup><small>46</small></sup>  و موسی به هارون گفت: «مجمر خود راگرفته، آتش از روی مذبح در آن بگذار، و بخور برآن بریز، و به زودی به سوی جماعت رفته، برای ایشان کفاره کن، زیرا غضب از حضور خداوندبرآمده، و وبا شروع شده است.» </p>
<p id="v47"><sup><small>47</small></sup>  پس هارون به نحوی که موسی گفته بود آن را گرفته، در میان جماعت دوید و اینک وبا در میان قوم شروع شده بود، پس بخور را بریخت و بجهت قوم کفاره نمود. </p>
<p id="v48"><sup><small>48</small></sup>  و او در میان مردگان و زندگان ایستاد ووبا بازداشته شد. </p>
<p id="v49"><sup><small>49</small></sup>  و عدد کسانی که از وبا مردندچهارده هزار و هفتصد بود، سوای آنانی که درحادثه قورح هلاک شدند.پس هارون نزدموسی به در خیمه اجتماع برگشت و وبا رفع شد. </p>
<p id="v50"><sup><small>50</small></sup>  پس هارون نزدموسی به در خیمه اجتماع برگشت و وبا رفع شد. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Numbers/15">
          <span class="mdi mdi-arrow-left-drop-circle"></span><span class="pl-2">اعداد - فصل 15</span>
        </a>
        </td>
        <td>
        <a href="/fa/Bible/Numbers/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Numbers/17">
          <span class="pr-2">اعداد - فصل 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 16:22 <i>خدای ارواح هر جسم</i>: <a href="/fa/The_Urantia_Book/96#p4_6">یور 96:4.6</a>. </li>
</ol>
</div>
