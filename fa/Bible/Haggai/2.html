<!--
title: حجی - فصل 2
description: 
published: true
date: 2023-11-8T20:23:56Z
tags: bible, bible—haggai
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Haggai/1">
          <span class="mdi mdi-arrow-left-drop-circle"></span><span class="pl-2">حجی - فصل 1</span>
        </a>
        </td>
        <td>
        <a href="/fa/Bible/Haggai/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  در روز بیست و یکم ماه هفتم، کلام خداوند بواسطه حجی نبی نازل شده، گفت: </p>
<p id="v2"><sup><small>2</small></sup>  زربابل بن شالتیئیل والی یهودا و یهوشع بن یهوصادق رئیس کهنه، و بقیه قوم را خطاب کرده، بگو: </p>
<p id="v3"><sup><small>3</small></sup>  کیست در میان شما که باقی‌مانده واین خانه را در جلال نخستینش دیده باشد؟ پس الان در نظر شما چگونه می‌نماید؟ آیا در نظر شماناچیز نمی نماید؟ </p>
<p id="v4"><sup><small>4</small></sup>  اما الان خداوند می‌گوید: ای زربابل قوی‌دل باش و‌ای یهوشع بن یهوصادق رئیس کهنه قوی‌دل باش و‌ای تمامی قوم زمین قوی‌دل باشید و خداوند می‌فرماید که مشغول بشوید زیرا که من با شما هستم. قول یهوه صبایوت این است. </p>
<p id="v5"><sup><small>5</small></sup>  برحسب کلام آن عهدی که در حین بیرون آوردن شما از مصر با شما بستم وچونکه روح من در میان شما قایم می‌باشد، ترسان مباشید. </p>
<p id="v6"><sup><small>6</small></sup>  زیرا که یهوه صبایوت چنین می‌گوید: یک دفعه دیگر و آن نیز بعد از اندک زمانی، آسمانها و زمین و دریا و خشکی را متزلزل خواهم ساخت. </p>
<p id="v7"><sup><small>7</small></sup>  و تمامی امت‌ها را متزلزل خواهم ساخت و فضیلت جمیع امت‌ها خواهندآمد و یهوه صبایوت می‌گوید که این خانه را ازجلال پر خواهم ساخت. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  یهوه صبایوت می‌گوید: نقره از آن من و طلا از آن من است. </p>
<p id="v9"><sup><small>9</small></sup>  یهوه صبایوت می‌گوید: جلال آخر این خانه ازجلال نخستینش عظیم تر خواهد بود و در این مکان، سلامتی را خواهم بخشید. قول یهوه صبایوت این است. </p>
<p id="v10"><sup><small>10</small></sup>  در روز بیست و چهارم ماه نهم از سال دوم داریوش، کلام خداوند بواسطه حجی نبی نازل شده، گفت: </p>
<p id="v11"><sup><small>11</small></sup>  یهوه صبایوت چنین می‌گوید: ازکاهنان درباره شریعت سوال کن و بپرس. </p>
<p id="v12"><sup><small>12</small></sup>  اگرکسی گوشت مقدس را در دامن جامه خود برداردو دامنش به نان یا آش یا شراب یا روغن یا به هرقسم خوراک دیگر برخورد، آیا آن مقدس خواهد شد؟ و کاهنان جواب دادند که نی. </p>
<p id="v13"><sup><small>13</small></sup>  پس حجی پرسید: اگر کسی‌که از میتی نجس شده باشد یکی از اینها را لمس نماید آیا آن نجس خواهد شد؟ و کاهنان در جواب گفتند که نجس خواهد شد. </p>
<p id="v14"><sup><small>14</small></sup>  پس حجی تکلم نموده، گفت: خداوند می‌فرماید این قوم همچنین هستند و این امت به نظر من همچنین می‌باشند و همه اعمال دستهای ایشان چنین است و هر هدیه‌ای که درآنجا می‌برند نجس می‌باشد. </p>
<p id="v15"><sup><small>15</small></sup>  و الان دل خود رامشغول سازید از این‌روز و قبل از این، پیش ازآنکه سنگی برسنگی در هیکل خداوند گذاشته شود. </p>
<p id="v16"><sup><small>16</small></sup>  در تمامی این ایام چون کسی به توده بیست (من ) می‌آمد فقط ده (من ) بود و چون کسی به میخانه می‌آمد تا پنجاه رطل از آن بکشد، فقطبیست رطل بود. </p>
<p id="v17"><sup><small>17</small></sup>  و شما را و تمامی اعمال دستهای شما را به باد سموم و یرقان و تگرگ زدم. لیکن خداوند می‌گوید بسوی من بازگشت ننمودید. </p>
<p id="v18"><sup><small>18</small></sup>  الان دل خود را مشغول سازید از این‌روز به بعد، یعنی از روز بیست و چهارم ماه نهم، از روزی که بنیاد هیکل خداوند نهاده شد، دل خود را مشغول سازید. </p>
<p id="v19"><sup><small>19</small></sup>  آیا تخم هنوز در انباراست و مو و انجیر و انار و درخت زیتون هنوزمیوه خود را نیاورده‌اند؟ از این‌روز برکت خواهم داد. </p>
<p id="v20"><sup><small>20</small></sup>  و کلام خداوند بار دوم در بیست و چهارم ماه بر حجی نازل شده، گفت: </p>
<p id="v21"><sup><small>21</small></sup>  زربابل والی یهودا را خطاب کرده، بگو: من آسمانها و زمین رامتزلزل خواهم ساخت.و کرسی ممالک را واژگون خواهم نمود و قوت ممالک امت‌ها راهلاک خواهم ساخت و ارابه‌ها و سواران آنها راسرنگون خواهم کرد و اسبها و سواران آنها به شمشیر یکدیگر خواهند افتاد. </p>
<p id="v22"><sup><small>22</small></sup>  و کرسی ممالک را واژگون خواهم نمود و قوت ممالک امت‌ها راهلاک خواهم ساخت و ارابه‌ها و سواران آنها راسرنگون خواهم کرد و اسبها و سواران آنها به شمشیر یکدیگر خواهند افتاد. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Haggai/1">
          <span class="mdi mdi-arrow-left-drop-circle"></span><span class="pl-2">حجی - فصل 1</span>
        </a>
        </td>
        <td>
        <a href="/fa/Bible/Haggai/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 2:7 <i>او آرزوی همه ملت هاست</i>: <a href="/fa/The_Urantia_Book/190#p5_4">یور 190:5.4</a>.  <i>من آرزوی هر سنی هستم</i>: <a href="/fa/The_Urantia_Book/182#p1_10">یور 182:1.10</a>. </li>
</ol>
</div>
