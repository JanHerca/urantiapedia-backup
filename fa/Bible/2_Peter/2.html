<!--
title: دوم پترس - فصل 2
description: 
published: true
date: 2022-10-6T9:46:16Z
tags: bible, bible—2 peter
editor: ckeditor
dateCreated: 2022-8-14T17:48:5Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Peter/1">دوم پترس - فصل 1</a></td>
        <td><a href="/fa/Bible/2_Peter/Index">فهرست مطالب</a></td>
        <td><a href="/fa/Bible/2_Peter/3">دوم پترس - فصل 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  لکن در میان قوم، انبیای کذبه نیز بودند، چنانکه در میان شما هم معلمان کذبه خواهند بود که بدعتهای مهلک را خفیه خواهندآورد و آن آقایی را که ایشان را خرید انکارخواهند نمود و هلاکت سریع را بر خود خواهندکشید؛ </p>
<p id="v2"><sup><small>2</small></sup>  و بسیاری فجور ایشان را متابعت خواهند نمود که به‌سبب ایشان طریق حق، موردملامت خواهد شد. </p>
<p id="v3"><sup><small>3</small></sup>  و از راه طمع به سخنان جعلی شما را خرید و فروش خواهند کرد که عقوبت ایشان از مدت مدید تاخیر نمی کند وهلاکت ایشان خوابیده نیست. </p>
<p id="v4"><sup><small>4</small></sup>  زیرا هرگاه خدا بر فرشتگانی که گناه کردند، شفقت ننمود بلکه ایشان را به جهنم انداخته، به زنجیرهای ظلمت سپرد تا برای داوری نگاه داشته شوند؛ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  و بر عالم قدیم شفقت نفرمود بلکه نوح، واعظ عدالت را با هفت نفر دیگر محفوظداشته، طوفان را بر عالم بی‌دینان آورد؛ </p>
<p id="v6"><sup><small>6</small></sup>  وشهرهای سدوم و عموره را خاکستر نموده، حکم به واژگون شدن آنها فرمود و آنها را برای آنانی که بعد از این بی‌دینی خواهند کرد، عبرتی ساخت؛ </p>
<p id="v7"><sup><small>7</small></sup>  و لوط عادل را که از رفتار فاجرانه بی‌دینان رنجیده بود رهانید. </p>
<p id="v8"><sup><small>8</small></sup>  زیرا که آن مرد عادل درمیانشان ساکن بوده، از آنچه می‌دید و می‌شنید، دل صالح خود را به‌کارهای قبیح ایشان هرروزه رنجیده می‌داشت. </p>
<p id="v9"><sup><small>9</small></sup>  پس خداوند می‌داند که عادلان را از تجربه رهایی دهد و ظالمان را تا به روز جزا در عذاب نگاه دارد. </p>
<p id="v10"><sup><small>10</small></sup>  خصوص آنانی که در شهوات نجاست در‌پی جسم می‌روند وخداوندی را حقیر می‌دانند. </p>
<p id="v11"><sup><small>11</small></sup>  و حال آنکه فرشتگانی که در قدرت و قوت افضل هستند، پیش خداوند برایشان حکم افترا نمی زنند. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  لکن اینها چون حیوانات غیرناطق که برای صید و هلاکت طبع متولد شده‌اند، ملامت می‌کنند بر آنچه نمی دانندو در فساد خود هلاک خواهند شد. </p>
<p id="v13"><sup><small>13</small></sup>  و مزدناراستی خود را خواهند یافت که عیش و عشرت یک روزه را سرور خود می‌دانند. لکه‌ها و عیبهاهستند که در ضیافت های محبتانه خود عیش وعشرت می‌نمایند وقتی که با شما شادی می‌کنند. </p>
<p id="v14"><sup><small>14</small></sup>  چشمهای پر از زنا دارند که از گناه بازداشته نمی شود، و کسان ناپایدار را به دام می‌کشند؛ ابنای لعنت که قلب خود را برای طمع ریاضت داده‌اند، </p>
<p id="v15"><sup><small>15</small></sup>  و راه مستقیم را ترک کرده، گمراه شدند و طریق بلعام بن بصور را که مزد ناراستی رادوست می‌داشت، متابعت کردند. </p>
<p id="v16"><sup><small>16</small></sup>  لکن او ازتقصیر خود توبیخ یافت که حمار گنگ به زبان انسان متنطق شده، دیوانگی نبی را توبیخ نمود. </p>
<p id="v17"><sup><small>17</small></sup>  اینها چشمه های بی‌آب و مه های رانده شده به باد شدید هستند که برای ایشان ظلمت تاریکی جاودانی، مقرر است. </p>
<p id="v18"><sup><small>18</small></sup>  زیرا که سخنان تکبرآمیز و باطل می‌گویند و آنانی را که از اهل ضلالت تازه رستگار شده‌اند، در دام شهوات به فجور جسمی می‌کشند، </p>
<p id="v19"><sup><small>19</small></sup>  و ایشان را به آزادی وعده می‌دهند و حال آنکه خود غلام فسادهستند، زیرا هرچیزی که بر کسی غلبه یافته باشد، او نیز غلام آن است. </p>
<p id="v20"><sup><small>20</small></sup>  زیرا هرگاه به معرفت خداوند و نجات‌دهنده ما عیسی مسیح ازآلایش دنیوی رستند و بعد از آن، بار دیگر گرفتارو مغلوب آن گشتند، اواخر ایشان از اوایل بدترمی شود. </p>
<p id="v21"><sup><small>21</small></sup>  زیرا که برای ایشان بهتر می‌بود که راه عدالت را ندانسته باشند از اینکه بعد از دانستن باردیگر از آن حکم مقدس که بدیشان سپرده شده بود، برگردند.لکن معنی مثل حقیقی بر ایشان راست آمد که «سگ به قی خود رجوع کرده است و خنزیر شسته شده، به غلطیدن در گل.» </p>
<p id="v22"><sup><small>22</small></sup>  لکن معنی مثل حقیقی بر ایشان راست آمد که «سگ به قی خود رجوع کرده است و خنزیر شسته شده، به غلطیدن در گل.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/2_Peter/1">دوم پترس - فصل 1</a></td>
        <td><a href="/fa/Bible/2_Peter/Index">فهرست مطالب</a></td>
        <td><a href="/fa/Bible/2_Peter/3">دوم پترس - فصل 3</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 2:4 <i>خاتمه دادن به شورش</i>: <a href="/fa/The_Urantia_Book/120#p2_2">یور 120:2.2</a>. </li>
  <li id="fn2"><a href="#cite2">↑</a> 2:11 <i>فرشتگان شما را متهم نمی کنند</i>: <a href="/fa/The_Urantia_Book/38#p2_4">یور 38:2.4</a>. </li>
</ol>
</div>
