<!--
title: ميکاه - فصل 3
description: 
published: true
date: 2022-10-6T9:46:16Z
tags: bible, bible—micah
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Micah/2">ميکاه - فصل 2</a></td>
        <td><a href="/fa/Bible/Micah/Index">فهرست مطالب</a></td>
        <td><a href="/fa/Bible/Micah/4">ميکاه - فصل 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و گفتم: ای روسای یعقوب و‌ای داوران خاندان اسرائیل بشنوید! آیا بر شما نیست که انصاف را بدانید؟ </p>
<p id="v2"><sup><small>2</small></sup>  آنانی که از نیکویی نفرت دارند و بر بدی مایل می‌باشند و پوست را از تن مردم و گوشت را از استخوانهای ایشان می‌کنند، </p>
<p id="v3"><sup><small>3</small></sup>  و کسانی که گوشت قوم مرا می‌خورند و پوست ایشان را از تن ایشان می‌کنند و استخوانهای ایشان را خرد کرده، آنها را گویا در دیگ و مثل گوشت در پاتیل می‌ریزند. </p>
<p id="v4"><sup><small>4</small></sup>  آنگاه نزد خداونداستغاثه خواهند نمود و ایشان را اجابت نخواهدنمود بلکه روی خود را در آنزمان از ایشان خواهد پوشانید چونکه مرتکب اعمال زشت شده‌اند. </p>
<p id="v5"><sup><small>5</small></sup>  خداوند درباره انبیایی که قوم مرا گمراه می‌کنند و به دندانهای خود می‌گزند و سلامتی راندا می‌کنند و اگر کسی چیزی به دهان ایشان نگذارد با او تدارک جنگ می‌بینند، چنین می‌گوید: </p>
<p id="v6"><sup><small>6</small></sup>  از این جهت برای شما شب خواهدبود که رویا نبینید و ظلمت برای شما خواهد بود که فالگیری ننمایید. آفتاب بر انبیاء غروب خواهد کرد و روز بر ایشان تاریک خواهد شد. </p>
<p id="v7"><sup><small>7</small></sup>  وراییان خجل و فالگیران رسوا شده، جمیع ایشان لبهای خود را خواهند پوشانید چونکه از جانب خدا جواب نخواهد بود. </p>
<p id="v8"><sup><small>8</small></sup>  و لیکن من از قوت روح خداوند و از انصاف و توانایی مملو شده‌ام تایعقوب را از عصیان او و اسرائیل را از گناهش خبر دهم. </p>
<p id="v9"><sup><small>9</small></sup>  ‌ای روسای خاندان یعقوب و‌ای داوران خاندان اسرائیل این را بشنوید! شما که ازانصاف نفرت دارید و تمامی راستی را منحرف می‌سازید. </p>
<p id="v10"><sup><small>10</small></sup>  و صهیون را به خون و اورشلیم را به ظلم بنا می‌نمایید. </p>
<p id="v11"><sup><small>11</small></sup>  روسای ایشان برای رشوه داوری می‌نمایند و کاهنان ایشان برای اجرت تعلیم می‌دهند و انبیای ایشان برای نقره فال می‌گیرند و بر خداوند توکل نموده، می‌گویند: آیاخداوند در میان ما نیست پس بلا به ما نخواهدرسید.بنابراین صهیون به‌سبب شما مثل مزرعه شیار خواهد شد و اورشلیم به توده های سنگ و کوه خانه به بلندیهای جنگل مبدل خواهد گردید. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  بنابراین صهیون به‌سبب شما مثل مزرعه شیار خواهد شد و اورشلیم به توده های سنگ و کوه خانه به بلندیهای جنگل مبدل خواهد گردید. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Micah/2">ميکاه - فصل 2</a></td>
        <td><a href="/fa/Bible/Micah/Index">فهرست مطالب</a></td>
        <td><a href="/fa/Bible/Micah/4">ميکاه - فصل 4</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 3:11 <i>کشیش ها اجیر تدریس می کنند</i>: <a href="/fa/The_Urantia_Book/149#p6_12">یور 149:6.12</a>.  <i>حاکمانی که برای پاداش قضاوت می کنند</i>: <a href="/fa/The_Urantia_Book/97#p5_5">یور 97:5.5</a>. </li>
</ol>
</div>
