<!--
title: اول سموئيل - فصل 19
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Samuel/18">اول سموئيل - فصل 18</a></td>
        <td><a href="/fa/Bible/1_Samuel/Index">فهرست مطالب</a></td>
        <td><a href="/fa/Bible/1_Samuel/20">اول سموئيل - فصل 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و شاول به پسر خود یوناتان و به جمیع خادمان خویش فرمود تا داود رابکشند. </p>
<p id="v2"><sup><small>2</small></sup>  اما یوناتان پسر شاول به داود بسیار میل داشت، و یوناتان داود را خبر داده، گفت: «پدرم شاول قصد قتل تو دارد، پس الان تا بامدادان خویشتن را نگاهدار و در جایی مخفی مانده، خود را پنهان کن. </p>
<p id="v3"><sup><small>3</small></sup>  و من بیرون آمده، به پهلوی پدرم در صحرایی که تو در آن می‌باشی خواهم ایستاد، و درباره تو با پدرم گفتگو خواهم کرد واگر چیزی ببینم تو را اطلاع خواهم داد.» </p>
<p id="v4"><sup><small>4</small></sup>  و یوناتان درباره داود نزد پدر خود شاول به نیکویی سخن رانده، وی را گفت: «پادشاه بر بنده خود داود گناه نکند زیرا که او به تو گناه نکرده است بلکه اعمال وی برای تو بسیار نیکو بوده است. </p>
<p id="v5"><sup><small>5</small></sup>  و جان خویش را به‌دست خود نهاده، آن فلسطینی را کشت و خداوند نجات عظیمی به جهت تمامی اسرائیل نمود و تو آن را دیده، شادمان شدی؛ پس چرا به خون بی‌تقصیری گناه کرده، داود را بی‌سبب بکشی.» </p>
<p id="v6"><sup><small>6</small></sup>  و شاول به سخن یوناتان گوش گرفت، و شاول قسم خورد که به حیات خداوند او کشته نخواهد شد. </p>
<p id="v7"><sup><small>7</small></sup>  آنگاه یوناتان داود را خواند و یوناتان او را از همه این سخنان خبر داد و یوناتان داود را نزد شاول آورده، او مثل ایام سابق در حضور وی می‌بود. </p>
<p id="v8"><sup><small>8</small></sup>  و باز جنگ واقع شده، داود بیرون رفت و بافلسطینیان جنگ کرده، ایشان را به کشتار عظیمی شکست داد و از حضور وی فرار کردند. </p>
<p id="v9"><sup><small>9</small></sup>  و روح بد از جانب خداوند بر شاول آمد و او در خانه خود نشسته، مزراق خویش را در دست داشت وداود به‌دست خود می‌نواخت. </p>
<p id="v10"><sup><small>10</small></sup>  و شاول خواست که داود را با مزراق خود تا به دیوار بزند، اما او از حضور شاول بگریخت و مزراق را به دیوار زد و داود فرار کرده، آن شب نجات یافت. </p>
<p id="v11"><sup><small>11</small></sup>  و شاول قاصدان به خانه داود فرستاد تا آن را نگاهبانی نمایند و در صبح او را بکشند. امامیکال، زن داود، او را خبر داده، گفت: «اگر امشب جان خود را خلاص نکنی، فردا کشته خواهی شد.» </p>
<p id="v12"><sup><small>12</small></sup>  پس میکال داود را از پنجره فرو هشته، اوروانه شد و فرار کرده، نجات یافت. </p>
<p id="v13"><sup><small>13</small></sup>  اما میکال ترافیم را گرفته، آن را در بستر نهاد و بالینی از پشم بز زیر سرش نهاده، آن را با رخت پوشانید. </p>
<p id="v14"><sup><small>14</small></sup>  وچون شاول قاصدان فرستاده تا داود را بگیرند، گفت بیمار است. </p>
<p id="v15"><sup><small>15</small></sup>  پس شاول قاصدان را فرستادتا داود را ببینند و گفت: «او را بر بسترش نزد من بیاورید تا او را بکشم.» </p>
<p id="v16"><sup><small>16</small></sup>  و چون قاصدان داخل شدند، اینک ترافیم در بستر و بالین پشم بز زیرسرش بود. </p>
<p id="v17"><sup><small>17</small></sup>  و شاول به میکال گفت: «برای چه مرا چنین فریب دادی و دشمنم را رها کردی تانجات یابد.» و میکال شاول را جواب داد که او به من گفت: «مرا رها کن؛ برای چه تو را بکشم؟» </p>
<p id="v18"><sup><small>18</small></sup>  و داود فرار کرده، رهایی یافت و نزدسموئیل به رامه آمده، از هر‌آنچه شاول با وی کرده بود، او را مخبر ساخت، و او و سموئیل رفته، در نایوت ساکن شدند. </p>
<p id="v19"><sup><small>19</small></sup>  پس شاول را خبرداده، گفتند: «اینک داود در نایوت رامه است.» </p>
<p id="v20"><sup><small>20</small></sup>  و شاول قاصدان برای گرفتن داود فرستاد، وچون جماعت انبیا را دیدند که نبوت می‌کنند و سموئیل را که به پیشوایی ایشان ایستاده است، روح خدا بر قاصدان شاول آمده، ایشان نیز نبوت کردند. </p>
<p id="v21"><sup><small>21</small></sup>  و چون شاول را خبر دادند قاصدان دیگر فرستاده، ایشان نیز نبوت کردند، و شاول بازقاصدان سوم فرستاده، ایشان نیز نبوت کردند. </p>
<p id="v22"><sup><small>22</small></sup>  پس خود او نیز به رامه رفت و چون به چاه بزرگ که نزد سیخوه است رسید، سوال کرده، گفت: «سموئیل و داود کجا می‌باشند؟» و کسی گفت: «اینک در نایوت رامه هستند.» </p>
<p id="v23"><sup><small>23</small></sup>  و به آنجابه نایوت رامه روانه شد و روح خدا بر او نیز آمد ودر حینی که می‌رفت نبوت می‌کرد تا به نایوت رامه رسید.و او نیز جامه خود را کنده، به حضور سموئیل نبوت می‌کرد و تمامی آن روز وتمامی آن شب برهنه افتاد، بنابراین گفتند: «آیاشاول نیز از‌جمله انبیاست؟» </p>
<p id="v24"><sup><small>24</small></sup>  و او نیز جامه خود را کنده، به حضور سموئیل نبوت می‌کرد و تمامی آن روز وتمامی آن شب برهنه افتاد، بنابراین گفتند: «آیاشاول نیز از‌جمله انبیاست؟» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Samuel/18">اول سموئيل - فصل 18</a></td>
        <td><a href="/fa/Bible/1_Samuel/Index">فهرست مطالب</a></td>
        <td><a href="/fa/Bible/1_Samuel/20">اول سموئيل - فصل 20</a></td>
      </tr>
    </tbody>
  </table>
</figure>
