<!--
title: اول سموئيل - فصل 17
description: 
published: true
date: 2023-11-8T20:23:56Z
tags: bible, bible—1 samuel
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/1_Samuel/16">
          <span class="mdi mdi-arrow-left-drop-circle"></span><span class="pl-2">اول سموئيل - فصل 16</span>
        </a>
        </td>
        <td>
        <a href="/fa/Bible/1_Samuel/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/1_Samuel/18">
          <span class="pr-2">اول سموئيل - فصل 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  و فلسطینیان لشکر خود را برای جنگ جمع نموده، در سوکوه که در یهودیه است، جمع شدند، و در میان سوکوه و عزیقه درافس دمیم اردو زدند. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  و شاول و مردان اسرائیل جمع شده، در دره ایلاه اردو زده، به مقابله فلسطینیان صف آرایی کردند. </p>
<p id="v3"><sup><small>3</small></sup>  و فلسطینیان برکوه از یک طرف ایستادند، و اسرائیلیان بر کوه به طرف دیگر ایستادند، و دره در میان ایشان بود. </p>
<p id="v4"><sup><small>4</small></sup>  و از اردوی فلسطینیان مرد مبارزی مسمی به جلیات که از شهر جت بود بیرون آمد، و قدش شش ذراع و یک وجب بود. </p>
<p id="v5"><sup><small>5</small></sup>  و بر سر خود، خودبرنجینی داشت و به زره فلسی ملبس بود، و وزن زره‌اش پنج هزار مثقال برنج بود. </p>
<p id="v6"><sup><small>6</small></sup>  و بر ساقهایش ساق بندهای برنجین و در میان کتفهایش مزراق برنجین بود. </p>
<p id="v7"><sup><small>7</small></sup>  و چوب نیزه‌اش مثل نوردجولاهگان و سرنیزه‌اش ششصد مثقال آهن بود، و سپردارش پیش او می‌رفت. </p>
<p id="v8"><sup><small>8</small></sup>  و او ایستاده، افواج اسرائیل را صدا زد و به ایشان گفت: «چرابیرون آمده، صف آرایی نمودید؟ آیا من فلسطینی نیستم و شما بندگان شاول؟ برای خودشخصی برگزینید تا نزد من درآید. </p>
<p id="v9"><sup><small>9</small></sup>  اگر او بتواندبا من جنگ کرده، مرا بکشد، ما بندگان شماخواهیم شد، و اگر من بر او غالب آمده، او رابکشم شما بندگان ما شده، ما را بندگی خواهیدنمود.» </p>
<p id="v10"><sup><small>10</small></sup>  و فلسطینی گفت: «من امروز فوجهای اسرائیل را به ننگ می‌آورم، شخصی به من بدهیدتا با هم جنگ نماییم.» </p>
<p id="v11"><sup><small>11</small></sup>  و چون شاول و جمیع اسرائیلیان این سخنان فلسطینی را شنیدندهراسان شده، بسیار بترسیدند. </p>
<p id="v12"><sup><small>12</small></sup>  و داود پسر آن مرد افراتی بیت لحم یهودابود که یسا نام داشت، و او را هشت پسر بود، و آن مرد در ایام شاول در میان مردمان پیر و سالخورده بود. </p>
<p id="v13"><sup><small>13</small></sup>  و سه پسر بزرگ یسا روانه شده، در عقب شاول به جنگ رفتند و اسم سه پسرش که به جنگ رفته بودند: نخست زاده‌اش الیاب و دومش ابیناداب و سوم شماه بود. </p>
<p id="v14"><sup><small>14</small></sup>  و داود کوچکتر بودو آن سه بزرگ در عقب شاول رفته بودند. </p>
<p id="v15"><sup><small>15</small></sup>  و داود از نزد شاول آمد و رفت می‌کرد تا گوسفندان پدر خود را در بیت لحم بچراند. </p>
<p id="v16"><sup><small>16</small></sup>  و آن فلسطینی صبح و شام می‌آمد و چهل روز خود راظاهر می‌ساخت. </p>
<p id="v17"><sup><small>17</small></sup>  و یسا به پسر خود داود گفت: «الان به جهت برادرانت یک ایفه از این غله برشته و این ده قرص نان را بگیر و به اردو نزد برادرانت بشتاب. </p>
<p id="v18"><sup><small>18</small></sup>  و این ده قطعه پنیر را برای سردار هزاره ایشان ببر و از سلامتی برادرانت بپرس و از ایشان نشانی‌ای بگیر.» </p>
<p id="v19"><sup><small>19</small></sup>  و شاول و آنها و جمیع مردان اسرائیل دردره ایلاه بودند و با فلسطینیان جنگ می‌کردند. </p>
<p id="v20"><sup><small>20</small></sup>  پس داود بامدادان برخاسته، گله را به‌دست چوپان واگذاشت و برداشته، چنانکه یسا او را امرفرموده بود برفت، و به سنگر اردو رسید وقتی که لشکر به میدان بیرون رفته، برای جنگ نعره می‌زدند. </p>
<p id="v21"><sup><small>21</small></sup>  و اسرائیلیان و فلسطینیان لشکر به مقابل لشکر صف آرایی کردند. </p>
<p id="v22"><sup><small>22</small></sup>  و داود اسبابی را که داشت به‌دست نگاهبان اسباب سپرد و به سوی لشکر دویده، آمد و سلامتی برادران خودرا بپرسید. </p>
<p id="v23"><sup><small>23</small></sup>  و چون با ایشان گفتگو می‌کرد اینک آن مرد مبارز فلسطینی جتی که اسمش جلیات بود از لشکر فلسطینیان برآمده، مثل پیش سخن گفت و داود شنید. </p>
<p id="v24"><sup><small>24</small></sup>  و جمیع مردان اسرائیل چون آن مرد رادیدند، از حضورش فرار کرده، بسیار ترسیدند. </p>
<p id="v25"><sup><small>25</small></sup>  و مردان اسرائیل گفتند: «آیا این مرد را که برمی آید، دیدید؟ یقین برای به ننگ‌آوردن اسرائیل برمی آید و هر‌که او را بکشد، پادشاه اورا از مال فراوان دولتمند سازد، و دختر خود را به او دهد، و خانه پدرش را در اسرائیل آزاد خواهدساخت.» </p>
<p id="v26"><sup><small>26</small></sup>  و داود کسانی را که نزد او ایستاده بودند خطاب کرده، گفت: «به شخصی که این فلسطینی را بکشد و این ننگ را از اسرائیل برداردچه خواهد شد؟ زیرا که این فلسطینی نامختون کیست که لشکرهای خدای حی را به ننگ‌آورد؟» </p>
<p id="v27"><sup><small>27</small></sup>  و قوم او را به همین سخنان خطاب کرده، گفتند: «به شخصی که او را بکشد، چنین خواهد شد.» </p>
<p id="v28"><sup><small>28</small></sup>  و چون با مردمان سخن می‌گفتند برادربزرگش الیاب شنید و خشم الیاب بر داودافروخته شده، گفت: «برای چه اینجا آمدی و آن گله قلیل را در بیابان نزد که گذاشتی؟ من تکبر وشرارت دل تو را می‌دانم زیرا برای دیدن جنگ آمده‌ای.» </p>
<p id="v29"><sup><small>29</small></sup>  داود گفت: «الان چه کردم آیا سببی نیست؟» </p>
<p id="v30"><sup><small>30</small></sup>  پس از وی به طرف دیگری روگردانیده، به همین طور گفت و مردمان او را مثل پیشتر جواب دادند. </p>
<p id="v31"><sup><small>31</small></sup>  و چون سخنانی که داود گفت، مسموع شد، شاول را مخبر ساختند و او وی را طلبید. </p>
<p id="v32"><sup><small>32</small></sup>  و داود به شاول گفت: «دل کسی به‌سبب اونیفتد. بنده ات می‌رود و با این فلسطینی جنگ می‌کند.» </p>
<p id="v33"><sup><small>33</small></sup>  شاول به داود گفت: «تو نمی توانی به مقابل این فلسطینی بروی تا با وی جنگ نمایی زیرا که تو جوان هستی و او از جوانیش مردجنگی بوده است.» </p>
<p id="v34"><sup><small>34</small></sup>  داود به شاول گفت: «بنده ات گله پدر خود را می‌چراند که شیر وخرسی آمده، بره‌ای از گله ربودند. </p>
<p id="v35"><sup><small>35</small></sup>  و من آن راتعاقب نموده، کشتم و از دهانش رهانیدم و چون به طرف من بلند شد، ریش او را گرفته، او را زدم وکشتم. </p>
<p id="v36"><sup><small>36</small></sup>  بنده ات هم شیر و هم خرس را کشت، واین فلسطینی نامختون مثل یکی از آنها خواهدبود، چونکه لشکرهای خدای حی را به تنگ آورده است. </p>
<p id="v37"><sup><small>37</small></sup>  و داود گفت: خداوند که مرا از چنگ شیر و از چنگ خرس رهانید، مرا از دست این فلسطینی خواهد رهانید.» و شاول به داودگفت: «برو و خداوند با تو باد.» </p>
<p id="v38"><sup><small>38</small></sup>  و شاول لباس خود را به داود پوشانید وخود برنجینی بر سرش نهاد و زره‌ای به اوپوشانید. </p>
<p id="v39"><sup><small>39</small></sup>  و داود شمشیرش را بر لباس خودبست و می‌خواست که برود زیرا که آنها رانیازموده بود و داود به شاول گفت: «با اینهانمی توانم رفت چونکه نیازموده‌ام.» پس داود آنهارا از بر خود بیرون آورد. </p>
<p id="v40"><sup><small>40</small></sup>  و چوب دستی خودرا به‌دست گرفته، پنج سنگ مالیده، از نهر سواکرد، و آنها را در کیسه شبانی که داشت، یعنی درانبان خود گذاشت و فلاخنش را به‌دست گرفته، به آن فلسطینی نزدیک شد. </p>
<p id="v41"><sup><small>41</small></sup>  و آن فلسطینی همی آمد تا به داود نزدیک شد و مردی که سپرش را برمی داشت پیش رویش می‌آمد. </p>
<p id="v42"><sup><small>42</small></sup>  و فلسطینی نظر افکنده، داودرا دید و او را حقیر شمرد زیرا جوانی خوشرو ونیکومنظر بود. </p>
<p id="v43"><sup><small>43</small></sup>  و فلسطینی به داود گفت: «آیامن سگ هستم که با چوب دستی نزد من می‌آیی؟» و فلسطینی داود را به خدایان خود لعنت کرد. </p>
<p id="v44"><sup><small>44</small></sup>  و فلسطینی به داود گفت: «نزد من بیا تا گوشت تو را به مرغان هوا و درندگان صحرا بدهم.» </p>
<p id="v45"><sup><small>45</small></sup>  داود به فلسطینی گفت: «تو با شمشیر و نیزه و مزراق نزد من می‌آیی اما من به اسم یهوه صبایوت، خدای لشکرهای اسرائیل که او را به ننگ‌آورده‌ای نزد تو می‌آیم. </p>
<p id="v46"><sup><small>46</small></sup>  و خداوند امروزتو را به‌دست من تسلیم خواهد کرد و تو را زده، سر تو را از تنت جدا خواهم کرد، و لاشه های لشکر فلسطینیان را امروز به مرغان هوا و درندگان زمین خواهم داد تا تمامی زمین بدانند که دراسرائیل خدایی هست. </p>
<p id="v47"><sup><small>47</small></sup>  و تمامی این جماعت خواهند دانست که خداوند به شمشیر و نیزه خلاصی نمی دهد زیرا که جنگ از آن خداونداست و او شما را به‌دست ما خواهد داد.» <sup id="cite2"><a href="#fn2">[2]</a></sup></p>
<p id="v48"><sup><small>48</small></sup>  و چون فلسطینی برخاسته، پیش آمد و به مقابله داود نزدیک شد، داود شتافته، به مقابله فلسطینی به سوی لشکر دوید. </p>
<p id="v49"><sup><small>49</small></sup>  و داود دست خود را به کیسه‌اش برد و سنگی از آن گرفته، ازفلاخن انداخت و به پیشانی فلسطینی زد، و سنگ به پیشانی او فرو رفت که بر روی خود بر زمین افتاد. </p>
<p id="v50"><sup><small>50</small></sup>  پس داود بر فلسطینی با فلاخن و سنگ غالب آمده، فلسطینی را زد و کشت و در دست داود شمشیری نبود. </p>
<p id="v51"><sup><small>51</small></sup>  و داود دویده، بر آن فلسطینی‌ایستاد، و شمشیر او را گرفته، ازغلافش کشید و او را کشته، سرش را با آن از تنش جدا کرد، و چون فلسطینیان، مبارز خود را کشته دیدند، گریختند. </p>
<p id="v52"><sup><small>52</small></sup>  و مردان اسرائیل و یهودابرخاستند و نعره زده، فلسطینیان را تا جت و تادروازه های عقرون تعاقب نمودند و مجروحان فلسطینیان به راه شعریم تا به جت و عقرون افتادند. </p>
<p id="v53"><sup><small>53</small></sup>  و بنی‌اسرائیل از تعاقب نمودن فلسطینیان برگشتند و اردوی ایشان را غارت نمودند. </p>
<p id="v54"><sup><small>54</small></sup>  و داود سر فلسطینی را گرفته، به اورشلیم آورد اما اسلحه او را در خیمه خودگذاشت. </p>
<p id="v55"><sup><small>55</small></sup>  و چون شاول داود را دید که به مقابله فلسطینی بیرون می‌رود، به‌سردار لشکرش ابنیرگفت: «ای ابنیر، این جوان پسر کیست؟» ابنیر گفت: «ای پادشاه به‌جان تو قسم که نمی دانم.» </p>
<p id="v56"><sup><small>56</small></sup>  پادشاه گفت: «بپرس که این جوان پسر کیست.» </p>
<p id="v57"><sup><small>57</small></sup>  و چون داود از کشتن فلسطینی برگشت، ابنیراو را گرفته، به حضور شاول آورد، و سر آن فلسطینی در دستش بود.و شاول وی را گفت: «ای جوان تو پسر کیستی؟» داود گفت: «پسربنده ات، یسای بیت لحمی، هستم.» </p>
<p id="v58"><sup><small>58</small></sup>  و شاول وی را گفت: «ای جوان تو پسر کیستی؟» داود گفت: «پسربنده ات، یسای بیت لحمی، هستم.» </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/1_Samuel/16">
          <span class="mdi mdi-arrow-left-drop-circle"></span><span class="pl-2">اول سموئيل - فصل 16</span>
        </a>
        </td>
        <td>
        <a href="/fa/Bible/1_Samuel/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/1_Samuel/18">
          <span class="pr-2">اول سموئيل - فصل 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 17:1-51 <i>قهرمانان</i>: <a href="/fa/The_Urantia_Book/70#p1_19">یور 70:1.19</a>. </li>
  <li id="fn2"><a href="#cite2">↑</a> 17:47 <i>خدای همه مردم</i>: <a href="/fa/The_Urantia_Book/70#p1_15">یور 70:1.15</a>.  <i>خدای همه مردم</i>: <a href="/fa/The_Urantia_Book/89#p6_3">یور 89:6.3</a>. </li>
</ol>
</div>
