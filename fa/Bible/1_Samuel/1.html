<!--
title: اول سموئيل - فصل 1
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fa/Bible/1_Samuel/Index">فهرست مطالب</a></td>
        <td><a href="/fa/Bible/1_Samuel/2">اول سموئيل - فصل 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و مردی بود از رامه تایم صوفیم از کوهستان افرایم، مسمی به القانه بن یروحام بن الیهو بن توحو بن صوف. و او افرایمی بود. </p>
<p id="v2"><sup><small>2</small></sup>  و او دو زن داشت. اسم یکی حنا و اسم دیگری فننه بود. و فننه اولاد داشت لیکن حنا رااولاد نبود. </p>
<p id="v3"><sup><small>3</small></sup>  و آن مرد هر سال برای عبادت نمودن وقربانی گذرانیدن برای یهوه صبایوت از شهر خودبه شیلوه می‌آمد، و حفنی و فینحاس دو پسرعیلی، کاهنان خداوند در آنجا بودند. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  و چون روزی می‌آمد که القانه قربانی می‌گذرانید، به زن خود فننه و همه پسران و دختران خود قسمت هامی داد. </p>
<p id="v5"><sup><small>5</small></sup>  و اما به حنا قسمت مضاعف می‌داد زیراکه حنا را دوست می‌داشت، اگر‌چه خداوند رحم او را بسته بود. </p>
<p id="v6"><sup><small>6</small></sup>  و هئوی وی او را نیز سخت می‌رنجانید به حدی که وی را خشمناک می‌ساخت، چونکه خداوند رحم او را بسته بود. </p>
<p id="v7"><sup><small>7</small></sup>  و همچنین سال به سال واقع می‌شد که چون حنابه خانه خدا می‌آمد، فننه همچنین او رامی رنجانید و او گریه نموده، چیزی نمی خورد. </p>
<p id="v8"><sup><small>8</small></sup>  و شوهرش، القانه، وی را می‌گفت: «ای حنا چراگریانی و چرا نمی خوری و دلت چرا غمگین است؟ آیا من برای تو از ده پسر بهتر نیستم؟» </p>
<p id="v9"><sup><small>9</small></sup>  و بعد از اکل و شرب نمودن ایشان در شیلوه، حنا برخاست و عیلی کاهن بر کرسی خود نزد ستونی در هیکل خدا نشسته بود. </p>
<p id="v10"><sup><small>10</small></sup>  و او به تلخی جان نزد خداوند دعا کرد، و زارزار بگریست. </p>
<p id="v11"><sup><small>11</small></sup>  ونذر کرده، گفت: «ای یهوه صبایوت اگر فی الواقع به مصیبت کنیز خود نظر کرده، مرا بیاد آوری وکنیزک خود را فراموش نکرده، اولاد ذکوری به کنیز خود عطا فرمایی، او را تمامی ایام عمرش به خداوند خواهم داد، و استره بر سرش نخواهدآمد.» </p>
<p id="v12"><sup><small>12</small></sup>  و چون دعای خود را به حضور خداوندطول داد عیلی دهن او را ملاحظه کرد. </p>
<p id="v13"><sup><small>13</small></sup>  و حنادر دل خود سخن می‌گفت، و لبهایش فقط، متحرک بود و آوازش مسموع نمی شد، و عیلی گمان برد که مست است. </p>
<p id="v14"><sup><small>14</small></sup>  پس عیلی وی راگفت: «تا به کی مست می‌شوی؟ شرابت را از خوددور کن.» </p>
<p id="v15"><sup><small>15</small></sup>  و حنا در جواب گفت: «نی آقایم، بلکه زن شکسته روح هستم، و شراب و مسکرات ننوشیده‌ام، بلکه جان خود را به حضور خداوندریخته‌ام. </p>
<p id="v16"><sup><small>16</small></sup>  کنیز خود را از دختران بلیعال مشمار، زیرا که از کثرت غم و رنجیدگی خود تابحال می‌گفتم.» </p>
<p id="v17"><sup><small>17</small></sup>  عیلی در جواب گفت: «به سلامتی برو و خدای اسرائیل مسالتی را که از اوطلب نمودی، تو را عطا فرماید.» </p>
<p id="v18"><sup><small>18</small></sup>  گفت: «کنیزت در نظرت التفات یابد.» پس آن زن راه خود را پیش گرفت و می‌خورد و دیگر ترشرونبود. </p>
<p id="v19"><sup><small>19</small></sup>  و ایشان بامدادان برخاسته، به حضور خداوند عبادت کردند و برگشته، به خانه خویش به رامه آمدند، و القانه زن خود حنا را بشناخت وخداوند او را به یاد آورد. </p>
<p id="v20"><sup><small>20</small></sup>  و بعد از مرور ایام حنا حامله شده، پسری زایید و او را سموئیل نام نهاد، زیرا گفت: «او را از خداوند سوال نمودم.» </p>
<p id="v21"><sup><small>21</small></sup>  و شوهرش القانه با تمامی اهل خانه‌اش رفت تا قربانی سالیانه و نذر خود را نزد خداوندبگذراند. </p>
<p id="v22"><sup><small>22</small></sup>  و حنا نرفت زیرا که به شوهر خودگفته بود تا پسر از شیر باز داشته نشود، نمی آیم، آنگاه او را خواهم آورد و به حضور خداوندحاضر شده، آنجا دائم خواهد ماند. </p>
<p id="v23"><sup><small>23</small></sup>  شوهرش القانه وی را گفت: «آنچه در نظرت پسند آید، بکن، تا وقت باز داشتنش از شیر بمان، لیکن خداوند کلام خود را استوار نماید.» پس آن زن ماند و تا وقت بازداشتن پسر خود از شیر، او راشیر می‌داد. </p>
<p id="v24"><sup><small>24</small></sup>  و چون او را از شیر باز داشته بود، وی را باسه گاو و یک ایفه آرد و یک مشک شراب با خودآورده، به خانه خداوند در شیلوه رسانید و آن پسر کوچک بود. </p>
<p id="v25"><sup><small>25</small></sup>  و گاو را ذبح نمودند، و پسررا نزد عیلی آوردند. </p>
<p id="v26"><sup><small>26</small></sup>  و حنا گفت: «عرض می‌کنم‌ای آقایم! جانت زنده باد‌ای آقایم! من آن زن هستم که در اینجا نزد تو ایستاده، از خداوندمسئلت نمودم. </p>
<p id="v27"><sup><small>27</small></sup>  برای این پسر مسالت نمودم وخداوند مسالت مرا که از او طلب نموده بودم، به من عطا فرموده است.و من نیز او را برای خداوند وقف نمودم؛ تمام ایامی که زنده باشدوقف خداوند خواهد بود.» پس در آنجا خداوند را عبادت نمودند. </p>
<p id="v28"><sup><small>28</small></sup>  و من نیز او را برای خداوند وقف نمودم؛ تمام ایامی که زنده باشدوقف خداوند خواهد بود.» پس در آنجا خداوند را عبادت نمودند. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fa/Bible/1_Samuel/Index">فهرست مطالب</a></td>
        <td><a href="/fa/Bible/1_Samuel/2">اول سموئيل - فصل 2</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 1:3 <i>ارباب لشکریان</i>: <a href="/fa/The_Urantia_Book/96#p1_9">یور 96:1.9</a>. </li>
  <li id="fn2"><a href="#cite2">↑</a> 1:3,11 <i>دیگر ارباب میزبانان نیست</i>: <a href="/fa/The_Urantia_Book/194#p3_11">یور 194:3.11</a>. </li>
</ol>
</div>
