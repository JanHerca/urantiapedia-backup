<!--
title: اول سموئيل - فصل 20
description: 
published: true
date: 2022-10-6T9:46:16Z
tags: bible, bible—1 samuel
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Samuel/19">اول سموئيل - فصل 19</a></td>
        <td><a href="/fa/Bible/1_Samuel/Index">فهرست مطالب</a></td>
        <td><a href="/fa/Bible/1_Samuel/21">اول سموئيل - فصل 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و داود از نایوت رامه فرار کرده، آمد وبه حضور یوناتان گفت: «چه کرده‌ام وعصیانم چیست و در نظر پدرت چه گناهی کرده‌ام که قصد جان من دارد؟» </p>
<p id="v2"><sup><small>2</small></sup>  او وی را گفت: «حاشا! تو نخواهی مرد. اینک پدر من امری بزرگ وکوچک نخواهد کرد جز آنکه مرا اطلاع خواهدداد. پس چگونه پدرم این امر را از من مخفی بدارد؟ چنین نیست.» </p>
<p id="v3"><sup><small>3</small></sup>  و داود نیز قسم خورده، گفت: «پدرت نیکومی داند که در نظر تو التفات یافته‌ام، و می‌گویدمبادا یوناتان این را بداند و غمگین شود، و لکن به حیات خداوند و به حیات تو که در میان من وموت یک قدم بیش نیست.» </p>
<p id="v4"><sup><small>4</small></sup>  یوناتان به داود گفت: «هر‌چه دلت بخواهد آن را برای تو خواهم نمود.» </p>
<p id="v5"><sup><small>5</small></sup>  داود به یوناتان گفت: «اینک فردا اول ماه است و من می‌باید با پادشاه به غذا بنشینم، پس مرا رخصت بده که تا شام سوم، خود را در صحراپنهان کنم. </p>
<p id="v6"><sup><small>6</small></sup>  اگر پدرت مرا مفقود بیند بگو داود ازمن بسیار التماس نمود که به شهر خود به بیت لحم بشتابد، زیرا که تمامی قبیله او را آنجا قربانی سالیانه است. </p>
<p id="v7"><sup><small>7</small></sup>  اگر گوید که خوب، آنگاه بنده ات را سلامتی خواهد بود، و اما اگر بسیار غضبناک شود بدانکه او به بدی جازم شده است. </p>
<p id="v8"><sup><small>8</small></sup>  پس بابنده خود احسان نما چونکه بنده خویش را باخودت به عهد خداوند در‌آوردی و اگر عصیان در من باشد، خودت مرا بکش زیرا برای چه مرانزد پدرت ببری.» </p>
<p id="v9"><sup><small>9</small></sup>  یوناتان گفت: «حاشا از تو! زیرا اگرمی دانستم بدی از جانب پدرم جزم شده است که بر تو بیاید، آیا تو را از آن اطلاع نمی دادم؟» </p>
<p id="v10"><sup><small>10</small></sup>  داود به یوناتان گفت: «اگر پدرت تو را به درشتی جواب دهد کیست که مرا مخبر سازد؟» </p>
<p id="v11"><sup><small>11</small></sup>  یوناتان به داود گفت: «بیا تا به صحرا برویم.» وهر دوی ایشان به صحرا رفتند. </p>
<p id="v12"><sup><small>12</small></sup>  و یوناتان به داود گفت: «ای یهوه، خدای اسرائیل، چون فردا یا روز سوم پدر خود را مثل این وقت آزمودم و اینک اگر برای داود خیر باشد، اگر من نزد او نفرستم و وی را اطلاع ندهم، </p>
<p id="v13"><sup><small>13</small></sup>  خداوند به یوناتان مثل این بلکه زیاده از این عمل نماید، و اما اگر پدرم ضرر تو را صواب بیند، پس تو را اطلاع داده، رها خواهم نمود تا به سلامتی بروی و خداوند همراه تو باشد چنانکه همراه پدر من بود. </p>
<p id="v14"><sup><small>14</small></sup>  و نه‌تنها مادام حیاتم، لطف خداوند را با من بجا آوری تا نمیرم، </p>
<p id="v15"><sup><small>15</small></sup>  بلکه لطف خود را از خاندانم تا به ابد قطع ننمایی، هم دروقتی که خداوند دشمنان داود را جمیع از روی زمین منقطع ساخته باشد.» </p>
<p id="v16"><sup><small>16</small></sup>  پس یوناتان باخاندان داود عهد بست و گفت خداوند این را ازدشمنان داود مطالبه نماید. </p>
<p id="v17"><sup><small>17</small></sup>  و یوناتان بار دیگربه‌سبب محبتی که با او داشت داود را قسم دادزیرا که او را دوست می‌داشت چنانکه جان خودرا دوست می‌داشت. </p>
<p id="v18"><sup><small>18</small></sup>  و یوناتان او را گفت: «فردا اول ماه است وچونکه جای تو خالی می‌باشد، تو را مفقودخواهند یافت. </p>
<p id="v19"><sup><small>19</small></sup>  و در روز سوم به زودی فرودشده، به‌جایی که خود را در آن در روز شغل پنهان کردی بیا و در جانب سنگ آزل بنشین. </p>
<p id="v20"><sup><small>20</small></sup>  ومن سه تیر به طرف آن خواهم‌انداخت که گویا به هدف می‌اندازم. </p>
<p id="v21"><sup><small>21</small></sup>  و اینک خادم خود رافرستاده، خواهم گفت برو و تیرها را پیدا کن و اگربه خادم گویم: اینک تیرها از این طرف تو است. آنها را بگیر. آنگاه بیا زیرا که برای تو سلامتی است و به حیات خداوند تو را هیچ ضرری نخواهد بود. </p>
<p id="v22"><sup><small>22</small></sup>  اما اگر به خادم چنین بگویم که: اینک تیرها از آن طرف توست، آنگاه برو زیراخداوند تو را رها کرده است. </p>
<p id="v23"><sup><small>23</small></sup>  و اما آن کاری که من و تو درباره آن گفتگو کردیم اینک خداوند درمیان من و تو تا به ابد خواهد بود.» </p>
<p id="v24"><sup><small>24</small></sup>  پس داود خود را در صحرا پنهان کرد و چون اول ماه رسید، پادشاه برای غذا خوردن نشست. </p>
<p id="v25"><sup><small>25</small></sup>  و پادشاه در جای خود بر‌حسب عادتش برمسند، نزد دیوار نشسته، و یوناتان ایستاده بود و ابنیر به پهلوی شاول نشسته، و جای داود خالی بود. </p>
<p id="v26"><sup><small>26</small></sup>  و شاول در آن روز هیچ نگفت زیرا گمان می‌برد: «چیزی بر او واقع شده، طاهر نیست. البته طاهر نیست!» </p>
<p id="v27"><sup><small>27</small></sup>  و در فردای اول ماه که روز دوم بود، جای داود نیز خالی بود. پس شاول به پسرخود یوناتان گفت: «چرا پسر یسا، هم دیروز و هم امروز به غذا نیامد؟» </p>
<p id="v28"><sup><small>28</small></sup>  یوناتان در جواب شاول گفت: «داود از من بسیار التماس نمود تا به بیت لحم برود. </p>
<p id="v29"><sup><small>29</small></sup>  و گفت: تمنا اینکه مرا رخصت بدهی زیرا خاندان ما را در شهر قربانی است وبرادرم مرا امر فرموده است، پس اگر الان در نظرتو التفات یافتم، مرخص بشوم تا برادران خودراببینم. از این جهت به سفره پادشاه نیامده است.» </p>
<p id="v30"><sup><small>30</small></sup>  آنگاه خشم شاول بر یوناتان افروخته شده، او را گفت: «ای پسر زن کردنکش فتنه انگیز، آیانمی دانم که تو پسر یسا را به جهت افتضاح خود وافتضاح عورت مادرت اختیار کرده‌ای؟ </p>
<p id="v31"><sup><small>31</small></sup>  زیرامادامی که پسر یسا بر روی زمین زنده باشد تو وسلطنت تو پایدار نخواهید ماند. پس الان بفرست و او را نزد من بیاور زیرا که البته خواهد مرد.» </p>
<p id="v32"><sup><small>32</small></sup>  یوناتان پدر خود شاول را جواب داده، وی راگفت: «چرا بمیرد؟ چه کرده است؟» </p>
<p id="v33"><sup><small>33</small></sup>  آنگاه شاول مزراق خود را به او انداخت تااو را بزند. پس یوناتان دانست که پدرش بر کشتن داود جازم است. </p>
<p id="v34"><sup><small>34</small></sup>  و یوناتان به شدت خشم، ازسفره برخاست و در روز دوم ماه، طعام نخوردچونکه برای داود غمگین بود زیرا پدرش او راخجل ساخته بود. </p>
<p id="v35"><sup><small>35</small></sup>  و بامدادان یوناتان در وقتی که با داود تعیین کرده بود به صحرا بیرون رفت و یک پسر کوچک همراهش بود. </p>
<p id="v36"><sup><small>36</small></sup>  و به خادم خود گفت: «بدو وتیرها را که می‌اندازم پیدا کن.» و چون پسرمی دوید تیر را چنان انداخت که از او رد شد. </p>
<p id="v37"><sup><small>37</small></sup>  وچون پسر به مکان تیری که یوناتان انداخته بود، می‌رفت، یوناتان در عقب پسر آواز داده، گفت که: «آیا تیر به آن طرف تو نیست؟» </p>
<p id="v38"><sup><small>38</small></sup>  و یوناتان درعقب پسر آواز داد که بشتاب و تعجیل کن ودرنگ منما. پس خادم یوناتان تیرها را برداشته، نزد آقای خود برگشت. </p>
<p id="v39"><sup><small>39</small></sup>  و پسر چیزی نفهمید. اما یوناتان و داود این امر را می‌دانستند. </p>
<p id="v40"><sup><small>40</small></sup>  ویوناتان اسلحه خود را به خادم خود داده، وی راگفت: «برو و آن را به شهر ببر.» </p>
<p id="v41"><sup><small>41</small></sup>  و چون پسر رفته بود، داود از جانب جنوبی برخاست و بر روی خود بر زمین افتاده، سه مرتبه سجده کرد و یکدیگر را بوسیده، با هم گریه کردند تا داود از حد گذرانید.و یوناتان به داودگفت: «به سلامتی برو چونکه ما هر دو به نام خداوند قسم خورده، گفتیم که خداوند در میان من و تو و در میان ذریه من و ذریه تو تا به ابد باشد. پس برخاسته، برفت و یوناتان به شهر برگشت. </p>
<p id="v42"><sup><small>42</small></sup>  و یوناتان به داودگفت: «به سلامتی برو چونکه ما هر دو به نام خداوند قسم خورده، گفتیم که خداوند در میان من و تو و در میان ذریه من و ذریه تو تا به ابد باشد. پس برخاسته، برفت و یوناتان به شهر برگشت. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/1_Samuel/19">اول سموئيل - فصل 19</a></td>
        <td><a href="/fa/Bible/1_Samuel/Index">فهرست مطالب</a></td>
        <td><a href="/fa/Bible/1_Samuel/21">اول سموئيل - فصل 21</a></td>
      </tr>
    </tbody>
  </table>
</figure>
