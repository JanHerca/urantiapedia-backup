<!--
title: تثنييه - فصل 30
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Deuteronomy/29">تثنييه - فصل 29</a></td>
        <td><a href="/fa/Bible/Deuteronomy/Index">فهرست مطالب</a></td>
        <td><a href="/fa/Bible/Deuteronomy/31">تثنييه - فصل 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و چون جمیع این چیزها، یعنی برکت ولعنتی که پیش روی تو گذاشتم بر توعارض شود، و آنها را در میان جمیع امتهایی که یهوه، خدایت، تو را به آنجا خواهد راند، بیادآوری. </p>
<p id="v2"><sup><small>2</small></sup>  و تو با فرزندانت با تمامی دل و تمامی جان خود به سوی یهوه خدایت بازگشت نموده، قول او را موافق هر‌آنچه که من امروز به تو امرمی فرمایم، اطاعت نمایی. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  آنگاه یهوه خدایت اسیری تو را برگردانیده، بر تو ترحم خواهد کرد، و رجوع کرده، تو را از میان جمیع امتهایی که یهوه، خدایت، تو را به آنجا پراکنده کرده است، جمع خواهد نمود. </p>
<p id="v4"><sup><small>4</small></sup>  اگر آوارگی تو تا کران آسمان بشود، یهوه، خدایت، تو را از آنجا جمع خواهد کرد و تو را از آنجا خواهد آورد. </p>
<p id="v5"><sup><small>5</small></sup>  ویهوه، خدایت، تو را به زمینی که پدرانت مالک آن بودند خواهد آورد، و مالک آن خواهی شد، و برتو احسان نموده، تو را بیشتر از پدرانت خواهدافزود. </p>
<p id="v6"><sup><small>6</small></sup>  «و یهوه خدایت دل تو و دل ذریت تو رامختون خواهد ساخت تا یهوه خدایت را به تمامی دل و تمامی جان خود دوست داشته، زنده بمانی. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  و یهوه خدایت جمیع این لعنتها را بردشمنان و بر خصمانت که تو را آزردند، نازل خواهد گردانید. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  و تو بازگشت نموده، قول خداوند را اطاعت خواهی کرد، و جمیع اوامر او را که من امروز به تو امر می‌فرمایم، بجا خواهی آورد. </p>
<p id="v9"><sup><small>9</small></sup>  و یهوه، خدایت، تو را در تمامی اعمال دستت و در میوه بطنت و نتایج بهایمت ومحصول زمینت به نیکویی خواهد افزود، زیراخداوند بار دیگر بر تو برای نیکویی شادی خواهد کرد، چنانکه بر پدران تو شادی نمود. </p>
<p id="v10"><sup><small>10</small></sup>  اگر آواز یهوه خدای خود را اطاعت نموده، اوامر و فرایض او را که در طومار این شریعت مکتوب است، نگاه داری، و به سوی یهوه، خدای خود، با تمامی دل و تمامی جان بازگشت نمایی. </p>
<p id="v11"><sup><small>11</small></sup>  «زیرا این حکمی که من امروز به تو امرمی فرمایم، برای تو مشکل نیست و از تو دورنیست. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  نه در آسمان است تا بگویی کیست که به آسمان برای ما صعود کرده، آن را نزد ما بیاوردو آن را به ما بشنواند تا به عمل آوریم. </p>
<p id="v13"><sup><small>13</small></sup>  و نه آن طرف دریا که بگویی کیست که برای ما به آنطرف دریا عبور کرده، آن را نزد ما بیاورد و به ما بشنواندتا به عمل آوریم. </p>
<p id="v14"><sup><small>14</small></sup>  بلکه این کلام، بسیار نزدیک توست و در دهان و دل توست تا آن را بجا آوری. </p>
<p id="v15"><sup><small>15</small></sup>  «ببین امروز حیات و نیکویی و موت و بدی را پیش روی تو گذاشتم. <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  چونکه من امروز تورا امر می‌فرمایم که یهوه خدای خود را دوست بداری و در طریقهای او رفتار نمایی، و اوامر وفرایض و احکام او را نگاه داری تا زنده مانده، افزوده شوی، و تا یهوه، خدایت، تو را در زمینی که برای تصرفش به آن داخل می‌شوی، برکت دهد. </p>
<p id="v17"><sup><small>17</small></sup>  لیکن اگر دل تو برگردد و اطاعت ننمایی و فریفته شده، خدایان غیر را سجده و عبادت نمایی، </p>
<p id="v18"><sup><small>18</small></sup>  پس امروز به شما اطلاع می‌دهم که البته هلاک خواهید شد، و در زمینی که از اردن عبور می‌کنید تا در آن داخل شده، تصرف نمایید، عمر طویل نخواهید داشت. </p>
<p id="v19"><sup><small>19</small></sup>  امروز آسمان وزمین را بر شما شاهد می‌آورم که حیات و موت وبرکت و لعنت را پیش روی تو گذاشتم، پس حیات را برگزین تا تو با ذریتت زنده بمانی.و تایهوه خدای خود را دوست بداری و آواز او رابشنوی و با او ملصق شوی، زیرا که او حیات تو ودرازی عمر توست تا در زمینی که خداوند برای پدرانت، ابراهیم و اسحاق و یعقوب، قسم خوردکه آن را به ایشان بدهد، ساکن شوی.» </p>
<p id="v20"><sup><small>20</small></sup>  و تایهوه خدای خود را دوست بداری و آواز او رابشنوی و با او ملصق شوی، زیرا که او حیات تو ودرازی عمر توست تا در زمینی که خداوند برای پدرانت، ابراهیم و اسحاق و یعقوب، قسم خوردکه آن را به ایشان بدهد، ساکن شوی.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Deuteronomy/29">تثنييه - فصل 29</a></td>
        <td><a href="/fa/Bible/Deuteronomy/Index">فهرست مطالب</a></td>
        <td><a href="/fa/Bible/Deuteronomy/31">تثنييه - فصل 31</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 30:2-3 <i>توبه برای بخشش (عهد عتیق)</i>: <a href="/fa/The_Urantia_Book/159#p5_13">یور 159:5.13</a>. </li>
  <li id="fn2"><a href="#cite2">↑</a> 30:6,16,20 <i>بزرگترین فرمان</i>: <a href="/fa/The_Urantia_Book/174#p4_2">یور 174:4.2</a>.  <i>با دوست داشتن خدا</i>: <a href="/fa/The_Urantia_Book/110#p3_8">یور 110:3.8</a>.  <i>خدا را با تمام وجود دوست داشته باش</i>: <a href="/fa/The_Urantia_Book/163#p4_8">یور 163:4.8</a>.  <i>خدا و همسایه ات را دوست بدار</i>: <a href="/fa/The_Urantia_Book/131#p2_2">یور 131:2.2</a>.  <i>خداوند را بی نهایت دوست بدار</i>: <a href="/fa/The_Urantia_Book/131#p2_13">یور 131:2.13</a>. </li>
  <li id="fn3"><a href="#cite3">↑</a> 30:6.16.20 <i>خدا را با تمام عقل و قلب دوست بدارید</i>: <a href="/fa/The_Urantia_Book/131#p10_2">یور 131:10.2</a>. </li>
  <li id="fn4"><a href="#cite4">↑</a> 30:7 <i>فنجان آب سرد به روح تشنه</i>: <a href="/fa/The_Urantia_Book/96#p5_7">یور 96:5.7</a>. </li>
  <li id="fn5"><a href="#cite5">↑</a> 30:11-14 <i>فرمان پنهان نیست</i>: <a href="/fa/The_Urantia_Book/150#p8_8">یور 150:8.8</a>. </li>
  <li id="fn6"><a href="#cite6">↑</a> 30:15-19 <i>راه های وسیع و باریک</i>: <a href="/fa/The_Urantia_Book/166#p3_3">یور 166:3.3</a>. </li>
</ol>
</div>
