<!--
title: تثنييه - فصل 28
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Deuteronomy/27">تثنييه - فصل 27</a></td>
        <td><a href="/fa/Bible/Deuteronomy/Index">فهرست مطالب</a></td>
        <td><a href="/fa/Bible/Deuteronomy/29">تثنييه - فصل 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  «و اگر آواز یهوه خدای خود را به دقت بشنوی تا هوشیار شده، تمامی اوامر اورا که من امروز به تو امر می‌فرمایم بجا آوری، آنگاه یهوه خدایت تو را بر جمیع امتهای جهان بلند خواهد گردانید. <sup id="cite1"><a href="#fn1">[1]</a></sup> <sup id="cite11"><a href="#fn11">[11]</a></sup></p>
<p id="v2"><sup><small>2</small></sup>  و تمامی این برکتها به توخواهد رسید و تو را خواهد دریافت، اگر آوازیهوه خدای خود را بشنوی. </p>
<p id="v3"><sup><small>3</small></sup>  در شهر، مبارک ودر صحرا، مبارک خواهی بود. </p>
<p id="v4"><sup><small>4</small></sup>  میوه بطن تو ومیوه زمین تو و میوه بهایمت و بچه های گاو وبره های گله تو مبارک خواهند بود. </p>
<p id="v5"><sup><small>5</small></sup>  سبد و ظرف خمیر تو مبارک خواهد بود. </p>
<p id="v6"><sup><small>6</small></sup>  وقت درآمدنت مبارک، و وقت بیرون رفتنت مبارک خواهی بود. </p>
<p id="v7"><sup><small>7</small></sup>  «و خداوند دشمنانت را که با تو مقاومت نمایند، از حضور تو منهزم خواهد ساخت، ازیک راه بر تو خواهند آمد، و از هفت راه پیش توخواهند گریخت. </p>
<p id="v8"><sup><small>8</small></sup>  خداوند در انبارهای تو و به هر‌چه دست خود را به آن دراز می‌کنی بر توبرکت خواهد فرمود، و تو را در زمینی که یهوه خدایت به تو می‌دهد، مبارک خواهد ساخت. </p>
<p id="v9"><sup><small>9</small></sup>  واگر اوامر یهوه خدای خود را نگاهداری، و درطریقهای او سلوک نمایی، خداوند تو را برای خود قوم مقدس خواهد گردانید، چنانکه برای تو قسم خورده است. </p>
<p id="v10"><sup><small>10</small></sup>  و جمیع امتهای زمین خواهند دید که نام خداوند بر تو خوانده شده است، و از تو خواهند ترسید. </p>
<p id="v11"><sup><small>11</small></sup>  و خداوندتو را در میوه بطنت و ثمره بهایمت ومحصول زمینت، در زمینی که خداوند برای پدرانت قسم خورد که به تو بدهد، به نیکویی خواهد افزود. </p>
<p id="v12"><sup><small>12</small></sup>  و خداوند خزینه نیکوی خود، یعنی آسمان را برای تو خواهد گشود، تا باران زمین تو را در موسمش بباراند، و تو را درجمیع اعمال دستت مبارک سازد، و به امتهای بسیار قرض خواهی داد، و تو قرض نخواهی گرفت. </p>
<p id="v13"><sup><small>13</small></sup>  و خداوند تو را سر خواهد ساخت نه دم، و بلند خواهی بود فقط نه پست، اگر اوامریهوه خدای خود را که من امروز به تو امرمی فرمایم بشنوی، و آنها را نگاه داشته، بجاآوری. </p>
<p id="v14"><sup><small>14</small></sup>  و از همه سخنانی که من امروز به تو امرمی کنم به طرف راست یا چپ میل نکنی، تاخدایان غیر را پیروی نموده، آنها را عبادت کنی. </p>
<p id="v15"><sup><small>15</small></sup>  «و اما اگر آواز یهوه خدای خود را نشنوی تا هوشیار شده، همه اوامر و فرایض او را که من امروز به تو امر می‌فرمایم بجا آوری، آنگاه جمیع این لعنتها به تو خواهد رسید، و تو را خواهددریافت. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  در شهر ملعون، و در صحرا ملعون خواهی بود. </p>
<p id="v17"><sup><small>17</small></sup>  سبد و ظرف خمیر تو ملعون خواهد بود. </p>
<p id="v18"><sup><small>18</small></sup>  میوه بطن تو و میوه زمین تو وبچه های گاو و بره های گله تو ملعون خواهد بود. </p>
<p id="v19"><sup><small>19</small></sup>  وقت درآمدنت ملعون، و وقت بیرون رفتنت ملعون خواهی بود. </p>
<p id="v20"><sup><small>20</small></sup>  و به هر‌چه دست خود رابرای عمل نمودن دراز می‌کنی خداوند بر تولعنت و اضطراب و سرزنش خواهد فرستاد تا به زودی هلاک و نابود شوی، به‌سبب بدی کارهایت که به آنها مرا ترک کرده‌ای، </p>
<p id="v21"><sup><small>21</small></sup>  خداوندوبا را بر تو ملصق خواهد ساخت، تا تو را اززمینی که برای تصرفش به آن داخل می‌شوی، هلاک سازد. </p>
<p id="v22"><sup><small>22</small></sup>  و خداوند تو را با سل و تب والتهاب و حرارت و شمشیر و باد سموم و یرقان خواهد زد، و تو را تعاقب خواهند نمود تا هلاک شوی. </p>
<p id="v23"><sup><small>23</small></sup>  و فلک تو که بالای سر تو است مس خواهد شد، و زمینی که زیر تو است آهن. </p>
<p id="v24"><sup><small>24</small></sup>  وخداوند باران زمینت را گرد و غبار خواهدساخت، که از آسمان بر تو نازل شود تا هلاک شوی. </p>
<p id="v25"><sup><small>25</small></sup>  «و خداوند تو را پیش روی دشمنانت منهزم خواهد ساخت. از یک راه بر ایشان بیرون خواهی رفت، و از هفت راه از حضور ایشان خواهی گریخت، و در تمامی ممالک جهان به تلاطم خواهی افتاد. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  و بدن شما برای همه پرندگان هوا و بهایم زمین خوراک خواهد بود، وهیچ‌کس آنها را دور نخواهد کرد. </p>
<p id="v27"><sup><small>27</small></sup>  خداوند تو را به دنبل مصر و خراج و جرب و خارشی که تواز آن شفا نتوانی یافت، مبتلا خواهد ساخت. </p>
<p id="v28"><sup><small>28</small></sup>  خداوند تو را به دیوانگی و نابینایی و پریشانی دل مبتلا خواهد ساخت. </p>
<p id="v29"><sup><small>29</small></sup>  و در وقت ظهر مثل کوری که در تاریکی لمس نماید کورانه راه خواهی رفت، و در راههای خود کامیاب نخواهی شد، بلکه در تمامی روزهایت مظلوم وغارت شده خواهی بود، و نجات‌دهنده‌ای نخواهد بود. </p>
<p id="v30"><sup><small>30</small></sup>  زنی را نامزد خواهی کرد ودیگری با او خواهد خوابید. خانه‌ای بنا خواهی کرد و در آن ساکن نخواهی شد. تاکستانی غرس خواهی نمود و میوه‌اش را نخواهی خورد. </p>
<p id="v31"><sup><small>31</small></sup>  گاوت در نظرت کشته شود و از آن نخواهی خورد. الاغت پیش روی تو به غارت برده شود وباز به‌دست تو نخواهند آمد. گوسفند تو به دشمنت داده می‌شود و برای تو رهاکننده‌ای نخواهد بود. </p>
<p id="v32"><sup><small>32</small></sup>  پسران و دخترانت به امت دیگرداده می‌شوند، و چشمانت نگریسته از آرزوی ایشان تمامی روز کاهیده خواهد شد، و در دست تو هیچ قوه‌ای نخواهد بود. </p>
<p id="v33"><sup><small>33</small></sup>  میوه زمینت ومشقت تو را امتی که نشناخته‌ای، خواهند خورد، و همیشه فقط مظلوم و کوفته شده خواهی بود. </p>
<p id="v34"><sup><small>34</small></sup>  به حدی که از چیزهایی که چشمت می‌بیند، دیوانه خواهی شد. </p>
<p id="v35"><sup><small>35</small></sup>  خداوند زانوها و ساقها واز کف پا تا فرق سر تو را به دنبل بد که از آن شفانتوانی یافت، مبتلا خواهد ساخت. </p>
<p id="v36"><sup><small>36</small></sup>  خداوند تورا و پادشاهی را که بر خود نصب می‌نمایی، بسوی امتی که تو و پدرانت نشناخته‌اید، خواهدبرد، و در آنجا خدایان غیر را از چوب و سنگ عبادت خواهی کرد. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  و در میان تمامی امتهایی که خداوند شما را به آنجا خواهد برد، عبرت ومثل و سخریه خواهی شد. </p>
<p id="v38"><sup><small>38</small></sup>  «تخم بسیار به مزرعه خواهی برد، و اندکی جمع خواهی کرد چونکه ملخ آن را خواهدخورد. </p>
<p id="v39"><sup><small>39</small></sup>  تاکستانها غرس نموده، خدمت آنها راخواهی کرد، اما شراب را نخواهی نوشید و انگوررا نخواهی چید، زیرا کرم آن را خواهد خورد. </p>
<p id="v40"><sup><small>40</small></sup>  تو را در تمامی حدودت درختان زیتون خواهد بود، لکن خویشتن را به زیت تدهین نخواهی کرد، زیرا زیتون تو نارس ریخته خواهدشد. </p>
<p id="v41"><sup><small>41</small></sup>  پسران و دختران خواهی آورد، لیکن ازآن تو نخواهند بود، چونکه به اسیری خواهندرفت. <sup id="cite5"><a href="#fn5">[5]</a></sup></p>
<p id="v42"><sup><small>42</small></sup>  تمامی درختانت و محصول زمینت راملخ به تصرف خواهد آورد. </p>
<p id="v43"><sup><small>43</small></sup>  غریبی که در میان تو است بر تو به نهایت رفیع و برافراشته خواهدشد، و تو به نهایت پست و متنزل خواهی گردید. <sup id="cite6"><a href="#fn6">[6]</a></sup></p>
<p id="v44"><sup><small>44</small></sup>  او به تو قرض خواهد داد و تو به او قرض نخواهی داد، او سر خواهد بود و تو دم خواهی بود. </p>
<p id="v45"><sup><small>45</small></sup>  «و جمیع این لعنتها به تو خواهد رسید، وتو را تعاقب نموده، خواهد دریافت تا هلاک شوی، از این جهت که قول یهوه خدایت را گوش ندادی تا اوامر و فرایضی را که به تو امر فرموده بود، نگاه داری. <sup id="cite7"><a href="#fn7">[7]</a></sup></p>
<p id="v46"><sup><small>46</small></sup>  و تو را و ذریت تو را تا به ابدآیت و شگفت خواهد بود. </p>
<p id="v47"><sup><small>47</small></sup>  «از این جهت که یهوه خدای خود را به شادمانی و خوشی دل برای فراوانی همه‌چیزعبادت ننمودی. </p>
<p id="v48"><sup><small>48</small></sup>  پس دشمنانت را که خداوندبر تو خواهد فرستاد در گرسنگی و تشنگی وبرهنگی و احتیاج همه‌چیز خدمت خواهی نمود، و یوغ آهنین بر گردنت خواهد گذاشت تا تورا هلاک سازد. </p>
<p id="v49"><sup><small>49</small></sup>  و خداوند از دور، یعنی ازاقصای زمین، امتی را که مثل عقاب می‌پرد بر توخواهد آورد، امتی که زبانش را نخواهی فهمید. </p>
<p id="v50"><sup><small>50</small></sup>  امتی مهیب صورت که طرف پیران را نگاه ندارد و بر جوانان ترحم ننماید. </p>
<p id="v51"><sup><small>51</small></sup>  و نتایج بهایم و محصول زمینت را بخورد تا هلاک شوی. وبرای تو نیز غله و شیره و روغن و بچه های گاو وبره های گوسفند را باقی نگذارد تا تو را هلاک سازد. </p>
<p id="v52"><sup><small>52</small></sup>  و تو را در تمامی دروازه هایت محاصره کند تا دیواره های بلند و حصین که بر آنها توکل داری در تمامی زمینت منهدم شود، و تو را درتمامی دروازه هایت، در تمامی زمینی که یهوه خدایت به تو می‌دهد، محاصره خواهد نمود. <sup id="cite8"><a href="#fn8">[8]</a></sup></p>
<p id="v53"><sup><small>53</small></sup>  و میوه بطن خود، یعنی گوشت پسران ودخترانت را که یهوه خدایت به تو می‌دهد درمحاصره و تنگی که دشمنانت تو را به آن زبون خواهند ساخت، خواهی خورد. </p>
<p id="v54"><sup><small>54</small></sup>  مردی که درمیان شما نرم و بسیار متنعم است، چشمش بربرادر خود و زن هم آغوش خویش و بقیه فرزندانش که باقی می‌مانند بد خواهد بود. <sup id="cite9"><a href="#fn9">[9]</a></sup></p>
<p id="v55"><sup><small>55</small></sup>  به حدی که به احدی از ایشان از گوشت پسران خودکه می‌خورد نخواهد داد زیرا که در محاصره وتنگی که دشمنانت تو را در تمامی دروازه هایت به آن زبون سازند، چیزی برای او باقی نخواهد ماند. </p>
<p id="v56"><sup><small>56</small></sup>  و زنی که در میان شما نازک و متنعم است که به‌سبب تنعم و نازکی خود جرات نمی کرد که کف پای خود را به زمین بگذارد، چشم او بر شوهرهم آغوش خود و پسر و دخترخویش بد خواهدبود. </p>
<p id="v57"><sup><small>57</small></sup>  و بر مشیمه‌ای که از میان پایهای او درآیدو بر اولادی که بزاید زیرا که آنها را به‌سبب احتیاج همه‌چیز در محاصره و تنگی که دشمنانت در دروازه هایت به آن تو را زبون سازندبه پنهانی خواهد خورد.» </p>
<p id="v58"><sup><small>58</small></sup>  اگر به عمل نمودن تمامی کلمات این شریعت که در این کتاب مکتوب است، هوشیارنشوی و از این نام مجید و مهیب، یعنی یهوه، خدایت، نترسی، <sup id="cite10"><a href="#fn10">[10]</a></sup></p>
<p id="v59"><sup><small>59</small></sup>  آنگاه خداوند بلایای تو وبلایای اولاد تو را عجیب خواهد ساخت، یعنی بلایای عظیم و مزمن و مرضهای سخت و مزمن. </p>
<p id="v60"><sup><small>60</small></sup>  و تمامی بیماریهای مصر را که از آنهامی ترسیدی بر تو باز خواهد آورد و به تو خواهدچسبید. </p>
<p id="v61"><sup><small>61</small></sup>  و نیز همه مرضها و همه بلایایی که درطومار این شریعت مکتوب نیست آنها را خداوندبر تو مستولی خواهد گردانید تا هلاک شوی. </p>
<p id="v62"><sup><small>62</small></sup>  وگروه قلیل خواهید ماند، برعکس آن که مثل ستارگان آسمان کثیر بودید، زیرا که آواز یهوه خدای خود را نشنیدید. </p>
<p id="v63"><sup><small>63</small></sup>  و واقع می‌شودچنانکه خداوند بر شما شادی نمود تا به شمااحسان کرده، شما را بیفزاید همچنین خداوند برشما شادی خواهد نمود تا شما را هلاک و نابودگرداند، و ریشه شما از زمینی که برای تصرفش در آن داخل می‌شوید کنده خواهد شد. </p>
<p id="v64"><sup><small>64</small></sup>  وخداوند تو را در میان جمیع امتها از کران زمین تاکران دیگرش پراکنده سازد و در آنجا خدایان غیر را از چوب و سنگ که تو و پدرانت نشناخته‌اید، عبادت خواهی کرد. </p>
<p id="v65"><sup><small>65</small></sup>  و در میان این امتها استراحت نخواهی یافت و برای کف پایت آرامی نخواهد بود، و در آنجا یهوه تو را دل لرزان و کاهیدگی چشم و پژمردگی جان خواهدداد. </p>
<p id="v66"><sup><small>66</small></sup>  و جان تو پیش رویت معلق خواهد بود، وشب و روز ترسناک شده، به‌جان خود اطمینان نخواهی داشت. </p>
<p id="v67"><sup><small>67</small></sup>  بامدادان خواهی گفت: کاش که شام می‌بود، و شامگاهان خواهی گفت: کاش که صبح می‌بود، به‌سبب ترس دلت که به آن خواهی ترسید، و به‌سبب رویت چشمت که خواهی دید.و خداوند تو را در کشتیها ازراهی که به تو گفتم آن را دیگر نخواهی دید به مصر باز خواهد آورد، و خود را در آنجا به دشمنان خویش برای غلامی و کنیزی خواهیدفروخت و مشتری نخواهد بود.» </p>
<p id="v68"><sup><small>68</small></sup>  و خداوند تو را در کشتیها ازراهی که به تو گفتم آن را دیگر نخواهی دید به مصر باز خواهد آورد، و خود را در آنجا به دشمنان خویش برای غلامی و کنیزی خواهیدفروخت و مشتری نخواهد بود.» </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Deuteronomy/27">تثنييه - فصل 27</a></td>
        <td><a href="/fa/Bible/Deuteronomy/Index">فهرست مطالب</a></td>
        <td><a href="/fa/Bible/Deuteronomy/29">تثنييه - فصل 29</a></td>
      </tr>
    </tbody>
  </table>
</figure>
<h2>منابع</h2>
<div style="column-width: 30em;">
<ol>
  <li id="fn1"><a href="#cite1">↑</a> 28:1-8 <i>شغل: خداوند مؤمنان را برکت می دهد</i>: <a href="/fa/The_Urantia_Book/148#p6_2">یور 148:6.2</a>. </li>
  <li id="fn2"><a href="#cite2">↑</a> 28:15 <i>اگر نه به خدا لعنت کنید</i>: <a href="/fa/The_Urantia_Book/152#p2_1">یور 152:2.1</a>. </li>
  <li id="fn3"><a href="#cite3">↑</a> 28:25 <i>مورد ضرب و شتم دشمنان</i>: <a href="/fa/The_Urantia_Book/152#p2_1">یور 152:2.1</a>. </li>
  <li id="fn4"><a href="#cite4">↑</a> 28:36-37 <i>تبدیل به یک کلمه متداول شود</i>: <a href="/fa/The_Urantia_Book/152#p2_1">یور 152:2.1</a>. </li>
  <li id="fn5"><a href="#cite5">↑</a> 28:41 <i>پسران / دختران اسیر</i>: <a href="/fa/The_Urantia_Book/153#p2_1">یور 153:2.1</a>. </li>
  <li id="fn6"><a href="#cite6">↑</a> 28:43 <i>بیگانگان به قدرت می رسند</i>: <a href="/fa/The_Urantia_Book/153#p2_1">یور 153:2.1</a>. </li>
  <li id="fn7"><a href="#cite7">↑</a> 28:45-50 <i>مجازات نوشته شده است</i>: <a href="/fa/The_Urantia_Book/153#p2_1">یور 153:2.1</a>. </li>
  <li id="fn8"><a href="#cite8">↑</a> 28:52-53 <i>تخریب پیش بینی شده است</i>: <a href="/fa/The_Urantia_Book/153#p2_1">یور 153:2.1</a>. </li>
  <li id="fn9"><a href="#cite9">↑</a> 28:54,56 <i>چشم بد</i>: <a href="/fa/The_Urantia_Book/87#p5_4">یور 87:5.4</a>. </li>
  <li id="fn10"><a href="#cite10">↑</a> 28:58 <i>از پروردگار بترسید</i>: <a href="/fa/The_Urantia_Book/96#p4_5">یور 96:4.5</a>. </li>
  <li id="fn11"><a href="#cite11">↑</a> 28 <i>وقتی نافرمانی کنی خدا می کشد</i>: <a href="/fa/The_Urantia_Book/96#p5_6">یور 96:5.6</a>. </li>
</ol>
</div>
