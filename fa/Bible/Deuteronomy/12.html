<!--
title: تثنييه - فصل 12
description: 
published: true
date: 2022-10-6T9:46:16Z
tags: bible, bible—deuteronomy
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Deuteronomy/11">تثنييه - فصل 11</a></td>
        <td><a href="/fa/Bible/Deuteronomy/Index">فهرست مطالب</a></td>
        <td><a href="/fa/Bible/Deuteronomy/13">تثنييه - فصل 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  اینهاست فرایض و احکامی که شما درتمامی روزهایی که بر زمین زنده خواهید ماند، می‌باید متوجه شده، به عمل آرید، در زمینی که یهوه خدای پدرانت به تو داده است، تا در آن تصرف نمایی. </p>
<p id="v2"><sup><small>2</small></sup>  جمیع اماکن امتهایی را که در آنها خدایان خود را عبادت می‌کنند و شما آنها را اخراج می‌نمایید خراب نمایید، خواه بر کوههای بلندخواه بر تلها و خواه زیر هر درخت سبز. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  مذبحهای ایشان را بشکنید و ستونهای ایشان راخرد کنید، و اشیره های ایشان را به آتش بسوزانید، و بتهای تراشیده شده خدایان ایشان راقطع نمایید، و نامهای ایشان را از آنجا محوسازید. </p>
<p id="v4"><sup><small>4</small></sup>  با یهوه خدای خود چنین عمل منمایید. </p>
<p id="v5"><sup><small>5</small></sup>  بلکه به مکانی که یهوه خدای شما از جمیع اسباط شما برگزیند تا نام خود را در آنجا بگذارد، یعنی مسکن او را بطلبید و به آنجا بروید. </p>
<p id="v6"><sup><small>6</small></sup>  و به آنجا قربانی های سوختنی و ذبایح و عشرهای خود، و هدایای افراشتنی دستهای خویش، ونذرها و نوافل خود و نخست زاده های رمه و گله خویش را ببرید. </p>
<p id="v7"><sup><small>7</small></sup>  و در آنجا بحضور یهوه خدای خود بخورید، و شما و اهل خانه شما در هر شغل دست خود که یهوه خدای شما، شما را در آن برکت دهد، شادی نمایید. </p>
<p id="v8"><sup><small>8</small></sup>  موافق هرآنچه ما امروز در اینجا می‌کنیم، یعنی آنچه در نظر هرکس پسند آید، نکنید. </p>
<p id="v9"><sup><small>9</small></sup>  زیرا که هنوز به آرامگاه و نصیبی که یهوه خدای شما، به شما می‌دهد داخل نشده‌اید. </p>
<p id="v10"><sup><small>10</small></sup>  اما چون از اردن عبور کرده، در زمینی که یهوه، خدای شما، برای شما تقسیم می‌کند، ساکن شوید، و اوشما را از جمیع دشمنان شما از هرطرف آرامی دهد تا در امنیت سکونت نمایید. </p>
<p id="v11"><sup><small>11</small></sup>  آنگاه به مکانی که یهوه خدای شما برگزیند تا نام خود رادر آن ساکن سازد، به آنجا هرچه را که من به شماامر فرمایم بیاورید، از قربانی های سوختنی وذبایح و عشرهای خود، و هدایای افراشتنی دستهای خویش، و همه نذرهای بهترین خود که برای خداوند نذر نمایید. </p>
<p id="v12"><sup><small>12</small></sup>  و به حضور یهوه خدای خود شادی نمایید، شما با پسران ودختران و غلامان و کنیزان خود، و لاویانی که درون دروازه های شما باشند، چونکه ایشان را باشما حصه‌ای و نصیبی نیست. </p>
<p id="v13"><sup><small>13</small></sup>  با حذر باش که در هر جایی که می‌بینی قربانی های سوختنی خود را نگذرانی، </p>
<p id="v14"><sup><small>14</small></sup>  بلکه درمکانی که خداوند در یکی از اسباط تو برگزیند درآنجا قربانی های سوختنی خود را بگذرانی، و درآنجا هرچه من به تو امر فرمایم، به عمل آوری. </p>
<p id="v15"><sup><small>15</small></sup>  لیکن گوشت را برحسب تمامی آرزوی دلت، موافق برکتی که یهوه خدایت به تو دهد، درهمه دروازه هایت ذبح کرده، بخور؛ اشخاص نجس و طاهر از آن بخورند چنانکه از غزال و آهومی خورند. </p>
<p id="v16"><sup><small>16</small></sup>  ولی خون را نخور؛ آن را مثل آب بر زمین بریز. </p>
<p id="v17"><sup><small>17</small></sup>  عشر غله و شیره و روغن ونخست زاده رمه و گله خود را در دروازه های خودمخور، و نه هیچ‌یک از نذرهای خود را که نذرمی کنی و از نوافل خود و هدایای افراشتنی دست خود را. </p>
<p id="v18"><sup><small>18</small></sup>  بلکه آنها را به حضور یهوه خدایت درمکانی که یهوه خدایت برگزیند، بخور، تو وپسرت و دخترت و غلامت و کنیزت و لاویانی که درون دروازه های تو باشند، و به هرچه دست خود را برآن بگذاری به حضور یهوه خدایت شادی نما. </p>
<p id="v19"><sup><small>19</small></sup>  با حذر باش که لاویان را در تمامی روزهایی که در زمین خود باشی، ترک ننمایی. </p>
<p id="v20"><sup><small>20</small></sup>  چون یهوه، خدایت، حدود تو را بطوری که تو را وعده داده است، وسیع گرداند، و بگویی که گوشت خواهم خورد، زیرا که دل تو به گوشت خوردن مایل است، پس موافق همه آرزوی دلت گوشت را بخور. </p>
<p id="v21"><sup><small>21</small></sup>  و اگر مکانی که یهوه، خدایت، برگزیند تا اسم خود را در آن بگذارد ازتو دور باشد، آنگاه از رمه و گله خود که خداوندبه تو دهد ذبح کن، چنانکه به تو امر فرموده‌ام و ازهرچه دلت بخواهد در دروازه هایت بخور. </p>
<p id="v22"><sup><small>22</small></sup>  چنانکه غزال و آهو خورده شود، آنها را چنین بخور؛ شخص نجس و شخص طاهر از آن برابربخورند. </p>
<p id="v23"><sup><small>23</small></sup>  لیکن هوشیار باش که خون را نخوری زیرا خون جان است و جان را با گوشت نخوری. </p>
<p id="v24"><sup><small>24</small></sup>  آن را مخور، بلکه مثل آب برزمینش بریز. </p>
<p id="v25"><sup><small>25</small></sup>  آن را مخور تا برای تو و بعد از تو برای پسرانت نیکو باشد هنگامی که آنچه در نظرخداوند راست است، بجا آوری. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  لیکن موقوفات خود را که داری و نذرهای خود رابرداشته، به مکانی که خداوند برگزیند، برو. </p>
<p id="v27"><sup><small>27</small></sup>  وگوشت و خون قربانی های سوختنی خود را برمذبح یهوه خدایت بگذران و خون ذبایح توبرمذبح یهوه خدایت ریخته شود و گوشت رابخور. </p>
<p id="v28"><sup><small>28</small></sup>  متوجه باش که همه این سخنانی را که من به تو امر می‌فرمایم بشنوی تا برای تو و بعد از توبرای پسرانت هنگامی که آنچه در نظر یهوه، خدایت، نیکو و راست است بجا آوری تا به ابدنیکو باشد. </p>
<p id="v29"><sup><small>29</small></sup>  وقتی که یهوه، خدایت، امتهایی را که به جهت گرفتن آنها به آنجا می‌روی، از حضور تومنقطع سازد، و ایشان را اخراج نموده، در زمین ایشان ساکن شوی. </p>
<p id="v30"><sup><small>30</small></sup>  آنگاه باحذر باش، مبادا بعداز آنکه از حضور تو هلاک شده باشند به دام گرفته شده، ایشان را پیروی نمایی و درباره خدایان ایشان دریافت کرده، بگویی که این امتها خدایان خود را چگونه عبادت کردند تا من نیز چنین کنم. </p>
<p id="v31"><sup><small>31</small></sup>  با یهوه، خدای خود، چنین عمل منما، زیراهرچه را که نزد خداوند مکروه است و از آن نفرت دارد، ایشان برای خدایان خود می‌کردند، حتی اینکه پسران و دختران خود را نیز برای خدایان خود به آتش می‌سوزانیدند.هر‌آنچه من به شما امر می‌فرمایم متوجه شوید، تا آن را به عمل آورید، چیزی برآن میفزایید و چیزی از آن کم نکنید. </p>
<p id="v32"><sup><small>32</small></sup>  هر‌آنچه من به شما امر می‌فرمایم متوجه شوید، تا آن را به عمل آورید، چیزی برآن میفزایید و چیزی از آن کم نکنید. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Deuteronomy/11">تثنييه - فصل 11</a></td>
        <td><a href="/fa/Bible/Deuteronomy/Index">فهرست مطالب</a></td>
        <td><a href="/fa/Bible/Deuteronomy/13">تثنييه - فصل 13</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 12:2 <i>عبرانیان "کاملاً ویران می کنند"</i>: <a href="/fa/The_Urantia_Book/69#p8_3">یور 69:8.3</a>. </li>
  <li id="fn2"><a href="#cite2">↑</a> 12:25,28,32 <i>همه احکام را حفظ کنید</i>: <a href="/fa/The_Urantia_Book/96#p5_6">یور 96:5.6</a>. </li>
  <li id="fn3"><a href="#cite3">↑</a> 12:32 <i>کتاب مقدس خطاناپذیر نیست (برعکس)</i>: <a href="/fa/The_Urantia_Book/159#p4_6">یور 159:4.6</a>. </li>
</ol>
</div>
