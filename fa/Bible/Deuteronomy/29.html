<!--
title: تثنييه - فصل 29
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Deuteronomy/28">تثنييه - فصل 28</a></td>
        <td><a href="/fa/Bible/Deuteronomy/Index">فهرست مطالب</a></td>
        <td><a href="/fa/Bible/Deuteronomy/30">تثنييه - فصل 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  این است کلمات عهدی که خداوند درزمین موآب به موسی‌امر فرمود که بابنی‌اسرائیل ببندد، سوای آن عهد که با ایشان درحوریب بسته بود. </p>
<p id="v2"><sup><small>2</small></sup>  و موسی تمامی اسرائیل را خطاب کرده، به ایشان گفت: «هر‌آنچه خداوند در زمین مصر بافرعون و جمیع بندگانش و تمامی زمینش عمل نمود، شما دیده‌اید. </p>
<p id="v3"><sup><small>3</small></sup>  تجربه های عظیم که چشمان تو دید و آیات و آن معجزات عظیم. </p>
<p id="v4"><sup><small>4</small></sup>  اماخداوند دلی را که بدانید و چشمانی را که ببینید وگوشهایی را که بشنوید تا امروز به شما نداده است. </p>
<p id="v5"><sup><small>5</small></sup>  و شما را چهل سال در بیابان رهبری نمودم که لباس شما مندرس نگردید، و کفشها درپای شما پاره نشد. </p>
<p id="v6"><sup><small>6</small></sup>  نان نخورده و شراب ومسکرت ننوشیده‌اید، تا بدانید که من یهوه خدای شما هستم. </p>
<p id="v7"><sup><small>7</small></sup>  و چون به اینجا رسیدید، سیحون، ملک حشبون، و عوج، ملک باشان، به مقابله شمابرای جنگ بیرون آمدند و آنها را مغلوب ساختیم. </p>
<p id="v8"><sup><small>8</small></sup>  و زمین ایشان را گرفته، به روبینیان وجادیان و نصف سبط منسی به ملکیت دادیم. </p>
<p id="v9"><sup><small>9</small></sup>  پس کلمات این عهد را نگاه داشته، بجا آورید تا در هر‌چه کنید کامیاب شوید. </p>
<p id="v10"><sup><small>10</small></sup>  «امروز جمیع شما به حضور یهوه، خدای خود حاضرید، یعنی روسای شما و اسباط شما ومشایخ شما و سروران شما و جمیع مردان اسرائیل. </p>
<p id="v11"><sup><small>11</small></sup>  و اطفال و زنان شما و غریبی که درمیان اردوی شماست از هیزم شکنان تا آب کشان شما. </p>
<p id="v12"><sup><small>12</small></sup>  تا در عهد یهوه خدایت و سوگند او که یهوه خدایت امروز با تو استوار می‌سازد، داخل شوی. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  تا تو را امروز برای خود قومی برقراردارد، و او خدای تو باشد چنانکه به تو گفته است، و چنانکه برای پدرانت، ابراهیم و اسحاق ویعقوب، قسم خورده است. </p>
<p id="v14"><sup><small>14</small></sup>  و من این عهد و این قسم را با شما تنها استوار نمی نمایم. </p>
<p id="v15"><sup><small>15</small></sup>  بلکه باآنانی که امروز با ما به حضور یهوه خدای ما دراینجا حاضرند، و هم با آنانی که امروز با ما دراینجا حاضر نیستند. </p>
<p id="v16"><sup><small>16</small></sup>  زیرا شما می‌دانید که چگونه در زمین مصر سکونت داشتیم، و چگونه از میان امتهایی که عبور نمودید، گذشتیم. </p>
<p id="v17"><sup><small>17</small></sup>  ورجاسات و بتهای ایشان را از چوب و سنگ ونقره و طلا که در میان ایشان بود، دیدید. </p>
<p id="v18"><sup><small>18</small></sup>  تا درمیان شما مرد یا زن یا قبیله یا سبطی نباشد که دلش امروز از یهوه خدای ما منحرف گشته، برودو خدایان این طوایف را عبادت نماید، مبادا درمیان شما ریشه‌ای باشد که حنظل و افسنتین بارآورد. </p>
<p id="v19"><sup><small>19</small></sup>  «و مبادا چون سخنان این لعنت را بشنود دردلش خویشتن را برکت داده، گوید: هر‌چند درسختی دل خود سلوک می‌نمایم تا سیراب و تشنه را با هم هلاک سازم، مرا سلامتی خواهد بود. </p>
<p id="v20"><sup><small>20</small></sup>  خداوند او را نخواهد آمرزید، بلکه در آن وقت خشم و غیرت خداوند بر آن شخص دودافشان خواهد شد، و تمامی لعنتی که در این کتاب مکتوب است، بر آن کس نازل خواهد شد، و خداوند نام او را از زیر آسمان محو خواهدساخت. </p>
<p id="v21"><sup><small>21</small></sup>  و خداوند او را از جمیع اسباطاسرائیل برای بدی جدا خواهد ساخت، موافق جمیع لعنتهای عهدی که در این طومار شریعت مکتوب است. </p>
<p id="v22"><sup><small>22</small></sup>  و طبقه آینده یعنی فرزندان شما که بعد از شما خواهند برخاست، و غریبانی که از زمین دور می‌آیند، خواهند گفت: هنگامی که بلایای این زمین و بیماریهایی که خداوند به آن می‌رساند ببینند. </p>
<p id="v23"><sup><small>23</small></sup>  و تمامی زمین آن را که کبریت و شوره و آتش شده، نه کاشته می‌شود و نه حاصل می‌روید و هیچ علف در آن نمو نمی کندو مثل انقلاب سدوم و عموره و ادمه صبوئیم که خداوند در غضب و خشم خود آنها را واژگون ساخت، گشته است. </p>
<p id="v24"><sup><small>24</small></sup>  پس جمیع امتها خواهندگفت: چرا خداوند با این زمین چنین کرده است وشدت این خشم عظیم از چه سبب است؟ </p>
<p id="v25"><sup><small>25</small></sup>  آنگاه خواهند گفت: از این جهت که عهد یهوه خدای پدران خود را که به وقت بیرون آوردن ایشان از زمین مصر با ایشان بسته بود، ترک کردند. </p>
<p id="v26"><sup><small>26</small></sup>  و رفته، خدایان غیر را عبادت نموده، به آنهاسجده کردند، خدایانی را که نشناخته بودند وقسمت ایشان نساخته بود. </p>
<p id="v27"><sup><small>27</small></sup>  پس خشم خداوندبر این زمین افروخته شده، تمامی لعنت را که دراین کتاب مکتوب است، بر آن آورد. </p>
<p id="v28"><sup><small>28</small></sup>  و خداوندریشه ایشان را به غضب و خشم و غیض عظیم، اززمین ایشان کند و به زمین دیگر انداخت، چنانکه امروز شده است.چیزهای مخفی از آن یهوه خدای ماست و اما چیزهای مکشوف تا به ابد ازآن ما و فرزندان ما است، تا جمیع کلمات این شریعت را به عمل آوریم. </p>
<p id="v29"><sup><small>29</small></sup>  چیزهای مخفی از آن یهوه خدای ماست و اما چیزهای مکشوف تا به ابد ازآن ما و فرزندان ما است، تا جمیع کلمات این شریعت را به عمل آوریم. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Deuteronomy/28">تثنييه - فصل 28</a></td>
        <td><a href="/fa/Bible/Deuteronomy/Index">فهرست مطالب</a></td>
        <td><a href="/fa/Bible/Deuteronomy/30">تثنييه - فصل 30</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 29:12-15 <i>نذر و سوگند مقدس</i>: <a href="/fa/The_Urantia_Book/87#p6_9">یور 87:6.9</a>. </li>
</ol>
</div>
