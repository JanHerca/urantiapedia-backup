<!--
title: تثنييه - فصل 22
description: 
published: true
date: 2022-10-6T9:46:16Z
tags: bible, bible—deuteronomy
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Deuteronomy/21">تثنييه - فصل 21</a></td>
        <td><a href="/fa/Bible/Deuteronomy/Index">فهرست مطالب</a></td>
        <td><a href="/fa/Bible/Deuteronomy/23">تثنييه - فصل 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  اگر گاو یا گوسفند برادر خود را گم شده بینی، از او رومگردان. آن را البته نزدبرادر خود برگردان. </p>
<p id="v2"><sup><small>2</small></sup>  و اگر برادرت نزدیک تونباشد یا او را نشناسی، آن را به خانه خود بیاور ونزد تو بماند، تا برادرت آن را طلب نماید، آنگاه آن را به او رد نما. </p>
<p id="v3"><sup><small>3</small></sup>  و به الاغ او چنین کن و به لباسش چنین عمل نما و به هر چیز گمشده برادرت که از او گم شود و یافته باشی چنین عمل نما، نمی توانی از او روگردانی. </p>
<p id="v4"><sup><small>4</small></sup>  اگر الاغ یا گاو برادرت را در راه افتاده بینی، از آن رومگردان، البته آن را با او برخیزان. </p>
<p id="v5"><sup><small>5</small></sup>  متاع مرد بر زن نباشد، و مرد لباس زن رانپوشد، زیرا هر‌که این کار را کند مکروه یهوه خدای توست. </p>
<p id="v6"><sup><small>6</small></sup>  اگر اتفاق آشیانه مرغی در راه به نظر تو آید، خواه بر درخت یا بر زمین، و در آن بچه‌ها یاتخمها باشد، و مادر بر بچه‌ها یا تخمها نشسته، مادر را با بچه‌ها مگیر. </p>
<p id="v7"><sup><small>7</small></sup>  مادر را البته رها کن وبچه‌ها را برای خود بگیر، تا برای تو نیکو شود وعمر دراز کنی. </p>
<p id="v8"><sup><small>8</small></sup>  چون خانه نو بنا کنی، بر پشت بام خوددیواری بساز، مبادا کسی از آن بیفتد و خون برخانه خود بیاوری. </p>
<p id="v9"><sup><small>9</small></sup>  در تاکستان خود دو قسم تخم مکار، مباداتمامی آن، یعنی هم تخمی که کاشته‌ای و هم محصول تاکستان، وقف شود. </p>
<p id="v10"><sup><small>10</small></sup>  گاو و الاغ را با هم جفت کرده، شیار منما. </p>
<p id="v11"><sup><small>11</small></sup>  پارچه مختلط از پشم و کتان با هم مپوش. </p>
<p id="v12"><sup><small>12</small></sup>  بر چهار گوشه رخت خود که خود را به آن می‌پوشانی، رشته‌ها بساز. </p>
<p id="v13"><sup><small>13</small></sup>  اگر کسی برای خود زنی گیرد و چون بدودرآید، او را مکروه دارد. </p>
<p id="v14"><sup><small>14</small></sup>  و اسباب حرف بدونسبت داده، از او اسم بد شهرت دهد و گوید این زن را گرفتم و چون به او نزدیکی نمودم، او را باکره نیافتم. </p>
<p id="v15"><sup><small>15</small></sup>  آنگاه پدر یا مادر آن دختر علامت بکارت دختر برداشته، نزد مشایخ شهر نزددروازه بیاورند. </p>
<p id="v16"><sup><small>16</small></sup>  و پدر دختر به مشایخ بگوید: «دختر خود را به این مرد به زنی داده‌ام، و از اوکراهت دارد، </p>
<p id="v17"><sup><small>17</small></sup>  و اینک اسباب حرف بدو نسبت داده، می‌گوید دختر تو را باکره نیافتم، و علامت بکارت دختر من این است.» پس جامه را پیش مشایخ شهر بگسترانند. </p>
<p id="v18"><sup><small>18</small></sup>  پس مشایخ آن شهرآن مرد را گرفته، تنبیه کنند. </p>
<p id="v19"><sup><small>19</small></sup>  و او را صد مثقال نقره جریمه نموده، به پدر دختر بدهند چونکه برباکره اسرائیل بدنامی آورده است. و او زن وی خواهد بود و در تمامی عمرش نمی تواند او رارها کند. </p>
<p id="v20"><sup><small>20</small></sup>  لیکن اگر این سخن راست باشد، و علامت بکارت آن دختر پیدا نشود، </p>
<p id="v21"><sup><small>21</small></sup>  آنگاه دختر را نزددر خانه پدرش بیرون آورند، و اهل شهرش او رابا سنگ سنگسار نمایند تا بمیرد، چونکه در خانه پدر خود زنا کرده، در اسرائیل قباحتی نموده است. پس بدی را از میان خود دور کرده‌ای. </p>
<p id="v22"><sup><small>22</small></sup>  اگر مردی یافت شود که با زن شوهرداری همبستر شده باشد، پس هر دو یعنی مردی که بازن خوابیده است و زن، کشته شوند. پس بدی رااز اسرائیل دور کرده‌ای. </p>
<p id="v23"><sup><small>23</small></sup>  اگر دختر باکره‌ای به مردی نامزد شود ودیگری او را در شهر یافته، با او همبستر شود، </p>
<p id="v24"><sup><small>24</small></sup>  پس هر دو ایشان را نزد دروازه شهر بیرون آورده، ایشان را با سنگها سنگسار کنند تا بمیرند؛ اما دختر را چونکه در شهر بود و فریاد نکرد، ومرد را چونکه زن همسایه خود را ذلیل ساخت، پس بدی را از میان خود دور کرده‌ای. </p>
<p id="v25"><sup><small>25</small></sup>  اما اگر آن مرد دختری نامزد را در صحرایابد و آن مرد به او زور آورده، با او بخوابد، پس آن مرد که با او خوابیده، تنها کشته شود. </p>
<p id="v26"><sup><small>26</small></sup>  و اما بادختر هیچ مکن زیرا بر دختر، گناه مستلزم موت نیست، بلکه این مثل آن است که کسی بر همسایه خود برخاسته، او را بکشد. </p>
<p id="v27"><sup><small>27</small></sup>  چونکه او را درصحرا یافت و دختر نامزد فریاد برآورد و برایش رهاننده‌ای نبود. </p>
<p id="v28"><sup><small>28</small></sup>  و اگر مردی دختر باکره‌ای را که نامزدنباشد بیابد و او را گرفته، با او همبستر شود وگرفتار شوند، </p>
<p id="v29"><sup><small>29</small></sup>  آنکه آن مرد که با او خوابیده است پنجاه مثقال نقره به پدر دختر بدهد و آن دختر زن او باشد، چونکه او را ذلیل ساخته است و در تمامی عمرش نمی تواند او را رها کند.هیچ‌کس زن پدر خود را نگیرد و دامن پدرخود را منکشف نسازد. </p>
<p id="v30"><sup><small>30</small></sup>  هیچ‌کس زن پدر خود را نگیرد و دامن پدرخود را منکشف نسازد. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Deuteronomy/21">تثنييه - فصل 21</a></td>
        <td><a href="/fa/Bible/Deuteronomy/Index">فهرست مطالب</a></td>
        <td><a href="/fa/Bible/Deuteronomy/23">تثنييه - فصل 23</a></td>
      </tr>
    </tbody>
  </table>
</figure>
