<!--
title: تثنييه - فصل 9
description: 
published: true
date: 2022-10-6T9:46:16Z
tags: bible, bible—deuteronomy
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Deuteronomy/8">تثنييه - فصل 8</a></td>
        <td><a href="/fa/Bible/Deuteronomy/Index">فهرست مطالب</a></td>
        <td><a href="/fa/Bible/Deuteronomy/10">تثنييه - فصل 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  ای اسرائیل بشنو. تو امروز از اردن عبورمی کنی، تا داخل شده، قومهایی را که از تو عظیم تر و قوی تراند، و شهرهای بزرگ را که تا به فلک حصاردار است، به تصرف آوری، </p>
<p id="v2"><sup><small>2</small></sup>  یعنی قوم عظیم و بلند قد بنی عناق را که می‌شناسی وشنیده‌ای که گفته‌اند کیست که یارای مقاومت بابنی عناق داشته باشد. </p>
<p id="v3"><sup><small>3</small></sup>  پس امروز بدان که یهوه، خدایت، اوست که پیش روی تو مثل آتش سوزنده عبور می‌کند، و او ایشان را هلاک خواهدکرد، و پیش روی تو ذلیل خواهد ساخت، پس ایشان را اخراج نموده، بزودی هلاک خواهی نمود، چنانکه خداوند به تو گفته است. </p>
<p id="v4"><sup><small>4</small></sup>  پس چون یهوه، خدایت، ایشان را از حضورتو اخراج نماید، در دل خود فکر مکن و مگو که به‌سبب عدالت من، خداوند مرا به این زمین درآوردتا آن را به تصرف آورم، بلکه به‌سبب شرارت این امتها، خداوند ایشان را از حضور تو اخراج می‌نماید. </p>
<p id="v5"><sup><small>5</small></sup>  نه به‌سبب عدالت خود و نه به‌سبب راستی دل خویش داخل زمین ایشان برای تصرفش می‌شوی، بلکه به‌سبب شرارت این امتها، یهوه، خدایت، ایشان را از حضور تو اخراج می‌نماید، و تا آنکه کلامی را که خداوند برای پدرانت، ابراهیم و اسحاق و یعقوب، قسم خورده بود، استوار نماید. </p>
<p id="v6"><sup><small>6</small></sup>  پس بدان که یهوه، خدایت، این زمین نیکو رابه‌سبب عدالت تو به تو نمی دهد تا در آن تصرف نمایی، زیرا که قومی گردن کش هستی. </p>
<p id="v7"><sup><small>7</small></sup>  پس بیادآور و فراموش مکن که چگونه خشم یهوه خدای خود را در بیابان جنبش دادی و از روزی که از زمین مصر بیرون آمدی تا به اینجا رسیدی به خداوند عاصی می‌شدید. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  و در حوریب خشم خداوند را جنبش دادید، و خداوند بر شما غضبناک شد تا شما راهلاک نماید. </p>
<p id="v9"><sup><small>9</small></sup>  هنگامی که من به کوه برآمدم تالوحهای سنگ یعنی لوحهای عهدی را که خداوند با شما بست، بگیرم، آنگاه چهل روز وچهل شب در کوه ماندم؛ نه نان خوردم و نه آب نوشیدم. </p>
<p id="v10"><sup><small>10</small></sup>  و خداوند دو لوح سنگ مکتوب شده به انگشت خدا را به من داد و بر آنها موافق تمامی سخنانی که خداوند در کوه از میان آتش در روزاجتماع به شما گفته بود، نوشته شد. </p>
<p id="v11"><sup><small>11</small></sup>  و واقع شدبعد از انقضای چهل روز و چهل شب که خداونداین دو لوح سنگ یعنی لوحهای عهد را به من داد، </p>
<p id="v12"><sup><small>12</small></sup>  و خداوند مرا گفت: «برخاسته، از اینجا به زودی فرود شو زیرا قوم تو که از مصر بیرون آوردی فاسد شده‌اند، و از طریقی که ایشان را امرفرمودم به زودی انحراف ورزیده، بتی ریخته شده برای خود ساختند.» </p>
<p id="v13"><sup><small>13</small></sup>  و خداوند مراخطاب کرده، گفت: «این قوم را دیدم و اینک قوم گردن کش هستند. </p>
<p id="v14"><sup><small>14</small></sup>  مرا واگذار تا ایشان را هلاک سازم و نام ایشان را از زیر آسمان محو کنم و از توقومی قوی تر و کثیرتر از ایشان بوجود آورم.» </p>
<p id="v15"><sup><small>15</small></sup>  پس برگشته، از کوه فرود آمدم و کوه به آتش می‌سوخت و دو لوح عهد در دو دست من بود. </p>
<p id="v16"><sup><small>16</small></sup>  و نگاه کرده، دیدم که به یهوه خدای خودگناه ورزیده، گوساله‌ای ریخته شده برای خودساخته و از طریقی که خداوند به شما امر فرموده بود، به زودی برگشته بودید. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  پس دو لوح راگرفتم و آنها را از دو دست خود انداخته، در نظرشما شکستم. </p>
<p id="v18"><sup><small>18</small></sup>  و مثل دفعه اول، چهل روز وچهل شب به حضور خداوند به روی درافتادم؛ نه نان خوردم و نه آب نوشیدم، به‌سبب همه گناهان شما که کرده و کار ناشایسته که در نظر خداوندعمل نموده، خشم او را به هیجان آوردید. </p>
<p id="v19"><sup><small>19</small></sup>  زیرا که از غضب و حدت خشمی که خداوندبر شما نموده بود تا شما را هلاک سازد، می‌ترسیدم، و خداوند آن مرتبه نیز مرا اجابت نمود. </p>
<p id="v20"><sup><small>20</small></sup>  و خداوند بر هارون بسیا غضبناک شده بود تا او را هلاک سازد، و برای هارون نیز در آن وقت دعا کردم. </p>
<p id="v21"><sup><small>21</small></sup>  و اما گناه شما یعنی گوساله‌ای را که ساخته بودید، گرفتم و آن را به آتش سوزانیدم و آن را خرد کرده، نیکو ساییدم تا مثل غبار نرم شد، و غبارش را به نهری که از کوه جاری بود، پاشیدم. </p>
<p id="v22"><sup><small>22</small></sup>  و در تبعیره و مسا و کبروت هتاوه خشم خداوند را به هیجان آوردید. </p>
<p id="v23"><sup><small>23</small></sup>  و وقتی که خداوند شما را از قادش برنیع فرستاده، گفت: بروید و در زمینی که به شما داده‌ام تصرف نمایید، از قول یهوه خدای خود عاصی شدید و به اوایمان نیاورده، آواز او را نشنیدید. </p>
<p id="v24"><sup><small>24</small></sup>  از روزی که شما را شناخته‌ام به خداوند عصیان ورزیده‌اید. </p>
<p id="v25"><sup><small>25</small></sup>  پس به حضور خداوند به روی درافتادم درآن چهل روز و چهل شب که افتاده بودم، از این جهت که خداوند گفته بود که شما را هلاک سازد. </p>
<p id="v26"><sup><small>26</small></sup>  و نزد خداوند استدعا نموده، گفتم: «ای خداوند یهوه، قوم خود و میراث خود را که به عظمت خود فدیه دادی و به‌دست قوی از مصربیرون آوردی، هلاک مساز. </p>
<p id="v27"><sup><small>27</small></sup>  بندگان خودابراهیم و اسحاق و یعقوب را بیاد آور، و برسخت دلی این قوم و شرارت و گناه ایشان نظر منما. </p>
<p id="v28"><sup><small>28</small></sup>  مبادا اهل زمینی که ما را از آن بیرون آوردی، بگویند چونکه خداوند نتوانست ایشان را به زمینی که به ایشان وعده داده بود درآورد، وچونکه ایشان را دشمن می‌داشت، از این جهت ایشان را بیرون آورد تا در بیابان هلاک سازد.لیکن ایشان قوم تو و میراث تو هستند که به قوت عظیم خود و به بازوی افراشته خویش بیرون آوردی.» </p>
<p id="v29"><sup><small>29</small></sup>  لیکن ایشان قوم تو و میراث تو هستند که به قوت عظیم خود و به بازوی افراشته خویش بیرون آوردی.» <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Deuteronomy/8">تثنييه - فصل 8</a></td>
        <td><a href="/fa/Bible/Deuteronomy/Index">فهرست مطالب</a></td>
        <td><a href="/fa/Bible/Deuteronomy/10">تثنييه - فصل 10</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 9:7-8,22 <i>خدای خشم بزرگ، خشم شدید</i>: <a href="/fa/The_Urantia_Book/142#p2_1">یور 142:2.1</a>. </li>
  <li id="fn2"><a href="#cite2">↑</a> 9:16-21 <i>هارون و گوساله طلایی</i>: <a href="/fa/The_Urantia_Book/146#p1_1">یور 146:1.1</a>. </li>
  <li id="fn3"><a href="#cite3">↑</a> 9:29 <i>همه کاره</i>: <a href="/fa/The_Urantia_Book/142#p3_7">یور 142:3.7</a>.  <i>خدا همه توانا است</i>: <a href="/fa/The_Urantia_Book/131#p10_3">یور 131:10.3</a>.  <i>قدرت</i>: <a href="/fa/The_Urantia_Book/131#p10_6">یور 131:10.6</a>.  <i>خدای نجات</i>: <a href="/fa/The_Urantia_Book/96#p6_3">یور 96:6.3</a>.  <i>قدرت خدا</i>: <a href="/fa/The_Urantia_Book/1#p1_4">یور 1:1.4</a>. </li>
</ol>
</div>
