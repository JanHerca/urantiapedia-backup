<!--
title: تثنييه - فصل 31
description: 
published: true
date: 2023-11-8T20:23:56Z
tags: bible, bible—deuteronomy
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Deuteronomy/30">
          <span class="mdi mdi-arrow-left-drop-circle"></span><span class="pl-2">تثنييه - فصل 30</span>
        </a>
        </td>
        <td>
        <a href="/fa/Bible/Deuteronomy/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Deuteronomy/32">
          <span class="pr-2">تثنييه - فصل 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  و موسی رفته، این سخنان را به تمامی اسرائیل بیان کرد، </p>
<p id="v2"><sup><small>2</small></sup>  و به ایشان گفت: «من امروز صد و بیست ساله هستم و دیگر طاقت خروج و دخول ندارم، و خداوند به من گفته است که از این اردن عبور نخواهی کرد. </p>
<p id="v3"><sup><small>3</small></sup>  یهوه خدای تو، خود به حضور تو عبور خواهد کرد، و او این امتها را از حضور تو هلاک خواهد ساخت، تا آنهارا به تصرف آوری، و یوشع نیز پیش روی توعبور خواهد نمود چنانکه خداوند گفته است. </p>
<p id="v4"><sup><small>4</small></sup>  وخداوند چنانکه به سیحون و عوج، دو پادشاه اموریان، که هلاک ساخت و به زمین ایشان عمل نمود به اینها نیز رفتار خواهد کرد. </p>
<p id="v5"><sup><small>5</small></sup>  پس چون خداوند ایشان را به‌دست شما تسلیم کند شما باایشان موافق تمامی حکمی که به شما امرفرمودم، رفتار نمایید. </p>
<p id="v6"><sup><small>6</small></sup>  قوی و دلیر باشید و ازایشان ترسان و هراسان مباشید، زیرا یهوه، خدایت، خود با تو می‌رود و تو را وا نخواهدگذاشت و ترک نخواهد نمود.» <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  و موسی یوشع را خوانده، در نظر تمامی اسرائیل به او گفت: «قوی و دلیر باش زیرا که توبا این قوم به زمینی که خداوند برای پدران ایشان قسم خورد که به ایشان بدهد داخل خواهی شد، و تو آن را برای ایشان تقسیم خواهی نمود. </p>
<p id="v8"><sup><small>8</small></sup>  و خداوند خود پیش روی تومی رود او با تو خواهد بود و تو را وانخواهدگذاشت و ترک نخواهد نمود پس ترسان وهراسان مباش.» </p>
<p id="v9"><sup><small>9</small></sup>  و موسی این تورات را نوشته، آن را به بنی لاوی کهنه که تابوت عهد خداوند رابرمی داشتند و به جمیع مشایخ اسرائیل سپرد. </p>
<p id="v10"><sup><small>10</small></sup>  و موسی ایشان را امر فرموده، گفت: «که درآخر هر هفت سال، در وقت معین سال انفکاک درعید خیمه‌ها، </p>
<p id="v11"><sup><small>11</small></sup>  چون جمیع اسرائیل بیایند تا به حضور یهوه خدای تو در مکانی که او برگزیندحاضر شوند، آنگاه این تورات را پیش جمیع اسرائیل در سمع ایشان بخوان. </p>
<p id="v12"><sup><small>12</small></sup>  قوم را از مردان و زنان و اطفال و غریبانی که در دروازه های توباشند جمع کن تا بشنوند، و تعلیم یافته، از یهوه خدای شما بترسند و به عمل نمودن جمیع سخنان این تورات هوشیار باشند. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  و تا پسران ایشان که ندانسته‌اند، بشنوند، و تعلیم یابند، تامادامی که شما بر زمینی که برای تصرفش از اردن عبور می‌کنید زنده باشید، از یهوه خدای شمابترسند.» </p>
<p id="v14"><sup><small>14</small></sup>  و خداوند به موسی گفت: «اینک ایام مردن تو نزدیک است، یوشع را طلب نما و در خیمه اجتماع حاضر شوید تا او را وصیت نمایم.» پس موسی و یوشع رفته، در خیمه اجتماع حاضرشدند. </p>
<p id="v15"><sup><small>15</small></sup>  و خداوند در ستون ابر در خیمه ظاهرشد و ستون ابر، بر در خیمه ایستاد. </p>
<p id="v16"><sup><small>16</small></sup>  و خداوند به موسی گفت: «اینک با پدران خود می‌خوابی و این قوم برخاسته، در‌پی خدایان بیگانه زمینی که ایشان به آنجا در میان آنها می‌روند، زنا خواهند کرد و مرا ترک کرده، عهدی را که با ایشان بستم خواهند شکست. </p>
<p id="v17"><sup><small>17</small></sup>  ودر آن روز، خشم من بر ایشان مشتعل شده، ایشان را ترک خواهم نمود، و روی خود را از ایشان پنهان کرده، تلف خواهند شد، و بدیها و تنگیهای بسیار به ایشان خواهد رسید، به حدی که در آن روز خواهند گفت: «آیا این بدیها به ما نرسید ازاین جهت که خدای ما در میان ما نیست؟» </p>
<p id="v18"><sup><small>18</small></sup>  و به‌سبب تمامی بدی که کرده‌اند که به سوی خدایان غیر برگشته‌اند من در آن روز البته روی خود راپنهان خواهم کرد. </p>
<p id="v19"><sup><small>19</small></sup>  پس الان این سرود را برای خود بنویسید و تو آن را به بنی‌اسرائیل تعلیم داده، آن را در دهان ایشان بگذار تا این سرود برای من بر بنی‌اسرائیل شاهد باشد. </p>
<p id="v20"><sup><small>20</small></sup>  زیرا چون ایشان را به زمینی که برای پدران ایشان قسم خورده بودم که به شیر و شهد جاری است، درآورده باشم، و چون ایشان خورده، و سیر شده، و فربه گشته باشند، آنگاه ایشان به سوی خدایان غیر برگشته، آنها را عبادت خواهند نمود، و مرااهانت کرده، عهد مرا خواهند شکست. <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  و چون بدیها و تنگیهای بسیار بر ایشان عارض شده باشد، آنگاه این سرود مثل شاهد پیش روی ایشان شهادت خواهد داد، زیرا که از دهان ذریت ایشان فراموش نخواهد شد، زیرا خیالات ایشان را نیزکه امروز دارند می‌دانم، قبل از آن که ایشان را به زمینی که درباره آن قسم خوردم، درآورم.» </p>
<p id="v22"><sup><small>22</small></sup>  پس موسی این سرود را در همان روز نوشته، به بنی‌اسرائیل تعلیم داد. </p>
<p id="v23"><sup><small>23</small></sup>  و یوشع بن نون را وصیت نموده، گفت: «قوی و دلیر باش زیرا که تو بنی‌اسرائیل را به زمینی که برای ایشان قسم خوردم داخل خواهی ساخت، و من با تو خواهم بود.» </p>
<p id="v24"><sup><small>24</small></sup>  و واقع شد که چون موسی نوشتن کلمات این تورات را در کتاب، تمام به انجام رسانید، </p>
<p id="v25"><sup><small>25</small></sup>  موسی به لاویانی که تابوت عهد خداوند رابرمی داشتند وصیت کرده، گفت: </p>
<p id="v26"><sup><small>26</small></sup>  «این کتاب تورات را بگیرید و آن را در پهلوی تابوت عهدیهوه، خدای خود، بگذارید تا در آنجا برای شماشاهد باشد. </p>
<p id="v27"><sup><small>27</small></sup>  زیرا که من تمرد و گردن کشی شمارا می‌دانم، اینک امروز که من هنوز با شما زنده هستم بر خداوند فتنه انگیخته‌اید، پس چند مرتبه زیاده بعد از وفات من. </p>
<p id="v28"><sup><small>28</small></sup>  جمیع مشایخ اسباط وسروران خود را نزد من جمع کنید تا این سخنان رادر گوش ایشان بگویم، و آسمان و زمین را برایشان شاهد بگیرم. </p>
<p id="v29"><sup><small>29</small></sup>  زیرا می‌دانم که بعد ازوفات من خویشتن را بالکل فاسد گردانیده، ازطریقی که به شما امر فرمودم خواهید برگشت، ودر روزهای آخر بدی بر شما عارض خواهد شد، زیرا که آنچه در نظر خداوند بد است خواهیدکرد، و از اعمال دست خود، خشم خداوند را به هیجان خواهید آورد.»پس موسی کلمات این سرود را در گوش تمامی جماعت اسرائیل تمام گفت: سرود موسی ای آسمان گوش بگیر تا بگویم. </p>
<p id="v30"><sup><small>30</small></sup>  پس موسی کلمات این سرود را در گوش تمامی جماعت اسرائیل تمام گفت: سرود موسی ای آسمان گوش بگیر تا بگویم. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Deuteronomy/30">
          <span class="mdi mdi-arrow-left-drop-circle"></span><span class="pl-2">تثنييه - فصل 30</span>
        </a>
        </td>
        <td>
        <a href="/fa/Bible/Deuteronomy/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Deuteronomy/32">
          <span class="pr-2">تثنييه - فصل 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 31:6 <i>خداوند همه کارهای پنهانی را محاکمه خواهد کرد</i>: <a href="/fa/The_Urantia_Book/157#p6_13">یور 157:6.13</a>. </li>
  <li id="fn2"><a href="#cite2">↑</a> 31:6,8 <i>او را رها نمی کند</i>: <a href="/fa/The_Urantia_Book/3#p1_4">یور 3:1.4</a>. </li>
  <li id="fn3"><a href="#cite3">↑</a> 31:12 <i>غریبه ها درون دروازه ها</i>: <a href="/fa/The_Urantia_Book/27#p4_3">یور 27:4.3</a>. </li>
  <li id="fn4"><a href="#cite4">↑</a> 31:20 <i>خورده اند و اپیلاسیون چربی</i>: <a href="/fa/The_Urantia_Book/165#p4_8">یور 165:4.8</a>. </li>
</ol>
</div>
