<!--
title: تثنييه - فصل 2
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Deuteronomy/1">تثنييه - فصل 1</a></td>
        <td><a href="/fa/Bible/Deuteronomy/Index">فهرست مطالب</a></td>
        <td><a href="/fa/Bible/Deuteronomy/3">تثنييه - فصل 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  پس برگشته، چنانکه خداوند به من گفته بود، از راه بحرقلزم در بیابان کوچ کردیم وروزهای بسیار کوه سعیر را دور زدیم. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  پس خداوند مرا خطاب کرده، گفت: </p>
<p id="v3"><sup><small>3</small></sup>  «دور زدن شمابه این کوه بس است، بسوی شمال برگردید. </p>
<p id="v4"><sup><small>4</small></sup>  وقوم را امر فرموده، بگو که شما از حدود برادران خود بنی عیسو که در سعیر ساکنند باید بگذرید، و ایشان از شما خواهند ترسید، پس بسیاراحتیاط کنید. </p>
<p id="v5"><sup><small>5</small></sup>  و با ایشان منازعه مکنید، زیرا که از زمین ایشان بقدر کف پایی هم به شما نخواهم داد، چونکه کوه سعیر را به عیسو به ملکیت داده‌ام. </p>
<p id="v6"><sup><small>6</small></sup>  خوراک را از ایشان به نقره خریده، بخورید و آب را نیز از ایشان به نقره خریده، بنوشید.» </p>
<p id="v7"><sup><small>7</small></sup>  زیرا که یهوه خدای تو، تو را در همه کارهای دستت برکت داده است، او راه رفتنت رادر این بیابان بزرگ می‌داند، الان چهل سال است که یهوه خدایت با تو بوده است و به هیچ‌چیزمحتاج نشده‌ای. </p>
<p id="v8"><sup><small>8</small></sup>  پس از برادران خود بنی عیسوکه در سعیر ساکنند، از راه عربه از ایلت و عصیون جابر عبور نمودیم. </p>
<p id="v9"><sup><small>9</small></sup>  پس برگشته، از راه بیابان موآب گذشتیم، وخداوند مرا گفت: «موآب را اذیت مرسان و باایشان منازعت و جنگ منما، زیرا که از زمین ایشان هیچ نصیبی به شما نخواهم داد، چونکه عاررا به بنی لوط برای ملکیت داده‌ام.» </p>
<p id="v10"><sup><small>10</small></sup>  ایمیان که قوم عظیم و کثیر و بلند قد مثل عناقیان بودند، پیش در آنجا سکونت داشتند. </p>
<p id="v11"><sup><small>11</small></sup>  ایشان نیز مثل عناقیان از رفائیان محسوب بودند، لیکن موآبیان ایشان را ایمیان می‌خوانند. </p>
<p id="v12"><sup><small>12</small></sup>  و حوریان در سعیرپیشتر ساکن بودند، و بنی عیسو ایشان را اخراج نموده، ایشان را از پیش روی خود هلاک ساختند، و در جای ایشان ساکن شدند، چنانکه اسرائیل به زمین میراث خود که خداوند به ایشان داده بود، کردند. </p>
<p id="v13"><sup><small>13</small></sup>  الان برخیزید و از وادی زاردعبور نمایید. پس از وادی زارد عبور نمودیم. </p>
<p id="v14"><sup><small>14</small></sup>  وایامی که از قادش برنیع راه می‌رفتیم تا از وادی زارد عبور نمودیم سی و هشت سال بود، تاتمامی آن طبقه مردان جنگی از میان اردو تمام شدند، چنانکه خداوند برای ایشان قسم خورده بود. </p>
<p id="v15"><sup><small>15</small></sup>  و دست خداوند نیز بر ایشان می‌بود تاایشان را از میان اردو بالکل هلاک کند. </p>
<p id="v16"><sup><small>16</small></sup>  پس چون جمیع مردان جنگی از میان قوم بالکل مردند، </p>
<p id="v17"><sup><small>17</small></sup>  آنگاه خداوند مرا خطاب کرده، گفت: </p>
<p id="v18"><sup><small>18</small></sup>  «تو امروز از عار که سرحد موآب باشد، باید بگذری. </p>
<p id="v19"><sup><small>19</small></sup>  و چون به مقابل بنی عمون برسی ایشان را مرنجان و با ایشان منازعه مکن، زیرا که اززمین بنی عمون نصیبی به تو نخواهم داد چونکه آن را به بنی لوط به ملکیت داده‌ام. </p>
<p id="v20"><sup><small>20</small></sup>  (آن نیز زمین رفائیان شمرده می‌شود و رفائیان پیشتر ساکن آنجا بودند، لیکن عمونیان ایشان را زمزمیان می‌خوانند. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  ایشان قومی عظیم و کثیر و بلند قدمثل عناقیان بودند، و خداوند آنها را از پیش روی ایشان هلاک کرد، پس ایشان را اخراج نموده، درجای ایشان ساکن شدند. </p>
<p id="v22"><sup><small>22</small></sup>  چنانکه برای بنی عیسو که در سعیر ساکنند عمل نموده، حوریان را از حضور ایشان هلاک ساخته، آنها رااخراج نمودند، و تا امروز در جای ایشان ساکنند. </p>
<p id="v23"><sup><small>23</small></sup>  و عویان را که در دهات تا به غزا ساکن بودندکفتوریان که از کفتور بیرون آمدند هلاک ساخته، در جای ایشان ساکن شدند. ) </p>
<p id="v24"><sup><small>24</small></sup>  پس برخیزید وکوچ کرده، از وادی ارنون عبور کنید، اینک سیحون اموری ملک حشبون و زمین او را به‌دست تو دادم، به تصرف آن شروع کن و با ایشان جنگ نما. </p>
<p id="v25"><sup><small>25</small></sup>  امروز شروع کرده، خوف و ترس تورا بر قومهای زیر تمام آسمان مستولی می‌گردانم، و ایشان آوازه تو را شنیده، خواهندلرزید، و از ترس تو مضطرب خواهند شد.» </p>
<p id="v26"><sup><small>26</small></sup>  پس قاصدان با سخنان صلح‌آمیز از بیابان قدیموت نزد سیحون ملک حشبون فرستاده، گفتم: </p>
<p id="v27"><sup><small>27</small></sup>  «اجازت بده که از زمین تو بگذرم، به شاهراه خواهم رفت و به طرف راست یا چپ میل نخواهم کرد. </p>
<p id="v28"><sup><small>28</small></sup>  خوراک را به نقره به من بفروش تابخورم، و آب را به نقره به من بده تا بنوشم، فقطاجازت بده تا بر پایهای خود بگذرم. </p>
<p id="v29"><sup><small>29</small></sup>  چنانکه بنی عیسو که در سعیر ساکنند و موآبیان که در عارساکنند به من رفتار نمودند، تا از اردن به زمینی که یهوه خدای ما به ما می‌دهد، عبور نمایم.» </p>
<p id="v30"><sup><small>30</small></sup>  اماسیحون ملک حشبون نخواست که ما را از سرحدخود راه بدهد، زیرا که یهوه خدای تو روح او رابه قساوت و دل او را به سختی واگذاشت، تا او راچنانکه امروز شده است، به‌دست تو تسلیم نماید. </p>
<p id="v31"><sup><small>31</small></sup>  و خداوند مرا گفت: «اینک به تسلیم نمودن سیحون و زمین او به‌دست تو شروع کردم، پس بنابه تصرف آن بنما تا زمین او را مالک شوی.» </p>
<p id="v32"><sup><small>32</small></sup>  آنگاه سیحون با تمامی قوم خود به مقابله مابرای جنگ کردن در یاهص بیرون آمدند. </p>
<p id="v33"><sup><small>33</small></sup>  ویهوه خدای ما او را به‌دست ما تسلیم نموده، او رابا پسرانش و جمیع قومش زدیم. </p>
<p id="v34"><sup><small>34</small></sup>  و تمامی شهرهای او را در آنوقت گرفته، مردان و زنان واطفال هر شهر را هلاک کردیم که یکی را باقی نگذاشتیم. </p>
<p id="v35"><sup><small>35</small></sup>  لیکن بهایم را با غنیمت شهرهایی که گرفته بودیم، برای خود به غارت بردیم. </p>
<p id="v36"><sup><small>36</small></sup>  ازعروعیر که برکناره وادی ارنون است، و شهری که در وادی است، تا جلعاد قریه‌ای نبود که به ماممتنع باشد، یهوه خدای ما همه را به ما تسلیم نمود.لیکن به زمین بنی عمون و به تمامی کناره وادی یبوق و شهرهای کوهستان، و به هر جایی که یهوه خدای ما نهی فرموده بود، نزدیک نشدیم. </p>
<p id="v37"><sup><small>37</small></sup>  لیکن به زمین بنی عمون و به تمامی کناره وادی یبوق و شهرهای کوهستان، و به هر جایی که یهوه خدای ما نهی فرموده بود، نزدیک نشدیم. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Deuteronomy/1">تثنييه - فصل 1</a></td>
        <td><a href="/fa/Bible/Deuteronomy/Index">فهرست مطالب</a></td>
        <td><a href="/fa/Bible/Deuteronomy/3">تثنييه - فصل 3</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 2:1-7 <i>"بنیاد" قربانی انسان</i>: <a href="/fa/The_Urantia_Book/156#p5_4">یور 156:5.4</a>. </li>
  <li id="fn2"><a href="#cite2">↑</a> 2:20 <i>سرزمین غول ها</i>: <a href="/fa/The_Urantia_Book/77#p2_3">یور 77:2.3</a>. </li>
</ol>
</div>
