<!--
title: تثنييه - فصل 11
description: 
published: true
date: 2022-8-14T17:48:4Z
tags: 
editor: ckeditor
dateCreated: 2022-8-14T17:48:4Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fa/Bible/Deuteronomy/10">تثنييه - فصل 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fa/Bible/Deuteronomy/Index">فهرست مطالب</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fa/Bible/Deuteronomy/12">تثنييه - فصل 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  پس یهوه خدای خود را دوست بدار، وودیعت و فرایض و احکام و اوامر او رادر همه وقت نگاهدار. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  و امروز بدانید، زیرا که به پسران شما سخن نمی گویم که ندانسته‌اند، وتادیب یهوه خدای شما را ندیده‌اند، و نه عظمت و دست قوی و بازوی افراشته او را. </p>
<p id="v3"><sup><small>3</small></sup>  و آیات واعمال او را که در میان مصر، به فرعون، پادشاه مصر، و به تمامی زمین او بظهور آورد. </p>
<p id="v4"><sup><small>4</small></sup>  و آنچه راکه به لشکر مصریان، به اسبها و به ارابه های ایشان کرد، که چگونه آب بحر قلزم را برایشان جاری ساخت، وقتی که شما را تعاقب می‌نمودند، وچگونه خداوند، ایشان را تا به امروز هلاک ساخت. </p>
<p id="v5"><sup><small>5</small></sup>  و آنچه را که برای شما در بیابان کرد تاشما به اینجا رسیدید. </p>
<p id="v6"><sup><small>6</small></sup>  و آنچه را که به داتان و ابیرام پسران الیاب بن روبین کرد، که چگونه زمین دهان خود را گشوده، ایشان را و خاندان وخیمه های ایشان را، و هر ذی حیات را که همراه ایشان بود در میان تمامی اسرائیل بلعید. </p>
<p id="v7"><sup><small>7</small></sup>  لیکن چشمان شما تمامی اعمال عظیمه خداوند را که کرده بود، دیدند. </p>
<p id="v8"><sup><small>8</small></sup>  پس جمیع اوامری را که من امروز برای شماامر می‌فرمایم نگاه دارید، تا قوی شوید و داخل شده، زمینی را که برای گرفتن آن عبور می‌کنید، به تصرف آورید. </p>
<p id="v9"><sup><small>9</small></sup>  و تا در آن زمینی که خداوندبرای پدران شما قسم خورد که آن را به ایشان وذریت ایشان بدهد، عمر دراز داشته باشید، زمینی که به شیر و شهد جاری است. </p>
<p id="v10"><sup><small>10</small></sup>  زیرا زمینی که تو برای گرفتن آن داخل می‌شوی، مثل زمین مصرکه از آن بیرون آمدی نیست، که در آن تخم خودرا می‌کاشتی و آن را مثل باغ بقول به پای خودسیراب می‌کردی. </p>
<p id="v11"><sup><small>11</small></sup>  لیکن زمینی که شما برای گرفتنش به آن عبور می‌کنید، زمین کوهها ودره هاست که از بارش آسمان آب می‌نوشد، </p>
<p id="v12"><sup><small>12</small></sup>  زمینی است که یهوه خدایت برآن التفات داردو چشمان یهوه خدایت از اول سال تا آخر سال پیوسته بر آن است. </p>
<p id="v13"><sup><small>13</small></sup>  و چنین خواهد شد که اگر اوامری را که من امروز برای شما امر می‌فرمایم، بشنوید، و یهوه خدای خود را دوست بدارید، و او را به تمامی دل و به تمامی جان خود عبادت نمایید، </p>
<p id="v14"><sup><small>14</small></sup>  آنگاه باران زمین شما یعنی باران اولین و آخرین را درموسمش خواهم بخشید، تا غله و شیره و روغن خود را جمع نمایی. </p>
<p id="v15"><sup><small>15</small></sup>  و در صحرای تو برای بهایمت علف خواهم داد تا بخوری و سیر شوی. </p>
<p id="v16"><sup><small>16</small></sup>  باحذر باشید مبادا دل شما فریفته شود وبرگشته، خدایان دیگر را عبادت و سجده نمایید. </p>
<p id="v17"><sup><small>17</small></sup>  و خشم خداوند برشما افروخته شود، تاآسمان را مسدود سازد، و باران نبارد، و زمین محصول خود را ندهد و شما از زمین نیکویی که خداوند به شما می‌دهد، بزودی هلاک شوید. </p>
<p id="v18"><sup><small>18</small></sup>  پس این سخنان مرا در دل و جان خود جادهید، و آنها را بر دستهای خود برای علامت ببندید، و در میان چشمان شما عصابه باشد. </p>
<p id="v19"><sup><small>19</small></sup>  وآنها را به پسران خود تعلیم دهید، و حین نشستنت در خانه خود، و رفتنت به راه، و وقت خوابیدن و برخاستنت از آنها گفتگو نمایید. </p>
<p id="v20"><sup><small>20</small></sup>  وآنها را بر باهوهای در خانه خود و بر دروازه های خود بنویسید. </p>
<p id="v21"><sup><small>21</small></sup>  تا ایام شما و ایام پسران شما برزمینی که خداوند برای پدران شما قسم خورد که به ایشان بدهد، کثیر شود، مثل ایام افلاک بر بالای زمین. </p>
<p id="v22"><sup><small>22</small></sup>  زیرا اگر تمامی این اوامر را که من به جهت عمل نمودن به شما امر می‌فرمایم، نیکو نگاه دارید، تا یهوه خدای خود را دوست دارید، و درتمامی طریقهای او رفتار نموده، به او ملصق شوید، </p>
<p id="v23"><sup><small>23</small></sup>  آنگاه خداوند جمیع این امتها را ازحضور شما اخراج خواهد نمود، و شما امتهای بزرگتر و قویتر از خود را تسخیر خواهید نمود. </p>
<p id="v24"><sup><small>24</small></sup>  هرجایی که کف پای شما برآن گذارده شود، ازآن شما خواهد بود، از بیابان و لبنان و از نهر، یعنی نهر فرات تا دریای غربی، حدود شماخواهد بود. </p>
<p id="v25"><sup><small>25</small></sup>  و هیچکس یارای مقاومت با شمانخواهد داشت، زیرا یهوه خدای شما ترس و خوف شما را بر تمامی زمین که به آن قدم می‌زنیدمستولی خواهد ساخت، چنانکه به شما گفته است. </p>
<p id="v26"><sup><small>26</small></sup>  اینک من امروز برکت و لعنت پیش شمامی گذارم. <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  اما برکت، اگر اوامر یهوه خدای خود را که من امروز به شما امر می‌فرمایم، اطاعت نمایید. </p>
<p id="v28"><sup><small>28</small></sup>  و اما لعنت، اگر اوامر یهوه خدای خودرا اطاعت ننموده، از طریقی که من امروز به شماامر می‌فرمایم برگردید، و خدایان غیر را که نشناخته‌اید، پیروی نمایید. </p>
<p id="v29"><sup><small>29</small></sup>  و واقع خواهد شدکه چون یهوه، خدایت، تو را به زمینی که به جهت گرفتنش به آن می‌روی داخل سازد، آنگاه برکت را بر کوه جرزیم و لعنت را بر کوه ایبال خواهی گذاشت. <sup id="cite3"><a href="#fn3">[3]</a></sup></p>
<p id="v30"><sup><small>30</small></sup>  آیا آنها به آنطرف اردن نیستند پشت راه غروب آفتاب، در زمین کنعانیانی که در عربه ساکنند مقابل جلجال نزد بلوطهای موره. </p>
<p id="v31"><sup><small>31</small></sup>  زیرا که شما از اردن عبور می‌کنید تا داخل شده، زمینی را که یهوه خدایت به تو می‌بخشد به تصرف آورید، و آن را خواهید گرفت و در آن ساکن خواهید شد.پس متوجه باشید تا جمیع این فرایض و احکامی را که من امروز پیش شمامی گذارم، به عمل آورید. </p>
<p id="v32"><sup><small>32</small></sup>  پس متوجه باشید تا جمیع این فرایض و احکامی را که من امروز پیش شمامی گذارم، به عمل آورید. </p>
<h2>منابع</h2>
<div>
<ol>
  <li id="fn1"><a href="#cite1">↑</a> 11:1,13,22 <i>خدا و همسایه ات را دوست بدار</i>: <a href="/fa/The_Urantia_Book/131#p2_2">یور 131:2.2</a>.  <i>با دوست داشتن خدا</i>: <a href="/fa/The_Urantia_Book/110#p3_8">یور 110:3.8</a>.  <i>خداوند را بی نهایت دوست بدار</i>: <a href="/fa/The_Urantia_Book/131#p2_13">یور 131:2.13</a>.  <i>خدا را با تمام عقل و قلب دوست بدارید</i>: <a href="/fa/The_Urantia_Book/131#p10_2">یور 131:10.2</a>.  <i>خدا را با تمام وجود دوست داشته باش</i>: <a href="/fa/The_Urantia_Book/163#p4_8">یور 163:4.8</a>.  <i>بزرگترین فرمان</i>: <a href="/fa/The_Urantia_Book/174#p4_2">یور 174:4.2</a>. </li>
  <li id="fn2"><a href="#cite2">↑</a> 11:26-28 <i>انتخاب عالی</i>: <a href="/fa/The_Urantia_Book/97#p8_3">یور 97:8.3</a>. </li>
  <li id="fn3"><a href="#cite3">↑</a> 11:29 <i>نخلستان های مقدس</i>: <a href="/fa/The_Urantia_Book/85#p1_5">یور 85:1.5</a>. </li>
</ol>
</div>
