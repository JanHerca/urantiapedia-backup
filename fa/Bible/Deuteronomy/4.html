<!--
title: تثنييه - فصل 4
description: 
published: true
date: 2022-10-6T9:46:16Z
tags: bible, bible—deuteronomy
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Deuteronomy/3">تثنييه - فصل 3</a></td>
        <td><a href="/fa/Bible/Deuteronomy/Index">فهرست مطالب</a></td>
        <td><a href="/fa/Bible/Deuteronomy/5">تثنييه - فصل 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  پس الان‌ای اسرائیل، فرایض و احکامی راکه من به شما تعلیم می‌دهم تا آنها را بجاآورید بشنوید، تا زنده بمانید و داخل شده، زمینی را که یهوه، خدای پدران شما، به شمامی دهد به تصرف آورید. </p>
<p id="v2"><sup><small>2</small></sup>  بر کلامی که من به شماامر می‌فرمایم چیزی میفزایید و چیزی از آن کم منمایید، تا اوامر یهوه خدای خود را که به شماامر می‌فرمایم، نگاه دارید. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  چشمان شما آنچه راخداوند در بعل فغور کرد دید، زیرا هرکه پیروی بعل فغور کرد، یهوه خدای تو، او را از میان توهلاک ساخت. </p>
<p id="v4"><sup><small>4</small></sup>  اما جمیع شما که به یهوه خدای خود ملصق شدید، امروز زنده ماندید. </p>
<p id="v5"><sup><small>5</small></sup>  اینک چنانکه یهوه، خدایم، مرا امر فرموده است، فرایض و احکام به شما تعلیم نمودم، تا درزمینی که شما داخل آن شده، به تصرف می‌آورید، چنان عمل نمایید. </p>
<p id="v6"><sup><small>6</small></sup>  پس آنها را نگاه داشته، بجا آورید زیرا که این حکمت و فطانت شماست، در نظر قومهایی که چون این فرایض رابشنوند، خواهند گفت: «هرآینه این طایفه‌ای بزرگ، قوم حکیم، و فطانت پیشه‌اند.» </p>
<p id="v7"><sup><small>7</small></sup>  زیرا کدام قوم بزرگ است که خدا نزدیک ایشان باشدچنانکه یهوه، خدای ما است، در هروقت که نزداو دعا می‌کنیم؟ </p>
<p id="v8"><sup><small>8</small></sup>  و کدام طایفه بزرگ است که فرایض و احکام عادله‌ای مثل تمام این شریعتی که من امروز پیش شما می‌گذارم، دارند؟ </p>
<p id="v9"><sup><small>9</small></sup>  لیکن احتراز نما و خویشتن را بسیار متوجه باش، مبادا این چیزهایی را که چشمانت دیده است فراموش کنی و مبادا اینها در تمامی ایام عمرت از دل تو محو شود، بلکه آنها را به پسرانت و پسران پسرانت تعلیم ده. </p>
<p id="v10"><sup><small>10</small></sup>  در روزی که درحضور یهوه خدای خود در حوریب ایستاده بودی و خداوند به من گفت: «قوم را نزد من جمع کن تا کلمات خود را به ایشان بشنوانم، تا بیاموزندکه در تمامی روزهایی که برروی زمین زنده باشنداز من بترسند، و پسران خود را تعلیم دهند.» </p>
<p id="v11"><sup><small>11</small></sup>  وشما نزدیک آمده، زیر کوه ایستادید، و کوه تا به وسط آسمان به آتش و تاریکی و ابرها و ظلمت غلیظ می‌سوخت. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  و خداوند با شما از میان آتش متکلم شد، و شما آواز کلمات را شنیدید، لیکن صورتی ندیدید، بلکه فقط آواز را شنیدید. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  و عهد خود را که شما را به نگاه داشتن آن مامور فرمود، برای شما بیان کرد، یعنی ده کلمه را و آنها را بر دو لوح سنگ نوشت. </p>
<p id="v14"><sup><small>14</small></sup>  و خداوندمرا در آنوقت امر فرمود که فرایض و احکام را به شما تعلیم دهم، تا آنها را در زمینی که برای تصرفش به آن عبور می‌کنید، بجا آورید. </p>
<p id="v15"><sup><small>15</small></sup>  پس خویشتن را بسیار متوجه باشید، زیرادر روزی که خداوند با شما در حوریب از میان آتش تکلم می‌نمود، هیچ صورتی ندیدید. <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  مبادا فاسد شوید و برای خود صورت تراشیده، یا تمثال هر شکلی از شبیه ذکور یا اناث بسازید. </p>
<p id="v17"><sup><small>17</small></sup>  یا شبیه هر بهیمه‌ای که بر روی زمین است، یا شبیه هر مرغ بالدار که در آسمان می‌پرد. </p>
<p id="v18"><sup><small>18</small></sup>  یا شبیه هر خزنده‌ای بر زمین یا شبیه هرماهی‌ای که در آبهای زیر زمین است. </p>
<p id="v19"><sup><small>19</small></sup>  و مباداچشمان خود را بسوی آسمان بلند کنی، و آفتاب و ماه و ستارگان و جمیع جنود آسمان را دیده، فریفته شوی و سجده کرده، آنها را که یهوه خدایت برای تمامی قومهایی که زیر تمام آسمانند، تقسیم کرده است، عبادت نمایی. </p>
<p id="v20"><sup><small>20</small></sup>  لیکن خداوند شما را گرفته، از کوره آهن ازمصر بیرون آورد تا برای او قوم میراث باشید، چنانکه امروز هستید. </p>
<p id="v21"><sup><small>21</small></sup>  و خداوند بخاطر شما بر من غضبناک شده، قسم خورد که از اردن عبور نکنم و به آن زمین نیکو که یهوه خدایت به تو برای ملکیت می‌دهد، داخل نشوم. </p>
<p id="v22"><sup><small>22</small></sup>  بلکه من در این زمین خواهم مرد واز اردن عبور نخواهم کرد، لیکن شما عبورخواهید کرد، و آن زمین نیکو را به تصرف خواهیدآورد. </p>
<p id="v23"><sup><small>23</small></sup>  پس احتیاط نمایید، مبادا عهد یهوه، خدای خود را که با شما بسته است فراموش نمایید، و صورت تراشیده یا شبیه هر چیزی که یهوه خدایت به تو نهی کرده است، برای خودبسازی. </p>
<p id="v24"><sup><small>24</small></sup>  زیرا که یهوه خدایت آتش سوزنده وخدای غیور است. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  چون پسران و پسران پسران را تولیدنموده، و در زمین مدتی ساکن باشید، اگر فاسدشده، صورت تراشیده، و شبیه هرچیزی رابسازید و آنچه در نظر یهوه خدای شما بد است بجا آورده، او را غضبناک سازید، <sup id="cite6"><a href="#fn6">[6]</a></sup></p>
<p id="v26"><sup><small>26</small></sup>  آسمان وزمین را امروز بر شما شاهد می‌آورم که از آن زمینی که برای تصرف آن از اردن بسوی آن عبورمی کنید البته هلاک خواهید شد. و روزهای خودرا در آن طویل نخواهید ساخت، بلکه بالکل هلاک خواهید شد. </p>
<p id="v27"><sup><small>27</small></sup>  و خداوند شما را در میان قومها پراکنده خواهد نمود، و شما در میان طوایفی که خداوند شما را به آنجا می‌برد، قلیل العدد خواهید ماند. </p>
<p id="v28"><sup><small>28</small></sup>  و در آنجا خدایان ساخته شده دست انسان از چوپ و سنگ راعبادت خواهید کرد، که نمی بینند و نمی شنوند ونمی خورند و نمی بویند. </p>
<p id="v29"><sup><small>29</small></sup>  لیکن اگر از آنجا یهوه خدای خود را بطلبی، او را خواهی یافت. بشرطی که او را به تمامی دل و به تمامی جان خود تفحص نمایی. </p>
<p id="v30"><sup><small>30</small></sup>  چون در تنگی گرفتار شوی، و جمیع این وقایع برتو عارض شود، در ایام آخر بسوی یهوه خدای خود برگشته، آواز او را خواهی شنید. </p>
<p id="v31"><sup><small>31</small></sup>  زیرا که یهوه خدای تو خدای رحیم است، تو را ترک نخواهد کرد و تو را هلاک نخواهد نمود، و عهد پدرانت را که برای ایشان قسم خورده بود، فراموش نخواهد کرد. <sup id="cite7"><a href="#fn7">[7]</a></sup></p>
<p id="v32"><sup><small>32</small></sup>  زیرا که از ایام پیشین که قبل از تو بوده است از روزی که خدا آدم را برزمین آفرید، و از یک کناره آسمان تا به کناره دیگر بپرس که آیا مثل این امر عظیم واقع شده یا مثل این شنیده شده است؟ <sup id="cite8"><a href="#fn8">[8]</a></sup></p>
<p id="v33"><sup><small>33</small></sup>  آیا قومی هرگز آواز خدا را که از میان آتش متکلم شود، شنیده باشند و زنده بمانند، چنانکه تو شنیدی؟ </p>
<p id="v34"><sup><small>34</small></sup>  و آیا خدا عزیمت کرد که برود وقومی برای خود از میان قوم دیگر بگیرد باتجربه‌ها و آیات و معجزات و جنگ و دست قوی و بازوی دراز شده و ترسهای عظیم، موافق هرآنچه یهوه خدای شما برای شما در مصر درنظر شما بعمل آورد؟ </p>
<p id="v35"><sup><small>35</small></sup>  این برتو ظاهر شد تابدانی که یهوه خداست و غیر از او دیگری نیست. <sup id="cite9"><a href="#fn9">[9]</a></sup></p>
<p id="v36"><sup><small>36</small></sup>  از آسمان آواز خود را به تو شنوانید تا تو راتادیب نماید، و برزمین آتش عظیم خود را به تونشان داد و کلام او را از میان آتش شنیدی. </p>
<p id="v37"><sup><small>37</small></sup>  و ازاین جهت که پدران تو را دوست داشته، ذریت ایشان را بعد از ایشان برگزیده بود، تو را به حضرت خود با قوت عظیم از مصر بیرون آورد. </p>
<p id="v38"><sup><small>38</small></sup>  تا امتهای بزرگتر و عظیم تر از تو را پیش روی تو بیرون نماید و تو را درآورده، زمین ایشان رابرای ملکیت به تو دهد، چنانکه امروز شده است. </p>
<p id="v39"><sup><small>39</small></sup>  لهذا امروز بدان و دردل خود نگاه دار که یهوه خداست، بالا در آسمان و پایین برروی زمین ودیگری نیست. <sup id="cite10"><a href="#fn10">[10]</a></sup></p>
<p id="v40"><sup><small>40</small></sup>  و فرایض و اوامر او را که من امروز به تو امر می‌فرمایم نگاهدار، تا تو را و بعداز تو فرزندان تو را نیکو باشد و تا روزهای خود رابر زمینی که یهوه خدایت به تو می‌دهد تا به ابدطویل نمایی. </p>
<p id="v41"><sup><small>41</small></sup>  آنگاه موسی سه شهر به آن طرف اردن بسوی مشرق آفتاب جدا کرد. </p>
<p id="v42"><sup><small>42</small></sup>  تا قاتلی که همسایه خود را نادانسته کشته باشد و پیشتر باوی بغض نداشته به آنها فرار کند، و به یکی از این شهرها فرار کرده، زنده ماند. </p>
<p id="v43"><sup><small>43</small></sup>  یعنی باصر دربیابان، در زمین همواری به جهت روبینیان، وراموت در جلعاد به جهت جادیان، و جولان درباشان به جهت منسیان. </p>
<p id="v44"><sup><small>44</small></sup>  و این است شریعتی که موسی پیش روی بنی‌اسرائیل نهاد. </p>
<p id="v45"><sup><small>45</small></sup>  این است شهادات و فرایض و احکامی که موسی به بنی‌اسرائیل گفت، وقتی که ایشان از مصر بیرون آمدند. </p>
<p id="v46"><sup><small>46</small></sup>  به آنطرف اردن در دره مقابل بیت فغور در زمین سیحون، ملک اموریان که در حشبون ساکن بود، و موسی وبنی‌اسرائیل چون از مصر بیرون آمده بودند او رامغلوب ساختند. </p>
<p id="v47"><sup><small>47</small></sup>  و زمین او را و زمین عوج ملک باشان را، دو ملک اموریانی که به آنطرف اردن بسوی مشرق آفتاب بودند، به تصرف آوردند. </p>
<p id="v48"><sup><small>48</small></sup>  از عروعیر که بر کناره وادی ارنون است تا جبل سیئون که حرمون باشد.و تمامی عربه به آنطرف اردن بسوی مشرق تا دریای عربه زیر دامنه های فسجه. </p>
<p id="v49"><sup><small>49</small></sup>  و تمامی عربه به آنطرف اردن بسوی مشرق تا دریای عربه زیر دامنه های فسجه. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Deuteronomy/3">تثنييه - فصل 3</a></td>
        <td><a href="/fa/Bible/Deuteronomy/Index">فهرست مطالب</a></td>
        <td><a href="/fa/Bible/Deuteronomy/5">تثنييه - فصل 5</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 4:2 <i>کتاب مقدس خطاناپذیر نیست (برعکس)</i>: <a href="/fa/The_Urantia_Book/159#p4_6">یور 159:4.6</a>. </li>
  <li id="fn2"><a href="#cite2">↑</a> 4:11 <i>خدا در تاریکی غلیظ ساکن است</i>: <a href="/fa/The_Urantia_Book/2#p1_1">یور 2:1.1</a>. </li>
  <li id="fn3"><a href="#cite3">↑</a> 4:12 <i>فرشتگان آتش</i>: <a href="/fa/The_Urantia_Book/85#p4_2">یور 85:4.2</a>. </li>
  <li id="fn4"><a href="#cite4">↑</a> 4:15 <i>تو باید دوباره متولد بشی</i>: <a href="/fa/The_Urantia_Book/96#p5_5">یور 96:5.5</a>. </li>
  <li id="fn5"><a href="#cite5">↑</a> 4:24 <i>حسادت</i>: <a href="/fa/The_Urantia_Book/96#p4_6">یور 96:4.6</a>.  <i>خدا گفت حسادت کن</i>: <a href="/fa/The_Urantia_Book/4#p3_1">یور 4:3.1</a>.  <i>ال</i>: <a href="/fa/The_Urantia_Book/96#p1_7">یور 96:1.7</a>. </li>
  <li id="fn6"><a href="#cite6">↑</a> 4:25 <i>خدا گفت قهر کن</i>: <a href="/fa/The_Urantia_Book/4#p3_2">یور 4:3.2</a>. </li>
  <li id="fn7"><a href="#cite7">↑</a> 4:31 <i>منبع یگانه زندگی</i>: <a href="/fa/The_Urantia_Book/131#p10_6">یور 131:10.6</a>.  <i>خداوند مهربان است</i>: <a href="/fa/The_Urantia_Book/2#p5_7">یور 2:5.7</a>.  <i>او را رها نمی کند</i>: <a href="/fa/The_Urantia_Book/3#p1_4">یور 3:1.4</a>.  <i>وزارت رحمت</i>: <a href="/fa/The_Urantia_Book/6#p3_2">یور 6:3.2</a>.  <i>همه مهربان</i>: <a href="/fa/The_Urantia_Book/142#p3_7">یور 142:3.7</a>.  <i>خدا هرگز عیسی را تنها نخواهد گذاشت</i>: <a href="/fa/The_Urantia_Book/96#p4_6">یور 96:4.6</a>. </li>
  <li id="fn8"><a href="#cite8">↑</a> 4:32 <i>خلقت انسان</i>: <a href="/fa/The_Urantia_Book/74#p0_1">یور 74:0.1</a>. </li>
  <li id="fn9"><a href="#cite9">↑</a> 4:35,39 <i>خداوند یکتا است</i>: <a href="/fa/The_Urantia_Book/1#p7_6">یور 1:7.6</a>.  <i>یکی کاملا دوست داشتنی</i>: <a href="/fa/The_Urantia_Book/45#p4_8">یور 45:4.8</a>.  <i>یکی کاملا دوست داشتنی</i>: <a href="/fa/The_Urantia_Book/92#p6_6">یور 92:6.6</a>.  <i>نه خدایی کنار من، یک خدای عادل</i>: <a href="/fa/The_Urantia_Book/1#p0_1">یور 1:0.1</a>.  <i>خداوند خداست جز او کسی نیست</i>: <a href="/fa/The_Urantia_Book/92#p5_8">یور 92:5.8</a>.  <i>یهوه خدای ما یک خداست</i>: <a href="/fa/The_Urantia_Book/10#p7_1">یور 10:7.1</a>.  <i>یکی کاملا دوست داشتنی</i>: <a href="/fa/The_Urantia_Book/131#p10_2">یور 131:10.2</a>.  <i>یکی کاملا دوست داشتنی</i>: <a href="/fa/The_Urantia_Book/92#p5_8">یور 92:5.8</a>.  <i>خدا یکی است</i>: <a href="/fa/The_Urantia_Book/56#p4_4">یور 56:4.4</a>.  <i>یک خدا در بهشت ​​</i>: <a href="/fa/The_Urantia_Book/131#p2_2">یور 131:2.2</a>.  <i>قسمت 2: هیچی در کنارش نیست</i>: <a href="/fa/The_Urantia_Book/96#p5_5">یور 96:5.5</a>. </li>
  <li id="fn10"><a href="#cite10">↑</a> 4:39 <i>در بهشت ​​بالا، زمین پایین</i>: <a href="/fa/The_Urantia_Book/3#p1_1">یور 3:1.1</a>.  <i>خدای یکتا و خدایان دروغین</i>: <a href="/fa/The_Urantia_Book/79#p1_9">یور 79:1.9</a>. </li>
</ol>
</div>
