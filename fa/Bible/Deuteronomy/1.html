<!--
title: تثنييه - فصل 1
description: 
published: true
date: 2023-11-8T20:23:56Z
tags: bible, bible—deuteronomy
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/fa/Bible/Deuteronomy/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Deuteronomy/2">
          <span class="pr-2">تثنييه - فصل 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  اردن، در بیابان عربه مقابل سوف، در میان فاران و توفل و لابان و حضیروت و دی ذهب باتمامی اسرائیل گفت. </p>
<p id="v2"><sup><small>2</small></sup>  از حوریب به راه جبل سعیر تا قادش برنیع، سفر یازده روزه است. </p>
<p id="v3"><sup><small>3</small></sup>  پس در روز اول ماه یازدهم سال چهلم، موسی بنی‌اسرائیل را برحسب هرآنچه خداوند او رابرای ایشان امر فرموده بود تکلم نمود، </p>
<p id="v4"><sup><small>4</small></sup>  بعد ازآنکه سیحون ملک اموریان را که در حشبون ساکن بود و عوج ملک باشان را که در عشتاروت درادرعی ساکن بود، کشته بود. </p>
<p id="v5"><sup><small>5</small></sup>  به آن طرف اردن درزمین موآب، موسی به بیان کردن این شریعت شروع کرده، گفت: دستور ترک حوریب </p>
<p id="v6"><sup><small>6</small></sup>  یهوه خدای ما، ما را در حوریب خطاب کرده، گفت: «توقف شما در این کوه بس شده است. </p>
<p id="v7"><sup><small>7</small></sup>  پس توجه نموده، کوچ کنید و به کوهستان اموریان، و جمیع حوالی آن از عربه و کوهستان وهامون و جنوب و کناره دریا، یعنی زمین کنعانیان و لبنان تا نهر بزرگ که نهر فرات باشد، داخل شوید. </p>
<p id="v8"><sup><small>8</small></sup>  اینک زمین را پیش روی شما گذاشتم. پس داخل شده، زمینی را که خداوند برای پدران شما، ابراهیم و اسحاق و یعقوب، قسم خورد که به ایشان و بعد از آنها به ذریت ایشان بدهد، به تصرف آورید.» </p>
<p id="v9"><sup><small>9</small></sup>  و در آن وقت به شما متکلم شده، گفتم: «من به تنهایی نمی توانم متحمل شما باشم. </p>
<p id="v10"><sup><small>10</small></sup>  یهوه خدای شما، شما را افزوده است و اینک شماامروز مثل ستارگان آسمان کثیر هستید. </p>
<p id="v11"><sup><small>11</small></sup>  یهوه خدای پدران شما، شما را هزار چندان‌که هستیدبیفزاید و شما را برحسب آنچه به شما گفته است، برکت دهد. </p>
<p id="v12"><sup><small>12</small></sup>  لیکن من چگونه به تنهایی متحمل محنت و بار و منازعت شما بشوم. </p>
<p id="v13"><sup><small>13</small></sup>  پس مردان حکیم و عاقل و معروف از اسباط خود بیاورید، تاایشان را بر شما روسا سازم.» </p>
<p id="v14"><sup><small>14</small></sup>  و شما در جواب من گفتید: «سخنی که گفتی نیکو است که بکنیم.» </p>
<p id="v15"><sup><small>15</small></sup>  پس روسای اسباط شما را که مردان حکیم ومعروف بودند گرفته، ایشان را بر شما روساساختم، تا سروران هزاره‌ها و سروران صدها وسروران پنجاهها و سروران دهها و ناظران اسباطشما باشند. </p>
<p id="v16"><sup><small>16</small></sup>  و در آنوقت داوران شما را امرکرده، گفتم: دعوای برادران خود را بشنوید، و درمیان هرکس و برادرش و غریبی که نزد وی باشدبه انصاف داوری نمایید. </p>
<p id="v17"><sup><small>17</small></sup>  و در داوری طرف داری مکنید، کوچک را مثل بزرگ بشنویدو از روی انسان مترسید، زیرا که داوری از آن خداست، و هر دعوایی که برای شما مشکل است، نزد من بیاورید تا آن را بشنوم. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  و آن وقت همه‌چیزهایی را که باید بکنید، برای شما امر فرمودم. </p>
<p id="v19"><sup><small>19</small></sup>  پس از حوریب کوچ کرده، از تمامی این بیابان بزرگ و ترسناک که شما دیدید به راه کوهستان اموریان رفتیم، چنانکه یهوه خدای ما به ما امر فرمود و به قادش برنیع رسیدیم. </p>
<p id="v20"><sup><small>20</small></sup>  و به شما گفتم: «به کوهستان اموریانی که یهوه خدای ما به ما می‌دهد، رسیده‌اید. </p>
<p id="v21"><sup><small>21</small></sup>  اینک یهوه خدای تو، این زمین را پیش روی تو گذاشته است، پس برآی و چنانکه یهوه خدای پدرانت به تو گفته است، آن را به تصرف آور و ترسان و هراسان مباش.» </p>
<p id="v22"><sup><small>22</small></sup>  آنگاه جمیع شما نزد من آمده، گفتید: «مردان چند، پیش روی خود بفرستیم تا زمین رابرای ما جاسوسی نمایند، و ما را از راهی که بایدبرویم و از شهرهایی که به آنها می‌رویم، خبربیاورند.» </p>
<p id="v23"><sup><small>23</small></sup>  و این سخن مرا پسند آمد، پس دوازده نفر از شما، یعنی یکی را از هر سبطگرفتم، </p>
<p id="v24"><sup><small>24</small></sup>  و ایشان متوجه راه شده، به کوه برآمدند و به وادی اشکول رسیده، آن راجاسوسی نمودند. </p>
<p id="v25"><sup><small>25</small></sup>  و از میوه زمین به‌دست خود گرفته، آن را نزد ما آوردند، و ما را مخبرساخته، گفتند: «زمینی که یهوه خدای ما، به مامی دهد، نیکوست.» </p>
<p id="v26"><sup><small>26</small></sup>  لیکن شما نخواستید که بروید، بلکه ازفرمان خداوند عصیان ورزیدید. </p>
<p id="v27"><sup><small>27</small></sup>  و درخیمه های خود همهمه کرده، گفتید: «چونکه خداوند ما را دشمن داشت، ما را از زمین مصربیرون آورد، تا ما را به‌دست اموریان تسلیم کرده، هلاک سازد. </p>
<p id="v28"><sup><small>28</small></sup>  و حال کجا برویم چونکه برادران ما دل ما را گداخته، گفتند که این قوم از ما بزرگتر وبلندترند و شهرهای ایشان بزرگ و تا آسمان حصاردار است، و نیز بنی عناق را در آنجادیده‌ایم.» </p>
<p id="v29"><sup><small>29</small></sup>  پس من به شما گفتم: «مترسید و ازایشان هراسان مباشید. </p>
<p id="v30"><sup><small>30</small></sup>  یهوه خدای شما که پیش روی شما می‌رود برای شما جنگ خواهدکرد، برحسب هرآنچه به نظر شما در مصر برای شما کرده است.» </p>
<p id="v31"><sup><small>31</small></sup>  و هم در بیابان که در آنجادیدید چگونه یهوه خدای تو مثل کسی‌که پسرخود را می‌برد تو را در تمامی راه که می‌رفتیدبرمی داشت تا به اینجا رسیدید. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  لیکن با وجوداین، همه شما به یهوه خدای خود ایمان نیاوردید. </p>
<p id="v33"><sup><small>33</small></sup>  که پیش روی شما در راه می‌رفت تاجایی برای نزول شما بطلبد، وقت شب در آتش تا راهی را که به آن بروید به شما بنماید و وقت روز در ابر. </p>
<p id="v34"><sup><small>34</small></sup>  و خداوند آواز سخنان شما را شنیده، غضبناک شد، و قسم خورده، گفت: </p>
<p id="v35"><sup><small>35</small></sup>  «هیچکدام از این مردمان و از این طبقه شریر، آن زمین نیکو راکه قسم خوردم که به پدران شما بدهم، هرگزنخواهند دید. </p>
<p id="v36"><sup><small>36</small></sup>  سوای کالیب بن یفنه که آن راخواهد دید و زمینی را که در آن رفته بود، به وی وبه پسرانش خواهم داد، چونکه خداوند را پیروی کامل نمود.» </p>
<p id="v37"><sup><small>37</small></sup>  و خداوند بخاطر شما برمن نیزخشم نموده، گفت که «تو هم داخل آنجا نخواهی شد. </p>
<p id="v38"><sup><small>38</small></sup>  یوشع بن نون که بحضور تو می‌ایستدداخل آنجا خواهد شد، پس او را قوی گردان زیرا اوست که آن را برای بنی‌اسرائیل تقسیم خواهد نمود. </p>
<p id="v39"><sup><small>39</small></sup>  و اطفال شما که درباره آنها گفتید که به یغما خواهند رفت، و پسران شماکه امروز نیک و بد را تمیز نمی دهند، داخل آنجاخواهند شد، و آن را به ایشان خواهم داد تا مالک آن بشوند. </p>
<p id="v40"><sup><small>40</small></sup>  و اما شما روگردانیده از راه بحرقلزم به بیابان کوچ کنید.» </p>
<p id="v41"><sup><small>41</small></sup>  و شما در جواب من گفتید که «به خداوندگناه ورزیده‌ایم، پس رفته، جنگ خواهیم کرد، موافق هرآنچه یهوه خدای ما به ما امر فرموده است، و همه شما اسلحه جنگ خود را بسته، عزیمت کردید که به کوه برآیید. </p>
<p id="v42"><sup><small>42</small></sup>  آنگاه خداوندبه من گفت: «به ایشان بگو که نروند و جنگ منمایند زیرا که من در میان شما نیستم، مبادا ازحضور دشمنان خود مغلوب شوید.» </p>
<p id="v43"><sup><small>43</small></sup>  پس به شما گفتم، لیکن نشنیدید، بلکه از فرمان خداوندعصیان ورزیدید، و مغرور شده، به فراز کوه برآمدید. </p>
<p id="v44"><sup><small>44</small></sup>  و اموریانی که در آن کوه ساکن بودندبه مقابله شما بیرون آمده، شما را تعاقب نمودند، بطوری که زنبورها می‌کنند و شما را از سعیر تاحرما شکست دادند. </p>
<p id="v45"><sup><small>45</small></sup>  پس برگشته، به حضورخداوند گریه نمودید، اما خداوند آواز شما رانشنید و به شما گوش نداد.و در قادش برحسب ایام توقف خود، روزهای بسیار ماندید. </p>
<p id="v46"><sup><small>46</small></sup>  و در قادش برحسب ایام توقف خود، روزهای بسیار ماندید. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/fa/Bible/Deuteronomy/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Deuteronomy/2">
          <span class="pr-2">تثنييه - فصل 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 1:17 <i>خدای داوری</i>: <a href="/fa/The_Urantia_Book/96#p6_3">یور 96:6.3</a>. </li>
  <li id="fn2"><a href="#cite2">↑</a> 1:31 <i>"خدایان" رقیب بل، نابو</i>: <a href="/fa/The_Urantia_Book/196#p0_2">یور 196:0.2</a>. </li>
</ol>
</div>
