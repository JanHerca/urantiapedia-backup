<!--
title: داوران - فصل 21
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Judges/20">داوران - فصل 20</a></td>
        <td><a href="/fa/Bible/Judges/Index">فهرست مطالب</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  و مردان اسرائیل در مصفه قسم خورده، گفتند که «احدی از ما دختر خود را به بنیامینیان به زنی ندهند.» </p>
<p id="v2"><sup><small>2</small></sup>  و قوم به بیت ئیل آمده، در آنجا به حضور خدا تا شام نشستند و آواز خودرا بلند کرده، زار‌زار بگریستند. </p>
<p id="v3"><sup><small>3</small></sup>  و گفتند: «ای یهوه، خدای اسرائیل، این چرا در اسرائیل واقع شده است که امروز یک سبط از اسرائیل کم شود؟» </p>
<p id="v4"><sup><small>4</small></sup>  و در فردای آن روز قوم به زودی برخاسته، مذبحی در آنجا بنا کردند، وقربانی های سوختنی و ذبایح سلامتی گذرانیدند. </p>
<p id="v5"><sup><small>5</small></sup>  و بنی‌اسرائیل گفتند: «کیست از تمامی اسباطاسرائیل که در جماعت نزد خداوند بر نیامده است.» زیرا قسم سخت خورده، گفته بودند که هرکه به حضور خداوند به مصفه نیاید، البته کشته شود. </p>
<p id="v6"><sup><small>6</small></sup>  و بنی‌اسرائیل درباره برادر خود بنیامین پشیمان شده، گفتند: «امروز یک سبط از اسرائیل منقطع شده است. </p>
<p id="v7"><sup><small>7</small></sup>  برای بقیه ایشان درباره زنان چه کنیم؟ زیرا که ما به خداوند قسم خورده‌ایم که از دختران خود به ایشان به زنی ندهیم.» </p>
<p id="v8"><sup><small>8</small></sup>  و گفتند: «کدام‌یک از اسباط اسرائیل است که به حضور خداوند به مصفه نیامده است؟» و اینک از یابیش جلعاد کسی به اردو و جماعت نیامده بود. </p>
<p id="v9"><sup><small>9</small></sup>  زیرا چون قوم شمرده شدند اینک ازساکنان یابیش جلعاد احدی در آنجا نبود. </p>
<p id="v10"><sup><small>10</small></sup>  پس جماعت دوازده هزار نفر از شجاع ترین قوم را به آنجا فرستاده، و ایشان را امر کرده، گفتند: «بروید و ساکنان یابیش جلعاد را با زنان و اطفال به دم شمشیر بکشید. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  و آنچه باید بکنید این است که هر مردی را و هر زنی را که با مرد خوابیده باشد، هلاک کنید.» <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  و در میان ساکنان یابیش جلعادچهارصد دختر باکره که با ذکوری نخوابیده ومردی را نشناخته بودند یافتند، و ایشان را به اردو در شیلوه که در زمین کنعان است، آوردند. </p>
<p id="v13"><sup><small>13</small></sup>  و تمامی جماعت نزد بنی بنیامین که درصخره رمون بودند فرستاده، ایشان را به صلح دعوت کردند. </p>
<p id="v14"><sup><small>14</small></sup>  و در آن وقت بنیامینیان برگشتند و دخترانی را که از زنان یابیش جلعادزنده نگاه داشته بودند به ایشان دادند، و باز ایشان را کفایت نکرد. </p>
<p id="v15"><sup><small>15</small></sup>  و قوم برای بنیامین پشیمان شدند، زیراخداوند در اسباط اسرائیل شقاق پیدا کرده بود. </p>
<p id="v16"><sup><small>16</small></sup>  و مشایخ جماعت گفتند: «درباره زنان به جهت باقی ماندگان چه کنیم چونکه زنان از بنیامین منقطع شده‌اند؟ </p>
<p id="v17"><sup><small>17</small></sup>  و گفتند: میراثی به جهت نجات‌یافتگان بنیامین باید باشد تا سبطی ازاسرائیل محو نشود. </p>
<p id="v18"><sup><small>18</small></sup>  اما ما دختران خود را به ایشان به زنی نمی توانیم داد زیرا بنی‌اسرائیل قسم خورده، گفته‌اند ملعون باد کسی‌که زنی به بنیامین دهد. </p>
<p id="v19"><sup><small>19</small></sup>  و گفتند: «اینک هر سال در شیلوه که به طرف شمال بیت ئیل و به طرف مشرق راهی که ازبیت ئیل به شکیم می‌رود، و به سمت جنوبی لبونه است، عیدی برای خداوند می‌باشد.» </p>
<p id="v20"><sup><small>20</small></sup>  پس بنی بنیامین را امر فرموده، گفتند: «بروید درتاکستانها در کمین باشید، </p>
<p id="v21"><sup><small>21</small></sup>  و نگاه کنید و اینک اگر دختران شیلوه بیرون آیند تا با رقص کنندگان رقص کنند، آنگاه از تاکستانها درآیید، و ازدختران شیلوه هرکس زن خود را ربوده، به زمین بنیامین برود. </p>
<p id="v22"><sup><small>22</small></sup>  و چون پدران و برادران ایشان آمده، نزد ما شکایت کنند، به ایشان خواهیم گفت: «ایشان را به‌خاطر ما ببخشید، چونکه مابرای هر کس زنش را در جنگ نگاه نداشتیم، وشما آنها را به ایشان ندادید، الان مجرم می‌باشید.» </p>
<p id="v23"><sup><small>23</small></sup>  پس بنی بنیامین چنین کردند، و ازرقص کنندگان، زنان را برحسب شماره خودگرفتند، و ایشان را به یغما برده، رفتند، و به ملک خود برگشته، شهرها را بنا کردند و در آنها ساکن شدند.و در آن وقت بنی‌اسرائیل هر کس به سبط خود و به قبیله خود روانه شدند، و از آنجاهرکس به ملک خود بیرون رفتند. </p>
<p id="v24"><sup><small>24</small></sup>  و در آن وقت بنی‌اسرائیل هر کس به سبط خود و به قبیله خود روانه شدند، و از آنجاهرکس به ملک خود بیرون رفتند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Judges/20">داوران - فصل 20</a></td>
        <td><a href="/fa/Bible/Judges/Index">فهرست مطالب</a></td>
        <td> </td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 21:10-12 <i>باکره های امان دهنده</i>: <a href="/fa/The_Urantia_Book/70#p1_15">یور 70:1.15</a>. </li>
  <li id="fn2"><a href="#cite2">↑</a> 21:11 <i>عبرانیان "کاملاً ویران می کنند"</i>: <a href="/fa/The_Urantia_Book/69#p8_3">یور 69:8.3</a>. </li>
</ol>
</div>
