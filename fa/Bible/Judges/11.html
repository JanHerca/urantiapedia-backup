<!--
title: داوران - فصل 11
description: 
published: true
date: 2022-10-6T9:46:16Z
tags: bible, bible—judges
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Judges/10">داوران - فصل 10</a></td>
        <td><a href="/fa/Bible/Judges/Index">فهرست مطالب</a></td>
        <td><a href="/fa/Bible/Judges/12">داوران - فصل 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و یفتاح جلعادی مردی زورآور، شجاع، وپسر فاحشه‌ای بود، و جلعاد یفتاح را تولیدنمود. </p>
<p id="v2"><sup><small>2</small></sup>  و زن جلعاد پسران برای وی زایید، وچون پسران زنش بزرگ شدند یفتاح را بیرون کرده، به وی گفتند: «تو در خانه پدر ما میراث نخواهی یافت، زیرا که تو پسر زن دیگر هستی.» </p>
<p id="v3"><sup><small>3</small></sup>  پس یفتاح از حضور برادران خود فرار کرده، درزمین طوب ساکن شد، و مردان باطل نزد یفتاح جمع شده، همراه وی بیرون می‌رفتند. </p>
<p id="v4"><sup><small>4</small></sup>  و واقع شد بعد از مرور ایام که بنی عمون بااسرائیل جنگ کردند. </p>
<p id="v5"><sup><small>5</small></sup>  و چون بنی عمون بااسرائیل جنگ کردند، مشایخ جلعاد رفتند تایفتاح را از زمین طوب بیاروند. </p>
<p id="v6"><sup><small>6</small></sup>  و به یفتاح گفتندبیا سردار ما باش تا با بنی عمون جنگ نماییم.» </p>
<p id="v7"><sup><small>7</small></sup>  یفتاح به مشایخ جلعاد گفت: «آیا شما به من بغض ننمودید؟ و مرا از خانه پدرم بیرون نکردید؟ و الان چونکه در تنگی هستید چرا نزدمن آمده‌اید؟» </p>
<p id="v8"><sup><small>8</small></sup>  مشایخ جلعاد به یفتاح گفتند: «از این سبب الان نزد تو برگشته‌ایم تا همراه ما آمده، بابنی عمون جنگ نمایی، و بر ما و بر تمامی ساکنان جلعاد سردار باشی.» </p>
<p id="v9"><sup><small>9</small></sup>  یفتاح به مشایخ جلعادگفت: «اگر مرا برای جنگ کردن با بنی عمون بازآورید و خداوند ایشان را به‌دست من بسپارد، آیامن سردار شما خواهم بود.» </p>
<p id="v10"><sup><small>10</small></sup>  و مشایخ جلعاد به یفتاح گفتند: «خداونددر میان ما شاهد باشد که البته برحسب سخن توعمل خواهیم نمود. </p>
<p id="v11"><sup><small>11</small></sup>  پس یفتاح با مشایخ جلعاد رفت و قوم او را بر خود رئیس و سردارساختند، و یفتاح تمام سخنان خود را به حضورخداوند در مصفه گفت. </p>
<p id="v12"><sup><small>12</small></sup>  و یفتاح قاصدان نزد ملک بنی عمون فرستاده، گفت: «تو را با من چه‌کار است که نزد من آمده‌ای تا با زمین من جنگ نمایی؟» </p>
<p id="v13"><sup><small>13</small></sup>  ملک بنی عمون به قاصدان یفتاح گفت: «از این سبب که اسرائیل چون از مصر بیرون آمدند زمین مرا ازارنون تا یبوق و اردن گرفتند، پس الان آن زمینهارا به سلامتی به من رد نما.» </p>
<p id="v14"><sup><small>14</small></sup>  و یفتاح بار دیگر قاصدان نزد ملک بنی عمون فرستاد. </p>
<p id="v15"><sup><small>15</small></sup>  و او را گفت که «یفتاح چنین می‌گوید: اسرائیل زمین موآب و زمین بنی عمون را نگرفت. </p>
<p id="v16"><sup><small>16</small></sup>  زیرا که چون اسرائیل از مصر بیرون آمدند، در بیابان تا بحر قلزم سفر کرده، به قادش رسیدند.» </p>
<p id="v17"><sup><small>17</small></sup>  و اسرائیل رسولان نزد ملک ادوم فرستاده، گفتند: «تمنا اینکه از زمین تو بگذریم. اما ملک ادوم قبول نکرد، و نزد ملک موآب نیز فرستادند و او راضی نشد، پس اسرائیل در قادش ماندند. </p>
<p id="v18"><sup><small>18</small></sup>  پس در بیابان سیر کرده، زمین ادوم و زمین موآب را دور زدند و به‌جانب شرقی زمین موآب آمده، به آن طرف ارنون اردو زدند، وبه حدود موآب داخل نشدند، زیرا که ارنون حدموآب بود. </p>
<p id="v19"><sup><small>19</small></sup>  و اسرائیل رسولان نزد سیحون، ملک اموریان، ملک حشبون، فرستادند، واسرائیل به وی گفتند: تمنا اینکه از زمین تو به مکان خود عبور نماییم. </p>
<p id="v20"><sup><small>20</small></sup>  اما سیحون بر اسرائیل اعتماد ننمود تا از حدود او بگذرند، بلکه سیحون تمامی قوم خود را جمع کرده، در یاهص اردوزدند و با اسرائیل جنگ نمودند. </p>
<p id="v21"><sup><small>21</small></sup>  و یهوه خدای اسرائیل سیحون و تمامی قومش را به‌دست اسرائیل تسلیم نمود که ایشان را شکست دادند، پس اسرائیل تمامی زمین اموریانی که ساکن آن ولایت بودند در تصرف آوردند. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  و تمامی حدود اموریان را از ارنون تا بیوق و از بیابان تااردن به تصرف آوردند. </p>
<p id="v23"><sup><small>23</small></sup>  پس حال یهوه، خدای اسرائیل، اموریان را از حضور قوم خود اسرائیل اخراج نموده است، و آیا تو آنها را به تصرف خواهی آورد؟ </p>
<p id="v24"><sup><small>24</small></sup>  آیا آنچه خدای تو، کموش به تصرف تو بیاورد، مالک آن نخواهی شد؟ وهمچنین هرکه را یهوه، خدای ما از حضور مااخراج نماید آنها را مالک خواهیم بود. </p>
<p id="v25"><sup><small>25</small></sup>  و حال آیا تو از بالاق بن صفور، ملک موآب بهتر هستی وآیا او با اسرائیل هرگز مقاتله کرد یا با ایشان جنگ نمود؟ </p>
<p id="v26"><sup><small>26</small></sup>  هنگامی که اسرائیل در حشبون ودهاتش و عروعیر و دهاتش و در همه شهرهایی که بر کناره ارنون است، سیصد سال ساکن بودند پس در آن مدت چرا آنها را باز نگرفتید؟ </p>
<p id="v27"><sup><small>27</small></sup>  من به تو گناه نکردم بلکه تو به من بدی کردی که با من جنگ می‌نمایی. پس یهوه که داور مطلق است امروز در میان بنی‌اسرائیل و بنی عمون داوری نماید.» </p>
<p id="v28"><sup><small>28</small></sup>  اما ملک بنی عمون سخن یفتاح را که به او فرستاده بود، گوش نگرفت. </p>
<p id="v29"><sup><small>29</small></sup>  و روح خداوند بر یفتاح آمد و او از جلعادو منسی گذشت و از مصفه جلعاد عبور کرد و ازمصفه جلعاد به سوی بنی عمون گذشت. </p>
<p id="v30"><sup><small>30</small></sup>  ویفتاح برای خداوند نذر کرده، گفت: «اگربنی عمون را به‌دست من تسلیم نمایی، <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  آنگاه وقتی که به سلامتی از بنی عمون برگردم، هر‌چه به استقبال من از در خانه‌ام بیرون آید از آن خداوندخواهد بود، و آن را برای قربانی سوختنی خواهم گذرانید.» </p>
<p id="v32"><sup><small>32</small></sup>  پس یفتاح به سوی بنی عمون گذشت تا با ایشان جنگ نماید، و خداوند ایشان را به‌دست او تسلیم کرد. </p>
<p id="v33"><sup><small>33</small></sup>  و ایشان را از عروعیرتا منیت که بیست شهر بود و تا آبیل کرامیم به صدمه بسیار عظیم شکست داد، و بنی عمون ازحضور بنی‌اسرائیل مغلوب شدند. </p>
<p id="v34"><sup><small>34</small></sup>  و یفتاح به مصفه به خانه خود آمد و اینک دخترش به استقبال وی با دف و رقص بیرون آمدو او دختر یگانه او بود و غیر از او پسری یادختری نداشت. </p>
<p id="v35"><sup><small>35</small></sup>  و چون او را دید، لباس خودرا دریده، گفت: «آه‌ای دختر من، مرا بسیار ذلیل کردی و تو یکی از آزارندگان من شدی، زیرا دهان خود را به خداوند باز نموده‌ام و نمی توانم برگردم.» </p>
<p id="v36"><sup><small>36</small></sup>  و او وی را گفت: «ای پدر من دهان خود را نزد خداوند باز کردی پس با من چنانکه ازدهانت بیرون آمد عمل نما، چونکه خداوند انتقام تو را از دشمنانت بنی عمون کشیده است.» <sup id="cite3"><a href="#fn3">[3]</a></sup></p>
<p id="v37"><sup><small>37</small></sup>  و به پدر خود گفت: «این کار به من معمول شود. دو ماه مرا مهلت بده تا رفته بر کوهها گردش نمایم وبرای بکریت خود با رفقایم ماتم گیرم.» </p>
<p id="v38"><sup><small>38</small></sup>  اوگفت: «برو». و او را دو ماه روانه نمود پس او بارفقای خود رفته، برای بکریتش بر کوهها ماتم گرفت. </p>
<p id="v39"><sup><small>39</small></sup>  و واقع شد که بعد از انقضای دو ماه نزدپدر خود برگشت و او موافق نذری که کرده بود به او عمل نمود، و آن دختر مردی را نشناخت، پس در اسرائیل عادت شد،که دختران اسرائیل سال به سال می‌رفتند تا برای دختر یفتاح جلعادی چهار روز در هر سال ماتم گیرند. <sup id="cite4"><a href="#fn4">[4]</a></sup></p>
<p id="v40"><sup><small>40</small></sup>  که دختران اسرائیل سال به سال می‌رفتند تا برای دختر یفتاح جلعادی چهار روز در هر سال ماتم گیرند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Judges/10">داوران - فصل 10</a></td>
        <td><a href="/fa/Bible/Judges/Index">فهرست مطالب</a></td>
        <td><a href="/fa/Bible/Judges/12">داوران - فصل 12</a></td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 11:21,23 <i>در پروردگار من عدالت دارم</i>: <a href="/fa/The_Urantia_Book/70#p1_15">یور 70:1.15</a>. </li>
  <li id="fn2"><a href="#cite2">↑</a> 11:30-39 <i>جریمه تخلف از سوگند</i>: <a href="/fa/The_Urantia_Book/87#p6_9">یور 87:6.9</a>.  <i>دختر یفتاح</i>: <a href="/fa/The_Urantia_Book/89#p6_3">یور 89:6.3</a>. </li>
  <li id="fn3"><a href="#cite3">↑</a> 11:36 <i>اینجا بمانید</i>: <a href="/fa/The_Urantia_Book/142#p2_1">یور 142:2.1</a>. </li>
  <li id="fn4"><a href="#cite4">↑</a> 11:39 <i>رسم است</i>: <a href="/fa/The_Urantia_Book/70#p11_6">یور 70:11.6</a>. </li>
</ol>
</div>
