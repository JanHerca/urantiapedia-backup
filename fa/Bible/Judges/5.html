<!--
title: داوران - فصل 5
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Judges/4">داوران - فصل 4</a></td>
        <td><a href="/fa/Bible/Judges/Index">فهرست مطالب</a></td>
        <td><a href="/fa/Bible/Judges/6">داوران - فصل 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و در آن روز دبوره و باراق بن ابینوعم سرودخوانده، گفتند: </p>
<p id="v2"><sup><small>2</small></sup>  «چونکه پیش روان در اسرائیل پیشروی کردند، چونکه قوم نفوس خود را به ارادت تسلیم نمودند، خداوند را متبارک بخوانید. </p>
<p id="v3"><sup><small>3</small></sup>  ‌ای پادشاهان بشنوید! ای زورآوران گوش دهید! من خود برای خداوند خواهم سرایید. برای یهوه خدای اسرائیل سرود خواهم خواند. </p>
<p id="v4"><sup><small>4</small></sup>  ‌ای خداوند وقتی که از سعیر بیرون آمدی، وقتی که از صحرای ادوم خرامیدی، زمین متزلزل شد و آسمان نیز قطره‌ها ریخت. و ابرها هم آبهابارانید. </p>
<p id="v5"><sup><small>5</small></sup>  کوهها از حضور خداوند لرزان شد و این سینا ازحضور یهوه، خدای اسرائیل. </p>
<p id="v6"><sup><small>6</small></sup>  در ایام شمجر بن عنات، در ایام یاعیل شاهراههاترک شده بود، و مسافران از راههای غیرمتعارف می رفتند. </p>
<p id="v7"><sup><small>7</small></sup>  حاکمان در اسرائیل نایاب و نابود شدند، تا من، دبوره، برخاستم، در اسرائیل، مادر برخاستم. </p>
<p id="v8"><sup><small>8</small></sup>  خدایان جدید را اختیار کردند. پس جنگ دردروازه‌ها رسید. در میان چهل هزار نفر دراسرائیل، سپری و نیزه‌ای پیدا نشد. </p>
<p id="v9"><sup><small>9</small></sup>  قلب من به حاکمان اسرائیل مایل است، که خودرا در میان قوم به ارادت تسلیم نمودند. خداوند رامتبارک بخوانید. </p>
<p id="v10"><sup><small>10</small></sup>  ‌ای شما که بر الاغهای سفید سوارید و برمسندها می‌نشینید، و بر طریق سالک هستید، این را بیان کنید. </p>
<p id="v11"><sup><small>11</small></sup>  دور از آواز تیراندازان، نزد حوضهای آب درآنجا اعمال عادله خداوند را بیان می‌کنند، یعنی احکام عادله او را در حکومت اسرائیل. آنگاه قوم خداوند به دروازه‌ها فرود می‌آیند. </p>
<p id="v12"><sup><small>12</small></sup>  بیدار شو بیدار شو‌ای دبوره. بیدار شو بیدارشو و سرود بخوان. برخیز‌ای باراق و‌ای پسرابینوعم، اسیران خود را به اسیری ببر. </p>
<p id="v13"><sup><small>13</small></sup>  آنگاه جماعت قلیل بر بزرگان قوم تسلطیافتند. و خداوند مرا بر جباران مسلط ساخت. </p>
<p id="v14"><sup><small>14</small></sup>  از افرایم آمدند، آنانی که مقر ایشان در عمالیق است. در عقب تو بنیامین با قومهای تو، و از ماکیرداوران آمدند. و از زبولون آنانی که عصای صف آرا را به‌دست می‌گیرند. </p>
<p id="v15"><sup><small>15</small></sup>  و سروران یساکار همراه دبوره بودند. چنانکه باراق بود همچنان یساکار نیز بود. در عقب او به وادی هجوم آوردند. فکرهای دل نزد شعوب روبین عظیم بود. </p>
<p id="v16"><sup><small>16</small></sup>  چرا در میان آغلها نشستی. آیا تا نی گله‌ها رابشنوی؟ مباحثات دل، نزد شعوب روبین عظیم بود. </p>
<p id="v17"><sup><small>17</small></sup>  جلعاد به آن طرف اردن ساکن ماند. و دان چرانزد کشتیها درنگ نمود. اشیر به کناره دریانشست. و نزد خلیجهای خود ساکن ماند. </p>
<p id="v18"><sup><small>18</small></sup>  و زبولون قومی بودند که جان خود را به خطرموت تسلیم نمودند. و نفتالی نیز در بلندیهای میدان. </p>
<p id="v19"><sup><small>19</small></sup>  پادشاهان آمده، جنگ کردند. آنگاه پادشاهان کنعان مقاتله نمودند. در تعنک نزد آبهای مجدو. و هیچ منفعت نقره نبردند. </p>
<p id="v20"><sup><small>20</small></sup>  از آسمان جنگ کردند. ستارگان از منازل خودبا سیسرا جنگ کردند. </p>
<p id="v21"><sup><small>21</small></sup>  نهر قیشون ایشان را در ربود. آن نهر قدیم یعنی نهر قیشون. ای جان من قوت را پایمال نمودی. </p>
<p id="v22"><sup><small>22</small></sup>  آنگاه اسبان، زمین را پازدن گرفتند. به‌سبب تاختن یعنی تاختن زورآوران ایشان. </p>
<p id="v23"><sup><small>23</small></sup>  فرشته خداوند می‌گوید میروز را لعنت کنید، ساکنانش را به سختی لعنت کنید، زیرا که به امدادخداوند نیامدند تا خداوند را در میان جباران اعانت نمایند. </p>
<p id="v24"><sup><small>24</small></sup>  یاعیل، زن حابرقینی، از سایر زنان مبارک باد! از زنان چادرنشین مبارک باد! </p>
<p id="v25"><sup><small>25</small></sup>  او آب خواست و شیر به وی داد، و سرشیر رادر ظرف ملوکانه پیش آورد. </p>
<p id="v26"><sup><small>26</small></sup>  دست خود را به میخ دراز کرد، و دست راست خود را به چکش عمله. و به چکش سیسرا را زده، سرش را سفت. و شقیقه او را شکافت و فرودوخت. </p>
<p id="v27"><sup><small>27</small></sup>  نزد پایهایش خم شده، افتاد و دراز شد. نزدپایهایش خم شده، افتاد. جایی که خم شد درآنجا کشته افتاد. </p>
<p id="v28"><sup><small>28</small></sup>  از دریچه نگریست و نعره زد، مادر سیسرا از شبکه (نعره زد): چرا ارابه‌اش در‌آمدن تاخیرمی کند؟ و چرا چرخهای ارابه هایش توقف می‌نماید؟ </p>
<p id="v29"><sup><small>29</small></sup>  خاتونهای دانشمندش در جواب وی گفتند. لیکن او سخنان خود را به خود تکرار کرد. </p>
<p id="v30"><sup><small>30</small></sup>  آیا غنیمت را نیافته، و تقسیم نمی کنند؟ یک دختر دو دختر برای هر مرد. و برای سیسراغنیمت رختهای رنگارنگ، غنیمت رختهای رنگارنگ قلابدوزی، رخت رنگارنگ قلابدوزی دورو. بر گردنهای اسیران.همچنین‌ای خداوند جمیع دشمنانت هلاک شوند. و اما محبان او مثل آفتاب باشند، وقتی که در قوتش طلوع می‌کند.»و زمین چهل سال آرامی یافت. </p>
<p id="v31"><sup><small>31</small></sup>  همچنین‌ای خداوند جمیع دشمنانت هلاک شوند. و اما محبان او مثل آفتاب باشند، وقتی که در قوتش طلوع می‌کند.»و زمین چهل سال آرامی یافت. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Judges/4">داوران - فصل 4</a></td>
        <td><a href="/fa/Bible/Judges/Index">فهرست مطالب</a></td>
        <td><a href="/fa/Bible/Judges/6">داوران - فصل 6</a></td>
      </tr>
    </tbody>
  </table>
</figure>
