<!--
title: داوران - فصل 8
description: 
published: true
date: 2022-9-13T22:46:53Z
tags: 
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td><a href="/fa/Bible/Judges/7">داوران - فصل 7</a></td>
        <td><a href="/fa/Bible/Judges/Index">فهرست مطالب</a></td>
        <td><a href="/fa/Bible/Judges/9">داوران - فصل 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  و مردان افرایم او را گفتند: «این چه‌کاراست که به ما کرده‌ای که چون برای جنگ مدیان می‌رفتی ما را نخواندی و به سختی با وی منازعت کردند.» </p>
<p id="v2"><sup><small>2</small></sup>  او به ایشان گفت: «الان من بالنسبه به‌کار شما چه کردم؟ مگر خوشه چینی افرایم از میوه چینی ابیعزر بهتر نیست؟ </p>
<p id="v3"><sup><small>3</small></sup>  به‌دست شما خدا دو سردار مدیان، یعنی غراب و ذئب راتسلیم نمود و من مثل شما قادر بر چه‌کار بودم؟» پس چون این سخن را گفت، خشم ایشان بروی فرو نشست. </p>
<p id="v4"><sup><small>4</small></sup>  و جدعون با آن سیصد نفر که همراه او بودندبه اردن رسیده، عبور کردند، و اگر‌چه خسته بودند، لیکن تعاقب می‌کردند. </p>
<p id="v5"><sup><small>5</small></sup>  و به اهل سکوت گفت: «تمنا این که چند نان به رفقایم بدهید زیراخسته‌اند، و من زبح و صلمونع، ملوک مدیان راتعاقب می‌کنم.» </p>
<p id="v6"><sup><small>6</small></sup>  سرداران سکوت به وی گفتند: «مگر دستهای زبح و صلمونع الان در دست تومی باشد تا به لشکر تو نان بدهیم.» </p>
<p id="v7"><sup><small>7</small></sup>  جدعون گفت: «پس چون خداوند زبح و صلمونع را به‌دست من تسلیم کرده باشد، آنگاه گوشت شما رابا شوک و خار صحرا خواهم درید.» </p>
<p id="v8"><sup><small>8</small></sup>  و از آنجا به فنوعیل برآمده، به ایشان همچنین گفت، و اهل فنوعیل مثل جواب اهل سکوت او را جواب دادند. </p>
<p id="v9"><sup><small>9</small></sup>  و به اهل فنوعیل نیز گفت: «وقتی که به سلامت برگردم این برج را منهدم خواهم ساخت.» </p>
<p id="v10"><sup><small>10</small></sup>  و زبح و صلمونع در قرقور با لشکر خود به قدر پانزده هزار نفر بودند. تمامی بقیه لشکربنی مشرق این بود، زیرا صد و بیست هزار مردجنگی افتاده بودند. </p>
<p id="v11"><sup><small>11</small></sup>  و جدعون به راه چادرنشینان به طرف شرقی نوبح و یجبهاه برآمده، لشکر ایشان را شکست داد، زیرا که لشکر مطمئن بودند. </p>
<p id="v12"><sup><small>12</small></sup>  و زبح و صلمونع فرارکردند و ایشان را تعاقب نموده، آن دو ملک مدیان یعنی زبح و صلمونع را گرفت و تمامی لشکرایشان را منهزم ساخت. </p>
<p id="v13"><sup><small>13</small></sup>  و جدعون بن یوآش از بالای حارس ازجنگ برگشت. </p>
<p id="v14"><sup><small>14</small></sup>  و جوانی از اهل سکوت راگرفته، از او تفتیش کرد و او برای وی نامهای سرداران سکوت و مشایخ آن را که هفتاد و هفت نفر بودند، نوشت. </p>
<p id="v15"><sup><small>15</small></sup>  پس نزد اهل سکوت آمده، گفت: «اینک زبح و صلمونع را که درباره ایشان مرا طعنه زده، گفتید مگر دست زبح و صلمونع الان در دست تو است تا به مردان خسته تو نان بدهیم.» </p>
<p id="v16"><sup><small>16</small></sup>  پس مشایخ شهر و شوک و خارهای صحرا را گرفته، اهل سکوت را به آنها تادیب نمود. </p>
<p id="v17"><sup><small>17</small></sup>  و برج فنوعیل را منهدم ساخته، مردان شهر را کشت. </p>
<p id="v18"><sup><small>18</small></sup>  و به زبح و صلمونع گفت: «چگونه مردمانی بودند که در تابور کشتید.» گفتند: «ایشان مثل توبودند، هر یکی شبیه شاهزادگان.» </p>
<p id="v19"><sup><small>19</small></sup>  گفت: «ایشان برادرانم و پسران مادر من بودند، به خداوند حی قسم اگر ایشان را زنده نگاه می‌داشتید، شما را نمی کشتم.» </p>
<p id="v20"><sup><small>20</small></sup>  و به نخست زاده خود، یتر، گفت: «برخیز و ایشان رابکش.» لیکن آن جوان شمشیر خود را از ترس نکشید چونکه هنوز جوان بود. </p>
<p id="v21"><sup><small>21</small></sup>  پس زبح وصلمونع گفتند: «تو برخیز و ما را بکش زیراشجاعت مرد مثل خود اوست.» پس جدعون برخاسته، زبح و صلمونع را بکشت و هلالهایی که بر گردن شتران ایشان بود، گرفت. </p>
<p id="v22"><sup><small>22</small></sup>  پس مردان اسرائیل به جدعون گفتند: «بر ماسلطنت نما، هم پسر تو و پسر پسر تو نیز چونکه ما را از دست مدیان رهانیدی.» </p>
<p id="v23"><sup><small>23</small></sup>  جدعون درجواب ایشان گفت: «من بر شما سلطنت نخواهم کرد، و پسر من بر شما سلطنت نخواهد کرد، خداوند بر شما سلطنت خواهد نمود.» </p>
<p id="v24"><sup><small>24</small></sup>  وجدعون به ایشان گفت: «یک چیز از شما خواهش دارم که هر یکی از شما گوشواره های غنیمت خود را به من بدهد.» زیرا که گوشواره های طلاداشتند چونکه اسمعیلیان بودند. </p>
<p id="v25"><sup><small>25</small></sup>  در جواب گفتند: «البته می‌دهیم». پس ردایی پهن کرده، هریکی گوشواره های غنیمت خود را در آن انداختند. </p>
<p id="v26"><sup><small>26</small></sup>  و وزن گوشواره های طلایی که طلبیده بود هزار و هفتصد مثقال طلا بود، سوای آن هلالها و حلقه‌ها و جامه های ارغوانی که برملوک مدیان بود، و سوای گردنبندهایی که برگردن شتران ایشان بود. </p>
<p id="v27"><sup><small>27</small></sup>  و جدعون از آنهاایفودی ساخت و آن را در شهر خود عفره برپاداشت، و تمامی اسرائیل به آنجا در عقب آن زناکردند، و آن برای جدعون و خاندان او دام شد. </p>
<p id="v28"><sup><small>28</small></sup>  پس مدیان در حضور بنی‌اسرائیل مغلوب شدند و دیگر سر خود را بلند نکردند، و زمین درایام جدعون چهل سال آرامی یافت. </p>
<p id="v29"><sup><small>29</small></sup>  و یربعل بن یوآش رفته، در خانه خود ساکن شد. </p>
<p id="v30"><sup><small>30</small></sup>  و جدعون را هفتاد پسر بود که از صلبش بیرون آمده بودند، زیرا زنان بسیار داشت. </p>
<p id="v31"><sup><small>31</small></sup>  وکنیز او که در شکیم بود او نیز برای وی پسری آورد، و او را ابیملک نام نهاد. </p>
<p id="v32"><sup><small>32</small></sup>  و جدعون بن یوآش پیر و سالخورده شده، مرد، و در قبرپدرش یوآش در عفره ابیعزری دفن شد. </p>
<p id="v33"><sup><small>33</small></sup>  و واقع شد بعد از وفات جدعون که بنی‌اسرائیل برگشته، در‌پیروی بعلها زنا کردند، وبعل بریت را خدای خود ساختند. </p>
<p id="v34"><sup><small>34</small></sup>  وبنی‌اسرائیل یهوه، خدای خود را که ایشان را ازدست جمیع دشمنان ایشان از هر طرف رهایی داده بود، به یاد نیاوردند.و با خاندان یربعل جدعون موافق همه احسانی که با بنی‌اسرائیل نموده بود، نیکویی نکردند. </p>
<p id="v35"><sup><small>35</small></sup>  و با خاندان یربعل جدعون موافق همه احسانی که با بنی‌اسرائیل نموده بود، نیکویی نکردند. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fa/Bible/Judges/7">داوران - فصل 7</a></td>
        <td><a href="/fa/Bible/Judges/Index">فهرست مطالب</a></td>
        <td><a href="/fa/Bible/Judges/9">داوران - فصل 9</a></td>
      </tr>
    </tbody>
  </table>
</figure>
