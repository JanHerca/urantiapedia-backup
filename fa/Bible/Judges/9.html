<!--
title: داوران - فصل 9
description: 
published: true
date: 2023-11-8T20:23:55Z
tags: bible, bible—judges
editor: ckeditor
dateCreated: 2022-8-14T17:48:4Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Judges/8">
          <span class="mdi mdi-arrow-left-drop-circle"></span><span class="pl-2">داوران - فصل 8</span>
        </a>
        </td>
        <td>
        <a href="/fa/Bible/Judges/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Judges/10">
          <span class="pr-2">داوران - فصل 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  و ابیملک بن یربعل نزد برادران مادر خود به شکیم رفته، ایشان و تمامی قبیله خاندان پدر مادرش را خطاب کرده، گفت: </p>
<p id="v2"><sup><small>2</small></sup>  «الان درگوشهای جمیع اهل شکیم بگویید، برای شماکدام بهتر است؟ که هفتاد نفر یعنی همه پسران یربعل بر شما حکمرانی کنند؟ یا اینکه یک شخص بر شما حاکم باشد؟ و بیاد آورید که من استخوان و گوشت شما هستم.» </p>
<p id="v3"><sup><small>3</small></sup>  و برادران مادرش درباره او در گوشهای جمیع اهل شکیم همه این سخنان را گفتند، و دل ایشان به پیروی ابیملک مایل شد، زیرا گفتند او برادر ماست. </p>
<p id="v4"><sup><small>4</small></sup>  وهفتاد مثقال نقره از خانه بعل بریت به او دادند، وابیملک مردان مهمل و باطل را به آن اجیر کرد که او را پیروی نمودند. </p>
<p id="v5"><sup><small>5</small></sup>  پس به خانه پدرش به عفره رفته، برادران خود پسران یربعل را که هفتاد نفربودند بر یک سنگ بکشت، لیکن یونام پسرکوچک یربعل زنده ماند، زیرا خود را پنهان کرده بود. </p>
<p id="v6"><sup><small>6</small></sup>  و تمامی اهل شکیم و تمامی خاندان ملوجمع شده، رفتند، و ابیملک را نزد بلوط ستون که در شکیم است، پادشاه ساختند. </p>
<p id="v7"><sup><small>7</small></sup>  و چون یوتام را از این خبر دادند، او رفته، به‌سر کوه جرزیم ایستاد و آواز خود را بلند کرده، ندا در‌داد و به ایشان گفت: «ای مردان شکیم مرابشنوید تا خدا شما را بشنود. </p>
<p id="v8"><sup><small>8</small></sup>  وقتی درختان رفتند تا بر خود پادشاهی نصب کنند، و به درخت زیتون گفتند بر ما سلطنت نما. </p>
<p id="v9"><sup><small>9</small></sup>  درخت زیتون به ایشان گفت: آیا روغن خود را که به‌سبب آن خداو انسان مرا محترم می‌دارند ترک کنم و رفته، بردرختان حکمرانی نمایم؟ </p>
<p id="v10"><sup><small>10</small></sup>  و درختان به انجیرگفتند که تو بیا و بر ما سلطنت نما. </p>
<p id="v11"><sup><small>11</small></sup>  انجیر به ایشان گفت: آیا شیرینی و میوه نیکوی خود راترک بکنم و رفته، بر درختان حکمرانی نمایم؟ </p>
<p id="v12"><sup><small>12</small></sup>  و درختان به مو گفتند که بیا و بر ما سلطنت نما. </p>
<p id="v13"><sup><small>13</small></sup>  مو به ایشان گفت: آیا شیره خود را که خدا وانسان را خوش می‌سازد ترک بکنم و رفته، بردرختان حکمرانی نمایم؟ </p>
<p id="v14"><sup><small>14</small></sup>  و جمیع درختان به خار گفتند که تو بیا و بر ما سلطنت نما. </p>
<p id="v15"><sup><small>15</small></sup>  خار به درختان گفت: اگر به حقیقت شما مرا بر خود پادشاه نصب می‌کنید، پس بیایید و درسایه من پناه گیرید، و اگر نه آتش از خار بیرون بیاید و سروهای آزاد لبنان را بسوزاند. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  و الان اگر براستی و صداقت عمل نمودید در اینکه ابیملک را پادشاه ساختید، و اگر به یربعل وخاندانش نیکویی کردید و برحسب عمل دستهایش رفتار نمودید. </p>
<p id="v17"><sup><small>17</small></sup>  زیرا که پدر من به جهت شما جنگ کرده، جان خود را به خطرانداخت و شما را از دست مدیان رهانید. </p>
<p id="v18"><sup><small>18</small></sup>  وشما امروز بر خاندان پدرم برخاسته، پسرانش، یعنی هفتاد نفر را بر یک سنگ کشتید، و پسر کنیزاو ابیملک را چون برادر شما بود بر اهل شکیم پادشاه ساختید. </p>
<p id="v19"><sup><small>19</small></sup>  پس اگر امروز به راستی وصداقت با یربعل و خاندانش عمل نمودید، ازابیملک شاد باشید و او از شما شاد باشد. </p>
<p id="v20"><sup><small>20</small></sup>  واگرنه آتش از ابیملک بیرون بیاید، و اهل شکیم وخاندان ملو را بسوزاند، و آتش از اهل شکیم وخاندان ملو بیرون بیاید و ابیملک را بسوزاند.» </p>
<p id="v21"><sup><small>21</small></sup>  پس یوتام فرار کرده، گریخت و به بئیر آمده، درآنجا از ترس برادرش، ابیملک، ساکن شد. </p>
<p id="v22"><sup><small>22</small></sup>  و ابیملک بر اسرائیل سه سال حکمرانی کرد. </p>
<p id="v23"><sup><small>23</small></sup>  و خدا روحی خبیث در میان ابیملک واهل شکیم فرستاد، و اهل شکیم با ابیملک خیانت ورزیدند. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  تا انتقام ظلمی که بر هفتاد پسریربعل شده بود، بشود، و خون آنها را از برادرایشان ابیملک که ایشان را کشته بود، و از اهل شکیم که دستهایش را برای کشتن برادران خودقوی ساخته بودند، گرفته شود. </p>
<p id="v25"><sup><small>25</small></sup>  پس اهل شکیم بر قله های کوهها برای او کمین گذاشتند، و هرکس را که از طرف ایشان در راه می‌گذشت، تاراج می‌کردند. پس ابیملک را خبر دادند. </p>
<p id="v26"><sup><small>26</small></sup>  و جعل بن عابد با برادرانش آمده، به شکیم رسیدند و اهل شکیم بر او اعتماد نمودند. </p>
<p id="v27"><sup><small>27</small></sup>  و به مزرعه‌ها بیرون رفته، موها را چیدند و انگور رافشرده، بزم نمودند، و به خانه خدای خود داخل شده، اکل و شرب کردند و ابیملک را لعنت نمودند. </p>
<p id="v28"><sup><small>28</small></sup>  و جعل بن عابد گفت: «ابیملک کیست و شکیم کیست که او را بندگی نماییم؟ آیا او پسریربعل و زبول، وکیل او نیست؟ مردان حامور پدرشکیم را بندگی نمایید. ما چرا باید او را بندگی کنیم؟ </p>
<p id="v29"><sup><small>29</small></sup>  کاش که این قوم زیر دست من می‌بودندتا ابیملک را رفع می‌کردم، و به ابیملک گفت: لشکر خود را زیاد کن و بیرون بیا.» </p>
<p id="v30"><sup><small>30</small></sup>  و چون زبول، رئیس شهر، سخن جعل بن عابد را شنید خشم او افروخته شد. </p>
<p id="v31"><sup><small>31</small></sup>  پس به حیله قاصدان نزد ابیملک فرستاده، گفت: «اینک جعل بن عابد با برادرانش به شکیم آمده‌اند وایشان شهر را به ضد تو تحریک می‌کنند. </p>
<p id="v32"><sup><small>32</small></sup>  پس الان در شب برخیز، تو و قومی که همراه توست، و در صحرا کمین کن. </p>
<p id="v33"><sup><small>33</small></sup>  و بامدادان در وقت طلوع آفتاب برخاسته، به شهر هجوم آور، و اینک چون او و کسانی که همراهش هستند بر تو بیرون آیند، آنچه در قوت توست، با او خواهی کرد.» </p>
<p id="v34"><sup><small>34</small></sup>  پس ابیملک و همه کسانی که با وی بودند، در شب برخاسته، چهار دسته شده، در مقابل شکیم در کمین نشستند. </p>
<p id="v35"><sup><small>35</small></sup>  و جعل بن عابد بیرون آمده، به دهنه دروازه شهر ایستاد، و ابیملک وکسانی که با وی بودند از کمینگاه برخاستند. </p>
<p id="v36"><sup><small>36</small></sup>  وچون جعل آن گروه را دید به زبول گفت: «اینک گروهی از سر کوهها به زیر می‌آیند.» زبول وی راگفت: «سایه کوهها را مثل مردم می‌بینی.» </p>
<p id="v37"><sup><small>37</small></sup>  باردیگر جعل متکلم شده، گفت: «اینک گروهی ازبلندی زمین به زیر می‌آیند و جمعی دیگر از راه بلوط معونیم می‌آیند.» </p>
<p id="v38"><sup><small>38</small></sup>  زبول وی را گفت: «الان زبان تو کجاست که گفتی ابیملک کیست که او را بندگی نماییم؟ آیا این آن قوم نیست که حقیرشمردی؟ پس حال بیرون رفته، با ایشان جنگ کن.» </p>
<p id="v39"><sup><small>39</small></sup>  و جعل پیش روی اهل شکیم بیرون شده، با ابیملک جنگ کرد. </p>
<p id="v40"><sup><small>40</small></sup>  و ابیملک او را منهزم ساخت که از حضور وی فرار کرد و بسیاری تادهنه دروازه مجروح افتادند. </p>
<p id="v41"><sup><small>41</small></sup>  و ابیملک درارومه ساکن شد، و زبول، جعل و برادرانش رابیرون کرد تا در شکیم نباشند. </p>
<p id="v42"><sup><small>42</small></sup>  و در فردای آن روز واقع شد که مردم به صحرا بیرون رفتند، و ابیملک را خبر دادند. </p>
<p id="v43"><sup><small>43</small></sup>  پس مردان خود را گرفته، ایشان را به سه فرقه تقسیم نمود، و در صحرا در کمین نشست، و نگاه کرد و اینک مردم از شهر بیرون می‌آیند، پس برایشان برخاسته، ایشان را شکست داد. </p>
<p id="v44"><sup><small>44</small></sup>  وابیملک با فرقه‌ای که با وی بودند حمله برده، دردهنه دروازه شهر ایستادند، و آن دو فرقه برکسانی که در صحرا بودند هجوم آوردند، و ایشان را شکست دادند. </p>
<p id="v45"><sup><small>45</small></sup>  و ابیملک در تمامی آن روزبا شهر جنگ کرده، شهر را گرفت و مردم را که درآن بودند، کشت، و شهر را منهدم ساخته، نمک در آن کاشت. </p>
<p id="v46"><sup><small>46</small></sup>  و چون همه مردان برج شکیم این راشنیدند، به قلعه بیت ئیل بریت داخل شدند. </p>
<p id="v47"><sup><small>47</small></sup>  وبه ابیملک خبر دادند که همه مردان برج شکیم جمع شده‌اند. </p>
<p id="v48"><sup><small>48</small></sup>  آنگاه ابیملک با همه کسانی که باوی بودند به کوه صلمون برآمدند، و ابیملک تبری به‌دست گرفته، شاخه‌ای از درخت بریده، آن را گرفت و بر دوش خود نهاده، به کسانی که باوی بودند، گفت: «آنچه مرا دیدید که کردم تعجیل نموده، مثل من بکنید.» </p>
<p id="v49"><sup><small>49</small></sup>  و تمامی قوم، هر کس شاخه خود را بریده، در عقب ابیملک افتادند و آنها را به اطراف قلعه نهاده، قلعه را بر سرایشان به آتش سوزانیدند، به طوری که همه مردمان برج شکیم که تخمین هزار مرد و زن بودند، بمردند. </p>
<p id="v50"><sup><small>50</small></sup>  و ابیملک به تاباص رفت و بر تاباص اردوزده، آن را گرفت. </p>
<p id="v51"><sup><small>51</small></sup>  و در میان شهر برج محکمی بود و همه مردان و زنان و تمامی اهل شهر درآنجا فرار کردند، و درها را بر خود بسته، به پشت بام برج برآمدند. </p>
<p id="v52"><sup><small>52</small></sup>  و ابیملک نزد برج آمده، با آن جنگ کرد، و به دروازه برج نزدیک شد تا آن را به آتش بسوزاند. </p>
<p id="v53"><sup><small>53</small></sup>  آنگاه زنی سنگ بالائین آسیایی گرفته، بر سر ابیملک انداخت و کاسه سرش را شکست. </p>
<p id="v54"><sup><small>54</small></sup>  پس جوانی را که سلاحدارش بود به زودی صدا زده، وی را گفت: «شمشیر خود را کشیده، مرا بکش، مبادا درباره من بگویند زنی او را کشت.» پس غلامش شمشیررا به او فرو برد که مرد. </p>
<p id="v55"><sup><small>55</small></sup>  و چون مردان اسرائیل دیدند که ابیملک مرده است، هر کس به مکان خود رفت. </p>
<p id="v56"><sup><small>56</small></sup>  پس خدا شر ابیملک را که به پدرخود به کشتن هفتاد برادر خویش رسانیده بود، مکافات کرد.و خدا تمامی شر مردم شکیم رابر سر ایشان برگردانید، و لعنت یوتام بن یربعل برایشان رسید. </p>
<p id="v57"><sup><small>57</small></sup>  و خدا تمامی شر مردم شکیم رابر سر ایشان برگردانید، و لعنت یوتام بن یربعل برایشان رسید. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fa/Bible/Judges/8">
          <span class="mdi mdi-arrow-left-drop-circle"></span><span class="pl-2">داوران - فصل 8</span>
        </a>
        </td>
        <td>
        <a href="/fa/Bible/Judges/Index">
          <span class="mdi mdi-book-open-variant"></span><span class="pl-2">فهرست مطالب</span>
        </a>
        </td>
        <td>
        <a href="/fa/Bible/Judges/10">
          <span class="pr-2">داوران - فصل 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>منابع</h2>
<div>
<ol>
  <li id="fn1"><a href="#cite1">↑</a> 9:15 <i>تابوهای تحریم شده توسط روح</i>: <a href="/fa/The_Urantia_Book/39#p5_7">یور 39:5.7</a>. </li>
  <li id="fn2"><a href="#cite2">↑</a> 9:23 <i>اعزام دوازده نفر به وزارت</i>: <a href="/fa/The_Urantia_Book/96#p7_6">یور 96:7.6</a>. </li>
</ol>
</div>
