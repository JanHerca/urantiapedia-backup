<!--
title: دوم قرنتيان - فصل 10
description: 
published: true
date: 2022-8-14T17:48:5Z
tags: 
editor: ckeditor
dateCreated: 2022-8-14T17:48:5Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fa/Bible/2_Corinthians/9">دوم قرنتيان - فصل 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fa/Bible/2_Corinthians/Index">فهرست مطالب</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fa/Bible/2_Corinthians/11">دوم قرنتيان - فصل 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  اما من خود، پولس، که چون در میان شما حاضر بودم، فروتن بودم، لیکن وقتی که غایب هستم، با شما جسارت می‌کنم، ازشما به حلم و رافت مسیح استدعا دارم </p>
<p id="v2"><sup><small>2</small></sup>  والتماس می‌کنم که چون حاضر شوم، جسارت نکنم بدان اعتمادی که گمان می‌برم که جرات خواهم کرد با آنانی که می‌پندارند که ما به طریق جسم رفتار می‌کنیم. </p>
<p id="v3"><sup><small>3</small></sup>  زیرا هرچند در جسم رفتار می‌کنیم، ولی به قانون جسمی جنگ نمی نماییم. </p>
<p id="v4"><sup><small>4</small></sup>  زیرا اسلحه جنگ ما جسمانی نیست بلکه نزد خدا قادر است برای انهدام قلعه‌ها، </p>
<p id="v5"><sup><small>5</small></sup>  که خیالات و هر بلندی را که خود را به خلاف معرفت خدا می‌افرازد، به زیر می‌افکنیم وهر فکری را به اطاعت مسیح اسیر می‌سازیم. </p>
<p id="v6"><sup><small>6</small></sup>  ومستعد هستیم که از هر معصیت انتقام جوییم وقتی که اطاعت شما کامل شود. </p>
<p id="v7"><sup><small>7</small></sup>  آیا به صورت ظاهری نظر می‌کنید؟ اگر کسی بر خود اعتماد دارد که از آن مسیح است، این را نیز از خود بداند که چنانکه او از آن مسیح است، ما نیز همچنان از آن مسیح هستیم. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  زیراهرچند زیاده هم فخر بکنم درباره اقتدار خود که خداوند آن را برای بنا نه برای خرابی شما به ماداده است، خجل نخواهم شد، </p>
<p id="v9"><sup><small>9</small></sup>  که مبادا معلوم شود که شما را به رساله‌ها می‌ترسانم. </p>
<p id="v10"><sup><small>10</small></sup>  زیرامی گویند: «رساله های او گران و زورآور است، لیکن حضور جسمی او ضعیف و سخنش حقیر.» </p>
<p id="v11"><sup><small>11</small></sup>  چنین شخص بداند که چنانکه در کلام به رساله‌ها در غیاب هستیم، همچنین نیز در فعل درحضور خواهیم بود. </p>
<p id="v12"><sup><small>12</small></sup>  زیرا جرات نداریم که خود را از کسانی که خویشتن را مدح می‌کنند بشماریم، یا خود را باایشان مقابله نماییم؛ بلکه ایشان چون خود را باخود می‌پیمایند و خود را به خود مقابله می‌نمایند، دانا نیستند. </p>
<p id="v13"><sup><small>13</small></sup>  اما ما زیاده از اندازه فخر نمی کنیم، بلکه بحسب اندازه آن قانونی که خدا برای ما پیمود، و آن اندازه‌ای است که به شمانیز می‌رسد. </p>
<p id="v14"><sup><small>14</small></sup>  زیرا از حد خود تجاوز نمی کنیم که گویا به شما نرسیده باشیم، چونکه در انجیل مسیح به شما هم رسیده‌ایم. </p>
<p id="v15"><sup><small>15</small></sup>  و از اندازه خودنگذشته در محنتهای دیگران فخر نمی نماییم، ولی امید داریم که چون ایمان شما افزون شود، در میان شما بحسب قانون خود بغایت افزوده خواهیم شد. </p>
<p id="v16"><sup><small>16</small></sup>  تا اینکه در مکانهای دورتر ازشما هم بشارت دهیم و در امور مهیا شده به قانون دیگران فخر نکنیم. </p>
<p id="v17"><sup><small>17</small></sup>  اما هرکه فخر نماید، به خداوند فخر بنماید.زیرا نه آنکه خود را مدح کند مقبول افتد بلکه آن را که خداوند مدح نماید. </p>
<p id="v18"><sup><small>18</small></sup>  زیرا نه آنکه خود را مدح کند مقبول افتد بلکه آن را که خداوند مدح نماید. </p>
<h2>منابع</h2>
<div>
<ol>
  <li id="fn1"><a href="#cite1">↑</a> 10:7 <i>در همه چیز همانطور که هستید آزمایش شده است</i>: <a href="/fa/The_Urantia_Book/174#p0_2">یور 174:0.2</a>. </li>
</ol>
</div>
