<!--
title: LUKU 8. ÄÄRETÖN HENKI
description: 
published: true
date: 2022-10-6T8:38:40Z
tags: the urantia book—papers
editor: ckeditor
dateCreated: 2022-8-10T23:7:40Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/The_Urantia_Book/7">Luku 7. Iankaikkisen Pojan suhde maailmankaikkeuteen</a></td>
        <td><a href="/fi/The_Urantia_Book/Index">Indeksi</a></td>
        <td><a href="/fi/The_Urantia_Book/9">Luku 9. Äärettömän Hengen suhde maailmankaikkeuteen</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>8:0.1</small></sup>  KAUKANA iäisyydessä, kun Universaalisen Isän ”ensimmäinen” infiniittinen ja absoluuttinen ajatus löytää Iankaikkisessa Pojassa täydellisen ja tarkoitusta vastaavan sanan jumalalliseksi ilmennyksekseen, siitä on seurauksena sekä Ajatus-Jumalan että Sana-Jumalan ylivertainen kaipuu sellaista universaalista ja infiniittistä edustajaa kohtaan, joka ilmentäisi heitä molempia ja toimisi yhdessä heidän kanssaan.</p>
<p id="p0_2"><sup><small>8:0.2</small></sup>  Ikuisuuden aamunkoitossa sekä Isä että Poika tulevat infiniittisen tietoisiksi keskinäisestä riippuvuudestaan, ikuisesta ja absoluuttisesta ykseydestään; ja juuri sen vuoksi he solmivat infiniittisen ja ikuisen sopimuksen jumalallisesta kumppanuudesta. Tämä koskaan päättymätön sopimus tehdään heidän yhteisten ajatustensa toimeenpanemiseksi kautta ikuisuuden; ja tästä iäisyystapahtumasta lähtien Isä ja Poika ovat jatkuvasti pysyneet tässä jumalallisessa liitossa.</p>
<p id="p0_3"><sup><small>8:0.3</small></sup>  Olemme nyt kasvokkain Äärettömän Hengen, Jumaluuden Kolmannen Persoonan, iäisyysalkuperän kanssa. Sinä hetkenä, kun Jumala Isä ja Jumala Poika yhdessä panevat alulle identtisen ja infiniittisen teon — absoluuttisen ajatussuunnitelman toimeenpanon — sinä samaisena hetkenä ilmestyy Ääretön Henki täysin kehittyneenä olemassaolon piiriin.</p>
<p id="p0_4"><sup><small>8:0.4</small></sup>  Selostaessani Jumaluuksien alkuperän järjestystä tällä tavoin teen sen pelkästään siksi, että teille kävisi mahdolliseksi ajatella heidän keskinäistä suhdettaan. Todellisuudessa he kaikki kolme ovat olleet olemassa ikuisuudesta saakka; he ovat eksistentiaalisia. Heillä ei ole päivien alkua eikä päivien loppua. He ovat rinnakkaisia, korkeimpia, perimmäisiä, absoluuttisia ja infiniittisiä. He ovat, ovat aina olleet ja tulevat aina olemaan. Ja he ovat kolme selvästi yksilöllistä, mutta ikuisesti assosioitunutta persoonaa: Jumala Isä, Jumala Poika ja Jumala Henki.</p>
<h2 id="p1" class="toc-header"><a href="#p1" class="toc-anchor">¶</a> 1. TOIMINNAN JUMALA </h2>
<p id="p1_1"><sup><small>8:1.1</small></sup>  Äärettömän Hengen personoimisen myötä jumalallisesta persoonallisuussyklistä tulee menneisyyden ikuisuudessa täydellinen ja täysimääräinen. Toiminnan Jumala on olemassa, ja avaruuden avara näyttämö on lavastettu valmiiksi luomistyön mykistävää draamaa — universaalista seikkailua — ikuisten aikojen jumalallista panoraamaa varten.</p>
<p id="p1_2"><sup><small>8:1.2</small></sup>  Äärettömän Hengen ensimmäinen teko on hänen jumalallisten vanhempiensa, Isä-Isän ja Äiti-Pojan, tarkastelu ja tunnistaminen. Hän, Henki, tunnistaa kvalifioimattomasti heistä kummankin. Hän on täysin tietoinen heidän erillisestä persoonallisuudestaan ja infiniittisistä ominaispiirteistään samoin kuin heidän yhteen kietoutuvasta olemuksestaan ja yhtenäisestä toiminnastaan. Seuraavaksi Jumaluuden Kolmas Persoona transsendenttista halukkuutta ja innoittavaa spontaanisuutta osoittaen ja siitä huolimatta, että hän on tasavertainen Ensimmäisen ja Toisen Persoonan kanssa, lupaa vapaaehtoisesti ikuista uskollisuutta Jumala Isälle ja tunnustaa olevansa ikuisesti riippuvainen Jumala Pojasta.</p>
<p id="p1_3"><sup><small>8:1.3</small></sup>  Erottamattomasti tämän tapahtuman luonteeseen kuuluen ja kunkin kolmen persoonallisuuden riippumattomuuden ja toimeenpanevan unionin keskinäisenä tunnustuksena ikuisuuden sykli tulee perustetuksi. Paratiisin-Kolminaisuus on olemassa. Universaalisen avaruuden näyttämö on valmiina moninaiselle ja koskaan päättymättömälle panoraamalle, jossa Universaalisen Isän tarkoitus tulee luovasti julki Iankaikkisen Pojan persoonallisuuden kautta ja Toiminnan Jumalan suorittamassa toimeenpanossa, Isä—Poika -luojakumppanuuden reaalisuudessa tapahtuvia esiintymisiä edustavan toimeenpanevan edustuman, kautta.</p>
<p id="p1_4"><sup><small>8:1.4</small></sup>  Toiminnan Jumala toimii ja avaruuden elottomat holvit ovat liikkeessä. Miljardi täydellistä sfääriä syöksähtää olevaisuuteen. Paratiisiin sisältyvät avaruusenergiat ovat ennen tätä hypoteettista iäisyyden hetkeä jo olemassa ja potentiaalisesti toimivaisia, mutta niiltä puuttuu olemisen aktuaalisuus; fyysinen gravitaatio ei myöskään ole mitattavissa muutoin kuin sillä, miten aineelliset realiteetit reagoivat sen katkeamattomaan vetoon. Mitään aineellista maailmankaikkeutta ei tuona (oletettuna) ikuisuuden etäisenä hetkenä ole, mutta sinä samaisena hetkenä, kun miljardi maailmaa aineellistuu, ilmaantuu riittävä ja tilanteen vaatima määrä gravitaatiota pitämään ne Paratiisin koskaan päättymättömässä otteessa.</p>
<p id="p1_5"><sup><small>8:1.5</small></sup>  Jumalten luomuksen läpi syöksähtää nyt toinen energian muoto, ja tämä ulosvirtaava henki joutuu heti Iankaikkisen Pojan hengellisen gravitaation otteeseen. Näin kaksinaisen gravitaation sisälleen sulkema universumi on kosketuksissa infiniittisyyden energiaan ja on joka puolelta jumalallisuuden hengen ympäröimä. Tällä tavoin on elämän maaperä valmistettu mielen tietoisuudelle, mielen, joka ilmenee Äärettömän Hengen yhdistyneissä älypiireissä.</p>
<p id="p1_6"><sup><small>8:1.6</small></sup>  Kun nämä potentiaalisen olemassaolon siemenet on siroteltu kaikkialle Jumalten keskusluomukseen, niin Isä toimii, ja luodulle ominainen persoonallisuus ilmestyy. Silloin Paratiisin Jumaluuksien läsnäolo täyttää koko järjestyneen avaruuden ja alkaa vetää kaikkia olevaisia ja kaikkia olentoja tehokkaasti kohti Paratiisia.</p>
<p id="p1_7"><sup><small>8:1.7</small></sup>  Ääretön Henki iäistyy yhdessä Havonan maailmojen syntymän kanssa. Ja tämä keskusuniversumi on hänen luomansa, luotu hänen kanssaan ja hänessä Isän ja Pojan yhteisiä ajatuksia ja yhdistynyttä tahtoa noudattaen. Kolmas Persoona jumalallistuu juuri tällä myötäluomisen teolla, ja näin hänestä tulee iäksi Myötäluoja.</p>
<p id="p1_8"><sup><small>8:1.8</small></sup>  Kysymys on niistä suurenmoisista ja valtavista ajoista, jolloin Isä ja Poika luojallisesti laajenevat yhteisen kumppaninsa, vain heille kuuluvan toimeenpanijansa, Kolmannen Lähteen ja Keskuksen, toiminnasta ja toiminnassa. Näistä hämmentävistä ajoista ei ole olemassa mitään muistiinmerkintöjä. Meillä ovat vain ne suppeat Äärettömän Hengen tekemät paljastukset, jotka tukevat ajatusta näistä mahtavista tapahtumista, ja hän vahvistaa vain sen tosiasian, että keskusuniversumi ja kaikki siihen liittyvä iäistyivät, samalla kun hän saavutti persoonallisuuden ja tietoisen olemassaolon.</p>
<p id="p1_9"><sup><small>8:1.9</small></sup>  Lyhyesti sanottuna Ääretön Henki todistaa, että koska hän on ikuinen, myös keskusuniversumi on ikuinen. Ja tämä on perinteisesti universumien universumin historian alkuhetki. Ehdottomasti mitään ei ole tiedossa eikä mitään muistiinmerkintöjä ole olemassa mistään tapahtumasta tai toimenpiteestä ennen tätä luovan energian ja hallinnollisen viisauden suunnatonta purkausta, joka kiteytti sen valtavan universumin, joka on olemassa ja joka toimii niin erinomaisella tavalla kaiken olevaisen keskuksessa. Tämän tapahtuman tuolla puolen ovat tutkimattomat iäisyyden tapahtumat ja äärettömyyden syvyydet — absoluuttinen arvoituksellisuus.</p>
<p id="p1_10"><sup><small>8:1.10</small></sup>  Ja me esitämme Kolmannen Lähteen ja Keskuksen alkuperän tällä tavoin peräkkäisinä tapahtumina, ikään kuin tulkinnallisena myönnytyksenä kuolevaisten luotujen aikasidonnaiselle ja avaruuden ehdollistamalle mielelle. Muodostaakseen mielikuvan maailmankaikkeuden historiasta ihmismielen täytyy kuvitella alkuhetki, ja minua on ohjattu tarjoamaan tämä lähestymistie ikuisuuden historialliseen käsittämiseen. Aineellisen mieleen mukaan johdonmukaisuus edellyttää Ensimmäistä Aiheuttajaa. Siksi me esitämme Universaalisen Isän koko luomistuloksen Ensimmäisenä Lähteenä ja Absoluuttisena Keskuksena, samalla kun selvitämme kaikkien luotujen mielelle, että Poika ja Henki ovat maailmankaikkeuden historian kaikissa vaiheissa ja luovan toiminnan kaikilla alueilla Isän kanssa yhtä ikuisia. Ja teemme näin osoittamatta missään mielessä piittaamattomuutta yhtä vähän Paratiisin Saaren kuin Kvalifioimattoman, Universaalisen tai Jumaluusabsoluutinkaan reaalisuutta ja ikuisuutta kohtaan.</p>
<p id="p1_11"><sup><small>8:1.11</small></sup>  Ajallisuuden lasten aineellisen mielen käsityskyvylle on kylliksi siinä, että se käsittää Isän ikuisuudessa. Tiedämme, että jokainen lapsi voi parhaiten suhteuttaa itsensä todellisuuteen hallitessaan ensin lapsen ja vanhemman väliset suhteet ja laajentamalla sitten tätä käsitystä niin, että se kattaa koko perheen. Myöhemmin lapsen varttuva mieli kykenee mukauttamaan perhesuhteiden käsitteeseen yhteisön, rodun, maailman ja sitten universumin, superuniversumin ja jopa universumien universumin suhteet.</p>
<h2 id="p2" class="toc-header"><a href="#p2" class="toc-anchor">¶</a> 2. ÄÄRETTÖMÄN HENGEN OLEMUS </h2>
<p id="p2_1"><sup><small>8:2.1</small></sup>  Myötäluoja on ikuisuudesta, ja hän on täysin rajauksetta yhtä Universaalisen Isän ja Iankaikkisen Pojan kanssa. Ääretön Henki heijastaa täydellisesti paitsi Paratiisin-Isän myös Alkuperäisen Pojan olemusta.</p>
<p id="p2_2"><sup><small>8:2.2</small></sup>  Kolmas Lähde ja Keskus tunnetaan lukuisilla eri nimillä: Universaalinen Henki, Korkein Opastaja, Myötäluoja, Jumalallinen Toimeenpanija, Ääretön Mieli, Henkien Henki, Paratiisin Äiti-Henki, Myötätoimija, Lopullinen Koordinoija, Kaikkiallinen Henki, Absoluuttinen Äly, Jumalallinen Toiminta; ja Urantialla hänet sekoitetaan toisinaan kosmiseen mieleen.</p>
<p id="p2_3"><sup><small>8:2.3</small></sup>  On kaikin puolin asianmukaista nimittää Jumaluuden Kolmatta Persoonaa Äärettömäksi Hengeksi, sillä Jumala on henkeä<sup id="cite1"><a href="#fn1">[1]</a></sup>. Mutta aineelliset luodut, joilla on taipumus erehtyä pitämään ainetta perusreaalisuutena ja mieltä yhdessä hengen kanssa aineesta johtuvina postulaatteina, käsittäisivät Kolmannen Lähteen ja Keskuksen paremmin, jos häntä kutsuttaisiin Infiniittiseksi Reaalisuudeksi, Universaaliseksi Organisoijaksi tai Persoonallisuuden Koordinoijaksi.</p>
<p id="p2_4"><sup><small>8:2.4</small></sup>  Jumaluuden universumirevelaationa Ääretön Henki on käsittämätön ja perin juurin inhimillisen käsityskyvyn ylittävä. Hengen absoluuttisuuden aistiaksenne teidän tarvitsee vain pohtia Universaalisen Isän infiniittisyyttä ja tuntea pelonsekaista kunnioitusta Alkuperäisen Pojan ikuisuutta kohtaan.</p>
<p id="p2_5"><sup><small>8:2.5</small></sup>  Äärettömän Hengen persoonassa on yltä kyllin salaperäisyyttä, muttei yhtä paljon kuin on Isässä ja Pojassa. Kaikista Isän olemuksen puolista Myötäluoja ilmentää vaikuttavimmin hänen infiniittisyyttään. Jos kokonaisuniversumi lopulta laajenee vaikka infiniittisyyteen saakka, Myötätoimijan hengen läsnäolo, energianvalvonta ja mielen potentiaali havaitaan silloinkin tämän rajattoman luomistuloksen vaatimuksia vastaaviksi.</p>
<p id="p2_6"><sup><small>8:2.6</small></sup>  Vaikka Ääretön Henki joka suhteessa jakaa Universaalisen Isän täydellisyyden, oikeudenmukaisuuden ja rakkauden, kallistuu hän kuitenkin kohti Iankaikkisen Pojan armollisuuden ominaisuuksia. Näin hänestä tulee Paratiisin Jumaluuksien suuruniversumille osoittaman armon toimeenpanija. Iäti ja aina — universaalisesti ja ikuisesti — Henki on armon jakaja, sillä niin kuin jumalalliset Pojat ilmentävät Jumalan rakkautta niin kuvastaa jumalallinen Henki Jumalan laupeutta.</p>
<p id="p2_7"><sup><small>8:2.7</small></sup>  Ei ole mahdollista, että Henki voisi sisältää hyvyyttä enemmän kuin Isä, sillä kaikki hyvyys on lähtöisin Isästä, mutta Hengen teoissa voimme käsittää tämän hyvyyden sitäkin paremmin. Äärettömän Hengen persoonallisuuksien rakastava hoiva ja lakkaamaton palvelu tekevät Isän uskollisuuden ja Pojan järkähtämättömyyden sfäärien henkiolennoille ja aineellisille luoduille varsin todellisiksi.</p>
<p id="p2_8"><sup><small>8:2.8</small></sup>  Myötäluoja on perinyt kaiken Isän ajatusten kauneudesta ja hänen luonteensa totuudellisuudesta. Ja nämä jumalallisuuden ylevät ominaisuudet koordinoituvat kosmisen mielen lähes korkeimmilla tasoilla, alistettuina Kolmannen Lähteen ja Keskuksen ehdollistamattoman ja rajattoman mielen infiniittiselle ja ikuiselle viisaudelle.</p>
<h2 id="p3" class="toc-header"><a href="#p3" class="toc-anchor">¶</a> 3. HENGEN SUHDE ISÄÄN JA POIKAAN </h2>
<p id="p3_1"><sup><small>8:3.1</small></sup>  Aivan kuin Iankaikkinen Poika on Universaalisen Isän ”ensimmäisen” absoluuttisen ja infiniittisen ajatuksen sanailmentymä, niin on Myötätoimija Isä—Poika -persoonallisuuskumppanuuden, joka edustaa absoluuttista ajatuksen ja sanan unionia, suorittaman ”ensimmäisen” loppuunsaatetun luovan ajatuksen tai yhteistoimintaan tähtäävän suunnitelman täydellinen toteutuma. Kolmas Lähde ja Keskus iäistyy samanaikaisesti keskusuniversumin, eli mahtikäskystä ilmestyneen luomistuloksen, kanssa, ja vain tämä keskusluomus on universumien joukossa olemassaolonsa puolesta ikuinen.</p>
<p id="p3_2"><sup><small>8:3.2</small></sup>  Kolmannen Lähteen personoimisen jälkeen Ensimmäinen Lähde ei enää henkilökohtaisesti osallistu maailmankaikkeuden luomiseen. Universaalinen Isä delegoi kaiken mahdollisen Iankaikkiselle Pojalleen; samalla tavoin Iankaikkinen Poika puolestaan lahjoittaa kaiken mahdollisen auktoriteetin ja vallan Myötäluojalle.</p>
<p id="p3_3"><sup><small>8:3.3</small></sup>  Iankaikkinen Poika ja Myötäluoja ovat kumppaneina toimien ja rinnakkaisten persoonallisuuksiensa kautta suunnitelleet ja muovanneet jokaisen olevaiseksi saatetun, Havonan jälkeen ilmestyneen universumin. Henki ylläpitää kaikessa myöhemmässä luomistyössä samanlaista henkilökohtaista suhdetta Poikaan kuin Poika ylläpitää Isään ensimmäisessä ja keskusluomuksessa.</p>
<p id="p3_4"><sup><small>8:3.4</small></sup>  Muuan Iankaikkisen Pojan Luoja-Poika ja muuan Äärettömän Hengen Luova Henki loivat teidät ja teidän universuminne. Ja vaikka Isä uskollisesti pitääkin yllä sen, minkä he ovat organisoineet, tämän Universumi-Pojan ja tämän Universumi-Hengen asiana on aikaansaannoksensa vaaliminen ja tukeminen samoin kuin luomiensa olentojen hoivaaminen.</p>
<p id="p3_5"><sup><small>8:3.5</small></sup>  Ääretön Henki on kaikkia rakastavan Isän ja kokonaan laupeutta olevan Pojan tehokas edustaja heidän yhteisen hankkeensa täytäntöön panemiseksi. Hankkeen tarkoituksena on vetää ajallisuuden ja avaruuden kaikissa maailmoissa olevat kaikki totuutta rakastavat sielut heidän luokseen. Sinä samaisena hetkenä, kun Iankaikkinen Poika hyväksyi Isänsä suunnitelman, joka tähtää siihen, että universumien luodut saavuttavat täydellisyyden, sinä hetkenä kun tästä ylösnousemushankkeesta tuli Isän ja Pojan suunnitelma, samalla hetkellä Äärettömästä Hengestä tuli Isän ja Pojan yhteinen toimeenpanija heidän yhteisen ja ikuisen tarkoituksensa toteuttamiseksi. Ja näin tehdessään Ääretön Henki sitoutui antamaan kaikki jumalallisen läsnäolonsa ja henkipersoonallisuuksiensa voimavarat Isälle ja Pojalle. Hän on pyhittänyt <i>kaiken</i> sille häkellyttävälle suunnitelmalle, jolla eloon jäävät tahdolliset olennot korotetaan Paratiisin täydellisyyden jumalallisiin korkeuksiin.</p>
<p id="p3_6"><sup><small>8:3.6</small></sup>  Ääretön Henki on täysimääräinen, tyhjentävä ja universaalinen ilmoitus Universaalisesta Isästä ja hänen Iankaikkisesta Pojastaan. Kaikki tietämys Isän ja Pojan kumppanuudesta täytyy saada Äärettömän Hengen, jumalallisen ajatuksen ja sanan muodostaman unionin yhteisen edustajan, kautta.</p>
<p id="p3_7"><sup><small>8:3.7</small></sup>  Iankaikkinen Poika on ainoa tie lähestyä Universaalista Isää, ja Ääretön Henki on ainoa keino saavuttaa Iankaikkinen Poika<sup id="cite2"><a href="#fn2">[2]</a></sup>. Ajallisuudesta ylös nousevat olennot kykenevät vain Hengen kärsivällisen huolenpidon avulla löytämään Pojan.</p>
<p id="p3_8"><sup><small>8:3.8</small></sup>  Kaiken olevaisen keskuksessa Ääretön Henki on Paratiisin Jumaluuksista ensimmäinen, jonka ylösnousevat pyhiinvaeltajat saavuttavat. Kolmas Persoona verhoaa Toista ja Ensimmäistä Persoonaa, ja sen vuoksi kaikkien, jotka ovat ehdolla esiteltäviksi Pojalle ja hänen Isälleen, täytyy aina ensin tuntea hänet.</p>
<p id="p3_9"><sup><small>8:3.9</small></sup>  Ja monilla muilla tavoilla Henki edustaa yhtäläisesti ja palvelee samanlaisesti sekä Isää että Poikaa.</p>
<h2 id="p4" class="toc-header"><a href="#p4" class="toc-anchor">¶</a> 4. JUMALALLISEN HUOLENPIDON HENKI </h2>
<p id="p4_1"><sup><small>8:4.1</small></sup>  Sen fyysisen maailmankaikkeuden rinnalla, jossa Paratiisin vetovoima pitää kaiken koossa, on hengellinen maailmankaikkeus, ja siellä Pojan sana tulkitsee Jumalan ajatuksen ja, kun se on ”lihaksi muuttuneena”, se ilmentää yhteen liittyneiden Luojien yhteisolemuksen rakastavaa laupeutta<sup id="cite3"><a href="#fn3">[3]</a></sup>. Mutta koko tämän aineellisen ja hengellisen luomuksen sisällä ja sen läpi käyden on laaja osa-alue, jolla Ääretön Henki ja hänen henkijälkeläisensä tuovat julki jumalallisten vanhempien yhteen kietoutuvaa laupeutta, kärsivällisyyttä ja loputonta kiintymystä heidän yhdessä suunnittelemilleen ja luomilleen älyllisille lapsilleen. Hengen jumalallisen luonteen omin olemus on ikuinen mielen hoivaaminen. Ja Myötätoimijan kaikki henkijälkeläiset jakavat tämän hoivaamishalun, tämän jumalallisen palveluhalukkuuden.</p>
<p id="p4_2"><sup><small>8:4.2</small></sup>  Jumala on rakkautta, Poika on laupeutta, Henki on hoivaa — jumalallisen rakkauden ja loputtoman armon jakamista koko älylliselle luomakunnalle<sup id="cite4"><a href="#fn4">[4]</a></sup>. Henki on Isän tunteman rakkauden ja Pojan osoittaman armon personoituma. Hänessä he ikuisesti yhdistyvät universaalista palvelua varten. Henki on <i>rakkautta, jota sovelletaan</i> luoduista olennoista koostuvaan luomakuntaan, Isän ja Pojan yhteen kietoutunutta rakkautta.</p>
<p id="p4_3"><sup><small>8:4.3</small></sup>  Ääretön Henki tunnetaan Urantialla kaikkialla läsnä olevana vaikutuksena, universaalisena läsnäolevana, mutta Havonassa tulette tuntemaan hänet aktuaalista hoivaa edustavana persoonallisena läsnäolevana. Siellä Paratiisin-Hengen hoiva on esimerkillinen ja innoittava esikuva kullekin hänen rinnakkaisista Hengistään ja kullekin hänen alaiselleen persoonallisuudelle, jotka huolehtivat ajallisuuden ja avaruuden maailmojen luoduista olennoista. Siellä, jumalallisessa universumissa, Ääretön Henki oli täysin mukana Iankaikkisen Pojan seitsemässä transsendentaalisessa ilmestymisessä; samoin hän osallistui alkuperäisen Mikael-Pojan kanssa Havonan kehillä suoritettuihin seitsemään lahjoittautumiseen. Näin hänestä tuli myötätuntoinen ja ymmärtäväinen henkihoivaaja jokaiselle näiden korkeuksissa olevien täydellisten kehien läpi kulkevalle, ajallisuudesta saapuvalle pyhiinvaeltajalle.</p>
<p id="p4_4"><sup><small>8:4.4</small></sup>  Kun Jumalan Luoja-Poika ottaa vastatakseen valmiiksi suunnitellun paikallisuniversumin luomistehtävästä, Äärettömän Hengen persoonallisuudet sitoutuvat tämän Mikael-Pojan uupumattomiksi hoivaajiksi tämän lähtiessä suorittamaan seikkailunkaltaista luomistehtäväänsä. Huomaamme eritoten Luovien Tyttärien, paikallisuniversumien Äiti-Henkien, persoonassa sen Äärettömän Hengen, joka on omistautunut vaalimaan aineellisten luotujen nousua yhä korkeammille hengellisyyden saavuttamisen tasoille. Ja koko tämä luotujen hoivaamiseksi tehty työ suoritetaan täydellisessä sopusoinnussa näiden paikallisuniversumien Luoja-Poikien tarkoitusperien kanssa ja läheisessä yhteydessä heidän persoonallisuuteensa.</p>
<p id="p4_5"><sup><small>8:4.5</small></sup>  Aivan kuin Jumalan Pojat ovat ottaneet jättiläismäiseksi tehtäväkseen paljastaa rakkauden Isän persoonallisuus universumille, samalla tavoin Ääretön Henki omistautuu siihen päättymättömään toimintaan, jonka tarkoituksena on paljastaa jokaisen universumin kaikkien lasten yksilölliselle mielelle Isän ja Pojan yhteinen rakkaus. Henki ei näissä paikallisluomuksissa laskeudu kuolevaisen olennon lihallisessa hahmossa alas aineellisten ihmisrotujen keskuuteen, niin kuin tietyt Jumalan Pojat tekevät, mutta Ääretön Henki ja hänen rinnasteiset henkensä alentavat kylläkin itsensä ja käyvät riemullisesti läpi hämmästyttävän sarjan jumalallisuuden vähennyksiä, kunnes he ilmestyvät rinnallenne enkeleiksi ja opastavat teitä maisen olemassaolon vaatimattomien polkujen päähän.</p>
<p id="p4_6"><sup><small>8:4.6</small></sup>  Juuri tämän vähentyvän sarjan avulla Ääretön Henki pääsee itse asiassa ja persoonan ominaisuudessa varsin lähelle jokaista olentoa, joka on lähtöisin eläimellisen alkuperän sfääriltä. Ja tämän kaiken Henki tekee olemassaoloaan Jumaluuden Kolmantena Persoonana kaiken olevaisen keskuksessa millään tavoin kumoamatta<sup id="cite5"><a href="#fn5">[5]</a></sup>.</p>
<p id="p4_7"><sup><small>8:4.7</small></sup>  Myötäluoja on totisesti ja iäti suuri hoivaava persoonallisuus, universaalinen laupeudenpalvelija. Ymmärtääksenne Hengen harjoittamaa huolenpitoa miettikääpä sitä totuutta, että hän on sekä Isän tunteman loputtoman rakkauden että Pojan osoittaman ikuisen armon yhteinen kuvastaja. Hengen harjoittama toiminta ei kuitenkaan rajoitu pelkästään Iankaikkisen Pojan ja Universaalisen Isän edustamiseen. Äärettömällä Hengellä on myös valta omissa nimissään ja omalla oikeudellaan huolehtia maailman luoduista; Kolmas Persoona edustaa jumalallista arvokkuutta ja harjoittaa sen lisäksi universaalista armeliaisuuden osoittamista omissa nimissään.</p>
<p id="p4_8"><sup><small>8:4.8</small></sup>  Kun ihminen saa tietää enemmän tämän Äärettömän Hengen luotujen perhekuntaan kuuluvien alempien ryhmien harjoittamasta rakastavasta ja uupumattomasta huolenpidosta, niin hän on entistäkin enemmän ihaileva ja kunnioittava tämän Universaalisen Isän ja Iankaikkisen Pojan yhteisen Toiminnan transsendenttista olemusta ja verratonta luonteenlaatua. Tämä Henki on totisesti ”Herran silmät, jotka aina katsovat vanhurskaiden puoleen” ja ”jumalalliset korvat, jotka ovat aina avoimet heidän rukouksilleen”<sup id="cite6"><a href="#fn6">[6]</a></sup><sup id="cite7"><a href="#fn7">[7]</a></sup>.</p>
<h2 id="p5" class="toc-header"><a href="#p5" class="toc-anchor">¶</a> 5. JUMALAN LÄSNÄOLO </h2>
<p id="p5_1"><sup><small>8:5.1</small></sup>  Äärettömän Hengen silmiinpistävin attribuutti on omnipresenssi. Kautta koko universumien universumin läsnä on kaikkialla tämä kaiken läpäisevä henki, mikä on universaalisen ja jumalallisen mielen läsnäoloon verrattuna varsin samankaltaista. Sekä Jumaluuden Toista että sen Kolmatta Persoonaa edustavat kaikissa maailmoissa heidän aina läsnä oleva henkensä.</p>
<p id="p5_2"><sup><small>8:5.2</small></sup>  Isä on <i>infiniittinen</i> ja sen vuoksi häntä rajoittaa vain se, mitä hän tahtoo. Suuntaajia lahjoittaessaan ja persoonallisuuden yhteyspiiriinsä liittäessään Isä toimii yksin, mutta henkivoimien ottaessa yhteyttä älyllisiin olentoihin hän käyttää Iankaikkisen Pojan ja Äärettömän Hengen henkeä ja persoonallisuutta. Tahtonsa mukaan hän on hengellisesti läsnä yhtäläisesti Pojan tai Myötätoimijan kanssa. Hän on läsnä Pojan <i>kanssa</i> ja Henge<i>ssä.</i> Isä on aivan varmasti läsnä kaikkialla, ja havaitsemme hänen läsnäolonsa minkä tahansa ja kaikkien näiden erilaisten mutta toisiinsa liittyvien voimien, vaikutusten ja läsnäolojen avulla ja kautta.</p>
<p id="p5_3"><sup><small>8:5.3</small></sup>  Pyhissä kirjoituksissanne näkyy termiä <i>Jumalan Henki</i> käytettävän tarkoittamaan, milloin Paratiisin Ääretöntä Henkeä, milloin paikallisuniversuminne Luovaa Henkeä<sup id="cite8"><a href="#fn8">[8]</a></sup>. Pyhä Henki on Paratiisin Äärettömän Hengen äsken mainitun Luovan Tyttären hengellinen yhteyspiiri. Pyhä Henki on jokaisen paikallisuniversumin oma kotoperäinen yhteyspiiri, eikä se ulotu tämän luomakunnan hengellisen maailman ulkopuolelle; Ääretön Henki on sen sijaan omnipresentti.</p>
<p id="p5_4"><sup><small>8:5.4</small></sup>  Hengellisiä vaikuttajia on monia, ja he kaikki ovat kuin <i>yksi.</i> Jopa Ajatuksensuuntaajien toiminta, vaikka se on riippumatonta kaikista muista vaikuttajista, sattuu poikkeuksetta yhteen Äärettömän Hengen ja paikallisuniversumin Äiti-Hengen yhteisvaikutusten aikaansaaman henkihoivan kanssa. Kun nämä hengelliset läsnäolevat toimivat urantialaisten elämässä, niistä ei voi sanoa, kumpi on kumpi. Mielenne sisällä ja sielunne suhteen ne toimivat alkuperänsä erilaisuudesta huolimatta kuin yksi henki. Ja tätä yhdistynyttä hengellistä huolenpitoa kokiessanne siitä tulee teille Korkeimman vaikutusta, Korkeimman, ”joka kykenee aina varjelemaan teidät lankeamiselta ja esittelemään teidät virheettöminä korkeuksissa olevan Isänne edessä”<sup id="cite9"><a href="#fn9">[9]</a></sup>.</p>
<p id="p5_5"><sup><small>8:5.5</small></sup>  Muistakaa aina, että Ääretön Henki on <i>Myötä</i>toimija. Sekä Isä että Poika toimivat hänessä ja hänen kauttaan<sup id="cite10"><a href="#fn10">[10]</a></sup>. Hän on läsnä ei vain omana itsenään vaan myös Isänä ja Poikana ja Isä-Poikana. Tämän seikan huomioon ottaen ja monista muista syistä Äärettömän Hengen henkiläsnäolosta puhutaan usein käyttäen sanoja ”Jumalan henki”.</p>
<p id="p5_6"><sup><small>8:5.6</small></sup>  Olisi niin ikään johdonmukaista puhua kaiken hengellisen huolenpidon yhdyssiteestä Jumalan henkenä, sillä sellaista yhdyssidettä todellakin merkitsee Jumala Isän, Jumala Pojan, Jumala Hengen ja Seitsenkertaisen Jumalan — jopa Korkeimman Jumalan — henkien välinen liitto<sup id="cite11"><a href="#fn11">[11]</a></sup>.</p>
<h2 id="p6" class="toc-header"><a href="#p6" class="toc-anchor">¶</a> 6. ÄÄRETTÖMÄN HENGEN PERSOONALLISUUS </h2>
<p id="p6_1"><sup><small>8:6.1</small></sup>  Älkää antako Kolmannen Lähteen ja Keskuksen laajamittaisen lahjoittautumisen ja kaukaisuuksiin ulottuvan levittäytymisen hämärtää tai muutoin vähentää sitä, että hänen persoonallisuutensa on tosiasia. Ääretön Henki on universumiläsnäolo, ikuinen toiminta, kosminen voima, pyhä vaikuttaja ja universaalinen mieli. Hän on näitä kaikkia ja äärettömästi enemmän, mutta hän on myös tosi ja jumalallinen persoonallisuus.</p>
<p id="p6_2"><sup><small>8:6.2</small></sup>  Ääretön Henki on täysimääräinen ja täydellinen persoonallisuus, Universaalisen Isän ja Iankaikkisen Pojan kanssa tasavertainen ja rinnasteinen. Myötäluoja on universumien korkeammille älyllisille olennoille aivan yhtä todellinen ja näkyvä kuin Isä ja Poika, jopa näkyvämpi, sillä kaikkien ylösnousevien on saavutettava nimenomaan Henki, ennen kuin he saavat Pojan kautta lähestyä Isää.</p>
<p id="p6_3"><sup><small>8:6.3</small></sup>  Ääretön Henki, Jumaluuden Kolmas Persoona, omaa kaikki ne attribuutit, jotka mielestänne kuuluvat persoonallisuuteen. Hengellä on absoluuttinen mieli: ”Henki tutkii kaikki olevaiset, jopa Jumalan syvyydet<sup id="cite12"><a href="#fn12">[12]</a></sup>.” Henki ei omaa pelkästään mieltä, vaan myös tahdon. Kun hän jakaa lahjojaan, hänestä on kirjoitettu: ”Mutta kaikki nämä saa aikaan tämä samainen Henki, jakaen jokaiselle erikseen, niin kuin tahtoo<sup id="cite13"><a href="#fn13">[13]</a></sup>.”</p>
<p id="p6_4"><sup><small>8:6.4</small></sup>  ”Hengen tuntema rakkaus” on todellista, niin kuin ovat myös hänen surunsa; sen vuoksi ”Älkää tehkö Jumalan Henkeä murheelliseksi<sup id="cite14"><a href="#fn14">[14]</a></sup><sup id="cite15"><a href="#fn15">[15]</a></sup>.” Tarkastelemmepa Ääretöntä Henkeä sitten Paratiisin-Jumaluutena tai paikallisuniversumin Luovana Henkenä, havaitsemme, ettei Myötäluoja ole pelkästään Kolmas Lähde ja Keskus vaan myös jumalallinen persoona. Tämä jumalallinen persoonallisuus myös reagoi maailmankaikkeuteen persoonan tavoin. Henki puhuu teille: ”Jolla on korva, hän kuulkoon, mitä Henki sanoo<sup id="cite16"><a href="#fn16">[16]</a></sup>.” ”Henki suorittaa itse esirukouksen puolestasi<sup id="cite17"><a href="#fn17">[17]</a></sup>.” Henki vaikuttaa luotuihin olentoihin suoraan ja henkilökohtaisesti, ”sillä Jumalan hengen johtamat, olivatpa he kuinka monet tahansa, ovat Jumalan poikia<sup id="cite18"><a href="#fn18">[18]</a></sup><sup id="cite19"><a href="#fn19">[19]</a></sup>.”</p>
<p id="p6_5"><sup><small>8:6.5</small></sup>  Vaikka näemme, miten Ääretön Henki huolehtii universumien universumin etäisistäkin maailmoista, vaikka kohtaamme tämän samaisen koordinoivan Jumaluuden toimimassa Kolmannesta Lähteestä ja Keskuksesta peräisin olevien moninaisten olentojen lukemattomissa legioonissa ja näiden kautta, vaikka tunnemme Hengen kaikkiallisen läsnäolon, vakuutamme silti, että tämä sama Kolmas Lähde ja Keskus on persoona, kaikkien olevaisten, kaikkien olentojen ja kaikkien universumien Myötäluoja.</p>
<p id="p6_6"><sup><small>8:6.6</small></sup>  Universumien hallintotyössä Isä, Poika ja Henki ovat täydellisesti ja ikuisesti toisiinsa kytketyt. Vaikka heistä itse kullakin on oma henkilökohtainen sarkansa koko luomistuloksen hoivaamisessa, kaikki kolme kytkeytyvät silti jumalallisesti ja absoluuttisesti toisiinsa sellaisessa luomakuntaan kohdistuvassa palvelussa ja valvontatyössä, joka iäti tekee heidät <i>yhdeksi.</i></p>
<p id="p6_7"><sup><small>8:6.7</small></sup>  Äärettömän Hengen persoonassa Isä ja Poika ovat läsnä keskinäisesti, aina ja kvalifioimattomassa täydellisyydessä, sillä Henki on Isän kaltainen ja Pojan kaltainen ja myös Isän ja Pojan kaltainen, kun nämä kaksi ovat iäti yksi.</p>
<p id="p6_8"><sup><small>8:6.8</small></sup>  [Esittänyt Urantialla yksi Uversan Jumalallisista Neuvonantajista, jonka Päivien Muinaiset valtuuttivat kuvailemaan Äärettömän Hengen olemusta ja toimintaa.]</p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/The_Urantia_Book/7">Luku 7. Iankaikkisen Pojan suhde maailmankaikkeuteen</a></td>
        <td><a href="/fi/The_Urantia_Book/Index">Indeksi</a></td>
        <td><a href="/fi/The_Urantia_Book/9">Luku 9. Äärettömän Hengen suhde maailmankaikkeuteen</a></td>
      </tr>
    </tbody>
  </table>
</figure>
<h2>Viittauksia</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Jumala on henki</i>: <a href="/fi/Bible/John/4#v24">Joh 4:24</a>. </li>
  <li id="fn2"><a href="#cite2">↑</a> <i>Poika: ainoa tie</i>: <a href="/fi/Bible/Matthew/11#v27">Matt 11:27</a>; <a href="/fi/Bible/Luke/10#v22">Luuk 10:22</a>; <a href="/fi/Bible/John/1#v18">Joh 1:18</a>; <a href="/fi/Bible/John/6#v44">Joh 6:44-46</a>; <a href="/fi/Bible/John/14#v6">Joh 14:6-11,20</a>. </li>
  <li id="fn3"><a href="#cite3">↑</a> <i>lihaksi tullut sana</i>: <a href="/fi/Bible/John/1#v14">Joh 1:14</a>. </li>
  <li id="fn4"><a href="#cite4">↑</a> <i>Jumala on rakkaus</i>: <a href="/fi/Bible/1_John/4#v8">1 Joh 4:8,16</a>. </li>
  <li id="fn5"><a href="#cite5">↑</a> <i>Hengen vetovoima</i>: <a href="/fi/Bible/Hebrews/7#v19">Hepr 7:19</a>; <a href="/fi/Bible/James/4#v8">Jaak 4:8</a>. </li>
  <li id="fn6"><a href="#cite6">↑</a> <i>Herran silmät vanhurskaiden yllä</i>: <a href="/fi/Bible/Psalms/34#v15">Ps 34:15</a>; <a href="/fi/Bible/1_Peter/3#v12">1 Piet 3:12</a>. </li>
  <li id="fn7"><a href="#cite7">↑</a> <i>Jumalalliset korvat aina auki</i>: <a href="/fi/Bible/Psalms/34#v15">Ps 34:15</a>; <a href="/fi/Bible/1_Peter/3#v12">1 Piet 3:12</a>. </li>
  <li id="fn8"><a href="#cite8">↑</a> <i>Jumalan Henki (Pyhä Henki)</i>: <a href="/fi/Bible/Genesis/1#v2">1 Moos 1:2</a>; <a href="/fi/Bible/Exodus/31#v3">2 Moos 31:3</a>; <a href="/fi/Bible/Exodus/35#v31">2 Moos 35:31</a>; <a href="/fi/Bible/Job/33#v4">Job 33:4</a>; <a href="/fi/Bible/Psalms/51#v10">Ps 51:10-11</a>; <a href="/fi/Bible/Psalms/139#v7">Ps 139:7</a>; <a href="/fi/Bible/Proverbs/1#v23">Sananl 1:23</a>; <a href="/fi/Bible/Isaiah/44#v3">Jes 44:3</a>; <a href="/fi/Bible/Isaiah/59#v21">Jes 59:21</a>; <a href="/fi/Bible/Isaiah/61#v1">Jes 61:1</a>; <a href="/fi/Bible/Isaiah/63#v10">Jes 63:10-11</a>; <a href="/fi/Bible/Luke/4#v1">Luuk 4:1</a>; <a href="/fi/Bible/Luke/11#v13">Luuk 11:13</a>; <a href="/fi/Bible/John/1#v33">Joh 1:33</a>; <a href="/fi/Bible/John/3#v5">Joh 3:5</a>; <a href="/fi/Bible/2_Timothy/1#v14">2 Tim 1:14</a>. </li>
  <li id="fn9"><a href="#cite9">↑</a> <i>Kykenee säilyttämään ja esittämään sinut</i>: <a href="/fi/Bible/Jude/1#v24">Juud 1:24</a>. </li>
  <li id="fn10"><a href="#cite10">↑</a> <i>Jumalan Henki (Pyhä Henki)</i>: <a href="/fi/Bible/Genesis/1#v2">1 Moos 1:2</a>; <a href="/fi/Bible/Exodus/31#v3">2 Moos 31:3</a>; <a href="/fi/Bible/Exodus/35#v31">2 Moos 35:31</a>; <a href="/fi/Bible/Job/33#v4">Job 33:4</a>; <a href="/fi/Bible/Psalms/51#v10">Ps 51:10-11</a>; <a href="/fi/Bible/Psalms/139#v7">Ps 139:7</a>; <a href="/fi/Bible/Proverbs/1#v23">Sananl 1:23</a>; <a href="/fi/Bible/Isaiah/44#v3">Jes 44:3</a>; <a href="/fi/Bible/Isaiah/59#v21">Jes 59:21</a>; <a href="/fi/Bible/Isaiah/61#v1">Jes 61:1</a>; <a href="/fi/Bible/Isaiah/63#v10">Jes 63:10-11</a>; <a href="/fi/Bible/Luke/4#v1">Luuk 4:1</a>; <a href="/fi/Bible/Luke/11#v13">Luuk 11:13</a>; <a href="/fi/Bible/John/1#v33">Joh 1:33</a>; <a href="/fi/Bible/John/3#v5">Joh 3:5</a>; <a href="/fi/Bible/2_Timothy/1#v14">2 Tim 1:14</a>. </li>
  <li id="fn11"><a href="#cite11">↑</a> <i>Jumala on henki</i>: <a href="/fi/Bible/John/4#v24">Joh 4:24</a>. </li>
  <li id="fn12"><a href="#cite12">↑</a> <i>Henki tutkii kaiken</i>: <a href="/fi/Bible/1_Chronicles/28#v9">1 Aik 28:9</a>; <a href="/fi/Bible/1_Corinthians/2#v10">1 Kor 2:10</a>. </li>
  <li id="fn13"><a href="#cite13">↑</a> <i>Sama henki jakaa ihmiselle</i>: <a href="/fi/Bible/1_Corinthians/12#v11">1 Kor 12:11</a>. </li>
  <li id="fn14"><a href="#cite14">↑</a> <i>Hengen rakkaus</i>: <a href="/fi/Bible/Romans/15#v30">Room 15:30</a>. </li>
  <li id="fn15"><a href="#cite15">↑</a> <i>Älkää surko Jumalan Henkeä</i>: <a href="/fi/Bible/Ephesians/4#v30">Ef 4:30</a>. </li>
  <li id="fn16"><a href="#cite16">↑</a> <i>Olkaa kuulolla, kuulkaa Henkeä</i>: <a href="/fi/Bible/Revelation/2#v7">Ilm 2:7,11,17,29</a>; <a href="/fi/Bible/Revelation/3#v6">Ilm 3:6,13,22</a>. </li>
  <li id="fn17"><a href="#cite17">↑</a> <i>Henki tekee esirukouksen</i>: <a href="/fi/Bible/Romans/8#v26">Room 8:26-27</a>. </li>
  <li id="fn18"><a href="#cite18">↑</a> <i>Jumalan pojat</i>: <a href="/fi/Bible/1_Chronicles/22#v10">1 Aik 22:10</a>; <a href="/fi/Bible/Psalms/2#v7">Ps 2:7</a>; <a href="/fi/Bible/Isaiah/56#v5">Jes 56:5</a>; <a href="/fi/Bible/Matthew/5#v9">Matt 5:9,16,45</a>; <a href="/fi/Bible/Luke/20#v36">Luuk 20:36</a>; <a href="/fi/Bible/John/1#v12">Joh 1:12-13</a>; <a href="/fi/Bible/John/11#v52">Joh 11:52</a>; <a href="/fi/Bible/Acts_of_the_Apostles/17#v28">Apt 17:28-29</a>; <a href="/fi/Bible/Romans/9#v26">Room 9:26</a>; <a href="/fi/Bible/2_Corinthians/6#v18">2 Kor 6:18</a>; <a href="/fi/Bible/Galatians/3#v26">Gal 3:26</a>; <a href="/fi/Bible/Galatians/4#v5">Gal 4:5-7</a>; <a href="/fi/Bible/Ephesians/1#v5">Ef 1:5</a>; <a href="/fi/Bible/Philippians/2#v15">Fil 2:15</a>; <a href="/fi/Bible/Hebrews/12#v5">Hepr 12:5-8</a>; <a href="/fi/Bible/1_John/3#v1">1 Joh 3:1-2,10</a>; <a href="/fi/Bible/1_John/5#v2">1 Joh 5:2</a>; <a href="/fi/Bible/Revelation/21#v7">Ilm 21:7</a>; <a href="/fi/Bible/2_Samuel/7#v14">2 Sam 7:14</a>. </li>
  <li id="fn19"><a href="#cite19">↑</a> <i>Hengen johdattamat ovat Jumalan poikia</i>: <a href="/fi/Bible/Romans/8#v14">Room 8:14-17,19,21</a>. </li>
</ol>
</div>
