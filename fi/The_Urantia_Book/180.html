<!--
title: LUKU 180. JÄÄHYVÄISPUHE
description: 
published: true
date: 2023-5-16T23:56:32Z
tags: the urantia book—papers
editor: ckeditor
dateCreated: 2022-8-10T23:7:40Z
-->

<p class="v-card v-sheet theme--light grey lighten-3 px-2 mb-4">© 1993 Urantia Foundationin</p>
<figure class="table chapter-navigator">
  <table>
    <tbody>
      <tr>
        <td>
        <a href="/fi/The_Urantia_Book/179">
          <span class="mdi mdi-arrow-left-drop-circle"></span><span class="pl-2">Luku 179. Viimeinen ehtoollinen</span>
        </a>
        </td>
        <td>
        <a href="/fi/The_Urantia_Book/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        <br>
        <a href="/fi/The_Urantia_Book_Multiple/180">
          <span class="mdi mdi-view-parallel"></span><span class="pl-2">Useita versioita</span>
        </a>
        </td>
        <td>
        <a href="/fi/The_Urantia_Book/181">
          <span class="pr-2">Luku 181. Viimeiset kehotukset ja varoitukset</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/fi/The_Urantia_Book/180#p0_1">180:0.1</a></small></sup>  APOSTOLIT luulivat Jeesuksen aikovan Viimeisen ehtoollisen päätteeksi lauletun psalmin jälkeen palata välittömästi leirille, mutta hän antoikin heille merkin istuutua. Mestari sanoi:</p>
<p id="p0_2"><sup><small><a href="/fi/The_Urantia_Book/180#p0_2">180:0.2</a></small></sup>  ”Muistatte hyvin, kun lähetin teidät matkaan kukkarotta ja lompakotta ja neuvoinpa teitä jättämään ylimääräiset vaatteetkin kotiin. Ja muistanette kaikki, ettei teiltä mitään puuttunut. Mutta nyt teille koittavat myrskyisät ajat. Enää ette voi luottaa kansanjoukkojen hyvään tahtoon. Ottakoon vastedes se, jolla on rahakukkaro, sen mukaansa. Kun menette maailmalle julistamaan tätä evankeliumia, ottakaa mukaanne varusteet, niin kuin parhaaksi katsotte<sup id="cite1"><a href="#fn1">[1]</a></sup>. Olen tullut tuomaan rauhan, mutta se ei ilmesty vähään aikaan<sup id="cite2"><a href="#fn2">[2]</a></sup>.</p>
<p id="p0_3"><sup><small><a href="/fi/The_Urantia_Book/180#p0_3">180:0.3</a></small></sup>  ”Se aika on nyt tullut, jolloin Ihmisen Poika kruunataan kunnialla, ja Isä kruunautuu minussa<sup id="cite3"><a href="#fn3">[3]</a></sup>. Ystäväni, olen luonanne enää hetkisen. Kohta te etsitte minua, mutta ette minua löydä, sillä olen menossa paikkaan, jonne ette voi tällä hetkellä tulla<sup id="cite4"><a href="#fn4">[4]</a></sup><sup id="cite5"><a href="#fn5">[5]</a></sup>. Mutta saatuanne päätökseen työnne maan päällä samaan tapaan kuin minä nyt olen vienyt päätökseen oman työni, sitten tulette luokseni, kuten minä nyt valmistaudun lähtemään Isäni tykö<sup id="cite6"><a href="#fn6">[6]</a></sup>. Jäljellä on vain muutama hetki siihen, jolloin jätän teidät, ettekä minua enää maan päällä näe. Mutta te kaikki näette minut tulevana aikana noustessanne valtakuntaan, jonka Isäni on minulle antanut.”</p>
<h2 id="p1" class="toc-header"><a href="#p1" class="toc-anchor">¶</a> 1. UUSI KÄSKY </h2>
<p id="p1_1"><sup><small><a href="/fi/The_Urantia_Book/180#p1_1">180:1.1</a></small></sup>  Jonkin aikaa jatkuneen vapaan keskustelun jälkeen Jeesus nousi seisomaan ja sanoi: ”Kun panin teidän hyväksenne toimeen vertauksen, joka näytti, kuinka auliita teidän tulisi olla palvelemaan toinen toistanne, sanoin haluavani antaa teille uuden käskyn. Ja tahtoisin tehdä sen nyt, kun olen lähdössä luotanne. Teille on tuttu se käsky, joka kehottaa teitä rakastamaan toisianne; rakastamaan lähimmäistänne niin kuin itseänne. Mutta en ole täysin tyytyväinen edes siihen, että lapseni osoittavat tuonkaltaista vilpitöntä kiintymystä. Tahtoisin, että teette vieläkin suurempia rakkauden tekoja uskovan veljesyhteisön valtakunnassa. Ja siksi annankin teille tämän uuden käskyn: Rakastakaa toisianne niin kuin minä olen rakastanut teitä<sup id="cite7"><a href="#fn7">[7]</a></sup>. Ja tämän myötä kaikki ihmiset tietävät teidän olevan minun opetuslapsiani, jos näin toisianne rakastatte.</p>
<figure id="Figure_180_1_1" class="image urantiapedia image-style-align-right">
  <img src="/image/The_Urantia_Book/Jesus_life/paintings/Our_Lord_Jesus_Christ.jpg">
  <figcaption>
    <em>Herramme Jeesus Kristus</em>, James Tissot, 1886 – 1894, <a href="https://en.wikipedia.org/wiki/File:Brooklyn_Museum_-_Our_Lord_Jesus_Christ_(Notre-Seigneur_Jésus-Christ)_-_James_Tissot.jpg" target="_blank">Wikimedia</a>
  </figcaption>
</figure>
<p id="p1_2"><sup><small><a href="/fi/The_Urantia_Book/180#p1_2">180:1.2</a></small></sup>  ”Tämän uuden käskyn teille antaessani en laske taas uutta taakkaa sielunne kannettavaksi, vaan mieluumminkin tuon teille uutta iloa ja teen teille mahdolliseksi kokea uutta mielihyvää siitä, että tunnette riemut, joiden lähde on sydämestänne kumpuavan kiintymyksen osoittaminen kanssaihmisiänne kohtaan<sup id="cite8"><a href="#fn8">[8]</a></sup>. Tulen kohta kokemaan ylimaallisen ilon — vaikka ulkonaisesti näyttääkin, että joudun kestämään murhetta —, kun vuodatan rakkauteni teille ja kuolevaistovereillenne<sup id="cite9"><a href="#fn9">[9]</a></sup>.</p>
<p id="p1_3"><sup><small><a href="/fi/The_Urantia_Book/180#p1_3">180:1.3</a></small></sup>  ”Kehottaessani teitä rakastamaan toisianne niin kuin minä olen teitä rakastanut, pidän edessänne oikean rakkauden korkeinta mittapuuta, sillä suurempaa rakkautta ei kenelläkään voi olla kuin, että hän antaa henkensä ystäviensä puolesta<sup id="cite10"><a href="#fn10">[10]</a></sup><sup id="cite11"><a href="#fn11">[11]</a></sup>. Ja te olette ystäviäni; tulette jatkuvasti olemaan ystäviäni, jos vain olette valmiita tekemään, mitä olen teille opettanut. Te olette kutsuneet minua Mestariksi, mutta minä en kutsu teitä palvelijoiksi. Jos vain rakastatte toisianne, kuten minä rakastan teitä, olette ystäviäni, ja puhun teille alati siitä, minkä Isä paljastaa minulle.</p>
<p id="p1_4"><sup><small><a href="/fi/The_Urantia_Book/180#p1_4">180:1.4</a></small></sup>  ”Ei ole vain niin, että te olette valinneet minut, vaan on myös niin, että minä olen valinnut teidät, ja olen antanut teille tehtäväksi mennä maailmaan ja tuottaa kanssaihmisillenne osoitetun rakastavan palvelun hedelmiä, niin kuin minä olen elänyt keskuudessanne ja kertonut teille, millainen Isä on<sup id="cite12"><a href="#fn12">[12]</a></sup>. Sekä Isä että minä työskentelemme kumpikin kanssanne, ja tulette kokemaan jumalallista riemun täyteyttä, jos vain noudatatte käskyäni ja rakastatte toinen toisianne niin kuin minä olen teitä rakastanut.”</p>
<p id="p1_5"><sup><small><a href="/fi/The_Urantia_Book/180#p1_5">180:1.5</a></small></sup>  Mikäli mielit jakaa Mestarin riemun, sinun on jaettava hänen rakkautensa<sup id="cite13"><a href="#fn13">[13]</a></sup>. Ja hänen rakkautensa jakaminen merkitsee, että olet jakanut hänen palveluksensa. Tällainen rakastamisen kokemus ei vapahda sinua tämän maailman vaikeuksista; se ei luo uutta maailmaa, mutta on aivan varmaa, että se tekee vanhasta maailmasta uuden.</p>
<p id="p1_6"><sup><small><a href="/fi/The_Urantia_Book/180#p1_6">180:1.6</a></small></sup>  Pidä mielessäsi, että se, mitä Jeesus vaatii, on lojaalisuutta, ei uhria. Jos kokee uhranneensa jotakin, se on merkki siitä, että mukana ei ollut täydestä sydämestä lähtevää rakkautta, joka olisi tehnyt tällaisesta rakastavasta palveluksesta ylimmän ilon. Jos tajuat jonkin asian <i>velvollisuudeksi,</i> se on merkki siitä, että suhtaudut asiaan palvelijamaisesti, ja niin et tavoita sitä valtavaa elämystä, jonka saisit, jos tekisit palveluksesi ystävänä ja ystävälle. Ystävyyden yllyke ylittää kaikki vakuuttuneisuudet siitä, että jokin asia on velvollisuus, eikä ystävän ystävälle tekemää palvelusta voi koskaan kutsua uhraukseksi. Mestari on opettanut apostoleille, että he ovat Jumalan poikia<sup id="cite14"><a href="#fn14">[14]</a></sup>. Hän on kutsunut heitä veljiksi, ja nyt hän ennen lähtöään kutsuu heitä ystävikseen.</p>
<h2 id="p2" class="toc-header"><a href="#p2" class="toc-anchor">¶</a> 2. VIINIPUU JA SEN OKSAT </h2>
<p id="p2_1"><sup><small><a href="/fi/The_Urantia_Book/180#p2_1">180:2.1</a></small></sup>  Sitten Jeesus nousi taas seisaalleen ja jatkoi apostoleidensa opettamista: ”Minä olen oikea viinipuu, ja Isäni on viinitarhuri. Minä olen viinipuu, ja te olette oksat. Ja Isä edellyttää minulta vain, että kannatte paljon hedelmiä<sup id="cite15"><a href="#fn15">[15]</a></sup>. Viinipuun karsimisen tarkoituksena on vain sen oksien satoisuuden lisääminen. Jokaisen minusta versovan oksan, joka ei kanna hedelmää, Isä karsii pois. Jokaisen hedelmää tuottavan oksan Isä puhdistaa, jotta se kantaa entistäkin enemmän hedelmiä. Olette jo puhtaat sen sanan kautta, jonka olen puhunut, mutta teidän tulee myös pysyä puhtaina. Teidän täytyy pysyä minussa, ja minun teissä, sillä oksa kuihtuu, jos se erotetaan viinipuusta. Niin kuin ei oksakaan voi kantaa hedelmää, ellei se pysy viinipuussa, niin ette tekään voi tuottaa rakastavan palvelun hedelmiä, ellette pysy minussa. Muistakaa, että minä olen se oikea viinipuu, ja te olette sen elävät oksat<sup id="cite16"><a href="#fn16">[16]</a></sup>. Joka elää minussa ja minä hänessä, kantaa runsain määrin hengen hedelmiä ja kokee ylintä iloa siitä, että tuottaa tämän hengellisen sadon. Jos tahdotte pitää tämän elävän hengellisen yhteyden minuun, kannatte runsaan hedelmäsadon. Jos pysytte minussa ja jos sanani elävät teissä, kykenette esteettömään kanssakäymiseen kanssani, ja siinä tapauksessa elävä henkeni voi niin täyttää teidät, että voitte pyytää, mitä henkeni ikinä tahtoo, ja tehdä kaiken tämän täysin vakuuttuneina siitä, että Isä suostuu pyyntöömme<sup id="cite17"><a href="#fn17">[17]</a></sup>. Isä kruunataan kunnialla sillä, että viinipuussa on paljon eläviä oksia ja että jokainen oksa kantaa runsaasti hedelmää. Ja kun maailma näkee nämä hedelmiä kantavat oksat — ystäväni, jotka rakastavat toisiaan niin kuin minä olen heitä rakastanut, — niin kaikki ihmiset tietävät teidän totisesti olevan opetuslapsiani<sup id="cite18"><a href="#fn18">[18]</a></sup>.</p>
<p id="p2_2"><sup><small><a href="/fi/The_Urantia_Book/180#p2_2">180:2.2</a></small></sup>  ”Niin kuin Isä on minua rakastanut, niin olen minäkin teitä rakastanut<sup id="cite19"><a href="#fn19">[19]</a></sup>. Eläkää rakkaudessani, niin kuin minä elän Isän rakkaudessa. Jos niin teette kuin olen teille opettanut, pysytte rakkaudessani, samoin kuin minä olen pitänyt Isän sanan ja pysyn alati hänen rakkaudessaan.”</p>
<p id="p2_3"><sup><small><a href="/fi/The_Urantia_Book/180#p2_3">180:2.3</a></small></sup>  Juutalaiset olivat jo kauan aikaa opettaneet, että Messias olisi Daavidin esi-isien ”viinipuusta versova vesa”, ja tämän ikivanhan opetuksen muistoksi Herodeksen temppelin sisäänkäyntiä koristi suuri tunnuskuvio, jossa oli kuvattuna rypäleterttu ja siihen liittyvä viinipuu<sup id="cite20"><a href="#fn20">[20]</a></sup>. Nämä seikat palautuivat kaikkien apostolien mieleen, kun Mestari puhui heille tuona iltana yläsalissa.</p>
<p id="p2_4"><sup><small><a href="/fi/The_Urantia_Book/180#p2_4">180:2.4</a></small></sup>  Mutta Mestarin esittämä päätelmä rukoilemisesta aiheutti myöhemmin suurta surua. Kovin suuria vaikeuksia ei näiden opetusten osalta olisi syntynyt, jos hänen sanansa olisi muistettu täsmällisesti ja myöhemmin merkitty muistiin sanatarkasti. Mutta siinä muodossa, jonka ne muistiin merkittäessä saivat, uskovat suhtautuivat Jeesuksen nimissä esitettyyn rukoukseen lopulta jonkinlaisena korkeimpana taikuutena, ja he luulivat saavansa Isältä kaiken, mitä he pyytäisivät. Vuosisatojen ajan ovat rehelliset sielut jatkuvasti romuttaneet uskonsa tätä kompastuskiveä vasten. Kuinka kauan vielä kestää, ennen kuin uskovien maailma ymmärtää, ettei rukoilu ole mikään sellainen keino, jolla saa läpi oman tahtonsa, vaan että se on mieluumminkin ohjelma Jumalan tien valitsemiseksi, kokemus, jossa opitaan tunnistamaan ja täyttämään Isän tahto? On aivan totta, että voitte, sitten kun oma tahtonne on kiistämättömästi asettunut hänen tahtonsa taakse, pyytää mitä hyvänsä, joka on peräisin tuosta tahtojen liitosta, ja siihen suostutaan. Ja tällainen tahtojen yhdistyminen toteutuu Jeesuksen toimesta ja hänen kauttaan, aivan kuten viinipuun elämä virtaa eläviin oksiin ja niiden kautta<sup id="cite21"><a href="#fn21">[21]</a></sup>.</p>
<p id="p2_5"><sup><small><a href="/fi/The_Urantia_Book/180#p2_5">180:2.5</a></small></sup>  Jos tällaisen elävän yhteyden vallitessa jumalallisuuden ja ihmisyyden välillä ihmisyys sattuisi ajattelemattomuuttaan ja tietämättömyyttään rukoilemaan itsekästä vaivattomuutta ja kunniankipeydestä kertovia saavutuksia, sellaiseen voi olla vain yksi jumalallinen vastaus: elävien oksastojen on tuotettava yhä enemmän hengen hedelmiä. Kun viinipuun oksa on elävä, kaikkiin sen pyyntöihin voi olla vain yksi vastaus: on tuotettava lisää rypäleitä. Itse asiassa oksa on olemassa vain sitä varten, että se kantaa hedelmää, eikä se voi tehdä muuta kuin tuottaa rypäleitä<sup id="cite22"><a href="#fn22">[22]</a></sup>. Samoin on oikea uskova olemassa vain, jotta hän kantaisi hengen hedelmiä — rakastaisi ihmistä niin kuin Jumala on uskovaa itseään rakastanut —, jotta rakastaisimme toisiamme niin kuin Jeesus on meitä rakastanut<sup id="cite23"><a href="#fn23">[23]</a></sup><sup id="cite24"><a href="#fn24">[24]</a></sup>.</p>
<p id="p2_6"><sup><small><a href="/fi/The_Urantia_Book/180#p2_6">180:2.6</a></small></sup>  Laskiessaan kurittavan kätensä viinipuun päälle Isä tekee sen rakkaudesta, siinä tarkoituksessa, että oksat kantaisivat runsaat määrät hedelmää. Ja viisas viinitarhuri hakkaa pois vain kuolleet ja hedelmättömät oksat.</p>
<p id="p2_7"><sup><small><a href="/fi/The_Urantia_Book/180#p2_7">180:2.7</a></small></sup>  Jeesuksen oli perin vaikea saada edes apostolinsa tiedostamaan, että rukoilu on hengestä syntyneiden uskovien harjoittamaa toimintaa hengen hallitsemassa valtakunnassa.</p>
<h2 id="p3" class="toc-header"><a href="#p3" class="toc-anchor">¶</a> 3. MAAILMAN VIHAMIELISYYS </h2>
<p id="p3_1"><sup><small><a href="/fi/The_Urantia_Book/180#p3_1">180:3.1</a></small></sup>  Apostolit ehtivät tuskin päättää keskusteluaan siitä, mitä Mestari oli puhunut viinipuusta ja sen oksista, kun Mestari, joka osoitti haluavansa puhua heille vielä lisää ja joka tiesi aikansa olevan käymässä vähiin, lausui: ”Kun olen poistunut luotanne, älkää lannistuko maailman vihamielisyydestä. Älkää silloinkaan masentuko, kun pelkurimaiset uskovat kääntyvät teitä vastaan ja lyöttäytyvät yhteen valtakunnan vihollisten kanssa. Jos maailma sattuukin vihaamaan teitä, teidän tulisi muistaa, että se vihasi minua, jo ennen kuin se vihasi teitä<sup id="cite25"><a href="#fn25">[25]</a></sup>. Jos olisitte tästä maailmasta, silloin maailma rakastaisi omiaan, mutta koska ette sitä ole, maailma kieltäytyy teitä rakastamasta. Olette tässä maailmassa, mutta elämästänne ei pidä tulla maailmallista. Olen valikoinut teidät tästä maailmasta, jotta edustaisitte toisen maailman henkeä tälle samalle maailmalle, josta teidät on valittu. Mutta muistakaa aina teille lausumani sanat: Palvelija ei ole herraansa suurempi. Jos he julkeavat vainota minua, he vainoavat myös teitä. Jos minun sanani loukkaavat epäuskoisia, samoin tulevat teidänkin sananne loukkaamaan jumalattomia. Ja kaiken tämän he tekevät teille siksi, etteivät he usko minuun eivätkä Häneen, joka minut lähetti. Sen vuoksi saattekin kärsiä paljon evankeliumini tähden. Mutta näitä koettelemuksia läpikäydessänne teidän tulisi muistaa, että myös minä kärsin ennen teitä tämän taivaallisen valtakunnan evankeliumin tähden.</p>
<figure id="Figure_180_3_1" class="image urantiapedia">
  <img src="/image/The_Urantia_Book/Jesus_life/paintings/The_Last_Sermon_of_Our_Lord.jpg">
  <figcaption>
    <em>Herramme viimeinen saarna</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Last_Sermon_of_Our_Lord_(Dernier_Sermon_de_Notre-Seigneur)_-_James_Tissot.jpg" target="_blank">Wikimedia</a>
  </figcaption>
</figure>
<p id="p3_2"><sup><small><a href="/fi/The_Urantia_Book/180#p3_2">180:3.2</a></small></sup>  ”Monet niistä, jotka käyvät kimppuunne, ovat tietämättömiä taivaan valkeudesta, mutta näin ei voi sanoa joistakuista, jotka nyt meitä vainoavat. Ellemme olisi opettaneet heille totuutta, he saattaisivat tehdä monia kummallisia tekoja tuomiolle joutumatta, mutta nyt heidän asennoitumisensa on anteeksiantamaton, sillä he ovat tunteneet valkeuden ja ottaneet vapauden sen torjua<sup id="cite26"><a href="#fn26">[26]</a></sup>. Joka vihaa minua, vihaa Isääni. Mitenkään muuten ei voi olla; valo, joka pelastaisi teidät, jos se otettaisiin vastaan, ei voi muuta kuin tuomita teidät, jos se tieten tahtoen torjutaan. Ja mitä minä olen tehnyt näille ihmisille sellaista, että heidän pitäisi tuntea näin hirvittävää vihaa minua kohtaan? En mitään muuta kuin, että olen tarjonnut heille kumppanuutta maan päällä ja pelastusta taivaassa. Mutta ettekö olekin lukeneet kirjoituksista sanontaa: ’Ja syyttä he minua vihasivat’?<sup id="cite27"><a href="#fn27">[27]</a></sup></p>
<p id="p3_3"><sup><small><a href="/fi/The_Urantia_Book/180#p3_3">180:3.3</a></small></sup>  ”Mutta en jätä teitä tähän maailmaan yksiksenne. Hyvin pian sen jälkeen kun olen mennyt, lähetän teille henkiauttajan. Teillä tulee olemaan luonanne sellainen, joka ottaa paikkani teidän keskuudessanne; sellainen, joka edelleenkin opettaa teille totuuden tietä ja joka myös lohduttaa teitä<sup id="cite28"><a href="#fn28">[28]</a></sup>.</p>
<p id="p3_4"><sup><small><a href="/fi/The_Urantia_Book/180#p3_4">180:3.4</a></small></sup>  ”Älköön sydämenne joutuko vaivaan. Te uskotte Jumalaan; uskokaa edelleen myös minuun. Vaikka minun täytyykin jättää teidät, en kuitenkaan ole kaukana teistä. Olen jo kertonut teille, että Isäni universumissa on monta olinpaikkaa. Ellei tämä olisi totta, en olisi yhä uudestaan teille niistä kertonut. Palaan kohta noihin valkeuden maailmoihin<sup id="cite29"><a href="#fn29">[29]</a></sup>. Ne ovat niitä Isän taivaan asemapaikkoja, joihin aikananne nousette. Niistä paikoista tulin tähän maailmaan, ja nyt on käsillä hetki, jolloin minun täytyy palata Isäni työhön korkeuksissa oleville sfääreille.</p>
<p id="p3_5"><sup><small><a href="/fi/The_Urantia_Book/180#p3_5">180:3.5</a></small></sup>  ”Jos näin menenkin edeltänne Isän taivaalliseen valtakuntaan, lähetän kuitenkin noutamaan teitä, jotta voisitte olla kanssani paikoissa, jotka valmistettiin Jumalan kuolevaisia poikia varten, jo ennen kuin tätä maailmaa oli<sup id="cite30"><a href="#fn30">[30]</a></sup>. Vaikka minun pitää jättää teidät, tulen kuitenkin olemaan luonanne hengessä, ja lopulta olette henkilökohtaisesti luonani noustuanne tyköni minun universumiini niin kuin minä kohta nousen Isäni tykö hänen suurempaan universumiinsa. Ja mitä olen kertonut teille, on totta ja ikiaikaista, vaikka saattaakin olla, ettette kokonaan sitä käsitä. Menen Isän tykö, ja vaikkette nyt voikaan seurata minua, ei ole epäilystäkään siitä, että tulevina aikoina kuljette jäljessäni.”</p>
<p id="p3_6"><sup><small><a href="/fi/The_Urantia_Book/180#p3_6">180:3.6</a></small></sup>  Jeesuksen istuuduttua Tuomas nousi ja sanoi: ”Mestari, emme tiedä, minne olet menossa, siksi emme tietenkään tunne tietä. Mutta seuraamme sinua vaikka tänä iltana, jos osoitat meille sen tien<sup id="cite31"><a href="#fn31">[31]</a></sup>.”</p>
<p id="p3_7"><sup><small><a href="/fi/The_Urantia_Book/180#p3_7">180:3.7</a></small></sup>  Tuomaksen sanat kuultuaan Jeesus vastasi: ”Tuomas, minä olen tie, totuus ja elämä<sup id="cite32"><a href="#fn32">[32]</a></sup>. Kukaan ei mene Isän tykö muutoin kuin minun kauttani. Kaikki, jotka löytävät Isän, löytävät ensin minut. Jos tunnette minut, tunnette tien Isän tykö. Ja tehän tunnette minut, sillä olette eläneet kanssani ja nyt te näette minut.”</p>
<p id="p3_8"><sup><small><a href="/fi/The_Urantia_Book/180#p3_8">180:3.8</a></small></sup>  Mutta tämä opetus oli monille apostoleille liian syvällistä, erityisesti se oli sitä Filippukselle, joka muutaman sanan Natanaelin kanssa puhuttuaan nousi seisomaan ja sanoi: ”Mestari, näytä meille Isä, ja kaikki, mitä olet sanonut, käy selväksi<sup id="cite33"><a href="#fn33">[33]</a></sup>.”</p>
<p id="p3_9"><sup><small><a href="/fi/The_Urantia_Book/180#p3_9">180:3.9</a></small></sup>  Ja Filippuksen puhuttua Jeesus sanoi: ”Filippus, näinkö kauan olen ollut kanssasi etkä vielä nytkään tunne minua? Sanon taas kerran: Joka on nähnyt minut, on nähnyt Isän<sup id="cite34"><a href="#fn34">[34]</a></sup>. Kuinka siis voit sanoa ’Näytä meille Isä’? Etkö sinä usko, että minä olen Isässä ja Isä on minussa? Enkö ole opettanut teille, että puhumani sanat eivät ole minun sanojani vaan Isän sanoja? Puhun Isän puolesta, en itsestäni<sup id="cite35"><a href="#fn35">[35]</a></sup>. Olen tässä maailmassa tehdäkseni niin kuin on Isän tahto, ja sen olen tehnyt<sup id="cite36"><a href="#fn36">[36]</a></sup>. Isäni on minussa ja toimii kauttani. Uskokaa minua, kun sanon, että Isä on minussa ja että minä olen Isässä, tai uskokaa minua edes sen elämän takia, jonka olen elänyt — elämäntyön takia.”</p>
<p id="p3_10"><sup><small><a href="/fi/The_Urantia_Book/180#p3_10">180:3.10</a></small></sup>  Kun Mestari astui syrjemmälle virkistääkseen itseään vedellä, yksitoista apostolia antautuivat kiihkeään keskusteluun näistä opetuksista, ja Pietari oli juuri aloittamassa pitkää puhetta, kun Jeesus palasi ja viittasi heidät istumaan.</p>
<h2 id="p4" class="toc-header"><a href="#p4" class="toc-anchor">¶</a> 4. LUVATTU AUTTAJA </h2>
<p id="p4_1"><sup><small><a href="/fi/The_Urantia_Book/180#p4_1">180:4.1</a></small></sup>  Jeesus jatkoi opetustaan sanoen: ”Kun olen mennyt Isän tykö, ja sen jälkeen kun hän on antanut täyden hyväksyntänsä työlle, jonka olen tehnyt hyväksenne maan päällä, ja kun minulle on annettu lopullinen hallitsijanvalta omaan toimipiiriini, sanon Isälleni: Koska olen jättänyt lapseni yksikseen maan päälle, on antamani lupauksen mukaista lähettää heille toinen opettaja. Ja sitten kun Isä katsoo hyväksi, vuodatan Totuuden Hengen kaiken lihan päälle. Jo nyt Isäni henki on sydämessänne, ja kun mainitsemani päivä tulee, teillä on luonanne myös minut samalla tavalla kuin teillä nyt on Isä. Tämä uusi lahja on elävän totuuden henki. Epäuskoiset eivät aluksi kuuntele tämän hengen opetuksia, mutta valon pojat ottavat hänet kaikki iloiten ja täysin sydämin vastaan. Ja te tunnette tämän hengen, kun hän saapuu, samoin kuin olette tunteneet minut, ja vastaanotatte tämän lahjan sydämeenne, ja hän jää luoksenne. Nyt ymmärrätte, etten aio jättää teitä avutta ja opastuksetta. En jätä teitä lohduttomiksi<sup id="cite37"><a href="#fn37">[37]</a></sup>. Tällä hetkellä voin olla kanssanne vain ollessani omakohtaisesti paikalla. Tulevina aikoina olen kanssanne ja kaikkien muiden ihmisten kanssa, jotka haluavat minun olevan läsnä, olittepa missä hyvänsä, ja teistä itse kunkin kanssa samanaikaisesti. Ettekö näe, että on parempi, että menen pois; että lihallisen hahmossa jätän teidät, jotta voin olla sitäkin paremmin ja sitäkin täydemmin kanssanne hengessä?<sup id="cite38"><a href="#fn38">[38]</a></sup></p>
<p id="p4_2"><sup><small><a href="/fi/The_Urantia_Book/180#p4_2">180:4.2</a></small></sup>  ”Vain muutaman tunnin kuluttua maailma ei enää minua näe; mutta tunnette minut edelleenkin sydämessänne, aina siihen hetkeen saakka kun lähetän teille tämän uuden opettajan, Totuuden Hengen. Niin kuin olen omassa persoonassani elänyt kanssanne, niin olen minä silloin elävä teissä; tulen olemaan yhtä teidän henkilökohtaisen kokemuksenne kanssa hengen valtakunnassa. Ja sitten kun tämä on tapahtunut, tiedätte varmasti, että olen Isässä ja että koska teidän elämänne on kätkettynä Isän myötä minuun, myös minä olen teissä<sup id="cite39"><a href="#fn39">[39]</a></sup>. Olen rakastanut Isää ja olen pitänyt hänen sanansa, te olette rakastaneet minua ja tulette pitämään minun sanani. Samoin kuin Isäni on antanut minulle henkeään niin olen minäkin antava teille henkeäni. Ja tämä Totuuden Henki, jonka vuodatan teille, opastaa ja lohduttaa teitä ja lopulta se johdattaa teidät kaikkeen totuuteen<sup id="cite40"><a href="#fn40">[40]</a></sup>.</p>
<p id="p4_3"><sup><small><a href="/fi/The_Urantia_Book/180#p4_3">180:4.3</a></small></sup>  ”Kerron teille näitä asioita niin kauan, kun vielä olen luonanne, jotta olisitte entistä paremmin varustautuneita kestämään koettelemukset, jotka jo nyt ovat päällämme. Ja kun tämä uusi päivä koittaa, sisimmässänne asuu sekä Poika että Isä. Ja nämä taivaan lahjat työskentelevät iäti toistensa kanssa niin kuin Isä ja minä olemme uurastaneet maan päällä ja silmienne edessä yhtenä persoonana, Ihmisen Poikana. Ja tämä henkiystävä palauttaa mieleenne kaiken, mitä olen teille opettanut<sup id="cite41"><a href="#fn41">[41]</a></sup>.”</p>
<p id="p4_4"><sup><small><a href="/fi/The_Urantia_Book/180#p4_4">180:4.4</a></small></sup>  Kun Mestari piti lyhyen tauon, Juudas Alfeus rohkaistui esittämään yhden niistä harvoista kysymyksistä, jotka hän tai hänen veljensä koskaan julkisesti esittivät Jeesukselle. Juudas sanoi: ”Mestari, olet elänyt keskellämme aina ystävänä; kuinka me nyt tunnemme sinut, kun et enää tuo itseäsi meille ilmi muutoin kuin tämän hengen kautta? Jos maailma ei sinua näe, niin miten voimme olla varmoja sinusta? Miten sinä näyttäydyt meille?”<sup id="cite42"><a href="#fn42">[42]</a></sup></p>
<p id="p4_5"><sup><small><a href="/fi/The_Urantia_Book/180#p4_5">180:4.5</a></small></sup>  Jeesus katseli heitä kaikkia, hymyili ja sanoi: ”Lapsukaiseni, olen menossa pois, menossa takaisin Isäni tykö. Vähän ajan päästä ette näe minua sellaisena kuin näette minut täällä, jossa olen lihaa ja verta<sup id="cite43"><a href="#fn43">[43]</a></sup>. Varsin lyhyen ajan kuluttua lähetän teille henkeni, joka tätä aineellista ruumistani lukuun ottamatta on aivan minun kaltaiseni<sup id="cite44"><a href="#fn44">[44]</a></sup>. Tämä uusi opettaja on Totuuden Henki, joka elää teistä itse kunkin kanssa, teidän sydämessänne, ja niin kaikista valon lapsista tehdään yksi, ja he tuntevat vetoa toisiaan kohtaan<sup id="cite45"><a href="#fn45">[45]</a></sup><sup id="cite46"><a href="#fn46">[46]</a></sup>. Ja nimenomaan tällä tavalla Isä ja minä voimme elää teistä jokaisen sielussa samoin kuin kaikkien muiden sellaisten ihmisten sydämessä, jotka rakastavat meitä ja jotka tekevät omissa kokemuksissaan tästä rakkaudesta todellisen siten, että he rakastavat toisiaan niin kuin minä nyt rakastan teitä<sup id="cite47"><a href="#fn47">[47]</a></sup><sup id="cite48"><a href="#fn48">[48]</a></sup>.”</p>
<p id="p4_6"><sup><small><a href="/fi/The_Urantia_Book/180#p4_6">180:4.6</a></small></sup>  Juudas Alfeus ei täysin ymmärtänyt, mitä Mestari sanoi, mutta hän käsitti lupauksen uudesta opettajasta, ja hän luki Andreaksen kasvojen ilmeestä, että hänen kysymykseensä oli saatu tyydyttävä vastaus.</p>
<h2 id="p5" class="toc-header"><a href="#p5" class="toc-anchor">¶</a> 5. TOTUUDEN HENKI </h2>
<p id="p5_1"><sup><small><a href="/fi/The_Urantia_Book/180#p5_1">180:5.1</a></small></sup>  Uusi auttaja, jonka Jeesus lupasi lähettää uskovien sydämeen, vuodattaa kaiken lihan ylle, on <i>Totuuden Henki.</i> Tämä jumalallinen anti ei ole totuuden kirjain tai totuuden laki, sen ei myöskään ole määrä toimia totuuden muotokielenä tai totuuden ilmiasuna. Uusi opettaja on <i>vakuuttuneisuus totuudesta,</i> tietoisuus ja varmuus totuudellisista merkityksistä todellisilla hengen tasoilla. Ja tämä uusi opettaja on elävän ja kasvavan totuuden, laajenevan, avautuvan ja mukauttavan totuuden henki.</p>
<p id="p5_2"><sup><small><a href="/fi/The_Urantia_Book/180#p5_2">180:5.2</a></small></sup>  Jumalallinen totuus on hengessä havaittu ja elävä realiteetti. Totuus ilmenee vain korkeilla hengellisillä tasoilla, jotka merkitsevät jumalallisuuden tajuamista ja tietoisuutta yhteisyydestä Jumalan kanssa. Totuuden voi tuntea, totuuden voi elää; totuuden kasvun voi kokea sielussa, ja mielessä voi nauttia sen antaman valaistuksen tuomasta vapaudesta, mutta totuutta ei voi vangita kaavoiksi, normeiksi, uskonkappaleiksi eikä ihmisen käyttäytymisen älyperäisiksi malleiksi. Kun ryhdytte antamaan jumalalliselle totuudelle ihmisperäistä sanamuotoa, se varsin nopeasti kuolee. Vangitun totuuden kuoleman jälkeen tapahtuva pelastaminen voi parhaimmillaankin päätyä vain siihen, että tuloksena on omalaatuista älyllistettyä ja jalostunutta viisautta. Staattinen totuus on kuollutta totuutta, ja vain kuollutta totuutta voidaan pitää teoriana. Elävä totuus on dynaamista, ja sillä voi ihmismielessä olla vain kokemuksellinen olemassaolo.</p>
<p id="p5_3"><sup><small><a href="/fi/The_Urantia_Book/180#p5_3">180:5.3</a></small></sup>  Äly versoo aineellisesta olemassaolosta, kun sitä valaisee kosmisen mielen läsnäolo. Viisaus sulkee sisäänsä tietoisuuden tiedosta, joka on nostettu uusille merkitystasoille ja jota aktivoi viisaudenauttajana tunnettu universumiantimen läsnäolo. Totuus on sellainen hengellinen todellisuusarvo, jonka vain hengellä varustetut olennot kokevat, olennot, jotka toimivat universumitietoisuuden yliaineellisilla tasoilla ja jotka totuuden oivaltamisen jälkeen sallivat sen aktivoivan hengen elää ja hallita sielunsa sisällä.</p>
<p id="p5_4"><sup><small><a href="/fi/The_Urantia_Book/180#p5_4">180:5.4</a></small></sup>  Aito universumiymmärrystä omaava lapsi etsii elävää Totuuden Henkeä jokaisesta viisaasta sanonnasta. Jumalaa tunteva yksilö on kaiken aikaa kohottamassa viisautta jumalallista tuloksiinpääsyä merkitseville elävän totuuden tasoille; hengellisesti edistymätön sielu on kaiken aikaa kiskomassa elävää totuutta alas kuolleille viisauden tasoille ja pelkän ylevöityneen tiedon valtakuntaan.</p>
<p id="p5_5"><sup><small><a href="/fi/The_Urantia_Book/180#p5_5">180:5.5</a></small></sup>  Kun kultaisesta säännöstä riisutaan ihmisyyden yläpuolelle menevä Totuuden Hengen mukanaan tuoma ymmärrys, se kutistuu pelkäksi korkeaa eettistä käyttäytymistä koskevaksi säännöksi. Kun kultaista sääntöä tulkitaan kirjaimellisesti, siitä saattaa tulla väline, jolla lähimmäisiä loukataan verisesti. Jos sinulta puuttuu hengellinen näkemys viisauden kultaisesta säännöstä, saatat järkeillä, että koska itse haluat kaikkien ihmisten puhuvan sinulle täyden ja suorasukaisen totuuden siitä, mitä he ajattelevat, niin sinunkin sen vuoksi tulisi puhua kanssaihmisillesi täysi ja suorasukainen totuus siitä, mitä ajatuksissasi liikkuu. Tällainen kultaisen säännön ei-hengellinen tulkinta saattaisi tuottaa suunnatonta mielipahaa ja loputonta surua.</p>
<p id="p5_6"><sup><small><a href="/fi/The_Urantia_Book/180#p5_6">180:5.6</a></small></sup>  Jotkut henkilöt näkevät ja tulkitsevat kultaisen säännön puhtaasti älylliseksi vahvistukseksi ihmisten keskinäisestä veljeydestä. Toiset kokevat, että tämä ihmisten välisten suhteiden kuvaus on ihmispersoonallisuuden hellien tunteiden emotionaalinen täyttymys. Joku toinen kuolevainen tuntee tämän saman kultaisen säännön mittakeppinä, jolla mitataan kaikkia sosiaalisia suhteita, sosiaalisen käyttäytymisen normina. Ja on vielä niitäkin, jotka pitävät sitä sellaisen suuren moraalinopettajan positiivisena kehotuksena, joka kiteytti tähän lauseeseen korkeimman käsityksen siitä, mikä on moraalinen velvollisuus kaikkien veljeyssuhteiden osalta. Tällaisten moraalisten olentojen elämässä kultaisesta säännöstä tulee koko heidän filosofiansa viisas keskipiste ja kehä.</p>
<p id="p5_7"><sup><small><a href="/fi/The_Urantia_Book/180#p5_7">180:5.7</a></small></sup>  Jumalaa tuntevista totuudenrakastajista koostuvan uskovien veljesyhteisön muodostamassa valtakunnassa tämä kultainen sääntö saa eläviä ominaispiirteitä. Ne edustavat hengellistä oivallusta niillä korkeammilla tulkinnan tasoilla, jotka panevat kuolevaiset Jumalan pojat suhtautumaan tähän Mestarin esittämään kehotukseen vaatimuksena heidän suhtautua kanssaihmisiinsä tavalla, jolla näille koituu suurin mahdollinen hyvä siitä, että uskova on heihin yhteydessä<sup id="cite49"><a href="#fn49">[49]</a></sup>. Todellisen uskonnon omin olemus on siinä, että rakastat lähimmäistäsi niin kuin itseäsi.</p>
<p id="p5_8"><sup><small><a href="/fi/The_Urantia_Book/180#p5_8">180:5.8</a></small></sup>  Mutta ylevin oivallus ja totuudenmukaisin tulkinta kultaisesta säännöstä sisältää tietoisuuden tällaiseen jumalallisen julistuksen mukaiseen kestävään ja elävään realiteettiin kätkeytyvästä totuuden hengestä. Tämän universaalista kanssakäymistä koskevan säännön oikea kosminen merkitys paljastuu vasta silloin kun se oivalletaan hengellisesti, vasta kun Pojan henki tulkitsee käyttäytymistä koskevaa lakia Isän hengelle, joka asustaa kuolevaisen ihmisen sielussa. Ja kun tällaiset hengen johdattamat kuolevaiset oivaltavat tämän kultaisen säännön todellisen merkityksen, he täyttyvät ylitsevuotavuuteen saakka siitä vakuuttuneisuudesta, että he ovat ystävällisen universumin kansalaisia, ja heidän ihanteensa henkitodellisuudesta tyydyttyvät, vasta kun he rakastavat kanssaihmisiään niin kuin Jeesus meitä kaikkia rakasti, ja tämä on Jumalan rakkauden käsittämisestä seuraava realiteetti.</p>
<p id="p5_9"><sup><small><a href="/fi/The_Urantia_Book/180#p5_9">180:5.9</a></small></sup>  Tämä sama filosofia jumalallisen totuuden elävästä joustavuudesta ja kosmisesta sopeutuvuudesta Jumalan jokaisen pojan yksilökohtaisiin edellytyksiin ja kapasiteettiin nähden on käsitettävä, ennen kuin voitte toivoa riittävällä tavalla ymmärtävänne Mestarin opetusta, jonka mukaan pahalle ei tule tehdä vastarintaa, sekä sitä, miten hän tätä käytännössä noudatti. Mestarin esittämä opetus on pohjimmiltaan hengellinen julistus. Edes hänen filosofiansa aineellisia seuraamuksia ei voi hyödyllisellä tavalla tarkastella erillään niiden hengellisistä korrelaatioista. Mestarin kehotuksen henki on siinä, ettei vastarintaa tehdä minkäänlaiselle itsekkäälle universumiin reagoimiselle, mutta siihen liittyy todellisia henkiarvoja omaavien vanhurskaiden tasojen tarmokas ja aste asteelta etenevä saavuttaminen. Näitä arvoja ovat jumalallinen kauneus, loputon hyvyys ja ikuinen totuus — Jumalan tunteminen ja yhä enemmän hänen kaltaisekseen tuleminen.</p>
<p id="p5_10"><sup><small><a href="/fi/The_Urantia_Book/180#p5_10">180:5.10</a></small></sup>  Rakkauden, epäitsekkyyden, täytyy käydä läpi jatkuvaa ja elävää uudelleenasennoitumiseen johtavaa kanssakäymisten tulkintaa sen mukaan, miten Totuuden Henki ihmistä ohjaa. Rakkauden täytyy sen myötä sulkea piiriinsä alati muuttuvat ja laajenevat käsitykset rakastetun yksilön korkeimmasta kosmisesta hyvästä. Ja sitten rakkaus jatkaa kulkuaan ja sytyttää tämän saman suhtautumistavan kaikkia niitä muita yksilöitä kohtaan, joihin mahdollisesti voitaisiin vaikuttaa yhden hengen johdattaman yksilön rakkaudesta universumin muita kansalaisia kohtaan johtuvalla laajenevalla ja elävällä kanssakäymisellä. Ja koko tämä elävä rakkauden sopeuttaminen täytyy panna toimeen ottamalla huomioon sekä tämänhetkistä pahuutta kuvastava ympäristö että jumalallista kohtaloa edustavaa täydellisyyttä oleva ikuinen päämäärä.</p>
<p id="p5_11"><sup><small><a href="/fi/The_Urantia_Book/180#p5_11">180:5.11</a></small></sup>  Ja näin ollen meidän on selkeästi tajuttava, ettei sen paremmin kultaista sääntöä kuin opetusta vastarinnan tekemättömyydestäkään voida koskaan ymmärtää tarkoitetulla tavalla, jos ne ymmärretään dogmeiksi tai käskyiksi. Niiden käsittäminen on mahdollista vain elämällä niitä, oivaltamalla niiden merkitykset toisen ihmisen rakastavaa kanssakäymistä toisen ihmisen kanssa ohjaavan Totuuden Hengen elävässä tulkinnassa.</p>
<p id="p5_12"><sup><small><a href="/fi/The_Urantia_Book/180#p5_12">180:5.12</a></small></sup>  Tämä kaikki osoittaa vanhan uskonnon ja uuden uskonnon välillä vallitsevan eron selvästi. Vanha uskonto opetti itsensä uhraamista, uusi uskonto opettaa vain itsensä unohtamista, yhä laajempaa todellistumista ja itsensä ymmärtämistä toisiinsa liittyvissä sosiaalisessa palvelussa ja universumin käsittämisessä. Vanhan uskonnon motiivina oli pelkotietoisuus; uutta valtakuntaevankeliumia hallitsee totuusvakaumus, ikuisen ja universaalisen totuuden henki. Eikä mikään määrä hurskautta tai opillista lojaalisuutta voi korvata sitä, jos valtakuntaan uskovien elämänkokemuksesta puuttuu elävän Jumalan hengestä syntyneille pojille luontainen spontaani, avokätinen ja vilpitön ystävällisyys. Traditio sen paremmin kuin muodollisesta palvonnasta koostuva seremoniajärjestelmäkään ei voi hyvittää sitä, jos ihmiseltä puuttuu aito myötätunto kanssaihmisiään kohtaan.</p>
<h2 id="p6" class="toc-header"><a href="#p6" class="toc-anchor">¶</a> 6. LÄHDÖN VÄLTTÄMÄTTÖMYYS </h2>
<p id="p6_1"><sup><small><a href="/fi/The_Urantia_Book/180#p6_1">180:6.1</a></small></sup>  Pietarin, Jaakobin, Johanneksen ja Matteuksen esitettyä Mestarille lukuisia kysymyksiä tämä jatkoi jäähyväispuhettaan sanoen: ”Ja kerron teille tästä kaikesta, ennen kuin poistun luotanne, jotta olisitte niin valmiita kohtaamaan eteenne tulevan, ettette lankea vakavaan erheeseen<sup id="cite50"><a href="#fn50">[50]</a></sup>. Viranomaiset eivät tyydy pelkästään ajamaan teidät pois synagogista; varoitan teitä sen hetken lähenemisestä, jolloin ne, jotka tappavat teitä, luulevat tekevänsä palveluksen Jumalalle. Ja kaikkia näitä tekoja he tekevät teille ja niille, jotka olette johdattaneet taivaan valtakuntaan, koska he eivät tunne Isää. Kieltäytymällä vastaanottamasta minua he ovat kieltäytyneet tuntemasta Isää<sup id="cite51"><a href="#fn51">[51]</a></sup>. Ja teidät torjuessaan he kieltäytyvät ottamasta vastaan minua, jos vain olette pitäneet uuden käskyni rakastaa toisianne niin kuin minä olen teitä rakastanut. Kerron teille edeltäkäsin näistä asioista, jotta teitä, sitten kun hetkenne tulee, kuten minun hetkeni nyt on tullut, vahvistaisi tieto siitä, että tiesin kaiken ja että henkeni on kanssanne kaikessa, mitä joudutte minun tähteni ja evankeliumin tähden kärsimään. Tästä nimenomaisesta syystä olen puhunut teille alusta alkaen näin selväsanaisesti<sup id="cite52"><a href="#fn52">[52]</a></sup>. Olen varoittanut teitä siitäkin, että ihmisen viholliset voivat olla hänen oman talonväkensä jäseniä. Vaikka tämä valtakunnan evankeliumi tuokin aina yksittäisen uskovan sielulle suuren rauhan, se ei kuitenkaan tuo rauhaa maan päälle, ennen kuin ihminen on halukas täydestä sydämestään uskomaan opetukseni ja omaksumaan käytännökseen Isän tahdon täyttämisen ja pitämään sitä kuolevaisena elämänsä elämän päätarkoituksena.</p>
<p id="p6_2"><sup><small><a href="/fi/The_Urantia_Book/180#p6_2">180:6.2</a></small></sup>  ”Kun nyt olen jättämässä teidät tietäessäni sen hetken koittaneen, jolloin menen Isän tykö, minua hämmästyttää, ettei kukaan teistä ole kysynyt minulta: ’Miksi lähdet luotamme?’ Tiedän kuitenkin, että esitätte tällaisia kysymyksiä sydämessänne. Puhun teille nyt suoraan, niin kuin ystävä puhuu ystävälle. Teille on toden totta hyödyksi, että menen pois<sup id="cite53"><a href="#fn53">[53]</a></sup>. Ellen mene pois, uusi opettaja ei voi tulla sydämeenne. Minut on riisuttava tästä kuolevaisen ruumiista ja minut pitää asettaa taas paikalleni korkeuksissa, ennen kuin voin lähettää tämän henkiopettajan elämään sielussanne ja johdattamaan henkenne totuuteen. Ja kun henkeni tulee ottaakseen sijansa sisimmässänne, hän valaisee teille, mikä on ero synnin ja vanhurskauden välillä, ja hän antaa teille sen kyvyn, että osaatte sydämessänne tehdä niistä viisaan arvion.</p>
<p id="p6_3"><sup><small><a href="/fi/The_Urantia_Book/180#p6_3">180:6.3</a></small></sup>  ”Minulla on vieläkin paljon sanottavaa teille, mutta juuri tällä hetkellä ette kykene ottamaan vastaan enempää. Sitä paitsi, kun Totuuden Henki tulee, hän lopulta opastaa teidät kaikkeen totuuteen kulkiessanne Isäni universumin monien asuinsijojen läpi<sup id="cite54"><a href="#fn54">[54]</a></sup><sup id="cite55"><a href="#fn55">[55]</a></sup><sup id="cite56"><a href="#fn56">[56]</a></sup>.</p>
<p id="p6_4"><sup><small><a href="/fi/The_Urantia_Book/180#p6_4">180:6.4</a></small></sup>  ”Tämä henki ei puhu omiaan, vaan hän ilmoittaa teille sen, minkä Isä on paljastanut Pojalle, ja hän näyttää teille jopa asioita, jotka kuuluvat tulevaisuuteen<sup id="cite57"><a href="#fn57">[57]</a></sup>. Hän kruunaa minut kunnialla niin kuin minä olen kruunannut Isäni<sup id="cite58"><a href="#fn58">[58]</a></sup>. Tämä henki tulee minulta, ja hän paljastaa minun totuuteni teille. Kaikki, mitä Isällä tässä toimipiirissä on, on nyt minun, ja sen vuoksi sanoin, että tämä uusi opettaja ottaisi siitä, mikä on minun, ja paljastaisi sen teille.</p>
<p id="p6_5"><sup><small><a href="/fi/The_Urantia_Book/180#p6_5">180:6.5</a></small></sup>  ”Muutaman hetken kuluttua minä lyhyeksi ajaksi jätän teidät. Jälkeenpäin, sitten kun taas näette minut, tulen jo olemaan matkalla Isän tykö, joten ette silloinkaan näe minua kovin kauan<sup id="cite59"><a href="#fn59">[59]</a></sup>.”</p>
<p id="p6_6"><sup><small><a href="/fi/The_Urantia_Book/180#p6_6">180:6.6</a></small></sup>  Mestarin pitäessä lyhyen tauon apostolit ryhtyivät keskustelemaan keskenään: ”Mitä hän oikein meille kertoo? ’Muutaman hetken kuluttua minä jätän teidät’ ja ’Kun taas näette minut, se ei ole kovin kauan, sillä tulen olemaan matkalla Isän tykö.’ Mitä hän mahtaa tarkoittaa sanoessaan ’muutaman hetken kuluttua’ ja ’ei kovin kauan’? Emme kykene ymmärtämään, mitä hän on meille sanomassa<sup id="cite60"><a href="#fn60">[60]</a></sup>.”</p>
<p id="p6_7"><sup><small><a href="/fi/The_Urantia_Book/180#p6_7">180:6.7</a></small></sup>  Ja koska Jeesus tiesi, että he esittivät näitä kysymyksiä, hän sanoi: ”Kyselettekö toisiltanne, mitä tarkoitin sanoessani, etten muutaman hetken kuluttua olisi luonanne, ja että sitten kun taas näette minut, olisin matkalla Isän tykö? Olen yksiselitteisesti kertonut teille, että Ihmisen Pojan täytyy kuolla, mutta että hän nousee kuolleista<sup id="cite61"><a href="#fn61">[61]</a></sup>. Ettekö siis kykene käsittämään sanojeni merkitystä? Ensin teidät saatetaan murheen valtaan, mutta myöhemmin tulette riemuitsemaan monien kanssa, jotka ymmärtävät nämä asiat, kunhan ne ovat tapahtuneet<sup id="cite62"><a href="#fn62">[62]</a></sup>. Nainen on toden totta murheissaan synnytyksen hetkellä, mutta kun lapsi on syntynyt, hän unohtaa välittömästi tuskansa sen tiedon luomassa ilossa, että maailmaan on syntynyt ihminen. Ja samoin tulette tekin kohta murhettumaan poismenostani, mutta hyvin pian taas tapaan teidät, ja silloin surunne muuttuu riemuitsemiseksi, ja teille tulee uusi ilmoitus Jumalan suomasta pelastuksesta, jota kukaan ei voi teiltä koskaan riistää. Ja kaikki maailmat saavat siunauksen tämän saman elämän ilmoituksen myötä siinä, että se kukistaa kuoleman. Tähän saakka olette esittäneet kaikki pyyntönne Isäni nimissä. Sen jälkeen kun taas näette minut, saatte pyytää myös minun nimissäni, ja minä kuulen teitä<sup id="cite63"><a href="#fn63">[63]</a></sup>.</p>
<p id="p6_8"><sup><small><a href="/fi/The_Urantia_Book/180#p6_8">180:6.8</a></small></sup>  ”Täällä alhaalla, maan päällä, olen opettanut teitä sananparsin ja puhunut teille vertauksin. Olen tehnyt niin siksi, että olitte hengessä vasta lapsia<sup id="cite64"><a href="#fn64">[64]</a></sup>. Mutta se aika on tulossa, jolloin puhun teille selkein sanoin Isästä ja hänen valtakunnastaan. Ja teen näin siksi, että Isä itse rakastaa teitä ja haluaa, että hänet tehdään teille täydemmin tunnetuksi<sup id="cite65"><a href="#fn65">[65]</a></sup>. Kuolevainen ihminen ei voi nähdä henki-Isää, siksi olenkin tullut tähän maailmaan osoittamaan Isän teidän luodun silmillenne. Mutta kun teistä on tullut täydellisiä henkisen kasvun osalta, silloin te näette Isän itsensä.”</p>
<p id="p6_9"><sup><small><a href="/fi/The_Urantia_Book/180#p6_9">180:6.9</a></small></sup>  Kun yksitoista apostolia olivat kuulleet hänen sanansa, he sanoivat toisilleen: ”Katsokaa, hän toki puhuu meille suorin sanoin. Ei ole epäilystäkään siitä, etteikö Mestari tullut Jumalan tyköä. Mutta miksi hän sanoo, että hänen täytyy palata Isän tykö?” Ja Jeesus näki, etteivät he vieläkään käsittäneet häntä<sup id="cite66"><a href="#fn66">[66]</a></sup>. Nämä yksitoista miestä eivät kyenneet pääsemään eroon kauan hellimistään juutalaisten messiaskäsityksen mukaisista ajatuksista. Mitä täydemmin he uskoivat Jeesukseen Messiaana, sitä hankalammiksi kävivät nämä syvälle juurtuneet käsitykset maanpäällisen valtakunnan loistokkaasta aineellisesta riemuvoitosta.</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/The_Urantia_Book/179">
          <span class="mdi mdi-arrow-left-drop-circle"></span><span class="pl-2">Luku 179. Viimeinen ehtoollinen</span>
        </a>
        </td>
        <td>
        <a href="/fi/The_Urantia_Book/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        <br>
        <a href="/fi/The_Urantia_Book_Multiple/180">
          <span class="mdi mdi-view-parallel"></span><span class="pl-2">Useita versioita</span>
        </a>
        </td>
        <td>
        <a href="/fi/The_Urantia_Book/181">
          <span class="pr-2">Luku 181. Viimeiset kehotukset ja varoitukset</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Tee valmisteluja työtä varten</i>: <a href="/fi/Bible/Luke/22#v35">Luuk 22:35-36</a>. </li>
  <li id="fn2"><a href="#cite2">↑</a> <i>Aikaisempien ohjeiden muuttaminen</i>: <a href="/fi/Bible/Luke/10#v4">Luuk 10:4</a>. </li>
  <li id="fn3"><a href="#cite3">↑</a> <i>Isä ja Poika kirkastettu</i>: <a href="/fi/Bible/John/13#v31">Joh 13:31-32</a>; <a href="/fi/Bible/John/17#v1">Joh 17:1,4</a>. </li>
  <li id="fn4"><a href="#cite4">↑</a> <i>Te etsitte minua, ettekä löydä minua</i>: <a href="/fi/Bible/John/13#v33">Joh 13:33</a>. </li>
  <li id="fn5"><a href="#cite5">↑</a> <i>Et voi tulla nyt</i>: <a href="/fi/Bible/John/7#v33">Joh 7:33-34</a>; <a href="/fi/Bible/John/8#v21">Joh 8:21</a>. </li>
  <li id="fn6"><a href="#cite6">↑</a> <i>Voit seurata myöhemmin</i>: <a href="/fi/Bible/John/13#v36">Joh 13:36</a>. </li>
  <li id="fn7"><a href="#cite7">↑</a> <i>Uusi käsky</i>: <a href="/fi/Bible/John/13#v34">Joh 13:34-35</a>; <a href="/fi/Bible/John/15#v12">Joh 15:12,17</a>. </li>
  <li id="fn8"><a href="#cite8">↑</a> <i>Ei aseta taakkaa, tuo uutta iloa</i>: <a href="/fi/Bible/John/15#v11">Joh 15:11</a>. </li>
  <li id="fn9"><a href="#cite9">↑</a> <i>Jeesuksen kuolema on suurin ilo</i>: <a href="/fi/Bible/Hebrews/12#v2">Hepr 12:2</a>. </li>
  <li id="fn10"><a href="#cite10">↑</a> <i>Rakastakaa toisianne niin kuin minä rakastan teitä</i>: <a href="/fi/Bible/John/13#v34">Joh 13:34-35</a>; <a href="/fi/Bible/John/15#v12">Joh 15:12,17</a>. </li>
  <li id="fn11"><a href="#cite11">↑</a> <i>Ei ole suurempaa rakkautta</i>: <a href="/fi/Bible/John/15#v12">Joh 15:12-15</a>. </li>
  <li id="fn12"><a href="#cite12">↑</a> <i>Minä valitsin teidät, minä määräsin teidät</i>: <a href="/fi/Bible/John/15#v16">Joh 15:16-17</a>. </li>
  <li id="fn13"><a href="#cite13">↑</a> <i>Jaa ilo, jaa rakkaus</i>: <a href="/fi/Bible/John/14#v23">Joh 14:23</a>. </li>
  <li id="fn14"><a href="#cite14">↑</a> <i>Uskovat ovat Jumalan poikia</i>: <a href="/fi/Bible/1_Chronicles/22#v10">1 Aik 22:10</a>; <a href="/fi/Bible/Psalms/2#v7">Ps 2:7</a>; <a href="/fi/Bible/Isaiah/56#v5">Jes 56:5</a>; <a href="/fi/Bible/Matthew/5#v9">Matt 5:9,16,16,45</a>; <a href="/fi/Bible/Luke/20#v36">Luuk 20:36</a>; <a href="/fi/Bible/John/1#v12">Joh 1:12-13</a>; <a href="/fi/Bible/John/11#v52">Joh 11:52</a>; <a href="/fi/Bible/John/20#v17b">Joh 20:17b</a>; <a href="/fi/Bible/Acts_of_the_Apostles/17#v28">Apt 17:28-29</a>; <a href="/fi/Bible/Romans/8#v14">Room 8:14-17,19,21</a>; <a href="/fi/Bible/Romans/9#v26">Room 9:26</a>; <a href="/fi/Bible/2_Corinthians/6#v18">2 Kor 6:18</a>; <a href="/fi/Bible/Galatians/3#v26">Gal 3:26</a>; <a href="/fi/Bible/Galatians/4#v5">Gal 4:5-7</a>; <a href="/fi/Bible/Ephesians/1#v5">Ef 1:5</a>; <a href="/fi/Bible/Philippians/2#v15">Fil 2:15</a>; <a href="/fi/Bible/Hebrews/12#v5">Hepr 12:5-8</a>; <a href="/fi/Bible/1_John/3#v1">1 Joh 3:1-2,10</a>; <a href="/fi/Bible/1_John/5#v2">1 Joh 5:2</a>; <a href="/fi/Bible/Revelation/21#v7">Ilm 21:7</a>; <a href="/fi/Bible/2_Samuel/7#v14">2 Sam 7:14</a>. </li>
  <li id="fn15"><a href="#cite15">↑</a> <i>Opetuslapset tuottavat hedelmää</i>: <a href="/fi/Bible/John/15#v7">Joh 15:7-9</a>. </li>
  <li id="fn16"><a href="#cite16">↑</a> <i>Todellinen viinipuu ja oksat</i>: <a href="/fi/Bible/John/15#v1">Joh 15:1-5</a>. </li>
  <li id="fn17"><a href="#cite17">↑</a> <i>Jos kysytte jotain, mitä Henkeni tahtoo</i>: <a href="/fi/Bible/John/14#v13">Joh 14:13-14</a>. </li>
  <li id="fn18"><a href="#cite18">↑</a> <i>Tunnistakaa opetuslapseni rakkaudestanne</i>: <a href="/fi/Bible/John/13#v35">Joh 13:35</a>. </li>
  <li id="fn19"><a href="#cite19">↑</a> <i>Jeesus rakastaa teitä</i>: <a href="/fi/Bible/John/15#v9">Joh 15:9-10</a>. </li>
  <li id="fn20"><a href="#cite20">↑</a> <i>Viiniköynnöksen varsi tai oksa</i>: <a href="/fi/Bible/Isaiah/4#v2">Jes 4:2</a>; <a href="/fi/Bible/Isaiah/11#v1">Jes 11:1</a>; <a href="/fi/Bible/Jeremiah/23#v5">Jer 23:5-6</a>; <a href="/fi/Bible/Jeremiah/33#v15">Jer 33:15</a>; <a href="/fi/Bible/Daniel/11#v7">Dan 11:7</a>; <a href="/fi/Bible/Zechariah/3#v8">Sak 3:8</a>; <a href="/fi/Bible/Zechariah/6#v12">Sak 6:12</a>. </li>
  <li id="fn21"><a href="#cite21">↑</a> <i>Rukousta koskeva virhe</i>: <a href="/fi/Bible/John/14#v13">Joh 14:13-14</a>; <a href="/fi/Bible/John/15#v7">Joh 15:7,16b</a>. </li>
  <li id="fn22"><a href="#cite22">↑</a> <i>Oksa on olemassa hedelmää varten</i>: <a href="/fi/Bible/John/15#v1">Joh 15:1-5</a>. </li>
  <li id="fn23"><a href="#cite23">↑</a> <i>Hengen hedelmä: rakkaus</i>: <a href="/fi/Bible/John/15#v8">Joh 15:8-9,12</a>.  <i>Hengen hedelmä</i>: <a href="/fi/Bible/Galatians/5#v22">Gal 5:22-23</a>; <a href="/fi/Bible/Ephesians/5#v9">Ef 5:9</a>. </li>
  <li id="fn24"><a href="#cite24">↑</a> <i>Rakasta niin kuin Jeesus rakasti</i>: <a href="/fi/Bible/John/13#v34">Joh 13:34-35</a>; <a href="/fi/Bible/John/15#v12">Joh 15:12</a>. </li>
  <li id="fn25"><a href="#cite25">↑</a> <i>Jos maailma vihaa ja vainoaa</i>: <a href="/fi/Bible/John/15#v18">Joh 15:18-21</a>. </li>
  <li id="fn26"><a href="#cite26">↑</a> <i>Tietämättömyys ei ole tekosyy</i>: <a href="/fi/Bible/John/15#v22">Joh 15:22-25</a>. </li>
  <li id="fn27"><a href="#cite27">↑</a> <i>He vihasivat ilman syytä</i>: <a href="/fi/Bible/Psalms/35#v19">Ps 35:19</a>; <a href="/fi/Bible/Psalms/69#v4">Ps 69:4</a>. </li>
  <li id="fn28"><a href="#cite28">↑</a> <i>Lupaus lohduttajasta</i>: <a href="/fi/Bible/Ezekiel/11#v19">Hes 11:19</a>; <a href="/fi/Bible/Ezekiel/18#v31">Hes 18:31</a>; <a href="/fi/Bible/Ezekiel/36#v26">Hes 36:26-27</a>; <a href="/fi/Bible/Joel/2#v28">Joel 2:28-29</a>; <a href="/fi/Bible/Luke/24#v49">Luuk 24:49</a>; <a href="/fi/Bible/John/7#v39">Joh 7:39</a>; <a href="/fi/Bible/John/14#v16">Joh 14:16-18,23,26</a>; <a href="/fi/Bible/John/15#v4">Joh 15:4,26</a>; <a href="/fi/Bible/John/16#v7">Joh 16:7-8,13-14</a>; <a href="/fi/Bible/John/17#v21">Joh 17:21-23</a>; <a href="/fi/Bible/Acts_of_the_Apostles/1#v5">Apt 1:5,8a</a>; <a href="/fi/Bible/Acts_of_the_Apostles/2#v1">Apt 2:1-4,16-18</a>; <a href="/fi/Bible/Acts_of_the_Apostles/2#v33">Apt 2:33</a>; <a href="/fi/Bible/2_Corinthians/13#v5">2 Kor 13:5</a>; <a href="/fi/Bible/Galatians/2#v20">Gal 2:20</a>; <a href="/fi/Bible/Galatians/4#v6">Gal 4:6</a>; <a href="/fi/Bible/Ephesians/1#v13">Ef 1:13</a>; <a href="/fi/Bible/Ephesians/4#v30">Ef 4:30</a>; <a href="/fi/Bible/1_John/4#v12">1 Joh 4:12-15</a>. </li>
  <li id="fn29"><a href="#cite29">↑</a> <i>Monta asuinsijaa</i>: <a href="/fi/Bible/John/14#v1">Joh 14:1-2</a>. </li>
  <li id="fn30"><a href="#cite30">↑</a> <i>Te tulette olemaan minun kanssani</i>: <a href="/fi/Bible/John/14#v3">Joh 14:3-4</a>; <a href="/fi/Bible/John/17#v24">Joh 17:24</a>. </li>
  <li id="fn31"><a href="#cite31">↑</a> <i>”Näytä meille tie.”</i>: <a href="/fi/Bible/John/14#v5">Joh 14:5</a>. </li>
  <li id="fn32"><a href="#cite32">↑</a> <i>Jeesus: ”Minä olen tie.”</i>: <a href="/fi/Bible/John/14#v6">Joh 14:6</a>. </li>
  <li id="fn33"><a href="#cite33">↑</a> <i>”Näytä meille Isä”</i>: <a href="/fi/Bible/Matthew/11#v27">Matt 11:27</a>; <a href="/fi/Bible/Luke/10#v22">Luuk 10:22</a>; <a href="/fi/Bible/John/1#v18">Joh 1:18</a>; <a href="/fi/Bible/John/14#v8">Joh 14:8</a>. </li>
  <li id="fn34"><a href="#cite34">↑</a> <i>Joka on nähnyt minut, on nähnyt Isän</i>: <a href="/fi/Bible/John/14#v9">Joh 14:9-11</a>. </li>
  <li id="fn35"><a href="#cite35">↑</a> <i>Isä Pojassa ja Poika Isässä</i>: <a href="/fi/Bible/John/5#v36">Joh 5:36</a>; <a href="/fi/Bible/John/10#v37">Joh 10:37-38</a>. </li>
  <li id="fn36"><a href="#cite36">↑</a> <i>Minä olen tehnyt Isän tahdon</i>: <a href="/fi/Bible/Matthew/26#v39">Matt 26:39,42,44</a>; <a href="/fi/Bible/Mark/14#v36">Mark 14:36,39</a>; <a href="/fi/Bible/Luke/22#v42">Luuk 22:42</a>; <a href="/fi/Bible/John/4#v34">Joh 4:34</a>; <a href="/fi/Bible/John/5#v30">Joh 5:30</a>; <a href="/fi/Bible/John/6#v38">Joh 6:38-40</a>; <a href="/fi/Bible/John/15#v10">Joh 15:10</a>; <a href="/fi/Bible/John/17#v4">Joh 17:4</a>. </li>
  <li id="fn37"><a href="#cite37">↑</a> <i>En jätä sinua autioksi</i>: <a href="/fi/Bible/John/14#v16">Joh 14:16-18</a>. </li>
  <li id="fn38"><a href="#cite38">↑</a> <i>On parempi, että minä menen</i>: <a href="/fi/Bible/John/16#v7">Joh 16:7</a>. </li>
  <li id="fn39"><a href="#cite39">↑</a> <i>Isä on Pojassa ja Poika meissä</i>: <a href="/fi/Bible/John/14#v19">Joh 14:19-21a</a>; <a href="/fi/Bible/John/17#v21">Joh 17:21</a>. </li>
  <li id="fn40"><a href="#cite40">↑</a> <i>Lohduttaja johtaa totuuteen</i>: <a href="/fi/Bible/John/16#v13">Joh 16:13</a>. </li>
  <li id="fn41"><a href="#cite41">↑</a> <i>Henki opettaa kaiken</i>: <a href="/fi/Bible/John/14#v25">Joh 14:25-26</a>. </li>
  <li id="fn42"><a href="#cite42">↑</a> <i>Miten ilmenee itse?</i>: <a href="/fi/Bible/John/14#v22">Joh 14:22</a>. </li>
  <li id="fn43"><a href="#cite43">↑</a> <i>Minun on lähdettävä pian pois</i>: <a href="/fi/Bible/John/7#v33">Joh 7:33-34</a>; <a href="/fi/Bible/John/8#v21">Joh 8:21</a>; <a href="/fi/Bible/John/13#v33">Joh 13:33</a>; <a href="/fi/Bible/John/14#v2">Joh 14:2,12,28</a>; <a href="/fi/Bible/John/16#v10">Joh 16:10,16-17,28</a>. </li>
  <li id="fn44"><a href="#cite44">↑</a> <i>Minä lähetän henkeni</i>: <a href="/fi/Bible/Ezekiel/11#v19">Hes 11:19</a>; <a href="/fi/Bible/Ezekiel/18#v31">Hes 18:31</a>; <a href="/fi/Bible/Ezekiel/36#v26">Hes 36:26-27</a>; <a href="/fi/Bible/Joel/2#v28">Joel 2:28-29</a>; <a href="/fi/Bible/Luke/24#v49">Luuk 24:49</a>; <a href="/fi/Bible/John/7#v39">Joh 7:39</a>; <a href="/fi/Bible/John/14#v16">Joh 14:16-18,23,26</a>; <a href="/fi/Bible/John/15#v4">Joh 15:4,26</a>; <a href="/fi/Bible/John/16#v7">Joh 16:7-8,13-14</a>; <a href="/fi/Bible/John/17#v21">Joh 17:21-23</a>; <a href="/fi/Bible/Acts_of_the_Apostles/1#v5">Apt 1:5,8a</a>; <a href="/fi/Bible/Acts_of_the_Apostles/2#v1">Apt 2:1-4,16-18</a>; <a href="/fi/Bible/Acts_of_the_Apostles/2#v33">Apt 2:33</a>; <a href="/fi/Bible/2_Corinthians/13#v5">2 Kor 13:5</a>; <a href="/fi/Bible/Galatians/2#v20">Gal 2:20</a>; <a href="/fi/Bible/Galatians/4#v6">Gal 4:6</a>; <a href="/fi/Bible/Ephesians/1#v13">Ef 1:13</a>; <a href="/fi/Bible/Ephesians/4#v30">Ef 4:30</a>; <a href="/fi/Bible/1_John/4#v12">1 Joh 4:12-15</a>. </li>
  <li id="fn45"><a href="#cite45">↑</a> <i>Valon lapset</i>: <a href="/fi/Bible/Luke/16#v8">Luuk 16:8</a>; <a href="/fi/Bible/John/12#v36">Joh 12:36</a>; <a href="/fi/Bible/Ephesians/5#v8">Ef 5:8</a>; <a href="/fi/Bible/1_Thessalonians/5#v5">1 Tess 5:5</a>. </li>
  <li id="fn46"><a href="#cite46">↑</a> <i>Hengen painovoima</i>: <a href="/fi/Bible/Jeremiah/31#v3">Jer 31:3</a>; <a href="/fi/Bible/John/6#v44">Joh 6:44</a>; <a href="/fi/Bible/John/12#v32">Joh 12:32</a>. </li>
  <li id="fn47"><a href="#cite47">↑</a> <i>Uusi käsky</i>: <a href="/fi/Bible/John/13#v34">Joh 13:34-35</a>; <a href="/fi/Bible/John/15#v12">Joh 15:12,17</a>.  <i>Kultainen sääntö</i>: <a href="/fi/Bible/Matthew/7#v12">Matt 7:12</a>; <a href="/fi/Bible/Luke/6#v31">Luuk 6:31</a>.  <i>Kultainen sääntö (negatiivinen)</i>: <a href="/fi/Bible/Tobit/4#v15">Tob 4:15</a>. </li>
  <li id="fn48"><a href="#cite48">↑</a> <i>Eläkää rakkaudessa</i>: <a href="/fi/Bible/John/14#v23">Joh 14:23</a>. </li>
  <li id="fn49"><a href="#cite49">↑</a> <i>Rakasta lähimmäistä kuin itseäsi</i>: <a href="/fi/Bible/Leviticus/19#v18">3 Moos 19:18,34</a>; <a href="/fi/Bible/Matthew/5#v43">Matt 5:43-44</a>; <a href="/fi/Bible/Matthew/19#v19b">Matt 19:19b</a>; <a href="/fi/Bible/Matthew/22#v39">Matt 22:39</a>; <a href="/fi/Bible/Mark/12#v31">Mark 12:31,33</a>; <a href="/fi/Bible/Luke/10#v27">Luuk 10:27</a>; <a href="/fi/Bible/Romans/13#v9b">Room 13:9b</a>; <a href="/fi/Bible/Galatians/5#v14">Gal 5:14</a>; <a href="/fi/Bible/James/2#v8">Jaak 2:8</a>. </li>
  <li id="fn50"><a href="#cite50">↑</a> <i>Ennakkovaroitukset</i>: <a href="/fi/Bible/John/16#v1">Joh 16:1-4</a>. </li>
  <li id="fn51"><a href="#cite51">↑</a> <i>Pidä uusi käsky</i>: <a href="/fi/Bible/John/13#v34">Joh 13:34</a>; <a href="/fi/Bible/John/15#v12">Joh 15:12</a>. </li>
  <li id="fn52"><a href="#cite52">↑</a> <i>Viholliset omassa taloudessa</i>: <a href="/fi/Bible/Matthew/10#v21">Matt 10:21,36</a>; <a href="/fi/Bible/Mark/13#v12">Mark 13:12</a>; <a href="/fi/Bible/Luke/21#v16">Luuk 21:16</a>. </li>
  <li id="fn53"><a href="#cite53">↑</a> <i>Lähdön välttämättömyys</i>: <a href="/fi/Bible/John/16#v5">Joh 16:5-8</a>. </li>
  <li id="fn54"><a href="#cite54">↑</a> <i>Totuuden henki</i>: <a href="/fi/Bible/Ezekiel/11#v19">Hes 11:19</a>; <a href="/fi/Bible/Ezekiel/18#v31">Hes 18:31</a>; <a href="/fi/Bible/Ezekiel/36#v26">Hes 36:26-27</a>; <a href="/fi/Bible/Joel/2#v28">Joel 2:28-29</a>; <a href="/fi/Bible/Luke/24#v49">Luuk 24:49</a>; <a href="/fi/Bible/John/7#v39">Joh 7:39</a>; <a href="/fi/Bible/John/14#v16">Joh 14:16-18,23,26</a>; <a href="/fi/Bible/John/15#v4">Joh 15:4,26</a>; <a href="/fi/Bible/John/16#v7">Joh 16:7-8,13-14</a>; <a href="/fi/Bible/John/17#v21">Joh 17:21-23</a>; <a href="/fi/Bible/Acts_of_the_Apostles/1#v5">Apt 1:5,8a</a>; <a href="/fi/Bible/Acts_of_the_Apostles/2#v1">Apt 2:1-4,16-18</a>; <a href="/fi/Bible/Acts_of_the_Apostles/2#v33">Apt 2:33</a>; <a href="/fi/Bible/2_Corinthians/13#v5">2 Kor 13:5</a>; <a href="/fi/Bible/Galatians/2#v20">Gal 2:20</a>; <a href="/fi/Bible/Galatians/4#v6">Gal 4:6</a>; <a href="/fi/Bible/Ephesians/1#v13">Ef 1:13</a>; <a href="/fi/Bible/Ephesians/4#v30">Ef 4:30</a>; <a href="/fi/Bible/1_John/4#v12">1 Joh 4:12-15</a>. </li>
  <li id="fn55"><a href="#cite55">↑</a> <i>Totuuden henki ohjaa</i>: <a href="/fi/Bible/John/16#v13">Joh 16:13-14</a>. </li>
  <li id="fn56"><a href="#cite56">↑</a> <i>Monta asuinsijaa</i>: <a href="/fi/Bible/John/14#v2">Joh 14:2</a>. </li>
  <li id="fn57"><a href="#cite57">↑</a> <i>Henki ei puhu itsestään</i>: <a href="/fi/Bible/John/16#v13b">Joh 16:13b</a>. </li>
  <li id="fn58"><a href="#cite58">↑</a> <i>Uusi opettaja paljastaa kaiken</i>: <a href="/fi/Bible/John/16#v14">Joh 16:14-15</a>. </li>
  <li id="fn59"><a href="#cite59">↑</a> <i>Sanoo ilmestyy jälleen</i>: <a href="/fi/Bible/John/16#v16">Joh 16:16</a>. </li>
  <li id="fn60"><a href="#cite60">↑</a> <i>Jeesusta ei ymmärretä</i>: <a href="/fi/Bible/John/16#v17">Joh 16:17-18</a>. </li>
  <li id="fn61"><a href="#cite61">↑</a> <i>On kuoltava, mutta noustava ylös</i>: <a href="/fi/Bible/Matthew/16#v21">Matt 16:21</a>; <a href="/fi/Bible/Matthew/17#v22">Matt 17:22-23a</a>; <a href="/fi/Bible/Matthew/20#v17">Matt 20:17-19</a>; <a href="/fi/Bible/Matthew/27#v63">Matt 27:63</a>; <a href="/fi/Bible/Mark/8#v31">Mark 8:31</a>; <a href="/fi/Bible/Mark/9#v31">Mark 9:31</a>; <a href="/fi/Bible/Mark/10#v32">Mark 10:32-34</a>; <a href="/fi/Bible/Luke/9#v22">Luuk 9:22,31,43b-44</a>; <a href="/fi/Bible/Luke/18#v31">Luuk 18:31-33</a>; <a href="/fi/Bible/Luke/24#v7">Luuk 24:7,46</a>; <a href="/fi/Bible/John/14#v28a">Joh 14:28a</a>; <a href="/fi/Bible/John/20#v9">Joh 20:9</a>. </li>
  <li id="fn62"><a href="#cite62">↑</a> <i>Suru muuttuu iloksi</i>: <a href="/fi/Bible/John/16#v19">Joh 16:19-22</a>. </li>
  <li id="fn63"><a href="#cite63">↑</a> <i>Pyydä Jeesuksen nimessä</i>: <a href="/fi/Bible/John/16#v23">Joh 16:23-24,26</a>. </li>
  <li id="fn64"><a href="#cite64">↑</a> <i>Jeesus puhuu selvästi</i>: <a href="/fi/Bible/John/16#v25">Joh 16:25</a>. </li>
  <li id="fn65"><a href="#cite65">↑</a> <i>Ihminen ei voi nähdä Jumalaa</i>: <a href="/fi/Bible/John/16#v27">Joh 16:27-28</a>. </li>
  <li id="fn66"><a href="#cite66">↑</a> <i>Apostolit eivät ymmärrä Jeesusta</i>: <a href="/fi/Bible/John/16#v29">Joh 16:29-31</a>. </li>
</ol>
</div>
