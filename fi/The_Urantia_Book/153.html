<!--
title: LUKU 153. KAPERNAUMIN KRIISI
description: 
published: true
date: 2023-5-16T23:56:32Z
tags: the urantia book—papers
editor: ckeditor
dateCreated: 2022-8-10T23:7:40Z
-->

<p class="v-card v-sheet theme--light grey lighten-3 px-2 mb-4">© 1993 Urantia Foundationin</p>
<figure class="table chapter-navigator">
  <table>
    <tbody>
      <tr>
        <td>
        <a href="/fi/The_Urantia_Book/152">
          <span class="mdi mdi-arrow-left-drop-circle"></span><span class="pl-2">Luku 152. Kapernaumin kriisiin johtaneet tapahtumat</span>
        </a>
        </td>
        <td>
        <a href="/fi/The_Urantia_Book/Index">
          <span class="mdi mdi-book-open-variant"></span><span class="pl-2">Indeksi</sp<n>
        </a>
        <br>
        <a href="/fi/The_Urantia_Book_Multiple/153">
          <span class="mdi mdi-view-parallel"></span><span class="pl-2">Useita versioita</span>
        </a>
        </td>
        <td>
        <a href="/fi/The_Urantia_Book/154">
          <span class="pr-2">Luku 154. Viimeiset Kapernaumissa vietetyt päivät</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/fi/The_Urantia_Book/153#p0_1">153:0.1</a></small></sup>  PERJANTAI-ILTANA, heidän Betsaidaan-saapumisensa päivänä, kuten myös sapattiaamuna apostolit panivat merkille, että Jeesuksen mieltä askarrutti jokin suunnaton ongelma. He tiedostivat, että Mestari ajatteli tavallistakin ankarammin jotakin tärkeää asiaa. Aamiaista hän ei nauttinut ollenkaan, ja keskipäivälläkin hän söi vain murusen. Koko sapattiaamun ja edellisen illan kaksitoista apostolia työtovereineen olivat olleet koolla pienissä ryhmissä talon ympärillä, puutarhassa ja rannalla. Heitä kaikkia painoi epävarmuudesta johtuva jännitys ja pahoista aavistuksista aiheutuva epätietoisuus. Jeesus ei ollut heidän Jerusalemista-lähtönsä jälkeen lausunut heille montakaan sanaa.</p>
<p id="p0_2"><sup><small><a href="/fi/The_Urantia_Book/153#p0_2">153:0.2</a></small></sup>  He eivät kuukausimääriin olleet nähneet Mestaria yhtä mietteliäänä ja yhtä vähäpuheisena. Simon Pietarikin oli apea, ellei peräti masentunut. Andreas ei tiennyt, mitä hänen pitäisi alakuloisille tovereilleen tehdä. Natanael sanoi, että he olivat keskellä ”tyventä myrskyn edellä”. Tuomas toi julki ajatuksen, että ”kohta tapahtuisi jotakin tavatonta”. Filippus kehotti Daavid Sebedeusta ”unohtamaan kansanjoukon ruokkimis- ja majoittamissuunnitelmat, kunnes taas tiedämme, mitä Mestarin ajatuksissa liikkuu.” Matteus kaavaili uusia toimenpiteitä kassan täydentämiseksi. Jaakob ja Johannes vaihtoivat mielipiteitä saarnasta, joka kohta kuultaisiin synagogassa, ja he kehittelivät monenlaisia arveluja sen mahdollisesta luonteesta ja aiheesta. Simon Selootti toi julki uskomuksensa, todellisuudessa toiveensa, siitä, että ”taivaassa oleva Isä ehkä aikoo jollakin odottamattomalla tavalla puuttua tapahtumain kulkuun puolustaakseen ja tukeakseen Poikaansa”, Juudas Iskariot sen sijaan rohkeni antautua sellaisen ajatuksen valtaan, että Jeesusta mahdollisesti kalvoivat katumuksentunnot siksi, että ”hänellä ei ollut ollut rohkeutta ja uskallusta antaa niiden viidentuhannen julistaa häntä juutalaisten kuninkaaksi”.</p>
<p id="p0_3"><sup><small><a href="/fi/The_Urantia_Book/153#p0_3">153:0.3</a></small></sup>  Näin syvästi masentuneiden ja lohduttomien seuraajien ryhmän parista Jeesus lähti tuona kauniina sapatin iltapäivänä pitämään käänteentekevän saarnansa Kapernaumin synagogassa<sup id="cite1"><a href="#fn1">[1]</a></sup>. Ainoan iloisen tervehdyksen tai menestyksen toivotuksen hänen lähimpien seuraajiensa taholta lausui toinen Alfeuksen luottavaisista kaksosista, joka sinä hetkenä, kun Jeesus poistui talosta synagogaan mennäkseen, tervehti häntä iloisesti ja sanoi: ”Rukoilemme, että Isä auttaa sinua ja että suuremmat väkijoukot kuin koskaan aiemmin kertyvät ympärillemme.”</p>
<h2 id="p1" class="toc-header"><a href="#p1" class="toc-anchor">¶</a> 1. NÄYTTÄMÖN VALMISTAMINEN </h2>
<p id="p1_1"><sup><small><a href="/fi/The_Urantia_Book/153#p1_1">153:1.1</a></small></sup>  Arvovaltainen seurakunta otti Jeesuksen vastaan Kapernaumin uudessa synagogassa kello kolmelta tuona ihanana sapatti-iltapäivänä. Jairus toimi menojen ohjaajana ja ojensi kirjoitukset Jeesuksen lukea. Päivää aikaisemmin Jerusalemista oli saapunut viisikymmentäkolme fariseusta ja saddukeusta; läsnä oli myös yli kolmekymmentä lähiseudun synagogien johtajaa ja esimiestä. Nämä juutalaiset uskonnolliset johtajat toimivat suoraan Jerusalemin sanhedrinin antamien määräysten velvoittamina, ja heistä koostui se puhdasoppinen etujoukko, joka oli tullut antamaan alkutahdit avoimeen sodankäyntiin Jeesusta ja hänen opetuslapsiaan vastaan. Näiden juutalaisjohtajien vierellä, synagogan kunniapaikoilla, istuivat Herodes Antipaan lähettämät viralliset tarkkailijat, joille oli annettu ohjeet ottaa selville totuus niistä hälyttävistä tiedoista, jotka kertoivat, että väki oli koettanut julistaa Jeesuksen juutalaisten kuninkaaksi Herodeksen veljen Filippuksen hallitsemilla alueilla.</p>
<p id="p1_2"><sup><small><a href="/fi/The_Urantia_Book/153#p1_2">153:1.2</a></small></sup>  Jeesus käsitti, että häntä odotti yhä lukuisammiksi käyvien vihamiestensä välitön julistus kaihtelemattomasta ja avoimesta sodankäynnistä, ja hän katsoi parhaaksi käydä rohkeasti hyökkäykseen. Tilaisuudessa, jossa ne viisituhatta oli ruokittu, hän oli uhmannut heidän ideoitaan aineellisesta Messiaasta. Nyt hän päätti käydä taas avoimesti heidän juutalaisesta vapahtajasta omaksumaansa käsitystä vastaan. Tämä kriisi, joka alkoi viidentuhannen ihmisen ruokkimisesta ja päättyi tähän sapatti-iltapäivän saarnaan, oli ulospäin näkyvä käännekohta, jossa kansansuosion ja yleisen hyväksynnän vuoksiaalto kääntyi luodevirraksi. Valtakunnan hyväksi tehtävä työ keskittyisi vastedes yhä enemmän paljon tärkeämpään tehtävään, joka oli horjumattomien hengellisten käännynnäisten voittaminen ihmiskunnan todellakin uskonnolliseen veljesyhteisöön. Tämä saarna on merkkinä kriisistä, jonka kautta siirryttiin keskustelusta, väittelystä ja päätöksenteosta koostuvasta jaksosta jaksoon, joka koostui avoimesta sodankäynnistä ja lopullisesta hyväksymisestä tai lopullisesta torjumisesta.</p>
<p id="p1_3"><sup><small><a href="/fi/The_Urantia_Book/153#p1_3">153:1.3</a></small></sup>  Mestari oli täysin tietoinen siitä, että monet hänen seuraajistaan olivat hitaasti mutta varmasti kypsyttämässä mieltään hänen lopulta tapahtuvaan hylkäämiseensä. Samoin hän tiesi, että monet hänen opetuslapsistaan olivat hitaasti mutta vakaasti käymässä läpi sitä mielen kouliintumista ja sielun harjaantumista, joka antaisi heille voiman voittaa epäilyksensä ja rohkeasti puolustaa kypsää uskoaan valtakunnan evankeliumiin. Jeesus ymmärsi täysin, miten ihmiset kypsyvät kriisitilanteen edellyttämiin päätöksiin ja rohkeasti valittujen äkillisten urotekojen suorittamiseen sellaisen hitaan prosessin avulla, jossa he joutuvat toistuvasti valitsemaan yhä uudestaan esille nousevien hyvää ja pahaa sisältävien tilanteiden välillä. Hän saattoi valitsemansa sanansaattajat vähän väliä tilanteisiin, joissa nämä joutuivat kokemaan pettymyksiä, ja järjesti heille tuon tuostakin koettelevia tilanteita, joissa heidän oli suoritettava valinta sen mukaan, mikä oli oikea ja mikä oli väärä tapa kohdata hengelliset koettelemukset. Hän tiesi voivansa luottaa seuraajiinsa siinä, että nämä lopulliseen kokeeseen joutuessaan tekisivät ratkaisevat päätöksensä aikaisemmin omaksumiensa ja totunnaisten mentaalisten asenteidensa ja henkisten reaktioidensa mukaisesti.</p>
<p id="p1_4"><sup><small><a href="/fi/The_Urantia_Book/153#p1_4">153:1.4</a></small></sup>  Tämä Jeesuksen maisen elämän käännekohta alkoi viidentuhannen ruokkimisesta, ja se päättyi tähän synagogassa pidettyyn saarnaan. Apostolien elämässä kriisi alkoi tästä synagogasaarnasta, ja se jatkui kokonaisen vuoden ajan päättyen vasta Mestarin oikeudenkäyntiin ja ristiinnaulitsemiseen.</p>
<p id="p1_5"><sup><small><a href="/fi/The_Urantia_Book/153#p1_5">153:1.5</a></small></sup>  Kun he tuona iltapäivänä istuivat synagogassa, ennen kuin Jeesus aloitti puheensa, kaikkien mielessä oli vain yksi suuri mysteeri, vain yksi ylin kysymys. Sekä hänen ystävänsä että hänen vihollisensa pohtivat vain yhtä ajatusta, joka kuului: ”Minkä takia hän itse niin harkitusti ja vastaansanomattomasti käänsi takaisin kansan innostuksen vuoksiaallon?” Ja välittömästi ennen tätä saarnaa ja välittömästi sen jälkeen hänen närkästyneiden kannattajiensa epäilykset ja pettymykset kehittyivät tiedostamattomaksi vastarinta-asenteeksi, ja lopulta ne muuttuivat suoranaiseksi vihaksi. Juuri tämän synagogassa pidetyn saarnan jälkeen Juudas Iskariot ensi kertaa tietoisesti leikitteli mielessään luopumisajatuksella. Mutta toistaiseksi hän vielä sai kaikki tuollaiset mielihalut vaivatta aisoihin.</p>
<p id="p1_6"><sup><small><a href="/fi/The_Urantia_Book/153#p1_6">153:1.6</a></small></sup>  Jokainen oli hämmennyksen tilassa. Jeesus oli jättänyt heidät sanattomiksi ja ymmälleen. Hänhän oli vasta vähän aikaisemmin esittänyt suurenmoisimman koko elämänuraansa luonnehtineen todistuksen yliluonnollisesta voimasta. Viidentuhannen ihmisen ruokkiminen oli hänen maisen elämänsä tapahtumista se, joka parhaiten vastasi juutalaisten käsitystä odotetusta Messiaasta. Mutta tämä tavattoman edullinen tilanne peittyi välittömästi ja selittämättömästi sen alle, että hän suoralta kädeltä ja peruuttamattomasti kielsi julistamasta itseään kuninkaaksi.</p>
<p id="p1_7"><sup><small><a href="/fi/The_Urantia_Book/153#p1_7">153:1.7</a></small></sup>  Perjantai-iltana ja vielä sapattiaamunakin jerusalemilaiset johtomiehet olivat yrittäneet pitkään ja hartaasti taivutella Jairusta estämään Jeesuksen puhumisen synagogassa, mutta heidän yrityksensä olivat turhia. Kaikkiin tällaisiin pyyntöihin Jairus vastasi vain: ”Olen suostunut tähän pyyntöön, enkä tahdo rikkoa sanaani.”</p>
<h2 id="p2" class="toc-header"><a href="#p2" class="toc-anchor">¶</a> 2. KÄÄNTEENTEKEVÄ SAARNA </h2>
<p id="p2_1"><sup><small><a href="/fi/The_Urantia_Book/153#p2_1">153:2.1</a></small></sup>  Tämän saarnansa alkajaisiksi Jeesus luki laista Viidennen Mooseksen kirjan kohdan: ”Mutta jos tämä kansa ei tahdo kuunnella Jumalan ääntä, niin tapahtuu, että kaikki nämä synnin kiroukset tulevat väistämättä heidän päällensä. Herra antaa sinun vihollistesi voittaa sinut; sinut häädetään kaikkiin maan valtakuntiin. Ja Herra vie sinut ja kuninkaan, jonka sinä itsellesi asetat, kansan käsiin, jota sinä et tunne. Sinä tulet kauhistukseksi, sananparreksi ja pistopuheeksi kaikkien kansojen keskuudessa<sup id="cite2"><a href="#fn2">[2]</a></sup>. Sinun poikasi ja tyttäresi tulevat vaeltamaan vankeuteen<sup id="cite3"><a href="#fn3">[3]</a></sup>. Muukalaiset, jotka asuvat keskuudessasi, nousevat korkeaan valta-asemaan, mutta sinut syöstään aina vain alemmaksi<sup id="cite4"><a href="#fn4">[4]</a></sup>. Ja kaikki tämä on sinun ja sinun siemenesi päällä ajasta aikaan, koska et kuunnellut Herran sanaa<sup id="cite5"><a href="#fn5">[5]</a></sup>. Sen vuoksi on sinun palveltava vihollisiasi, jotka sinun kimppuusi käyvät. Sinun on kestettävä nälkää ja janoa ja kaulaasi painaa tämä vieras, rautainen ies. Herra nostattaa sinua vastaan kaukaisen kansan, joka tulee maan äärestä, kansan, jonka kieltä sinä et ymmärrä; tuimakatseisen kansan, joka ei sinua armahda. Ja se ahdistaa sinua kaikissa kaupungeissasi, kunnes korkeat ja lujat muurit, joihin sinä luotit, sortuvat maahan; ja koko maa joutuu heidän käsiinsä. Ja niin on käyvä, että sinä siinä hädässä ja ahdistuksessa, johon sinun vihollisesi saattaa sinut, joudut syömään oman kohtusi hedelmät, omien poikiesi ja tyttäriesi lihaa.”</p>
<p id="p2_2"><sup><small><a href="/fi/The_Urantia_Book/153#p2_2">153:2.2</a></small></sup>  Ja tämän tekstikohdan luettuaan Jeesus siirtyi lukemaan profeettoja ja luki Jeremian kirjasta: ”’Jollette kuule palvelijaini, profeettain, sanoja, niiden, jotka minä olen lähettänyt teidän tykönne, niin minä teen tälle huoneelle niin kuin Siilolle, ja minä teen tämän kaupungin kirosanaksi kaikille maan kansoille.’ Ja papit ja opettajat kuulivat Jeremian puhuvan nämä sanat Herran huoneessa. Ja kun Jeremia oli puhunut loppuun kaiken, minkä Herra oli käskenyt hänen puhua kaikelle kansalle, niin tapahtui, että papit ja opettajat ottivat hänet kiinni sanoen: ’Sinun on kuolemalla kuoltava.’ Ja kaikki ihmiset kerääntyivät Jeremian ympärille Herran huoneessa. Ja kun Juudan päämiehet tämän kuulivat, niin he istuutuivat tuomitsemaan Jeremiaa. Silloin papit ja profeetat sanoivat päämiehille ja kaikelle kansalle näin: ’Kuolemantuomio tälle miehelle, sillä hän on ennustanut meidän kaupunkiamme vastaan, niin kuin olette omin korvin kuulleet.’ Mutta Jeremia sanoi kaikille päämiehille ja kaikelle kansalle: ’Herra on lähettänyt minut ennustamaan tätä huonetta ja tätä kaupunkia vastaan kaikki ne sanat, jotka olette kuulleet. Parantakaa siis nyt vaelluksenne ja korjatkaa tekonne ja totelkaa Herran, teidän Jumalanne, ääntä, niin saatatte välttyä siltä pahalta, joka on teitä vastaan lausuttu. Mutta katso, minä olen teidän käsissänne. Tehkää minulle, mitä katsotte hyväksi ja oikeaksi. Mutta se tietäkää, että te, jos minut surmaatte, saatatte viattoman veren päällenne ja tämän kansan päälle, sillä totisesti on Herra lähettänyt minut teidän tykönne puhumaan kaikki nämä sanat teidän korvienne kuulla.’<sup id="cite6"><a href="#fn6">[6]</a></sup></p>
<p id="p2_3"><sup><small><a href="/fi/The_Urantia_Book/153#p2_3">153:2.3</a></small></sup>  ”Sen ajan papit ja opettajat etsivät Jeremian kuolemaa, mutta tuomarit epäsivät suostumuksensa, jos kohta he silti hänen varoittavien sanojensa tähden laskivatkin hänet köysillä alas saastaiseen tyrmään, kunnes hän vajosi liejuun kainalokuoppiaan myöten. Näin siis tämä kansa teki profeetta Jeremialle, kun tämä Herran käskyä totellen varoitti veljiään heitä uhkaavasta poliittisesta kukistumisesta<sup id="cite7"><a href="#fn7">[7]</a></sup>. Tänään haluan kysyä teiltä: Mitä tämän kansan pääpapit ja uskonnolliset johtomiehet tekevät miehelle, joka rohkenee varoittaa heitä heidän hengellisen tuomionsa päivästä? Koetatteko tekin lähettää kuolemaan opettajan, joka rohkenee julistaa Herran sanaa ja joka ei pelkää osoittaa, missä ette suostu kulkemaan taivaan valtakunnan portille vievää valkeuden tietä?</p>
<p id="p2_4"><sup><small><a href="/fi/The_Urantia_Book/153#p2_4">153:2.4</a></small></sup>  ”Mikä se on, jota te kaipaatte todistukseksi tehtävästäni maan päällä? Emme ole horjuttaneet vaikutusvaltaanne tai arvoasemaanne, kun saarnasimme ilosanomaa köyhille ja hyljeksityille. Emme ole käyneet vihamielisesti sitä vastaan, mitä pidätte kunniassa, vaan olemme pikemminkin julistaneet uutta vapautta pelon vallassa olevalle ihmisen sielulle. Tulin tähän maailmaan tekemään tunnetuksi Isääni ja perustamaan maan päälle Jumalan poikien hengellisen veljesliiton, taivaan valtakunnan<sup id="cite8"><a href="#fn8">[8]</a></sup><sup id="cite9"><a href="#fn9">[9]</a></sup>. Ja vaikka olen varsin monta kertaa muistuttanut teitä siitä, ettei valtakuntani ole tästä maailmasta, Isäni on kuitenkin suonut teille moniaita näyttöjä aineellisista ihmeistä niitä todistusvoimaisempien hengellisten muodonmuutosten ja uudestisyntymisten lisäksi<sup id="cite10"><a href="#fn10">[10]</a></sup>.</p>
<p id="p2_5"><sup><small><a href="/fi/The_Urantia_Book/153#p2_5">153:2.5</a></small></sup>  ”Mikä se uusi merkki on, jonka vielä minulta haluatte? Sanon teille, että teillä on jo yllin kyllin todisteita voidaksenne tehdä päätöksenne. Totisesti, totisesti minä sanon monille, jotka minun edessäni tänä päivänä istuvat: Ette voi väistää sitä, että teidän on valittava, mitä tietä tahdotte mennä; ja sanon teille niin kuin Joosua sanoi esi-isillenne: ’Valitkaa tänä päivänä, ketä tahdotte palvella.’ Moni teistä seisoo tänä päivänä tienhaarassa<sup id="cite11"><a href="#fn11">[11]</a></sup>.</p>
<p id="p2_6"><sup><small><a href="/fi/The_Urantia_Book/153#p2_6">153:2.6</a></small></sup>  ”Kun ette osanneet löytää minua järven vastarannalla tapahtuneen väkijoukon kestitsemisen jälkeen, jotkut teistä vuokrasivat käyttöönsä Tiberiaan kalastuslaivaston, joka oli viikkoa aikaisemmin etsiytynyt myrskyn vuoksi lähistölle suojaan, ja teitte niin päästäksenne minun perääni, ja minkä vuoksi? Ette totuuden ja vanhurskauden tähden ettekä sen tähden, että osaisitte paremmin palvella ja auttaa kanssaihmisiänne! Ei suinkaan<sup id="cite12"><a href="#fn12">[12]</a></sup>. Vaan pikemminkin, jotta saisitte lisää leipää, jonka eteen ette ole mitään vaivaa nähneet<sup id="cite13"><a href="#fn13">[13]</a></sup>. Ette lähteneet perääni, jotta olisitte täyttäneet sielunne elämän sanalla, vaan vain jotta olisitte täyttäneet vatsanne vaivatta saadulla leivällä. Ja kauan on teille opetettu, että sitten kun Messias tulee, hän tekee sellaisia ihmeitä, jotka tekevät elämästä koko valitun kansan osalta miellyttävän ja vaivattoman. Ei siis ole mikään ihme, että te, joille on näin opetettu, kaipailette leipälimppuja ja kalasia. Mutta totisesti minä sanon teille, että sellainen ei ole Ihmisen Pojan tehtävä. Olen tullut julistamaan hengellistä vapautta, opettamaan ikuista totuutta ja vaalimaan elävää uskoa.</p>
<p id="p2_7"><sup><small><a href="/fi/The_Urantia_Book/153#p2_7">153:2.7</a></small></sup>  ”Veljeni, älkää haikailko sellaisen ruoan perään, joka mätänee, vaan etsikää mieluummin sitä hengellistä ravintoa, joka ravitsee aina ikuiseen elämään saakka; ja tämä on se elämän leipä, jonka Poika antaa kaikille, jotka tahtovat sen ottaa ja syödä, sillä Isä on antanut Pojalle tätä elämää määrättömästi<sup id="cite14"><a href="#fn14">[14]</a></sup>. Ja kun kysyitte minulta: ’Mitä meidän pitää tehdä Jumalan tekoja tehdäksemme?’ sanoin teille mutkattomasti: ’Tämä on Jumalan teko, että te uskotte häneen, jonka Jumala on lähettänyt<sup id="cite15"><a href="#fn15">[15]</a></sup>.’”</p>
<p id="p2_8"><sup><small><a href="/fi/The_Urantia_Book/153#p2_8">153:2.8</a></small></sup>  Ja sitten Jeesus osoitti tämän uuden synagogan ovenkamanan koristeena olevaa mannapatakuviota, jota lisäksi rypäletertut kaunistivat, ja sanoi: ”Olette luulleet, että esivanhempanne söivät erämaassa mannaa, taivaan leipää, mutta minäpä sanon teille, että se oli maan leipää<sup id="cite16"><a href="#fn16">[16]</a></sup><sup id="cite17"><a href="#fn17">[17]</a></sup>. Vaikkei Mooses antanutkaan isillenne taivaan leipää, Isäni on nyt valmis antamaan teille oikean elämän leivän. Taivaan leipä on se, mikä tulee alas Jumalan tyköä ja antaa ikuisen elämän tämän maailman ihmisille. Ja kun sanotte minulle: Anna meille tämä elävä leipä, minä vastaan: Minä olen tämä elämän leipä<sup id="cite18"><a href="#fn18">[18]</a></sup>. Joka tulee minun luokseni, ei enää isoa, kun taas se, joka uskoo minuun, ei enää koskaan janoa. Olette nähneet minut, olette eläneet kanssani ja katselleet tekojani ettekä kuitenkaan usko, että tulin Isän tyköä. Mutta niille, jotka tosiaankin uskovat, sanon: älkää pelätkö. Kaikki, jotka ovat Isän johdatuksessa, tulevat luokseni, eikä sitä, joka tulee luokseni, suinkaan heitetä ulos.</p>
<p id="p2_9"><sup><small><a href="/fi/The_Urantia_Book/153#p2_9">153:2.9</a></small></sup>  ”Ja sallikaa minun nyt sanoa teille kerta kaikkiaan ja lopullisesti, että olen tullut alas maan päälle, en toteuttaakseni oman tahtoni, vaan tehdäkseni Hänen tahtonsa, joka minut lähetti. Ja tämä on Hänen, joka minut lähetti, lopullinen tahtonsa, etten minä kaikista, jotka hän on minulle antanut, kadottaisi yhtäkään<sup id="cite19"><a href="#fn19">[19]</a></sup>. Ja tämä on Isän tahto: Että jokaisella, joka näkee Pojan ja joka uskoo häneen, on oleva ikuinen elämä<sup id="cite20"><a href="#fn20">[20]</a></sup>. Vasta eilen minä annoin teille leipää ruumiinne tarpeisiin. Tänään minä tarjoan isoavalle sielullenne elämän leipää. Tahdotteko nyt ottaa hengen leivän kuten silloin niin halukkaasti söitte tämän maailman leipää?”</p>
<p id="p2_10"><sup><small><a href="/fi/The_Urantia_Book/153#p2_10">153:2.10</a></small></sup>  Kun Jeesus piti pienen tauon silmäilläkseen seurakuntaa, yksi jerusalemilaisopettajista (sanhedrinin jäsen) nousi seisomaan ja kysyi: ”Onko minun ymmärrettävä, että sanot olevasi se leipä, joka tulee alas taivaasta, ja ettei se manna, jota Mooses antoi isillemme erämaassa, tullutkaan taivaasta?” Ja Jeesus vastasi fariseukselle: ”Oikein ymmärsit.” Silloin fariseus lausui: ”Mutta etkös sinä olekin Jeesus Nasaretilainen, kirvesmies Joosefin poika? Eivätkö monet meistä tunnekin hyvin isäsi ja äitisi samoin kuin veljesi ja sisaresi? Kuinka siis on mahdollista, että ilmestyt tänne Jumalan huoneeseen julistamaan, että olet tullut alas taivaasta?”<sup id="cite21"><a href="#fn21">[21]</a></sup></p>
<p id="p2_11"><sup><small><a href="/fi/The_Urantia_Book/153#p2_11">153:2.11</a></small></sup>  Synagogassa kuului tuona hetkenä paljon mutinaa, ja uhkasi syntyä sellainen meteli, että Jeesus nousi ja sanoi: ”Olkaamme kärsivällisiä; totuus ei koskaan kärsi siitä, että sitä rehellisesti tutkitaan. Olen kaikkea, mitä sanot, mutta vielä muuta. Isä ja minä olemme yhtä; Poika tekee vain, mitä Isä hänelle opettaa, kun taas kaikki ne, jotka Isä antaa Pojalle, Poika ottaa luokseen<sup id="cite22"><a href="#fn22">[22]</a></sup><sup id="cite23"><a href="#fn23">[23]</a></sup>. Olette lukeneet profeetoista kohdan, jossa on kirjoitettuna: ’Jumala opettaa teitä kaikkia’ ja, että ’ne, joita Isä opettaa, kuulevat myös hänen Poikaansa<sup id="cite24"><a href="#fn24">[24]</a></sup>.’ Jokainen, joka suostuu sisimmässään olevan Isän hengen opetukseen, tulee lopulta minun tyköni. Ei niin, että yksikään ihminen olisi nähnyt Isän, mutta Isän henki kyllä elää ihmisen sisimmässä. Ja Poika, joka tuli alas taivaasta, on varmasti nähnyt Isän. Ja niillä, jotka totisesti uskovat tähän Poikaan, on jo ikuinen elämä<sup id="cite25"><a href="#fn25">[25]</a></sup>.</p>
<p id="p2_12"><sup><small><a href="/fi/The_Urantia_Book/153#p2_12">153:2.12</a></small></sup>  ”Minä olen tämä elämän leipä<sup id="cite26"><a href="#fn26">[26]</a></sup>. Isänne söivät mannaa erämaassa ja ovat kuolleita. Mutta jos ihminen syö tätä leipää, joka tulee alas Jumalan luota, hän ei koskaan hengessä kuole<sup id="cite27"><a href="#fn27">[27]</a></sup>. Minä toistan, että minä olen tämä elävä leipä, ja jokainen sielu, joka pääsee siihen, että hän toteuttaa tämän Jumalan ja ihmisen yhdistyneen olemuksen, on elävä ikuisesti. Ja tämä elämän leipä, jonka annan kaikille, jotka tahtovat ottaa sen vastaan, on oma elävä ja yhdistynyt olemukseni. Isä Pojassa ja Poika yhtä Isän kanssa — siinä on elähdyttävä ilmoitukseni maailmalle ja pelastava lahjani kaikille kansakunnille.”</p>
<p id="p2_13"><sup><small><a href="/fi/The_Urantia_Book/153#p2_13">153:2.13</a></small></sup>  Kun Jeesus oli sanottavansa sanonut, synagogan esimies pyysi seurakuntalaisia poistumaan, mutta nämä eivät halunneet lähteä. He kerääntyivät Jeesuksen ympärille esittämään lisää kysymyksiä, samalla kun toiset mutisivat ja väittelivät keskenään<sup id="cite28"><a href="#fn28">[28]</a></sup>. Ja tilanne jatkui tällaisena yli kolmen tunnin ajan. Kello oli jo pitkälti yli seitsemän, kun kuulijakunta lopulta hajaantui.</p>
<h2 id="p3" class="toc-header"><a href="#p3" class="toc-anchor">¶</a> 3. JÄLKIKOKOUS </h2>
<p id="p3_1"><sup><small><a href="/fi/The_Urantia_Book/153#p3_1">153:3.1</a></small></sup>  Jeesus sai tässä jälkikokouksessa vastattavakseen moniaita kysymyksiä. Jotkin kysymyksistä olivat hänen hämmentyneiden opetuslastensa esittämiä, mutta enimmäkseen niitä esittivät pikkusieluiset epäuskoiset, joiden ainoana tarkoituksena oli Jeesuksen nolaaminen ja satimeen saaminen.</p>
<p id="p3_2"><sup><small><a href="/fi/The_Urantia_Book/153#p3_2">153:3.2</a></small></sup>  Yksi vierailevista fariseuksista kiipesi lampunjalkaan ja huusi sieltä seuraavan kysymyksen: ”Kerrot meille olevasi elämän leipä. Kuinkahan sinä kykenet antamaan meille lihasi syötäväksi tai veresi juotavaksi? Mitä hyötyä on opetuksestasi, ellei sitä voida panna täytäntöön?” Ja Jeesus vastasi tähän kysymykseen sanomalla: ”En minä teille opettanut, että lihani on elämän leipä, tai, että vereni on elämän vesi, vaan minä sanoin, että lihallinen elämäni on taivaallisen leivän anti. Se tosiasia, että Jumalan Sana on tullut lihaksi, ja se ilmiö, että Ihmisen Poika noudattaa Jumalan tahtoa, muodostavat sellaisen kokemukseen kuuluvan realiteetin, joka vastaa jumalallista ravintoa<sup id="cite29"><a href="#fn29">[29]</a></sup>. Ette voi syödä lihaani ettekä juoda vertani, mutta teistä voi hengessä tulla yhtä minun kanssani, kuten minä olen hengessä yhtä Isän kanssa<sup id="cite30"><a href="#fn30">[30]</a></sup>. Jumalan ikuinen sana, joka toden totta on elämän leipä ja joka on lahjoitettu kuolevaisen lihallisessa hahmossa, voi teitä ravita; ja jumalallinen henki, joka toden totta on elämän vesi, voi sielussanne antaa teille virvoitusta. Isä on lähettänyt minut maailmaan, jotta osoittaisin, kuinka hän haluaa elää kaikkien ihmisten sisimmässä ja ohjata heitä. Ja olen elänyt tämän lihallisen elämän innoittaakseni kaikkia ihmisiä samalla tavalla pyrkimään iäti siihen, että he tuntisivat, mikä on heidän sisimmässään olevan taivaallisen Isän tahto, ja noudattaisivat sitä.”</p>
<p id="p3_3"><sup><small><a href="/fi/The_Urantia_Book/153#p3_3">153:3.3</a></small></sup>  Silloin yksi Jeesusta ja tämän apostoleja tarkkailleista jerusalemilaisurkkijoista sanoi: ”Panemme merkille, ettet sinä sen kummemmin kuin apostolisikaan pese kunnollisesti käsiänne, ennen kuin syötte leipää<sup id="cite31"><a href="#fn31">[31]</a></sup>. Teidän täytyy olla varsin hyvin tietoisia siitä, että tuollainen tapa syödä saastaisin ja pesemättömin käsin on rikkomus vanhimpain lakia vastaan. Ettekä te kunnollisesti pese juomakuppejanne ja ruoka-astioitannekaan. Mistä johtuu, että osoitatte moista piittaamattomuutta isien perinnäistapoja ja vanhintemme lakeja kohtaan?” Ja hänen sanansa kuullessaan Jeesus vastasi: ”Mistä johtuu, että rikotte Jumalan käskyt perinnäislaeillanne? Käsky kuuluu: ’Kunnioita isääsi ja äitiäsi’, ja se antaa sellaisen ohjeen, että teidän tulisi tarpeen tullen jakaa aineellinen hyvä heidän kanssaan, mutta olette säätäneet perinnäislain, joka sallii velvollisuuksiaan karttelevien lasten sanoa, että rahat, joilla vanhempia olisi voitu auttaa, on ’annettu Jumalalle’<sup id="cite32"><a href="#fn32">[32]</a></sup>. Tällä tavoin vanhimpain laki päästää tällaiset viekkaat lapset vastuustaan, vaikka lapset sittemmin käyttävät kaikki sellaiset rahavarat omaksi nautinnokseen. Mistä johtuu, että tällä tavoin omalla perinnäistavallanne teette mainitun käskyn tyhjäksi? Hyvin osasi Jesaja ennustaa teistä hurskastelijoista sanoessaan: ’Tämä kansa kunnioittaa minua huulillaan, mutta heidän sydämensä on minusta kaukana. Turhaan he minua palvovat, opettavathan he opinkappaleinaan ihmistekoisia sääntöjä<sup id="cite33"><a href="#fn33">[33]</a></sup>.’</p>
<p id="p3_4"><sup><small><a href="/fi/The_Urantia_Book/153#p3_4">153:3.4</a></small></sup>  ”Pystytte itsekin ymmärtämään, kuinka on käynyt niin, että ihmisten perinnäistavoista kiinni pitäessänne olette luopuneet käskystä. Kovin olette alttiita hylkäämään Jumalan sanan omia perinnäistapoja ylläpitäessänne. Ja on teillä monissa muissakin suhteissa otsaa nostaa omat opetuksenne lain ja profeettojen yläpuolelle.”</p>
<p id="p3_5"><sup><small><a href="/fi/The_Urantia_Book/153#p3_5">153:3.5</a></small></sup>  Sitten Jeesus osoitti sanomansa kaikille läsnä oleville. Hän sanoi: ”Mutta kuunnelkaa kaikki minua<sup id="cite34"><a href="#fn34">[34]</a></sup>. Ei se, mikä menee suuhun, suinkaan hengellisessä mielessä likaa ihmistä, vaan pikemminkin se, mikä tulee suusta ja sydämestä ulos.” Mutteivät apostolitkaan täysin käsittäneet hänen sanojensa merkitystä, sillä Simon Pietari kysyi häneltä: ”Jottei kukaan kuulijoistasi tarpeettomasti loukkaantuisi sanoistasi, etkö tahtoisi selittää meille näiden sanojen merkityksen?” Ja silloin Jeesus sanoi Pietarille: ”Onko ymmärtäminen sinullekin vaikeaa? Etkö tiedä, että jokainen taimi, jota taivaallinen Isäni ei ole istuttanut, kiskaistaan juurineen maasta? Suuntaa nyt huomiosi niihin, jotka tahtoisivat tietää totuuden. Et voi pakottaa ihmisiä rakastamaan totuutta. Monet näistä opettajista ovat sokeita opastajia<sup id="cite35"><a href="#fn35">[35]</a></sup>. Ja sinähän tiedät, että jos sokea taluttaa sokeaa, molemmat putoavat kuoppaan. Mutta kuunnelkaa, kun kerron teille totuuden niistä seikoista, jotka moraalisessa mielessä likaavat ja hengellisessä mielessä tahraavat ihmisiä. Minä vakuutan, ettei ihmistä suinkaan likaa se, mikä menee ruumiiseen suun kautta tai pääsee mieleen silmien ja korvien kautta. Ihmisen tahraa vain se paha, joka mahdollisesti itää hänen sydämessään ja joka tulee julki tällaisten epäpyhien henkilöiden sanoissa ja teoissa. Ettekö tiedä, että juuri sydämestä lähtevät ne pahat ajatukset, häijyt suunnitelmat, jotka johtavat murhiin, varkauksiin ja aviorikoksiin, samoin kuin että sieltä ovat peräisin kateus, ylpeys, viha, kosto, herjaukset ja panettelu? Ja nimenomaan tuollaisilla asioilla ihmiset itsensä tahraavat, eivät suinkaan sillä, että he syövät leipää seremoniallisessa mielessä epäpuhtain käsin.”</p>
<p id="p3_6"><sup><small><a href="/fi/The_Urantia_Book/153#p3_6">153:3.6</a></small></sup>  Jerusalemin sanhedrinin fariseusvaltuutetut olivat nyt jokseenkin vakuuttuneita siitä, että Jeesus täytyi pidättää jumalanpilkkasyytteen nojalla tai vetoamalla siihen, että hän oli ivannut juutalaisten pyhää lakia. Tästä johtuivat heidän yrityksensä usuttaa hänet keskustelemaan muutamista vanhinten perinnäistavoista eli niin kutsutuista kansakunnan suullisista laeista ja mahdollisesti hyökkäämään niitä vastaan. Oli vettä miten niukalti hyvänsä, nämä perinnäistapojen orjuuttamat juutalaiset eivät koskaan jättäneet suorittamatta vaadittua seremoniaalista käsienpesua aina ennen ateriaa. He uskoivat, että ”on parempi vaikka kuolla kuin rikkoa vanhimpain käskyjä vastaan”. Urkkijat esittivät tämän kysymyksen siksi, että Jeesuksen kerrottiin sanoneen: ”Pelastus riippuu mieluumminkin puhtaista sydämistä kuin puhtaista käsistä.” Mutta kun tämänkaltaisista uskomuksista kerran tulee osa jonkun uskontoa, niistä on vaikea päästä eroon<sup id="cite36"><a href="#fn36">[36]</a></sup>. Vielä moniaita vuosia tämän päivän jälkeen nämä perinnäiskäsitykset siitä, mikä oli puhdasta ja mikä saastaista, pitivät apostoli Pietaria pelon kahleissa. Ja hän vapautui niistä lopullisesti vasta nähtyään erään epätavallisen ja eloisan unen. Kaikki tässä kerrottu käy paremmin ymmärrettäväksi, kun muistetaan, että nämä juutalaiset tarkastelivat syömistä pesemättömin käsin samassa valossa kuin käymistä porton luona, ja molemmista rangaistiin samalla tavalla eli yhteisöstä erottamisella.</p>
<p id="p3_7"><sup><small><a href="/fi/The_Urantia_Book/153#p3_7">153:3.7</a></small></sup>  Mestari halusi tällä tavoin ottaa puheeksi ja paljastaa koko sen säännöistä ja määräyksistä koostuvan rabbiinisen järjestelmän mielettömyyden, jota edusti suullinen laki — vanhinten perinnäistavat, joita kaikkia pidettiin jopa pyhempinä ja juutalaisia tiukemmin sitovina kuin kirjoitusten opetuksia. Ja Jeesus lausui mielipiteensä enää yhtä tiukkaa pidättyvyyttä noudattamatta, sillä hän tiesi sen hetken tulleen, jolloin hän ei enää voisi tehdä mitään estääkseen avoimen välirikon itsensä ja näiden uskonnollisten johtajien välillä.</p>
<h2 id="p4" class="toc-header"><a href="#p4" class="toc-anchor">¶</a> 4. VIIMEISET SYNAGOGASSA LAUSUTUT SANAT </h2>
<p id="p4_1"><sup><small><a href="/fi/The_Urantia_Book/153#p4_1">153:4.1</a></small></sup>  Kesken näitä jälkipuintikeskusteluja yksi Jerusalemin fariseuksista toi Jeesuksen luokse sekopäisen nuorukaisen, joka oli kurittoman ja kapinallisen hengen vallassa. Ohjatessaan tätä mielipuolta nuorukaista Jeesuksen eteen hän sanoi: ”Mitä sinä pystyt tekemään näin pahalle vaivalle kuin tämä tässä? Pystytkö ajamaan ulos perkeleitä?” Ja kun Mestari katsoi nuorukaista, hän liikuttui säälistä, ja hän viittasi pojalle, jotta tämä astuisi hänen luokseen, tarttui tätä kädestä ja sanoi: ”Tiedät, kuka minä olen; tule ulos hänestä, ja minä velvoitan yhden lojaaleista tovereistasi huolehtimaan, ettet enää palaa takaisin.” Ja samassa hetkessä poika oli taas normaali ja täysissä järjissään<sup id="cite37"><a href="#fn37">[37]</a></sup>. Ja tämä on ensimmäinen tapaus, jossa Jeesus tosiaankin ajoi ”pahan hengen” ulos ihmisolennosta. Kaikissa aikaisemmissa tapauksissa oli henkilöstä vain luultu, että hän oli perkeleen riivaama; mutta nyt oli kysymys aidosta sellaisesta tapauksesta, että joku oli riivaajan vallassa. Tuohon aikaan tällaisia tapauksia esiintyi silloin tällöin aina Helluntain päivään saakka, jolloin Mestarin henki vuodatettiin kaiken lihan päälle, minkä tuloksena näillä muutamilla taivaallisilla kapinallisilla ei enää ole mahdollisuutta käyttää tällä tavoin hyväkseen tiettyjä epävakaita ihmistyyppejä.</p>
<p id="p4_2"><sup><small><a href="/fi/The_Urantia_Book/153#p4_2">153:4.2</a></small></sup>  Kun kansa tätä ihmetteli, muuan fariseuksista nousi seisomaan ja väitti, että Jeesus kykeni tekemään tuonkaltaisia vain siksi, että hän oli liitossa perkeleiden kanssa; että Jeesushan oli sanoillaan, joita hän käytti ajaessaan paholaista ulos, myöntänyt, että he tunsivat toisensa; ja hän jatkoi puhettaan toteamalla, että Jerusalemin uskonnolliset opettajat ja johtomiehet olivat päätyneet ratkaisuun, jonka mukaan Jeesus teki kaikki niin kutsutut ihmeensä Beelsebubin, perkeleitten ruhtinaan, voimalla<sup id="cite38"><a href="#fn38">[38]</a></sup>. Fariseus sanoi: ”Älkää olko missään tekemisissä tämän miehen kanssa, sillä hän on liitossa Saatanan kanssa.”</p>
<p id="p4_3"><sup><small><a href="/fi/The_Urantia_Book/153#p4_3">153:4.3</a></small></sup>  Silloin Jeesus sanoi: ”Kuinka voi Saatana ajaa ulos Saatanan? Ei mikään valtakunta, joka on riitautunut itsensä kanssa, voi pysyä pystyssä; jos talo riitautuu itsensä kanssa, ei kestä kauan, kun se on autio<sup id="cite39"><a href="#fn39">[39]</a></sup>. Voiko mikään kaupunki kestää piiritystä, ellei se ole yhtenäinen? Jos Saatana ajaa ulos Saatanan, hän on riitautunut itsensä kanssa; kuinka hänen valtakuntansa siis pysyisi pystyssä? Teidän tulisi kuitenkin tietää, ettei kukaan voi tunkeutua väkivahvan miehen taloon ja ryöstää hänen tavaroitaan, ellei hän ensin nujerra ja köytä tuota väkivahvaa miestä. Ja samoin, jos minä Beelsebubin voimalla ajan ulos perkeleitä, kenen avulla teidän poikanne niitä ulos ajavat? Siksi he tulevat olemaan teidän tuomarinne. Mutta jos minä Jumalan hengen avulla ajan ulos perkeleitä, silloin on Jumalan valtakunta totisesti laskeutunut päällenne. Ellette olisi ennakkoluuloisuuden sokaisemia ja pelon ja ylpeyden harhaan johtamia, teidän olisi helppo huomata, että keskellänne seisoo muuan, joka on suurempi kuin perkeleet. Pakotatte minut julistamaan, että se, joka ei ole minun kanssani, on minua vastaan, ja joka ei minun kanssani kokoa, se hajottaa. Sallikaa minun lausua vakava varoitus teille, jotka julkeatte avoimin silmin ja tahallisen pahantahtoisesti lukea Jumalan teot tietoisesti perkeleiden teoiksi! Totisesti, totisesti minä sanon teille: kaikki syntinne annetaan anteeksi, jopa kaikki häväistyspuheenne, mutta kuka ikinä tekonsa ennalta harkiten ja pahaa tarkoittaen lausuu pilkkasanoja Jumalaa vastaan, hän ei koskaan saa anteeksiantamusta. Koska tuollaiset paatuneet pahuudenharjoittajat eivät koskaan pyydä eivätkä saa anteeksiantoa, he syyllistyvät siihen syntiin, että he ikuisesti torjuvat jumalallisen anteeksiannon.</p>
<p id="p4_4"><sup><small><a href="/fi/The_Urantia_Book/153#p4_4">153:4.4</a></small></sup>  ”Monet teistä ovat nyt tulleet tienhaaraan<sup id="cite40"><a href="#fn40">[40]</a></sup>. Olette tulleet kohtaan, josta alkaa väistämätön päätöksenteko Isän tahdon ja itse valitsemienne pimeyden teiden välillä. Ja mitä nyt valitsette, sitä lopulta tulette olemaan. Teidän on joko tehtävä puu hyväksi ja sen hedelmä hyväksi, tai muussa tapauksessa puusta tulee kelvoton ja sen hedelmästä kelvoton<sup id="cite41"><a href="#fn41">[41]</a></sup>. Minä teen tiettäväksi, että Isäni ikuisessa valtakunnassa puu tunnetaan hedelmistään. Mutta jotkut teistä, jotka olette kuin kyykäärmeet, kuinka te, jotka jo olette valinneet pahan, voisitte tuottaa hyviä hedelmiä? Sillä on niin, että sydämessänne olevasta pahuuden yltäkylläisyydestähän suunne puhuu.”</p>
<p id="p4_5"><sup><small><a href="/fi/The_Urantia_Book/153#p4_5">153:4.5</a></small></sup>  Silloin nousi seisaalleen muuan toinen fariseus, joka sanoi: ”Opettaja, tahtoisimme sinun antavan meille jonkin sellaisen ennalta määrätyn merkin, josta olemme yksimielisiä, että se osoittaa arvovaltasi ja opettamisoikeutesi. Suostuisitko tällaiseen järjestelyyn?” Ja tämän kuullessaan Jeesus sanoi: ”Tämä uskoton ja merkkiä odottava sukupolvi janoaa tunnusmerkkiä, mutta mitään muuta merkkiä ei teille anneta kuin se, joka teillä jo on, ja se, jonka näette, sitten kun Ihmisen Poika poistuu keskuudestanne<sup id="cite42"><a href="#fn42">[42]</a></sup>.”</p>
<p id="p4_6"><sup><small><a href="/fi/The_Urantia_Book/153#p4_6">153:4.6</a></small></sup>  Ja kun hän oli sanottavansa sanonut, hänen apostolinsa kerääntyivät hänen ympärilleen ja johdattivat hänet pois synagogasta. Hiljaisuuden vallitessa he vaelsivat hänen kanssaan kotiin Betsaidaan. He olivat kaikki hämmästyneitä ja jonkin verran kauhuissaankin Mestarin opetustaktiikassa tapahtuneesta äkillisestä muutoksesta. Heille oli täysin vierasta nähdä hänen esiintyvän näin sotaisalla tavalla.</p>
<h2 id="p5" class="toc-header"><a href="#p5" class="toc-anchor">¶</a> 5. LAUANTAI-ILTA </h2>
<p id="p5_1"><sup><small><a href="/fi/The_Urantia_Book/153#p5_1">153:5.1</a></small></sup>  Kerran toisensa jälkeen Jeesus oli lyönyt apostoleidensa toiveet pirstaleiksi, kerta kerran perään hän oli murskannut heidän hellityimmät odotuksensa, mutta mikään heidän kokemansa pettymys, yksikään heidän tuntemansa murhe ei vetänyt vertoja sille, jonka valtaan he nyt joutuivat. Ja kaiken kukkuraksi nyt heidän masennukseensa sekoittui vielä aito huoli heidän omasta turvallisuudestaan. Hämmästykseen saakka he kaikki hätkähtivät sitä, miten äkkiä ja miten täydellisesti väki heidän luotaan kaikkosi<sup id="cite43"><a href="#fn43">[43]</a></sup>. Jonkin verran heitä myös pelotti ja hämmensi Jerusalemista tulleiden fariseusten osoittama odottamaton uho ja itsetietoinen päättäväisyys. Mutta mikä heitä kaikkein eniten hämmensi, oli Jeesuksen äkillinen taktiikan muutos. Tavallisissa oloissa he olisivat tervehtineet tyydytyksellä tätä sotaisamman asenteen ilmaantumista, mutta nyt kun se tapahtui tällä tavalla, paljon muun odottamattoman ohessa, se säikäytti heitä.</p>
<p id="p5_2"><sup><small><a href="/fi/The_Urantia_Book/153#p5_2">153:5.2</a></small></sup>  Ja nyt kaikkien edellisten huolten päälle Jeesus vielä kieltäytyi syömästäkin, kun he pääsivät kotiin. Hän eristäytyi tuntikausiksi yhteen yläkerran huoneeseen. Oli jo miltei keskiyö, kun evankelistojen johtaja Jooab palasi ja kertoi noin kolmanneksen työtovereistaan lähteneen omille teilleen. Lojaaleja opetuslapsia oli tullut ja mennyt kaiken iltaa, ja nämä kertoivat, että koko Kapernaumissa tunteet Mestaria kohtaan olivat kääntyneet yleisesti häntä vastaan. Eivätkä Jerusalemista saapuneet johtomiehet suinkaan vitkastelleet lietsoessaan tätä tyytymättömyyden tunnetta ja koettaessaan kaikin mahdollisin keinoin edistää liikehdintää poispäin Jeesuksesta ja hänen opetuksistaan. Näiden koetuksen tuntien aikana kaksitoista naista pitivät istuntoaan Pietarin talossa. He olivat äärimmäisen järkyttyneitä, mutta yksikään heistä ei poistunut rivistä.</p>
<p id="p5_3"><sup><small><a href="/fi/The_Urantia_Book/153#p5_3">153:5.3</a></small></sup>  Keskiyön hetki oli juuri ohitettu, kun Jeesus tuli alas yläkamarista ja seisoi kahdentoista apostolin ja heidän kaikkiaan kolmisenkymmenen työtoverinsa keskellä. Hän sanoi: ”Huomaan, että tämä valtakunnan jäsenten seulonta ahdistaa teitä, mutta se on väistämätöntä. Yhäkö teillä kaiken saamanne koulimisen jälkeen oli jokin hyvä syy kompastua sanoihini? Mikä on syynä siihen, että teidät täyttää pelko ja tyrmistys nähdessänne valtakunnan vapautuvan näistä asialle vain osaksi lämmenneistä väkijoukoista ja näistä puolella sydämellään mukana olleista opetuslapsista? Miksi murehditte, kun uusi päivä on sarastamassa sille, että taivaan valtakunnan hengelliset opetukset loistavat uudessa kirkkaudessa? Jos tämän kokeen kestäminen tuntuu teistä vaikealta, mitä te sitten teette, kun Ihmisen Pojan täytyy palata Isän tykö? Milloin ja miten valmistaudutte sitä aikaa varten, jolloin nousen sinne, mistä olen tähän maailmaan tullut?<sup id="cite44"><a href="#fn44">[44]</a></sup><sup id="cite45"><a href="#fn45">[45]</a></sup></p>
<p id="p5_4"><sup><small><a href="/fi/The_Urantia_Book/153#p5_4">153:5.4</a></small></sup>  ”Rakkaani, teidän täytyy muistaa, että henki on se, joka virvoittaa; lihallisuudesta ja kaikesta siihen liittyvästä on kovin vähän hyötyä. Teille lausumani sanat ovat henkeä ja elämää. Olkaa hyvillä mielin! En minä ole teitä hylännyt<sup id="cite46"><a href="#fn46">[46]</a></sup>. Moni on loukkaantuva näiden päivien suorista sanoista. Olette jo kuulleetkin, että monet opetuslapsistani ovat kääntyneet takaisin. He eivät enää kulje kanssani. Alusta saakka olen tiennyt, että nämä puolisydämiset uskovat jäisivät matkan varrella pois seurastamme. Enkö valinnutkin teidät, kaksitoista miestä, ja enkö asettanutkin teidät erilleen valtakunnan lähettiläiksi? Ja nyt, tällaisena hetkenäkö tekin luopuisitte? Pitäköön kukin teistä huolen omasta uskostaan, sillä yksi teistä on vakavassa vaarassa.” Ja kun Jeesus oli sanottavansa sanonut, Simon Pietari lausui: ”On totta, Herra, että olemme suruissamme ja ymmällämme, mutta emme koskaan hylkää sinua. Olet opettanut meille ikuisen elämän sanat. Olemme uskoneet sinuun ja seuranneet sinua koko tämän ajan. Emme käänny takaisin, sillä tiedämme, että olet Jumalan lähettämä.” Ja kun Pietari oli sanottavansa sanonut, he kaikki yksissä tuumin nyökkäsivät merkiksi siitä, että he hyväksyivät Pietarin esittämän uskollisuudenlupauksen.</p>
<p id="p5_5"><sup><small><a href="/fi/The_Urantia_Book/153#p5_5">153:5.5</a></small></sup>  Sitten Jeesus sanoi: ”Käykää levolle, sillä meitä odottavat kiireiset ajat; toiminnan päivät ovat kohta edessämme.”</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/The_Urantia_Book/152">
          <span class="mdi mdi-arrow-left-drop-circle"></span><span class="pl-2">Luku 152. Kapernaumin kriisiin johtaneet tapahtumat</span>
        </a>
        </td>
        <td>
        <a href="/fi/The_Urantia_Book/Index">
          <span class="mdi mdi-book-open-variant"></span><span class="pl-2">Indeksi</sp<n>
        </a>
        <br>
        <a href="/fi/The_Urantia_Book_Multiple/153">
          <span class="mdi mdi-view-parallel"></span><span class="pl-2">Useita versioita</span>
        </a>
        </td>
        <td>
        <a href="/fi/The_Urantia_Book/154">
          <span class="pr-2">Luku 154. Viimeiset Kapernaumissa vietetyt päivät</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Saarnaa synagogassa</i>: <a href="/fi/Bible/John/6#v59">Joh 6:59</a>. </li>
  <li id="fn2"><a href="#cite2">↑</a> <i>Juutalaisen kansan alennustila ennustettu</i>: <a href="/fi/Bible/Deuteronomy/28#v52">5 Moos 28:52-53</a>. </li>
  <li id="fn3"><a href="#cite3">↑</a> <i>Poikasi ja tyttäresi joutuvat vangiksi</i>: <a href="/fi/Bible/Deuteronomy/28#v41">5 Moos 28:41</a>. </li>
  <li id="fn4"><a href="#cite4">↑</a> <i>Vieraat nousevat valtaan</i>: <a href="/fi/Bible/Deuteronomy/28#v43">5 Moos 28:43</a>. </li>
  <li id="fn5"><a href="#cite5">↑</a> <i>Jälkeläisistäsi, koska he eivät kuuntele Herraa</i>: <a href="/fi/Bible/Deuteronomy/28#v45">5 Moos 28:45-50</a>. </li>
  <li id="fn6"><a href="#cite6">↑</a> <i>Jeremian varoitukset Joojakimin valtakaudella</i>: <a href="/fi/Bible/Jeremiah/26#v4">Jer 26:4-15</a>. </li>
  <li id="fn7"><a href="#cite7">↑</a> <i>Jeremian vankityrmä</i>: <a href="/fi/Bible/Jeremiah/38#v5">Jer 38:5-6</a>. </li>
  <li id="fn8"><a href="#cite8">↑</a> <i>Jeesus tuli paljastamaan Isän</i>: <a href="/fi/Bible/Matthew/5#v45">Matt 5:45,48</a>; <a href="/fi/Bible/Matthew/6#v1">Matt 6:1,4,6</a>; <a href="/fi/Bible/Matthew/11#v25">Matt 11:25-27</a>; <a href="/fi/Bible/Mark/11#v25">Mark 11:25-26</a>; <a href="/fi/Bible/Luke/6#v36">Luuk 6:36</a>; <a href="/fi/Bible/Luke/10#v22">Luuk 10:22</a>; <a href="/fi/Bible/John/1#v18">Joh 1:18</a>; <a href="/fi/Bible/John/3#v31">Joh 3:31-34</a>; <a href="/fi/Bible/John/4#v21">Joh 4:21-23</a>; <a href="/fi/Bible/John/6#v46">Joh 6:46</a>; <a href="/fi/Bible/John/14#v6">Joh 14:6-13,20</a>; <a href="/fi/Bible/John/15#v15">Joh 15:15</a>; <a href="/fi/Bible/John/16#v25">Joh 16:25</a>; <a href="/fi/Bible/John/17#v8">Joh 17:8,25-26</a>. </li>
  <li id="fn9"><a href="#cite9">↑</a> <i>Jumalan poikien veljeskunta</i>: <a href="/fi/Bible/1_Chronicles/22#v10">1 Aik 22:10</a>; <a href="/fi/Bible/Psalms/2#v7">Ps 2:7</a>; <a href="/fi/Bible/Isaiah/56#v5">Jes 56:5</a>; <a href="/fi/Bible/Matthew/5#v9">Matt 5:9,16,45</a>; <a href="/fi/Bible/Luke/20#v36">Luuk 20:36</a>; <a href="/fi/Bible/John/1#v12">Joh 1:12-13</a>; <a href="/fi/Bible/John/11#v52">Joh 11:52</a>; <a href="/fi/Bible/John/20#v17b">Joh 20:17b</a>; <a href="/fi/Bible/Acts_of_the_Apostles/17#v28">Apt 17:28-29</a>; <a href="/fi/Bible/Romans/8#v14">Room 8:14-17,19,21</a>; <a href="/fi/Bible/Romans/9#v26">Room 9:26</a>; <a href="/fi/Bible/2_Corinthians/6#v18">2 Kor 6:18</a>; <a href="/fi/Bible/Galatians/3#v26">Gal 3:26</a>; <a href="/fi/Bible/Galatians/4#v5">Gal 4:5-7</a>; <a href="/fi/Bible/Ephesians/1#v5">Ef 1:5</a>; <a href="/fi/Bible/Philippians/2#v15">Fil 2:15</a>; <a href="/fi/Bible/Hebrews/12#v5">Hepr 12:5-8</a>; <a href="/fi/Bible/1_John/3#v1">1 Joh 3:1-2,10</a>; <a href="/fi/Bible/1_John/5#v2">1 Joh 5:2</a>; <a href="/fi/Bible/Revelation/21#v7">Ilm 21:7</a>; <a href="/fi/Bible/2_Samuel/7#v14">2 Sam 7:14</a>. </li>
  <li id="fn10"><a href="#cite10">↑</a> <i>Valtakunta ei ole tästä maailmasta</i>: <a href="/fi/Bible/John/18#v36">Joh 18:36</a>.  <i>Hengellinen valtakunta</i>: <a href="/fi/Bible/Matthew/9#v35">Matt 9:35</a>; <a href="/fi/Bible/Matthew/24#v14">Matt 24:14</a>; <a href="/fi/Bible/Matthew/25#v1">Matt 25:1,14</a>.  <i>Jumalan valtakunta</i>: <a href="/fi/Bible/Matthew/6#v33">Matt 6:33</a>; <a href="/fi/Bible/Matthew/12#v28">Matt 12:28</a>; <a href="/fi/Bible/Matthew/19#v24">Matt 19:24</a>; <a href="/fi/Bible/Matthew/21#v31">Matt 21:31,43</a>; <a href="/fi/Bible/Mark/1#v14">Mark 1:14-15,23-25</a>; <a href="/fi/Bible/Mark/4#v30">Mark 4:30</a>; <a href="/fi/Bible/Mark/9#v1">Mark 9:1,47</a>; <a href="/fi/Bible/Mark/10#v14">Mark 10:14-15,23-25</a>; <a href="/fi/Bible/Mark/12#v34">Mark 12:34</a>; <a href="/fi/Bible/Mark/1">Mark 1</a>; <a href="/fi/Bible/Mark/1">Mark 1</a>; <a href="/fi/Bible/Mark/15#v43">Mark 15:43</a>; <a href="/fi/Bible/Luke/4#v43">Luuk 4:43</a>; <a href="/fi/Bible/Luke/6#v20">Luuk 6:20</a>; <a href="/fi/Bible/Luke/7#v28">Luuk 7:28</a>; <a href="/fi/Bible/Luke/8#v1">Luuk 8:1,10</a>; <a href="/fi/Bible/Luke/9#v2">Luuk 9:2,11,27</a>; <a href="/fi/Bible/Luke/9#v60">Luuk 9:60,62</a>; <a href="/fi/Bible/Luke/10#v9">Luuk 10:9-11</a>; <a href="/fi/Bible/Luke/11#v20">Luuk 11:20</a>; <a href="/fi/Bible/Luke/12#v31">Luuk 12:31-32</a>; <a href="/fi/Bible/Luke/13#v18">Luuk 13:18,20,28-29</a>; <a href="/fi/Bible/Luke/14#v15">Luuk 14:15</a>; <a href="/fi/Bible/Luke/16#v16">Luuk 16:16</a>; <a href="/fi/Bible/Luke/17#v20">Luuk 17:20-21</a>; <a href="/fi/Bible/Luke/18#v16">Luuk 18:16-17,24-25</a>; <a href="/fi/Bible/Luke/19#v11">Luuk 19:11</a>; <a href="/fi/Bible/Luke/21#v29">Luuk 21:29-32</a>; <a href="/fi/Bible/Luke/22#v16">Luuk 22:16,18</a>; <a href="/fi/Bible/Luke/23#v51">Luuk 23:51</a>; <a href="/fi/Bible/John/3#v3">Joh 3:3-5</a>; <a href="/fi/Bible/Romans/14#v17">Room 14:17</a>; <a href="/fi/Bible/1_Corinthians/4#v20">1 Kor 4:20</a>; <a href="/fi/Bible/1_Corinthians/6#v9">1 Kor 6:9</a>. </li>
  <li id="fn11"><a href="#cite11">↑</a> <i>Valitse tänä päivänä, ketä palvelet</i>: <a href="/fi/Bible/Joshua/24#v15">Joos 24:15</a>. </li>
  <li id="fn12"><a href="#cite12">↑</a> <i>Kapernaumiin veneellä</i>: <a href="/fi/Bible/John/6#v23">Joh 6:23-24,59</a>. </li>
  <li id="fn13"><a href="#cite13">↑</a> <i>Ihmiset etsivät fyysistä leipää</i>: <a href="/fi/Bible/John/6#v26">Joh 6:26</a>. </li>
  <li id="fn14"><a href="#cite14">↑</a> <i>Pitäisi etsiä hengellistä leipää</i>: <a href="/fi/Bible/John/6#v27">Joh 6:27</a>. </li>
  <li id="fn15"><a href="#cite15">↑</a> <i>Miten minä teen Jumalan töitä?</i>: <a href="/fi/Bible/John/6#v27">Joh 6:27-28</a>. </li>
  <li id="fn16"><a href="#cite16">↑</a> <i>Manna erämaassa</i>: <a href="/fi/Bible/Exodus/16#v14">2 Moos 16:14-15</a>. </li>
  <li id="fn17"><a href="#cite17">↑</a> <i>Manna vastaan elämän leipä</i>: <a href="/fi/Bible/John/6#v30">Joh 6:30-33</a>. </li>
  <li id="fn18"><a href="#cite18">↑</a> <i>Minä olen elämän leipä</i>: <a href="/fi/Bible/John/6#v34">Joh 6:34-37</a>. </li>
  <li id="fn19"><a href="#cite19">↑</a> <i>Jumalan tahto on iankaikkinen elämä</i>: <a href="/fi/Bible/John/6#v38">Joh 6:38-40</a>. </li>
  <li id="fn20"><a href="#cite20">↑</a> <i>Kaikilla, jotka uskovat, on iankaikkinen elämä</i>: <a href="/fi/Bible/John/3#v16">Joh 3:16</a>. </li>
  <li id="fn21"><a href="#cite21">↑</a> <i>Etkö sinä ole puusepän poika?</i>: <a href="/fi/Bible/Matthew/13#v55">Matt 13:55-56</a>; <a href="/fi/Bible/Mark/6#v3">Mark 6:3</a>; <a href="/fi/Bible/Luke/4#v22">Luuk 4:22</a>.  <i>Etkö sinä ole ihminen?</i>: <a href="/fi/Bible/John/6#v41">Joh 6:41-42</a>. </li>
  <li id="fn22"><a href="#cite22">↑</a> <i>Isä ja minä olemme yksi</i>: <a href="/fi/Bible/John/1#v1">Joh 1:1</a>; <a href="/fi/Bible/John/5#v17">Joh 5:17-18</a>; <a href="/fi/Bible/John/10#v30">Joh 10:30,38</a>; <a href="/fi/Bible/John/12#v44">Joh 12:44-45</a>; <a href="/fi/Bible/John/14#v7">Joh 14:7-11,20</a>; <a href="/fi/Bible/John/17#v11">Joh 17:11,21-22</a>. </li>
  <li id="fn23"><a href="#cite23">↑</a> <i>Isä opettaa poikaa</i>: <a href="/fi/Bible/Matthew/11#v27">Matt 11:27</a>; <a href="/fi/Bible/Luke/10#v22">Luuk 10:22</a>; <a href="/fi/Bible/John/5#v19">Joh 5:19-23</a>; <a href="/fi/Bible/John/8#v28">Joh 8:28</a>. </li>
  <li id="fn24"><a href="#cite24">↑</a> <i>Jumala opettaa kaikkia</i>: <a href="/fi/Bible/Isaiah/54#v13">Jes 54:13</a>. </li>
  <li id="fn25"><a href="#cite25">↑</a> <i>Uskovilla on iankaikkinen elämä</i>: <a href="/fi/Bible/Daniel/12#v2">Dan 12:2</a>; <a href="/fi/Bible/Matthew/19#v16">Matt 19:16,29</a>; <a href="/fi/Bible/Matthew/25#v46">Matt 25:46</a>; <a href="/fi/Bible/Mark/10#v17">Mark 10:17,30</a>; <a href="/fi/Bible/Luke/10#v25">Luuk 10:25</a>; <a href="/fi/Bible/Luke/18#v18">Luuk 18:18,30</a>; <a href="/fi/Bible/John/3#v15">Joh 3:15-16,36</a>; <a href="/fi/Bible/John/4#v14">Joh 4:14,36</a>; <a href="/fi/Bible/John/5#v24">Joh 5:24,39</a>; <a href="/fi/Bible/John/6#v27">Joh 6:27,40,47</a>; <a href="/fi/Bible/John/6#v54:68">Joh 6:54:68</a>; <a href="/fi/Bible/John/8#v51">Joh 8:51-52</a>; <a href="/fi/Bible/John/10#v28">Joh 10:28</a>; <a href="/fi/Bible/John/11#v25">Joh 11:25-26</a>; <a href="/fi/Bible/John/12#v25">Joh 12:25,50</a>; <a href="/fi/Bible/John/17#v2">Joh 17:2-3</a>; <a href="/fi/Bible/Acts_of_the_Apostles/13#v46">Apt 13:46-48</a>; <a href="/fi/Bible/Romans/2#v7">Room 2:7</a>; <a href="/fi/Bible/Romans/5#v21">Room 5:21</a>; <a href="/fi/Bible/Romans/6#v22">Room 6:22-23</a>; <a href="/fi/Bible/Galatians/6#v8">Gal 6:8</a>; <a href="/fi/Bible/1_Timothy/1#v16">1 Tim 1:16</a>; <a href="/fi/Bible/1_Timothy/6#v12">1 Tim 6:12,19</a>; <a href="/fi/Bible/Titus/1#v2">Tit 1:2</a>; <a href="/fi/Bible/Titus/3#v7">Tit 3:7</a>; <a href="/fi/Bible/1_John/1#v2">1 Joh 1:2</a>; <a href="/fi/Bible/1_John/2#v25">1 Joh 2:25</a>; <a href="/fi/Bible/1_John/3#v15">1 Joh 3:15</a>; <a href="/fi/Bible/1_John/5#v11">1 Joh 5:11,13,20</a>; <a href="/fi/Bible/Jude/1#v21">Juud 1:21</a>; <a href="/fi/Bible/Revelation/22#v5">Ilm 22:5</a>. </li>
  <li id="fn26"><a href="#cite26">↑</a> <i>Elämän leipä</i>: <a href="/fi/Bible/John/6#v48">Joh 6:48-51</a>. </li>
  <li id="fn27"><a href="#cite27">↑</a> <i>Etsikää hengellistä ravintoa</i>: <a href="/fi/Bible/John/6#v58b">Joh 6:58b</a>. </li>
  <li id="fn28"><a href="#cite28">↑</a> <i>Ihmiset riitelevät keskenään</i>: <a href="/fi/Bible/John/6#v52">Joh 6:52</a>. </li>
  <li id="fn29"><a href="#cite29">↑</a> <i>Minä olen elämän leipä</i>: <a href="/fi/Bible/John/6#v53">Joh 6:53-58</a>. </li>
  <li id="fn30"><a href="#cite30">↑</a> <i>lihaksi tullut sana</i>: <a href="/fi/Bible/John/1#v14">Joh 1:14</a>. </li>
  <li id="fn31"><a href="#cite31">↑</a> <i>Seremoniallinen käsienpesu</i>: <a href="/fi/Bible/Matthew/15#v1">Matt 15:1-9</a>; <a href="/fi/Bible/Mark/7#v1">Mark 7:1-13</a>. </li>
  <li id="fn32"><a href="#cite32">↑</a> <i>Kunnioita vanhempia</i>: <a href="/fi/Bible/Exodus/20#v12">2 Moos 20:12</a>; <a href="/fi/Bible/Deuteronomy/5#v16">5 Moos 5:16</a>. </li>
  <li id="fn33"><a href="#cite33">↑</a> <i>Kunnioita huulilla, älä sydämellä</i>: <a href="/fi/Bible/Isaiah/29#v13">Jes 29:13</a>. </li>
  <li id="fn34"><a href="#cite34">↑</a> <i>Saastuminen lähtee sydämestä</i>: <a href="/fi/Bible/Matthew/12#v33">Matt 12:33-37</a>; <a href="/fi/Bible/Matthew/15#v10">Matt 15:10-20</a>; <a href="/fi/Bible/Mark/7#v14">Mark 7:14-23</a>. </li>
  <li id="fn35"><a href="#cite35">↑</a> <i>Jos sokea johtaa sokeaa, molemmat putoavat kuoppaan</i>: <a href="/fi/Bible/Matthew/15#v14b">Matt 15:14b</a>; <a href="/fi/Bible/Luke/6#v39">Luuk 6:39</a>. </li>
  <li id="fn36"><a href="#cite36">↑</a> <i>Pietarin elävä uni</i>: <a href="/fi/Bible/Acts_of_the_Apostles/10#v9">Apt 10:9-16</a>. </li>
  <li id="fn37"><a href="#cite37">↑</a> <i>Parannus riivaajasta</i>: <a href="/fi/Bible/Matthew/9#v32">Matt 9:32-33a</a>; <a href="/fi/Bible/Matthew/12#v22">Matt 12:22</a>; <a href="/fi/Bible/Luke/11#v14">Luuk 11:14</a>. </li>
  <li id="fn38"><a href="#cite38">↑</a> <i>Fariseus sanoo, että Beelsebub teki sen</i>: <a href="/fi/Bible/Matthew/9#v33b">Matt 9:33b-34</a>; <a href="/fi/Bible/Matthew/12#v23">Matt 12:23-24</a>; <a href="/fi/Bible/Mark/3#v22">Mark 3:22,30</a>; <a href="/fi/Bible/Luke/11#v15">Luuk 11:15</a>. </li>
  <li id="fn39"><a href="#cite39">↑</a> <i>Jaettu talo ei voi pysyä pystyssä</i>: <a href="/fi/Bible/Matthew/12#v25">Matt 12:25-32</a>; <a href="/fi/Bible/Mark/3#v23">Mark 3:23-30</a>; <a href="/fi/Bible/Luke/11#v17">Luuk 11:17-23</a>. </li>
  <li id="fn40"><a href="#cite40">↑</a> <i>Valitse hyvä tai paha</i>: <a href="/fi/Bible/Matthew/12#v33">Matt 12:33-36</a>; <a href="/fi/Bible/Joshua/24#v25">Joos 24:25</a>. </li>
  <li id="fn41"><a href="#cite41">↑</a> <i>Puu tunnetaan hyvistä hedelmistä</i>: <a href="/fi/Bible/Matthew/7#v16">Matt 7:16-20</a>; <a href="/fi/Bible/Luke/6#v43">Luuk 6:43-45</a>; <a href="/fi/Bible/Galatians/5#v22">Gal 5:22-23</a>; <a href="/fi/Bible/Ephesians/5#v9">Ef 5:9</a>. </li>
  <li id="fn42"><a href="#cite42">↑</a> <i>Fariseukset pyytävät merkkiä</i>: <a href="/fi/Bible/Matthew/12#v38">Matt 12:38-39</a>; <a href="/fi/Bible/Matthew/16#v1">Matt 16:1-4</a>; <a href="/fi/Bible/Mark/8#v11">Mark 8:11-12</a>; <a href="/fi/Bible/Luke/11#v16">Luuk 11:16,29-30</a>. </li>
  <li id="fn43"><a href="#cite43">↑</a> <i>Monet seuraajat lähtevät</i>: <a href="/fi/Bible/John/6#v60">Joh 6:60</a>. </li>
  <li id="fn44"><a href="#cite44">↑</a> <i>Lämpimät kansanjoukot</i>: <a href="/fi/Bible/Revelation/3#v16">Ilm 3:16</a>. </li>
  <li id="fn45"><a href="#cite45">↑</a> <i>Jeesuksen lohduttamat opetuslapset</i>: <a href="/fi/Bible/John/6#v61">Joh 6:61-62</a>. </li>
  <li id="fn46"><a href="#cite46">↑</a> <i>Olkaa iloisia</i>: <a href="/fi/Bible/John/6#v63">Joh 6:63-70</a>. </li>
</ol>
</div>
