<!--
title: LUKU 190. JEESUKSEN MORONTIAILMESTYMISET
description: 
published: true
date: 2023-5-16T23:56:32Z
tags: the urantia book—papers
editor: ckeditor
dateCreated: 2022-8-10T23:7:40Z
-->

<p class="v-card v-sheet theme--light grey lighten-3 px-2 mb-4">© 1993 Urantia Foundationin</p>
<figure class="table chapter-navigator">
  <table>
    <tbody>
      <tr>
        <td>
        <a href="/fi/The_Urantia_Book/189">
          <span class="mdi mdi-arrow-left-drop-circle"></span><span class="pl-2">Luku 189. Kuolleistanousu</span>
        </a>
        </td>
        <td>
        <a href="/fi/The_Urantia_Book/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        <br>
        <a href="/fi/The_Urantia_Book_Multiple/190">
          <span class="mdi mdi-view-parallel"></span><span class="pl-2">Useita versioita</span>
        </a>
        </td>
        <td>
        <a href="/fi/The_Urantia_Book/191">
          <span class="pr-2">Luku 191. Ilmestymiset apostoleille ja muille johtohenkilöille</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/fi/The_Urantia_Book/190#p0_1">190:0.1</a></small></sup>  KUOLLEISTANOUSSUT Jeesus aikoo nyt viettää lyhyen aikajakson Urantialla saadakseen kokemuksen maailmojen kuolevaisen ylösnousemukseen kuuluvasta morontiaelämänvaiheesta. Vaikka tämä morontiaelämän aika onkin määrä viettää maailmassa, jossa hän ruumiillistui kuolevaiseksi, se tulee kuitenkin olemaan kaikissa suhteissa niiden Satanian kuolevaisten kokemukseen verrattava, jotka kulkevat Jerusemin seitsemän mansiomaailman vaihe vaiheelta etenevän morontiaelämän läpi.</p>
<p id="p0_2"><sup><small><a href="/fi/The_Urantia_Book/190#p0_2">190:0.2</a></small></sup>  Koko tämä Jeesuksessa luontaisesti piilevä voima — elämän saama — joka antoi hänelle kyvyn nousta kuolleista, on se sama ikuisen elämän lahja, jonka hän antaa valtakuntauskoville ja joka tälläkin hetkellä tekee varmaksi heidän nousunsa luonnollisen kuoleman kahleista<sup id="cite1"><a href="#fn1">[1]</a></sup>.</p>
<p id="p0_3"><sup><small><a href="/fi/The_Urantia_Book/190#p0_3">190:0.3</a></small></sup>  Maailmojen kuolevaiset nousevat kuolleistaheräämisen aamuna samantyyppisessä siirtymä- eli morontiaruumiissa, jollainen Jeesuksella oli, kun hän tuona sunnuntaiaamuna nousi haudasta. Veri ei näissä ruumiissa kierrä, eivätkä tällaiset olennot nauti tavanomaista aineellista ravintoa; nämä morontiahahmot ovat siitä huolimatta <i>todellisia.</i> Kun monilukuiset uskovat näkivät Jeesuksen hänen kuolleistanousunsa jälkeen, he todellakin näkivät hänet; he eivät olleet itsepetoksellisia näkyjen tai hallusinaatioiden uhreja.</p>
<p id="p0_4"><sup><small><a href="/fi/The_Urantia_Book/190#p0_4">190:0.4</a></small></sup>  Luja usko Jeesuksen kuolleistanousuun oli alkuaikojen evankeliuminopetuksen kaikkien haarautumien peruspiirre<sup id="cite2"><a href="#fn2">[2]</a></sup>. Jerusalemissa, Aleksandriassa, Antiokiassa ja Filadelfiassa kaikille evankeliuminopettajille oli yhteistä tämä ehdoton usko Mestarin kuolleistanousuun.</p>
<p id="p0_5"><sup><small><a href="/fi/The_Urantia_Book/190#p0_5">190:0.5</a></small></sup>  Tarkasteltaessa Maria Magdalenan omaksumaa näkyvää osaa Mestarin kuolleistanousun julistamisessa tulisi ottaa huomioon, että Maria oli naisten ryhmän tärkein edustaja, samaan tapaan kuin Pietari toimi apostolien edusmiehenä. Maria ei ollut naistyöntekijöiden päällikkö, mutta hän oli heidän tärkein opettajansa ja julkinen edusnaisensa. Mariasta oli tullut nainen, joka noudatti suurta varovaisuutta, joten hänen osoittamansa rohkeus, kun hän puhui Joosefin puutarhan hoitajaksi luulemalleen miehelle, osoittaa vain, miten kauhuissaan hän oli huomatessaan haudan tyhjäksi. Hänen rakkautensa syvyys ja sen tuska, hänen antaumuksensa täysimääräisyys, saivat hänet hetkeksi unohtamaan sovinnaisuuden asettamat rajoitukset, jotka estivät juutalaisnaista puhuttelemasta tuntematonta miestä.</p>
<h2 id="p1" class="toc-header"><a href="#p1" class="toc-anchor">¶</a> 1. KUOLLEISTANOUSUN AIRUET </h2>
<p id="p1_1"><sup><small><a href="/fi/The_Urantia_Book/190#p1_1">190:1.1</a></small></sup>  Apostolit eivät halunneet Jeesuksen lähtevän heidän luotaan. He olivat sen vuoksi vähätelleet kaikkia hänen toteamuksiaan siitä, että hän kuolisi, samoin kuin hänen lupauksiaan nousta kuolleista. He eivät odottaneet kuolleistanousua sellaisena kuin se tapahtui, eivätkä he suostuneet uskomaan, ennen kuin pakon edessä, kun heillä oli asiasta kiistaton todistusaineisto ja omien kokemustensa antama ehdoton näyttö.</p>
<p id="p1_2"><sup><small><a href="/fi/The_Urantia_Book/190#p1_2">190:1.2</a></small></sup>  Apostolien kieltäydyttyä uskomasta niiden viiden naisen kertomusta, jotka väittivät nähneensä Jeesuksen ja keskustelleensa hänen kanssaan, Maria Magdalena palasi haudalle ja muut menivät takaisin Joosefin taloon, jossa he kertoivat kokemuksistaan tämän tyttärelle ja muille naisille. Ja naiset uskoivat heidän kertomuksensa. Vähän kello kuuden jälkeen Joosef Arimatealaisen tytär ja Jeesuksen nähneet neljä naista menivät Nikodemuksen kotiin, jossa he kertoivat kaikki nämä tapahtumat Joosefille, Nikodemukselle, Daavid Sebedeukselle ja muille sinne kokoontuneille miehille. Nikodemus ja muut epäilivät heidän kertomustaan, epäilivät sitä, että Jeesus olisi noussut kuolleista. He otaksuivat juutalaisten siirtäneen ruumiin pois haudasta. Joosefin ja Daavidin mielestä kertomus tuntui sen verran uskottavalta, että he riensivät tekemään haudassa tarkastuksen. Ja he totesivat, että kaikki oli täsmälleen niin kuin naiset olivat kuvailleet. Ja he olivat viimeiset, jotka näkivät hautakammion tuollaisena, sillä ylipappi lähetti temppelinvartijoiden kapteenin haudalle kello puoli kahdeksalta viemään hautavaatteet sieltä pois. Kapteeni kietaisi ne kaikki pellavalakanaan ja heitti ne läheisen kallionjyrkänteen yli.</p>
<p id="p1_3"><sup><small><a href="/fi/The_Urantia_Book/190#p1_3">190:1.3</a></small></sup>  Daavid ja Joosef menivät haudalta suoraan Elia Markuksen kotiin, ja siellä he pitivät yläsalissa kokouksen kymmenen apostolin kanssa. Vain Johannes Sebedeus oli taipuvainen, jos kohta hänkin heikosti, pitämään totena Jeesuksen kuolleistanousua. Pietari oli aluksi uskonut asiaan, mutta kun hän ei löytänyt Mestaria, hän joutui vakavan epäilyksen valtaan. Heistä kaikista tuntui uskottavammalta, että juutalaiset olivat siirtäneet ruumiin muualle. Daavid ei halunnut väitellä heidän kanssaan, mutta lähtiessään hän sanoi: ”Tehän olette apostoleita, ja teidän tulisi ymmärtää näitä asioita. En tahdo riidellä kanssanne; menen nyt joka tapauksessa takaisin Nikodemuksen kotiin, jonne olen sopinut sanansaattajieni tänä aamuna kokoontuvan, ja sitten kun nämä ovat paikalla, lähetän heidät suorittamaan viimeistä tehtäväänsä, lähetän heidät matkaan Mestarin kuolleistanousun airuina. Olen kuullut Mestarin sanovan, että hän kuoltuaan nousisi kolmantena päivänä kuolleista, ja uskon häneen.” Ja lausuttuaan nämä sanat masentuneille ja surkeille valtakunnan lähettiläille tämä itse itsensä nimittänyt viesti- ja tiedustelupalvelun päällikkö jätti hyvästit apostoleille. Yläsalista poistuessaan hän pudotti Matteus Leevin syliin Juudaksen rahakukkaron, jossa olivat kaikki apostolien rahavarat.</p>
<p id="p1_4"><sup><small><a href="/fi/The_Urantia_Book/190#p1_4">190:1.4</a></small></sup>  Kello oli puoli kymmenen paikkeilla, kun viimeinenkin Daavidin kahdestakymmenestäkuudesta viestinviejästä saapui Nikodemuksen kotiin. Daavid kokosi heidät viivyttelemättä avaralle pihamaalle ja lausui heille seuraavat sanat:</p>
<p id="p1_5"><sup><small><a href="/fi/The_Urantia_Book/190#p1_5">190:1.5</a></small></sup>  ”Miehet ja veljet, olette koko tämän ajan olleet palveluksessani minulle ja toisillenne antamanne valan mukaisesti, ja kutsun teidät todistamaan, etten koskaan tähän mennessä ole lähettänyt teitä matkaan mukananne valheellinen tieto. Aikomukseni on lähettää teidät suorittamaan viimeistä tehtäväänne valtakunnan vapaaehtoisina viestinviejinä, ja näin tehdessäni vapautan teidät valastanne ja samalla teolla lasken sanansaattajakunnan hajalle. Miehet, julistan teille, että olemme vieneet työmme päätökseen. Mestari ei enää tarvitse kuolevaisia sanansaattajia, sillä hän on noussut kuolleista. Ennen kuin hänet pidätettiin, hän kertoi meille, että hän kuolisi ja nousisi kolmantena päivänä kuolleista. Olen nähnyt haudan, ja se on tyhjä. Olen keskustellut Maria Magdalenan ja neljän muun naisen kanssa, jotka ovat puhutelleet Jeesusta. Lasken teidät nyt hajalle, lausun teille jäähyväiset ja lähetän kunkin teistä omaan tehtäväänsä, ja viesti, joka teidän tulee viedä uskoville, kuuluu näin: ’Jeesus on noussut kuolleista; hauta on tyhjä.’”</p>
<p id="p1_6"><sup><small><a href="/fi/The_Urantia_Book/190#p1_6">190:1.6</a></small></sup>  Useimmat läsnäolevista koettivat suostutella Daavidia luopumaan aikeestaan. Mutta he eivät kyenneet vaikuttamaan häneen. Sen jälkeen he koettivat suostutella sanansaattajia luopumaan tehtävästään, mutta nämä eivät piitanneet epäilyksen sanoista. Ja niin nämä kaksikymmentäkuusi juoksulähettiä hieman ennen kello kymmentä tänä sunnuntaiaamuna lähtivät matkaan ensimmäisinä airuina, jotka kiidättivät vavisuttavaa totuutta ja tosiasiaa Jeesuksen kuolleistanoususta. Ja he lähtivät suorittamaan tätä tehtävää, kuten he olivat lähteneet niin monet aikaisemmatkin kerrat Daavid Sebedeukselle ja toisilleen antamaansa valaa noudattaen. Näillä miehillä oli suuri luottamus Daavidiin. He lähtivät suorittamaan tätä toimeksiantoa jäämättä edes hetkeksi keskustelemaan niiden kanssa, jotka olivat nähneet Jeesuksen; he luottivat Daavidin sanaan. Useimmat heistä uskoivat, mitä Daavid oli heille kertonut, ja nekin, jotka asiaa jossakin määrin epäilivät, veivät sanoman perille aivan yhtä varmasti ja aivan yhtä joutuisasti.</p>
<p id="p1_7"><sup><small><a href="/fi/The_Urantia_Book/190#p1_7">190:1.7</a></small></sup>  Apostolit, valtakunnan hengellinen joukko-osasto, ovat tämän päivän koolla yläsalissa, jossa he eivät osaa muuta kuin pelätä ja tuoda julki epäilyksiään, kun nämä maallikot, jotka edustavat ensimmäistä yritystä sosiaalistaa Mestarin evankeliumi ihmisten välisestä veljeydestä, lähtevät pelottoman ja tehokkaan johtajansa käskyä noudattaen julistamaan sanaa maailman ja universumin kuolleista nousseesta Pelastajasta. Ja nämä ryhtyvät toimittamaan tätä ikimuistettavaa palvelusta jo ennen kuin hänen valitut edustajansa ovat valmiita edes uskomaan hänen sanaansa tai hyväksymään silminnäkijäin todistusta.</p>
<p id="p1_8"><sup><small><a href="/fi/The_Urantia_Book/190#p1_8">190:1.8</a></small></sup>  Nämä kaksikymmentäkuusi sanansaattajaa lähetettiin Lasaruksen kotiin Betaniaan ja kaikkiin uskovien keskuksiin etelän Beershebasta pohjoisen Damaskokseen ja Siidoniin; idän Filadelfiasta lännen Aleksandriaan.</p>
<p id="p1_9"><sup><small><a href="/fi/The_Urantia_Book/190#p1_9">190:1.9</a></small></sup>  Veljilleen hyvästit lausuttuaan Daavid meni noutamaan äitinsä Joosefin luota, minkä jälkeen he menivät Betaniaan tehdäkseen seuraa heitä odottavalle Jeesuksen perheelle. Daavid asui Betaniassa Martan ja Marian luona, kunnes nämä olivat myyneet maisen omaisuutensa, ja oli sitten seurana, kun nämä matkustivat Filadelfiassa asuvan veljensä, Lasaruksen, luokse.</p>
<p id="p1_10"><sup><small><a href="/fi/The_Urantia_Book/190#p1_10">190:1.10</a></small></sup>  Tästä ajankohdasta noin viikon kuluttua Johannes vei Jeesuksen äidin, Marian, kotiinsa Betsaidaan. Jeesuksen vanhin veli Jaakob jäi perheineen Jerusalemiin. Ruut jäi Betaniaan Lasaruksen sisarten luo. Muut Jeesuksen perheen jäsenet palasivat Galileaan. Daavid Sebedeus lähti Martan ja Marian kanssa Betaniasta Filadelfiaan kesäkuun alussa, päivää sen jälkeen kun hän oli mennyt naimisiin Jeesuksen nuorimman sisaren Ruutin kanssa.</p>
<h2 id="p2" class="toc-header"><a href="#p2" class="toc-anchor">¶</a> 2. JEESUKSEN ILMESTYMINEN BETANIASSA </h2>
<p id="p2_1"><sup><small><a href="/fi/The_Urantia_Book/190#p2_1">190:2.1</a></small></sup>  Morontianousemuksen ajankohdasta korkeuksiin suorittamansa henkiylösnousemuksen hetkeen Jeesus ilmestyi näkyvässä hahmossa yhdeksäntoista erillistä kertaa uskovilleen maan päällä<sup id="cite3"><a href="#fn3">[3]</a></sup>. Hän ei ilmestynyt vihollisilleen eikä niille, jotka eivät olisi kyenneet käyttämään hengellisesti hyväksi hänen näkyvässä hahmossa tapahtunutta julkituloaan. Hänen ensimmäinen ilmestymisensä tapahtui haudalla edellä mainituille viidelle naiselle; hänen toinen ilmestymisensä tapahtui Maria Magdalenalle, sekin haudalla.</p>
<figure id="Figure_190_2_1" class="image urantiapedia image-style-align-right">
  <img src="/image/The_Urantia_Book/Jesus_life/paintings/Jesus_appears_to_the_disciples.jpg">
  <figcaption>
    <em>Jeesus ilmestyy opetuslapsille</em>, William Brassey Hole, 1906, <a href="https://commons.wikimedia.org/wiki/File:Jesus_appears_to_the_disciples.jpg" target="_blank">Wikimedia</a>
  </figcaption>
</figure>
<p id="p2_2"><sup><small><a href="/fi/The_Urantia_Book/190#p2_2">190:2.2</a></small></sup>  Kolmas ilmestyminen tapahtui Betaniassa puolenpäivän aikaan tänä sunnuntaina. Vähän keskipäivän hetken jälkeen Jeesuksen vanhin veli, Jaakob, seisoi Lasaruksen puutarhassa Martan ja Marian kuolleista nousseen veljen tyhjän haudan edessä ja pohdiskeli mielessään Daavidin sanansaattajan heille tuntia aikaisemmin tuomaa uutista. Jaakob oli aina ollut altis uskomaan vanhimman veljensä tehtävään maan päällä, mutta hänen yhteytensä Jeesuksen työhön oli jo kauan sitten katkennut, ja hän oli ajautunut syviin epäilyksiin niitä apostolien myöhemmin esittämiä väitteitä kohtaan, joiden mukaan Jeesus olisi Messias. Koko perhe hätkähti ja joutui jokseenkin ymmälle sanansaattajan tuomista uutisista. Sillä aikaa kun Jaakob vielä seisoi Lasaruksen tyhjän haudan edessä, paikalle saapui Magdalan Maria, joka kertoi kiihtyneenä perheelle varhaisen aamuhetken kokemuksistaan Joosefin haudalla. Ennen kuin hän oli lopettanut, paikalle saapuivat Daavid Sebedeus ja tämän äiti. Ruut tietenkin uskoi kertomukseen, ja niin teki myös Juuda keskusteltuaan Daavidin ja Salomen kanssa.</p>
<p id="p2_3"><sup><small><a href="/fi/The_Urantia_Book/190#p2_3">190:2.3</a></small></sup>  Sillä välin kun he etsivät Jaakobia, ja ennen kuin he löysivät hänet, tämä tuli haudan lähellä seistessään tietoiseksi siitä, että joku oli hänen lähellään: oli kuin joku olisi koskettanut häntä olkapäähän; ja kääntyessään katsomaan hän näki oudon hahmon ilmestyvän vähitellen vierelleen. Hän oli aivan liian hämmästynyt jotain sanoakseen ja aivan liian peloissaan pakoon juostakseen. Ja silloin outo hahmo puhui sanoen: ”Jaakob, tulen kutsuakseni sinut valtakunnan palvelukseen. Tartu vakavissasi veljiesi käteen ja seuraa minua.” Kuullessaan ääneen lausutun nimensä Jaakob tiesi, että hänen vanhin veljensä Jeesus oli puhutellut häntä. Heidän oli kaikkien enemmän tai vähemmän vaikea tuntea Mestarin morontiahahmoa, mutta tuskin kenelläkään oli mitään vaivaa hänen äänensä tunnistamisessa tai muutoin hänen valloittavan persoonallisuutensa yksilöimisessä, heti kun hän alkoi keskustella heidän kanssaan.<sup id="cite4"><a href="#fn4">[4]</a></sup></p>
<p id="p2_4"><sup><small><a href="/fi/The_Urantia_Book/190#p2_4">190:2.4</a></small></sup>  Tajutessaan, että Jeesus puhutteli häntä, Jaakob aikoi langeta polvilleen ja huudahti: ”Isäni ja veljeni”, mutta Jeesus pyysi Jaakobia seisomaan sen aikaa, kun hän puhui hänelle. Ja he kävelivät puutarhan läpi ja keskustelivat lähes kolmen minuutin ajan; he keskustelivat menneiden päivien kokemuksista ja tekivät ennakkoarvioita lähimmän tulevaisuuden tapahtumista. Kun he tulivat talon lähelle, Jeesus sanoi: ”Jää hyvästi, Jaakob, kunnes tervehdin teitä kaikkia yhdessä.”</p>
<p id="p2_5"><sup><small><a href="/fi/The_Urantia_Book/190#p2_5">190:2.5</a></small></sup>  Jaakob syöksähti sisälle taloon, kun häntä vielä etsittiin Betfagesta, ja huudahti: ”Olen juuri nähnyt Jeesuksen ja puhunut hänen kanssaan, keskustellut hänen kanssaan. Hän ei ole kuollut; hän on noussut! Hän katosi edestäni ja sanoi: ’Jää hyvästi, kunnes tervehdin teitä kaikkia yhdessä.’” Hän oli tuskin päässyt sanottavaansa loppuun, kun Juuda palasi, ja hän kertoi Juudan kuullen uudelleen kokemuksensa siitä, että oli kohdannut Jeesuksen puutarhassa. Ja he kaikki alkoivat uskoa Jeesuksen kuolleistanousuun. Jaakob ilmoitti nyt, ettei hän palaisi Galileaan, ja Daavid huudahti: ”Hänen näkijöitään eivät ole vain kiihtyneet naiset, vaan nyt ovat jo lujaluontoiset miehetkin alkaneet nähdä häntä. Odotan, että itsekin näen hänet.”</p>
<p id="p2_6"><sup><small><a href="/fi/The_Urantia_Book/190#p2_6">190:2.6</a></small></sup>  Ja kauan ei Daavidin tarvinnutkaan odottaa, sillä Jeesuksen neljäs kuolevaisten havaitsema ilmestyminen tapahtui vähän ennen kello kahta tässä samaisessa Martan ja Marian kodissa, kun hän ilmestyi näkyvässä muodossa maisen perheensä jäsenten ja näiden ystävien, kaikkiaan kahdenkymmenen henkilön, edessä. Mestari ilmestyi takaoven avoimeen aukkoon sanoen: ”Rauha teille. Terveiset niille, jotka kerran olivat läheisiäni lihallisessa hahmossa, ja veljellinen tervehdys veljilleni ja sisarilleni taivaan valtakunnassa. Kuinka saatoitte epäillä? Miksi olette näin kauan viivytelleet, ennen kuin päätätte täysin sydämin seurata totuuden valoa? Siispä tulkaa kaikki Totuuden Hengen veljesyhteisöön Isän valtakunnassa.” Ja kun he alkoivat tointua hämmästyksensä aiheuttamasta pahimmasta järkytyksestä ja siirtyä häntä kohti aikomuksenaan syleillä häntä, hän katosi heidän näkyvistään.</p>
<p id="p2_7"><sup><small><a href="/fi/The_Urantia_Book/190#p2_7">190:2.7</a></small></sup>  He halusivat kaikki rynnätä kaupunkiin kertomaan epäileville apostoleille, mitä oli tapahtunut, mutta Jaakob pidätteli heitä. Vain Maria Magdalena sai palata Joosefin taloon. Jaakob kielsi heitä levittämästä tietoa Jeesuksen morontiavierailusta. Tähän olivat syynä tietyt asiat, jotka Jeesus oli lausunut hänelle, kun he keskustelivat puutarhassa. Mutta Jaakob ei koskaan kertonut enempää tuona päivänä Lasaruksen kodissa Betaniassa käymästään keskustelusta kuolleista nousseen Mestarin kanssa.</p>
<h2 id="p3" class="toc-header"><a href="#p3" class="toc-anchor">¶</a> 3. JOOSEFIN KODISSA </h2>
<p id="p3_1"><sup><small><a href="/fi/The_Urantia_Book/190#p3_1">190:3.1</a></small></sup>  Jeesuksen viides morontiailmestyminen, jonka kuolevaisen olennon silmät tunnistivat, tapahtui noin kello viisitoista minuuttia yli neljän tänä samana sunnuntai-iltapäivänä Joosef Arimatealaisen kotiin kokoontuneiden puolen kolmattakymmentä naisuskovan edessä. Maria Magdalena oli palannut Joosefin taloon vain muutamaa minuuttia ennen tätä ilmestymistä. Jeesuksen veli Jaakob oli pyytänyt, ettei apostoleille kerrottaisi mitään Betaniassa tapahtuneesta Mestarin ilmestymisestä. Hän ei ollut pyytänyt Mariaa olemaan kertomatta tapahtumasta uskonsisarilleen. Niinpä Maria, sitten kun oli vannottanut kaikkia naisia pitämään asian salaisuutena, ryhtyi kertomaan, mitä vasta äsken oli tapahtunut, kun hän oli ollut Betaniassa Jeesuksen perheenjäsenten seurassa. Ja hän oli juuri päässyt järisyttävän kertomuksensa puoliväliin, kun heidän ylleen laskeutui äkillinen ja juhlallinen hiljaisuus, ja he näkivät haudasta nousseen Jeesuksen täysin näkyväisen hahmon keskellään. Hän tervehti heitä sanoen: ”Rauha teille<sup id="cite5"><a href="#fn5">[5]</a></sup>. Valtakunnan veljesyhteisössä ei ole juutalaista eikä pakanaa, ei rikasta eikä köyhää, ei vapaata eikä orjaa, ei miestä eikä naista<sup id="cite6"><a href="#fn6">[6]</a></sup><sup id="cite7"><a href="#fn7">[7]</a></sup>. Myös teidät kutsutaan levittämään hyvää sanomaa ihmiskunnan vapaudesta sen evankeliumin kautta, että ihmiset ovat taivaan valtakunnassa Jumalan poikia. Menkää kaikkeen maailmaan ja julistakaa tätä evankeliumia ja vahvistakaa uskovien uskoa siihen. Ja kun te näin teette, älkää unohtako hoivata sairaita ja vahvistaa niitä, joiden rohkeus pettää ja joita pelko kalvaa<sup id="cite8"><a href="#fn8">[8]</a></sup>. Ja olen aina kanssanne, hamaan maailman ääriin asti.” Ja nämä sanat lausuttuaan hän katosi heidän näkyvistään, ja naiset vaipuivat kasvoilleen ja palvoivat hiljaisuudessa.</p>
<p id="p3_2"><sup><small><a href="/fi/The_Urantia_Book/190#p3_2">190:3.2</a></small></sup>  Maria Magdalena oli ollut Jeesuksen tähän mennessä tapahtuneista viidestä ilmestymisestä neljän todistajana.</p>
<p id="p3_3"><sup><small><a href="/fi/The_Urantia_Book/190#p3_3">190:3.3</a></small></sup>  Aamupäivän puolivälissä tapahtuneen sanansaattajien matkaan lähettämisen tuloksena ja seurauksena siitä, että tästä Joosefin talossa sattuneesta Jeesuksen ilmestymisestä oli tahattomasti vuotanut tietoja ulkopuolisille, juutalaisten vallanpitäjien korviin alkoi alkuillasta kantautua viestejä, jotka tiesivät, että kaupungilla huhuttiin Jeesuksen nousseen kuolleista ja että monet henkilöt väittivät nähneensä hänet. Nämä huhut hätäännyttivät sanhedristit pahanpäiväisesti. Hannaksen kanssa käymänsä hätäisen neuvonpidon jälkeen Kaiafas kutsui sanhedrinin kokoukseen, joka alkaisi kello kahdeksan samana iltana. Juuri tässä kokouksessa päätettiin ryhtyä toimenpiteisiin jokaisen sellaisen henkilön heittämiseksi ulos synagogasta, joka mainitsisi jotakin Jeesuksen kuolleistanoususta. Ehdotettiinpa sellaistakin, että jokainen, joka väitti nähneensä hänet, pitäisi tappaa. Tästä ehdotuksesta ei kuitenkaan päästy äänestämään, sillä kokous päättyi sekasortoon, joka oli itse asiassa varsin lähellä paniikkia. Heillä oli ollut julkeutta ajatella, että he olivat päässeet Jeesuksesta. He tulivat kohta huomaamaan, että heidän todelliset Nasaretin mieheen liittyvät vaikeutensa olivat vasta alkaneet.</p>
<h2 id="p4" class="toc-header"><a href="#p4" class="toc-anchor">¶</a> 4. ILMESTYMINEN KREIKKALAISILLE </h2>
<p id="p4_1"><sup><small><a href="/fi/The_Urantia_Book/190#p4_1">190:4.1</a></small></sup>  Puoli viiden maissa, erään Flaviuksen kodissa, Mestari suoritti kuudennen morontiailmestymisensä sinne kokoontuneiden noin neljänkymmenen kreikkalaisuskovan edessä. Juuri kun nämä olivat keskustelemassa tiedoista, joiden mukaan Mestari oli noussut kuolleista, hän ilmestyi heidän keskelleen, vaikka ovet olivat lujasti kiinni. Ja hän puhui heille sanoen: ”Rauha teille. Vaikka Ihmisen Poika ilmestyi maan päälle juutalaisten keskuuteen, hän tuli kuitenkin palvelemaan kaikkia ihmisiä<sup id="cite9"><a href="#fn9">[9]</a></sup>. Isäni valtakunnassa ei tule olla juutalaista eikä pakanaa, vaan olette kaikki veljiä — Jumalan poikia<sup id="cite10"><a href="#fn10">[10]</a></sup><sup id="cite11"><a href="#fn11">[11]</a></sup><sup id="cite12"><a href="#fn12">[12]</a></sup><sup id="cite13"><a href="#fn13">[13]</a></sup>. Menkää siis kaikkeen maailmaan ja julistakaa tätä pelastuksen evankeliumia, sellaisena kuin olette sen valtakunnan lähettiläiltä saaneet, ja olen kanssanne Isän uskon- ja totuudenpoikien veljeskunnassa.” Ja tämän tehtävän heille annettuaan hän poistui, eivätkä he enää häntä nähneet. He pysyttelivät koko illan sisällä talossa; he olivat liiaksi kunnioituksen ja pelon vallassa uskaltautuakseen muualle. Kukaan näistä kreikkalaisista ei myöskään nukkunut tuona yönä, vaan he pysyttelivät hereillä näistä seikoista keskustellen ja toivoen, että Mestari mahdollisesti tulisi heidän luokseen toistamiseen. Tähän ryhmään kuului monia niistä kreikkalaisista, jotka olivat olleet Getsemanessa sotilaiden pidättäessä Jeesuksen ja Juudaksen hänet suudelmalla kavaltaessa.</p>
<p id="p4_2"><sup><small><a href="/fi/The_Urantia_Book/190#p4_2">190:4.2</a></small></sup>  Huhut Jeesuksen kuolleistanoususta ja kertomukset hänen monista ilmestymisistään seuraajilleen ovat nopeasti leviämässä, ja koko kaupungissa kiihtymys on nousemassa äärimmilleen. Mestari on jo ilmestynyt perheelleen, naisille ja kreikkalaisille, ja pian hän ilmestyy apostolien keskelle. Sanhedrinin on määrä alkaa kohta käsitellä näitä uusia ongelmia, jotka niin äkkiä on sysätty juutalaisjohtajien niskoille. Jeesus ajattelee paljon apostolejaan, mutta hän haluaa, että heidät jätetään vielä muutamaksi juhlallisen pohdiskelun ja syvällisen mietiskelyn tunniksi omiin oloihinsa, ennen kuin hän käy heidän luonaan.</p>
<h2 id="p5" class="toc-header"><a href="#p5" class="toc-anchor">¶</a> 5. KÄVELYMATKA KAHDEN VELJEKSEN KANSSA </h2>
<p id="p5_1"><sup><small><a href="/fi/The_Urantia_Book/190#p5_1">190:5.1</a></small></sup>  Emmauksessa, runsaan peninkulman päässä Jerusalemista länteen, asui kaksi veljestä, lammaspaimenta, jotka olivat viettäneet pääsiäisviikon Jerusalemissa ja olleet mukana uhritoimituksissa, seremonioissa ja juhlissa. Vanhempi veli Cleopas oli puolittainen Jeesukseen uskova; ainakin hänet oli ajettu ulos synagogasta. Hänen veljensä, Jaakob, ei ollut uskova, vaikkakin se, mitä hän oli Mestarin opetuksista ja teoista kuullut, herätti hänessä suurta mielenkiintoa.</p>
<figure id="Figure_190_5_1" class="image urantiapedia">
  <img src="/image/The_Urantia_Book/Jesus_life/paintings/The_Pilgrims_of_Emmaus_on_the_Road.jpg">
  <figcaption>
    <em>Emmauksen pyhiinvaeltajat tiellä</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Pilgrims_of_Emmaus_on_the_Road_(Les_pèlerins_d'Emmaüs_en_chemin)_-_James_Tissot.jpg" target="_blank">Wikimedia</a>
  </figcaption>
</figure>
<p id="p5_2"><sup><small><a href="/fi/The_Urantia_Book/190#p5_2">190:5.2</a></small></sup>  Kun nämä kaksi veljestä tänä sunnuntai-iltapäivänä vajaan viiden kilometrin päässä Jerusalemista ja muutamaa minuuttia ennen kello viittä taivalsivat tietä pitkin kohti Emmausta, he keskustelivat varsin vakavassa hengessä Jeesuksesta, hänen opetuksistaan, toiminnastaan ja eritoten huhuista, että hauta oli tyhjä ja että muutamat naiset olivat keskustelleet hänen kanssaan<sup id="cite14"><a href="#fn14">[14]</a></sup>. Cleopas oli puolittain jo sillä kannalla, että piti näitä tarinoita tosina, mutta Jaakob tarrautui tiukasti näkemykseensä, jonka mukaan koko juttu oli todennäköisesti petosta. Heidän siinä kotimatkallaan näin keskenään väitellessään ja keskustellessaan Jeesuksen morontiailmentymä, hänen seitsemäs julkitulonsa, tuli heidän vierelleen heidän matkansa jatkuessa. Cleopas oli ollut monta kertaa kuulemassa, kun Jeesus opetti, ja hän oli useassa tilanteessa aterioinut hänen kanssaan jerusalemilaisuskovaisten kodeissa. Mutta hän ei tuntenut Mestaria, edes silloin kun tämä keskusteli vapaasti heidän kanssaan.</p>
<p id="p5_3"><sup><small><a href="/fi/The_Urantia_Book/190#p5_3">190:5.3</a></small></sup>  Lyhyen matkaa heidän rinnallaan käveltyään Jeesus sanoi: ”Mitkä olivat sanat, jotka äsken niin vakavissanne vaihdoitte, kun tulin rinnallenne?” Ja kun Jeesus oli puhunut, he seisahtuivat paikalleen ja katselivat häntä surullinen hämmästys kasvoillaan. Cleopas sanoi: ”Voiko olla mahdollista, että oleskelet Jerusalemissa etkä tiedä viimeaikaisista tapahtumista?” Silloin Mestari kysyi: ”Mistä tapahtumista?” Cleopas vastasi: ”Ellet näistä asioista tiedä, olet kyllä koko Jerusalemissa ainoa, joka ei ole kuullut, mitä Jeesus Nasaretilaisesta huhutaan, siis hänestä, joka oli sanoissaan ja teoissaan voimallinen profeetta Jumalan ja kaikkien ihmisten edessä. Pääpapit ja meidän johtajamme luovuttivat hänet roomalaisille ja vaativat näitä naulitsemaan hänet ristille. Monet meistä olivat näet toivoneet, että hän olisi se, joka vapauttaa Israelin pakanain ikeestä. Mutta ei siinä vielä kaikki. Nyt on menossa kolmas päivä siitä, kun hänet ristiinnaulittiin, ja muutamat naiset ovat tänään hämmästyttäneet meitä kertomalla, että he hyvin aikaisin tänä aamuna menivät hänen haudalleen ja löysivät sen tyhjänä. Ja nämä samaiset naiset väittävät väittämästä päästyään keskustelleensa tämän miehen kanssa; he ovat sitä mieltä, että hän on noussut kuolleista. Ja kun nämä naiset kertoivat tästä miehille, niin kaksi hänen apostoliaan juoksi haudalle, ja hekin näkivät sen tyhjäksi” — ja tässä kohdassa Jaakob keskeytti veljensä sanoakseen: ”Mutta Jeesusta he eivät nähneet<sup id="cite15"><a href="#fn15">[15]</a></sup>.”</p>
<p id="p5_4"><sup><small><a href="/fi/The_Urantia_Book/190#p5_4">190:5.4</a></small></sup>  Heidän astellessaan eteenpäin Jeesus sanoi heille: ”Kylläpä totuuden käsittäminen käy teiltä hitaasti! Kun kerrotte minulle keskustelevanne tämän miehen opetuksista ja toiminnasta, saatan valistaa teitä, sillä olen enemmän kuin hyvin näistä opetuksista perillä<sup id="cite16"><a href="#fn16">[16]</a></sup><sup id="cite17"><a href="#fn17">[17]</a></sup>. Ettekö muista tämän Jeesuksen aina opettaneen, ettei hänen valtakuntansa ole tästä maailmasta ja että kaikkien ihmisten tulisi siksi, että he ovat Jumalan poikia, löytää vapahdus ja vapaus siitä ilosta, että he kuuluvat jäseninä rakastavaa palvelua suorittavaan veljeskuntaan tässä uudessa valtakunnassa, joka perustuu Isän tunteman rakkauden totuuteen? Ettekö muista, miten tämä Ihmisen Poika sairaita ja vaivaisia hoivatessaan ja niitä, jotka olivat pelon vallassa ja pahuuden orjuudessa, vapauttaessaan julisti Jumalan pelastusta kaikille ihmisille<sup id="cite18"><a href="#fn18">[18]</a></sup><sup id="cite19"><a href="#fn19">[19]</a></sup><sup id="cite20"><a href="#fn20">[20]</a></sup><sup id="cite21"><a href="#fn21">[21]</a></sup><sup id="cite22"><a href="#fn22">[22]</a></sup><sup id="cite23"><a href="#fn23">[23]</a></sup><sup id="cite24"><a href="#fn24">[24]</a></sup>. Ettekö tiedä tämän Nasaretin miehen kertoneen opetuslapsilleen, että hänen täytyi mennä Jerusalemiin tullakseen luovutetuksi vihamiehilleen, jotka surmaisivat hänet, ja että hän kolmantena päivänä nousisi kuolleista? Eikö tätä kaikkea olekin teille kerrottu? Ja ettekö ole koskaan lukeneet kirjoituksista kohtaa, joka kertoo tästä juutalaisen ja gentiilin pelastuksen päivästä ja jossa sanotaan, että hänessä tulevat siunatuiksi kaikki sukukunnat maan päällä; että hän kuulee hätääkärsivien huudon ja pelastaa köyhien sielun, jotka häntä etsivät; että kaikki kansakunnat tulevat kutsumaan häntä siunatuksi? Että sellainen Vapahtaja on oleva kuin korkean kallion varjo nääntyvässä maassa<sup id="cite25"><a href="#fn25">[25]</a></sup>. Että niin kuin oikea paimen hän kaitsee laumaansa, kokoaa karitsat käsivarsilleen ja kantaa niitä hellästi sylissään<sup id="cite26"><a href="#fn26">[26]</a></sup><sup id="cite27"><a href="#fn27">[27]</a></sup>. Että hän avaa hengellisesti sokeiden silmät ja päästää epätoivon vangit täyteen vapauteen ja valoon; että kaikki pimeydessä kyyhöttävät näkevät ikuisen pelastuksen suuren valkeuden<sup id="cite28"><a href="#fn28">[28]</a></sup>. Että hän sitoo särjetyt sydämet, julistaa vapahdusta synnin pauloissa oleville ja avaa vankilan portit pelon orjuuttamille ja pahuuden kahlehtimille<sup id="cite29"><a href="#fn29">[29]</a></sup><sup id="cite30"><a href="#fn30">[30]</a></sup>. Että hän lohduttaa murheellisia ja vuodattaa heille surun ja murhemielisyyden sijalle pelastuksen ilon<sup id="cite31"><a href="#fn31">[31]</a></sup><sup id="cite32"><a href="#fn32">[32]</a></sup>. Että hän on kaikkien kansakuntien toivo ja vanhurskautta etsivien ikuinen ilo<sup id="cite33"><a href="#fn33">[33]</a></sup><sup id="cite34"><a href="#fn34">[34]</a></sup><sup id="cite35"><a href="#fn35">[35]</a></sup><sup id="cite36"><a href="#fn36">[36]</a></sup>. Että tämä totuuden ja vanhurskauden Poika nousee maailman ylle mukanaan parantava valo ja pelastava voima; vieläpä että hän pelastaa kansansa sen synneistä; että hän etsimällä etsii ja pelastaa ne, jotka ovat kadoksissa<sup id="cite37"><a href="#fn37">[37]</a></sup>. Että hän ei hävitä heikkoja, vaan antaa pelastuksen kaikille, jotka isoavat ja janoavat vanhurskautta<sup id="cite38"><a href="#fn38">[38]</a></sup>. Että niillä, jotka häneen uskovat, tulee olemaan ikuinen elämä<sup id="cite39"><a href="#fn39">[39]</a></sup><sup id="cite40"><a href="#fn40">[40]</a></sup>. Että hän vuodattaa henkensä kaiken lihan päälle, ja että tämä Totuuden Henki tulee olemaan jokaisessa uskovassa sen veden lähde, joka kumpuaa iankaikkiseen elämään. Ettekö ymmärtäneet sen valtakunnan evankeliumin suuruutta, jonka tämä mies teille antoi? Ettekö oivalla, mikä suurenmoinen pelastus on tullut osaksenne?”<sup id="cite41"><a href="#fn41">[41]</a></sup><sup id="cite42"><a href="#fn42">[42]</a></sup></p>
<p id="p5_5"><sup><small><a href="/fi/The_Urantia_Book/190#p5_5">190:5.5</a></small></sup>  Tähän hetkeen mennessä he olivat tulleet jo lähelle kylää, jossa nämä veljekset asuivat. Kumpikaan mies ei ollut lausunut sanaakaan, sen jälkeen kun Jeesus ryhtyi heitä heidän eteenpäin astellessaan opettamaan. Hetken päästä he olivat vaatimattoman asuinpaikkansa edessä, ja Jeesus oli jo poistumassa heidän seurastaan jatkaen tietä eteenpäin, mutta he alkoivat suostutella häntä astumaan sisälle ja jäämään heidän luokseen. Iltahämärän laskeutumiseen viitaten he pyytämällä pyysivät häntä jäämään luokseen. Lopulta Jeesus suostui, ja kohta taloon sisälle astuttuaan he istuutuivat aterialle. He antoivat hänelle leivän siunattavaksi, ja kun hän alkoi murtaa sitä ja ojentaa palasia heille, heidän silmänsä avautuivat, ja Cleopas tunsi, että heidän vieraansa oli Mestari itse. Ja kun hän sanoi: ”Sehän on Mestari — —”, morontia-Jeesus katosi heidän näkyviltään.<sup id="cite43"><a href="#fn43">[43]</a></sup></p>
<p id="p5_6"><sup><small><a href="/fi/The_Urantia_Book/190#p5_6">190:5.6</a></small></sup>  Ja silloin he sanoivat toisilleen: ”Eipä ihme, että sydämemme hehkui rinnassamme, kun hän puhui meille tietä kävellessämme ja kun hän avasi kirjoitusten opetukset ymmärryksellemme!”<sup id="cite44"><a href="#fn44">[44]</a></sup></p>
<p id="p5_7"><sup><small><a href="/fi/The_Urantia_Book/190#p5_7">190:5.7</a></small></sup>  He jättivät syömisen sikseen. He olivat nähneet morontia-Mestarin, ja he ryntäsivät ulos talosta ja kiiruhtivat takaisin Jerusalemiin levittämään hyvää sanomaa kuolleista nousseesta Pelastajasta<sup id="cite45"><a href="#fn45">[45]</a></sup>.</p>
<p id="p5_8"><sup><small><a href="/fi/The_Urantia_Book/190#p5_8">190:5.8</a></small></sup>  Kello yhdeksän maissa samana iltana ja hetkeä ennen kuin Mestari ilmestyi kymmenelle apostolille, nämä kaksi kiihdyksissään olevaa veljestä rynnistivät apostolien luokse yläsaliin ja selittivät nähneensä Jeesuksen ja keskustelleensa hänen kanssaan<sup id="cite46"><a href="#fn46">[46]</a></sup>. Ja he kertoivat kaiken, mitä Jeesus oli heille sanonut, ja myös kuinka he eivät olleet tunnistaneet, kuka hän oli, ennen kuin vasta leivänmurtamisen hetkellä.</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/The_Urantia_Book/189">
          <span class="mdi mdi-arrow-left-drop-circle"></span><span class="pl-2">Luku 189. Kuolleistanousu</span>
        </a>
        </td>
        <td>
        <a href="/fi/The_Urantia_Book/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        <br>
        <a href="/fi/The_Urantia_Book_Multiple/190">
          <span class="mdi mdi-view-parallel"></span><span class="pl-2">Useita versioita</span>
        </a>
        </td>
        <td>
        <a href="/fi/The_Urantia_Book/191">
          <span class="pr-2">Luku 191. Ilmestymiset apostoleille ja muille johtohenkilöille</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Jeesus hallitsee kaikkea ”elämää”</i>: <a href="/fi/Bible/John/10#v17">Joh 10:17-18</a>; <a href="/fi/Bible/John/11#v25">Joh 11:25-26</a>; <a href="/fi/Bible/John/17#v2">Joh 17:2-3</a>. </li>
  <li id="fn2"><a href="#cite2">↑</a> <i>Usko ylösnousemukseen</i>: <a href="/fi/Bible/Acts_of_the_Apostles/4#v10">Apt 4:10-12</a>; <a href="/fi/Bible/Romans/10#v9">Room 10:9-13</a>; <a href="/fi/Bible/1_Corinthians/15#v12">1 Kor 15:12-20</a>; <a href="/fi/Bible/1_Peter/1#v21">1 Piet 1:21</a>. </li>
  <li id="fn3"><a href="#cite3">↑</a> <i>Jeesus ilmestyi uskoville</i>: <a href="/fi/Bible/Acts_of_the_Apostles/10#v41">Apt 10:41</a>. </li>
  <li id="fn4"><a href="#cite4">↑</a> <i>ilmestyminen Jaakobille</i>: <a href="/fi/Bible/1_Corinthians/15#v7a">1 Kor 15:7a</a>. </li>
  <li id="fn5"><a href="#cite5">↑</a> <i>Valtakunnassa ei ole eroja</i>: <a href="/fi/Bible/2_Chronicles/19#v7">2 Aik 19:7</a>; <a href="/fi/Bible/Job/34#v19">Job 34:19</a>; <a href="/fi/Bible/Sirach/35#v12">Sir 35:12</a>; <a href="/fi/Bible/Acts_of_the_Apostles/10#v34">Apt 10:34</a>; <a href="/fi/Bible/Romans/2#v11">Room 2:11</a>; <a href="/fi/Bible/Galatians/2#v6">Gal 2:6</a>; <a href="/fi/Bible/Galatians/3#v28">Gal 3:28</a>; <a href="/fi/Bible/Ephesians/6#v9">Ef 6:9</a>; <a href="/fi/Bible/Colossians/3#v11">Kol 3:11</a>. </li>
  <li id="fn6"><a href="#cite6">↑</a> <i>Suuri toimeksianto</i>: <a href="/fi/Bible/Matthew/24#v14">Matt 24:14</a>; <a href="/fi/Bible/Matthew/28#v19">Matt 28:19-20a</a>; <a href="/fi/Bible/Mark/13#v10">Mark 13:10</a>; <a href="/fi/Bible/Mark/16#v15">Mark 16:15</a>; <a href="/fi/Bible/Luke/24#v47">Luuk 24:47</a>; <a href="/fi/Bible/John/17#v18">Joh 17:18</a>; <a href="/fi/Bible/Acts_of_the_Apostles/1#v8b">Apt 1:8b</a>. </li>
  <li id="fn7"><a href="#cite7">↑</a> <i>Poikuuden evankeliumi</i>: <a href="/fi/Bible/1_Chronicles/22#v10">1 Aik 22:10</a>; <a href="/fi/Bible/Psalms/2#v7">Ps 2:7</a>; <a href="/fi/Bible/Isaiah/56#v5">Jes 56:5</a>; <a href="/fi/Bible/Matthew/5#v9">Matt 5:9,16,45</a>; <a href="/fi/Bible/Luke/20#v36">Luuk 20:36</a>; <a href="/fi/Bible/John/1#v12">Joh 1:12-13</a>; <a href="/fi/Bible/John/11#v52">Joh 11:52</a>; <a href="/fi/Bible/Acts_of_the_Apostles/17#v28">Apt 17:28-29</a>; <a href="/fi/Bible/Romans/8#v14">Room 8:14-17,19,21</a>; <a href="/fi/Bible/Romans/9#v26">Room 9:26</a>; <a href="/fi/Bible/2_Corinthians/6#v18">2 Kor 6:18</a>; <a href="/fi/Bible/Galatians/3#v26">Gal 3:26</a>; <a href="/fi/Bible/Galatians/4#v5">Gal 4:5-7</a>; <a href="/fi/Bible/Ephesians/1#v5">Ef 1:5</a>; <a href="/fi/Bible/Philippians/2#v15">Fil 2:15</a>; <a href="/fi/Bible/Hebrews/12#v5">Hepr 12:5-8</a>; <a href="/fi/Bible/1_John/3#v1">1 Joh 3:1-2,10</a>; <a href="/fi/Bible/1_John/5#v2">1 Joh 5:2</a>; <a href="/fi/Bible/Revelation/21#v7">Ilm 21:7</a>; <a href="/fi/Bible/2_Samuel/7#v14">2 Sam 7:14</a>. </li>
  <li id="fn8"><a href="#cite8">↑</a> <i>Suuri lupaus</i>: <a href="/fi/Bible/Matthew/28#v20">Matt 28:20</a>. </li>
  <li id="fn9"><a href="#cite9">↑</a> <i>Ei juutalainen eikä pakana</i>: <a href="/fi/Bible/2_Chronicles/19#v7">2 Aik 19:7</a>; <a href="/fi/Bible/Job/34#v19">Job 34:19</a>; <a href="/fi/Bible/Sirach/35#v12">Sir 35:12</a>; <a href="/fi/Bible/Acts_of_the_Apostles/10#v34">Apt 10:34</a>; <a href="/fi/Bible/Romans/2#v11">Room 2:11</a>; <a href="/fi/Bible/Galatians/2#v6">Gal 2:6</a>; <a href="/fi/Bible/Galatians/3#v28">Gal 3:28</a>; <a href="/fi/Bible/Ephesians/6#v9">Ef 6:9</a>; <a href="/fi/Bible/Colossians/3#v11">Kol 3:11</a>. </li>
  <li id="fn10"><a href="#cite10">↑</a> <i>Suuri toimeksianto</i>: <a href="/fi/Bible/Matthew/24#v14">Matt 24:14</a>; <a href="/fi/Bible/Matthew/28#v19">Matt 28:19-20a</a>; <a href="/fi/Bible/Mark/13#v10">Mark 13:10</a>; <a href="/fi/Bible/Mark/16#v15">Mark 16:15</a>; <a href="/fi/Bible/Luke/24#v47">Luuk 24:47</a>; <a href="/fi/Bible/John/17#v18">Joh 17:18</a>; <a href="/fi/Bible/Acts_of_the_Apostles/1#v8b">Apt 1:8b</a>. </li>
  <li id="fn11"><a href="#cite11">↑</a> <i>Pelastuksen evankeliumi</i>: <a href="/fi/Bible/Luke/1#v69">Luuk 1:69,77</a>; <a href="/fi/Bible/Luke/3#v6">Luuk 3:6</a>; <a href="/fi/Bible/John/4#v22">Joh 4:22-23</a>; <a href="/fi/Bible/Acts_of_the_Apostles/4#v12">Apt 4:12</a>; <a href="/fi/Bible/Acts_of_the_Apostles/13#v47">Apt 13:47</a>; <a href="/fi/Bible/Acts_of_the_Apostles/16#v17">Apt 16:17</a>; <a href="/fi/Bible/Acts_of_the_Apostles/28#v28">Apt 28:28</a>; <a href="/fi/Bible/Romans/1#v16">Room 1:16-17</a>; <a href="/fi/Bible/Romans/10#v10">Room 10:10-13</a>; <a href="/fi/Bible/Ephesians/1#v13">Ef 1:13-14</a>; <a href="/fi/Bible/Philippians/1#v19">Fil 1:19,28</a>; <a href="/fi/Bible/1_Thessalonians/5#v9">1 Tess 5:9</a>; <a href="/fi/Bible/Titus/2#v11">Tit 2:11</a>. </li>
  <li id="fn12"><a href="#cite12">↑</a> <i>Yhteys, veljeys</i>: <a href="/fi/Bible/1_Corinthians/1#v9">1 Kor 1:9-10</a>; <a href="/fi/Bible/1_John/1#v3">1 Joh 1:3-7</a>. </li>
  <li id="fn13"><a href="#cite13">↑</a> <i>Uskon pojat</i>: <a href="/fi/Bible/Galatians/3#v26">Gal 3:26</a>. </li>
  <li id="fn14"><a href="#cite14">↑</a> <i>Tie Emmaukseen</i>: <a href="/fi/Bible/Mark/16#v12">Mark 16:12</a>; <a href="/fi/Bible/Luke/24#v13">Luuk 24:13-16</a>. </li>
  <li id="fn15"><a href="#cite15">↑</a> <i>Puhu Jeesuksesta</i>: <a href="/fi/Bible/Luke/24#v17">Luuk 24:17-24</a>. </li>
  <li id="fn16"><a href="#cite16">↑</a> <i>Jeesuksen puhe</i>: <a href="/fi/Bible/Luke/24#v27">Luuk 24:27</a>. </li>
  <li id="fn17"><a href="#cite17">↑</a> <i>Ihmiset, jotka ovat hitaita oppimaan totuutta</i>: <a href="/fi/Bible/Luke/24#v25">Luuk 24:25-27</a>. </li>
  <li id="fn18"><a href="#cite18">↑</a> <i>Valtakunta ei ole tästä maailmasta</i>: <a href="/fi/Bible/John/8#v23">Joh 8:23</a>; <a href="/fi/Bible/John/18#v36">Joh 18:36</a>. </li>
  <li id="fn19"><a href="#cite19">↑</a> <i>Kaikki ihmiset ovat Jumalan poikia</i>: <a href="/fi/Bible/1_Chronicles/22#v10">1 Aik 22:10</a>; <a href="/fi/Bible/Psalms/2#v7">Ps 2:7</a>; <a href="/fi/Bible/Isaiah/56#v5">Jes 56:5</a>; <a href="/fi/Bible/Matthew/5#v9">Matt 5:9,16,45</a>; <a href="/fi/Bible/Luke/20#v36">Luuk 20:36</a>; <a href="/fi/Bible/John/1#v12">Joh 1:12-13</a>; <a href="/fi/Bible/John/11#v52">Joh 11:52</a>; <a href="/fi/Bible/Acts_of_the_Apostles/17#v28">Apt 17:28-29</a>; <a href="/fi/Bible/Romans/8#v14">Room 8:14-17,19,21</a>; <a href="/fi/Bible/Romans/9#v26">Room 9:26</a>; <a href="/fi/Bible/2_Corinthians/6#v18">2 Kor 6:18</a>; <a href="/fi/Bible/Galatians/3#v26">Gal 3:26</a>; <a href="/fi/Bible/Galatians/4#v5">Gal 4:5-7</a>; <a href="/fi/Bible/Ephesians/1#v5">Ef 1:5</a>; <a href="/fi/Bible/Philippians/2#v15">Fil 2:15</a>; <a href="/fi/Bible/Hebrews/12#v5">Hepr 12:5-8</a>; <a href="/fi/Bible/1_John/3#v1">1 Joh 3:1-2,10</a>; <a href="/fi/Bible/1_John/5#v2">1 Joh 5:2</a>; <a href="/fi/Bible/Revelation/21#v7">Ilm 21:7</a>; <a href="/fi/Bible/2_Samuel/7#v14">2 Sam 7:14</a>. </li>
  <li id="fn20"><a href="#cite20">↑</a> <i>Ennakoitu kuolema ja ylösnousemus</i>: <a href="/fi/Bible/Matthew/16#v21">Matt 16:21</a>; <a href="/fi/Bible/Matthew/17#v22">Matt 17:22-23a</a>; <a href="/fi/Bible/Matthew/20#v17">Matt 20:17-19</a>; <a href="/fi/Bible/Matthew/27#v63">Matt 27:63</a>; <a href="/fi/Bible/Mark/8#v31">Mark 8:31</a>; <a href="/fi/Bible/Mark/9#v31">Mark 9:31</a>; <a href="/fi/Bible/Mark/10#v32">Mark 10:32-34</a>; <a href="/fi/Bible/Luke/9#v22">Luuk 9:22,31,43b-44</a>; <a href="/fi/Bible/Luke/18#v31">Luuk 18:31-33</a>; <a href="/fi/Bible/Luke/24#v7">Luuk 24:7,46</a>; <a href="/fi/Bible/John/14#v28a">Joh 14:28a</a>; <a href="/fi/Bible/John/20#v9">Joh 20:9</a>. </li>
  <li id="fn21"><a href="#cite21">↑</a> <i>Kaikki perheet siunataan</i>: <a href="/fi/Bible/Genesis/12#v3">1 Moos 12:3</a>; <a href="/fi/Bible/Genesis/28#v14">1 Moos 28:14</a>. </li>
  <li id="fn22"><a href="#cite22">↑</a> <i>Hän kuulee köyhien ja hädänalaisten huudon</i>: <a href="/fi/Bible/Psalms/72#v4">Ps 72:4,12-13</a>; <a href="/fi/Bible/Psalms/113#v5">Ps 113:5-8</a>; <a href="/fi/Bible/Isaiah/41#v17">Jes 41:17</a>. </li>
  <li id="fn23"><a href="#cite23">↑</a> <i>Kansakunnat kutsuvat häntä siunatuksi</i>: <a href="/fi/Bible/Psalms/72#v17">Ps 72:17</a>; <a href="/fi/Bible/Malachi/3#v12">Mal 3:12</a>. </li>
  <li id="fn24"><a href="#cite24">↑</a> <i>Suuren kallion varjo</i>: <a href="/fi/Bible/Isaiah/32#v2">Jes 32:2</a>. </li>
  <li id="fn25"><a href="#cite25">↑</a> <i>Ruokkii laumaa kuin oikea paimen</i>: <a href="/fi/Bible/Isaiah/40#v11">Jes 40:11</a>. </li>
  <li id="fn26"><a href="#cite26">↑</a> <i>Avaa hengellisesti sokeiden silmät</i>: <a href="/fi/Bible/Isaiah/42#v7">Jes 42:7</a>. </li>
  <li id="fn27"><a href="#cite27">↑</a> <i>Pimeydessä suuri valo</i>: <a href="/fi/Bible/Isaiah/9#v2">Jes 9:2</a>. </li>
  <li id="fn28"><a href="#cite28">↑</a> <i>Sido särkyneet sydämet</i>: <a href="/fi/Bible/Isaiah/61#v1">Jes 61:1</a>. </li>
  <li id="fn29"><a href="#cite29">↑</a> <i>Hän lohduttaa surevia</i>: <a href="/fi/Bible/Isaiah/57#v18">Jes 57:18</a>; <a href="/fi/Bible/Isaiah/61#v2">Jes 61:2-3</a>; <a href="/fi/Bible/Jeremiah/31#v13">Jer 31:13</a>; <a href="/fi/Bible/Matthew/5#v4">Matt 5:4</a>. </li>
  <li id="fn30"><a href="#cite30">↑</a> <i>Pelastuksen ilo</i>: <a href="/fi/Bible/Psalms/51#v12">Ps 51:12</a>; <a href="/fi/Bible/Isaiah/12#v3">Jes 12:3</a>; <a href="/fi/Bible/Habakkuk/3#v18">Hab 3:18</a>. </li>
  <li id="fn31"><a href="#cite31">↑</a> <i>Hän on kaikkien kansojen halu</i>: <a href="/fi/Bible/Haggai/2#v7">Hagg 2:7</a>. </li>
  <li id="fn32"><a href="#cite32">↑</a> <i>Ikuinen ilo</i>: <a href="/fi/Bible/Isaiah/35#v10">Jes 35:10</a>; <a href="/fi/Bible/Isaiah/51#v11">Jes 51:11</a>; <a href="/fi/Bible/Isaiah/61#v7">Jes 61:7</a>. </li>
  <li id="fn33"><a href="#cite33">↑</a> <i>Poika, vanhurskauden aurinko</i>: <a href="/fi/Bible/Malachi/4#v2">Mal 4:2</a>. </li>
  <li id="fn34"><a href="#cite34">↑</a> <i>Pelastava voima</i>: <a href="/fi/Bible/Psalms/28#v8">Ps 28:8</a>. </li>
  <li id="fn35"><a href="#cite35">↑</a> <i>Hän pelastaa meidät synneistä</i>: <a href="/fi/Bible/Matthew/1#v21">Matt 1:21</a>. </li>
  <li id="fn36"><a href="#cite36">↑</a> <i>Hän etsii ja pelastaa eksyneet</i>: <a href="/fi/Bible/Matthew/18#v11">Matt 18:11</a>; <a href="/fi/Bible/Luke/19#v10">Luuk 19:10</a>. </li>
  <li id="fn37"><a href="#cite37">↑</a> <i>Vanhurskauden jano</i>: <a href="/fi/Bible/Matthew/5#v6">Matt 5:6</a>. </li>
  <li id="fn38"><a href="#cite38">↑</a> <i>Uskovat elävät ikuisesti</i>: <a href="/fi/Bible/Daniel/12#v2">Dan 12:2</a>; <a href="/fi/Bible/Matthew/19#v16">Matt 19:16,29</a>; <a href="/fi/Bible/Matthew/25#v46">Matt 25:46</a>; <a href="/fi/Bible/Mark/10#v17">Mark 10:17,30</a>; <a href="/fi/Bible/Luke/10#v25">Luuk 10:25</a>; <a href="/fi/Bible/Luke/18#v18">Luuk 18:18,30</a>; <a href="/fi/Bible/John/3#v15">Joh 3:15-16,36</a>; <a href="/fi/Bible/John/4#v14">Joh 4:14,36</a>; <a href="/fi/Bible/John/5#v24">Joh 5:24,39</a>; <a href="/fi/Bible/John/6#v27">Joh 6:27,40,47</a>; <a href="/fi/Bible/John/6#v54">Joh 6:54,68</a>; <a href="/fi/Bible/John/8#v51">Joh 8:51-52</a>; <a href="/fi/Bible/John/10#v28">Joh 10:28</a>; <a href="/fi/Bible/John/11#v25">Joh 11:25-26</a>; <a href="/fi/Bible/John/12#v25">Joh 12:25,50</a>; <a href="/fi/Bible/John/17#v2">Joh 17:2-3</a>; <a href="/fi/Bible/Acts_of_the_Apostles/13#v46">Apt 13:46-48</a>; <a href="/fi/Bible/Romans/2#v7">Room 2:7</a>; <a href="/fi/Bible/Romans/5#v21">Room 5:21</a>; <a href="/fi/Bible/Romans/6#v22">Room 6:22-23</a>; <a href="/fi/Bible/Galatians/6#v8">Gal 6:8</a>; <a href="/fi/Bible/1_Timothy/1#v16">1 Tim 1:16</a>; <a href="/fi/Bible/1_Timothy/6#v12">1 Tim 6:12,19</a>; <a href="/fi/Bible/Titus/1#v2">Tit 1:2</a>; <a href="/fi/Bible/Titus/3#v7">Tit 3:7</a>; <a href="/fi/Bible/1_John/1#v2">1 Joh 1:2</a>; <a href="/fi/Bible/1_John/2#v25">1 Joh 2:25</a>; <a href="/fi/Bible/1_John/3#v15">1 Joh 3:15</a>; <a href="/fi/Bible/1_John/5#v11">1 Joh 5:11,13,20</a>; <a href="/fi/Bible/Jude/1#v21">Juud 1:21</a>; <a href="/fi/Bible/Revelation/22#v5">Ilm 22:5</a>. </li>
  <li id="fn39"><a href="#cite39">↑</a> <i>Hän vuodattaa henkeä kaiken lihan päälle</i>: <a href="/fi/Bible/Ezekiel/11#v19">Hes 11:19</a>; <a href="/fi/Bible/Ezekiel/18#v31">Hes 18:31</a>; <a href="/fi/Bible/Ezekiel/36#v26">Hes 36:26-27</a>; <a href="/fi/Bible/Joel/2#v28">Joel 2:28-29</a>; <a href="/fi/Bible/Luke/24#v49">Luuk 24:49</a>; <a href="/fi/Bible/John/7#v39">Joh 7:39</a>; <a href="/fi/Bible/John/14#v16">Joh 14:16-18,23-26</a>; <a href="/fi/Bible/John/15#v4">Joh 15:4,26</a>; <a href="/fi/Bible/John/16#v7">Joh 16:7-8,13-14</a>; <a href="/fi/Bible/John/17#v21">Joh 17:21-23</a>; <a href="/fi/Bible/Acts_of_the_Apostles/1#v5">Apt 1:5,8a</a>; <a href="/fi/Bible/Acts_of_the_Apostles/2#v1">Apt 2:1-4,16-18</a>; <a href="/fi/Bible/Acts_of_the_Apostles/2#v33">Apt 2:33</a>; <a href="/fi/Bible/2_Corinthians/13#v5">2 Kor 13:5</a>; <a href="/fi/Bible/Galatians/2#v20">Gal 2:20</a>; <a href="/fi/Bible/Galatians/4#v6">Gal 4:6</a>; <a href="/fi/Bible/Ephesians/1#v13">Ef 1:13</a>; <a href="/fi/Bible/Ephesians/4#v30">Ef 4:30</a>; <a href="/fi/Bible/1_John/4#v12">1 Joh 4:12-15</a>. </li>
  <li id="fn40"><a href="#cite40">↑</a> <i>Henki tulee olemaan veden lähde</i>: <a href="/fi/Bible/John/4#v14">Joh 4:14</a>. </li>
  <li id="fn41"><a href="#cite41">↑</a> <i>Valtakunnan evankeliumi</i>: <a href="/fi/Bible/Matthew/3#v2">Matt 3:2</a>; <a href="/fi/Bible/Matthew/4#v17">Matt 4:17,23</a>; <a href="/fi/Bible/Matthew/5#v3">Matt 5:3,10,19-20</a>; <a href="/fi/Bible/Matthew/6#v33">Matt 6:33</a>; <a href="/fi/Bible/Matthew/7#v21">Matt 7:21</a>; <a href="/fi/Bible/Matthew/8#v11">Matt 8:11</a>; <a href="/fi/Bible/Matthew/9#v35">Matt 9:35</a>; <a href="/fi/Bible/Matthew/10#v7">Matt 10:7</a>; <a href="/fi/Bible/Matthew/11#v11">Matt 11:11-12</a>; <a href="/fi/Bible/Matthew/12#v28">Matt 12:28</a>; <a href="/fi/Bible/Matthew/13#v11">Matt 13:11,24,31-52</a>; <a href="/fi/Bible/Matthew/16#v19">Matt 16:19</a>; <a href="/fi/Bible/Matthew/18#v1">Matt 18:1-4,23</a>; <a href="/fi/Bible/Matthew/19#v14">Matt 19:14,23-24</a>; <a href="/fi/Bible/Matthew/20#v1">Matt 20:1</a>; <a href="/fi/Bible/Matthew/21#v31">Matt 21:31,43</a>; <a href="/fi/Bible/Matthew/22#v2">Matt 22:2</a>; <a href="/fi/Bible/Matthew/23#v13">Matt 23:13</a>; <a href="/fi/Bible/Matthew/24#v14">Matt 24:14</a>; <a href="/fi/Bible/Matthew/25#v1">Matt 25:1,14</a>; <a href="/fi/Bible/Mark/1#v14">Mark 1:14-15</a>; <a href="/fi/Bible/Mark/4#v11">Mark 4:11,26,30</a>; <a href="/fi/Bible/Mark/9#v1">Mark 9:1,47</a>; <a href="/fi/Bible/Mark/10#v14">Mark 10:14-15,23-25</a>; <a href="/fi/Bible/Mark/12#v34">Mark 12:34</a>; <a href="/fi/Bible/Mark/14#v25">Mark 14:25</a>; <a href="/fi/Bible/Mark/15#v43">Mark 15:43</a>; <a href="/fi/Bible/Luke/4#v43">Luuk 4:43</a>; <a href="/fi/Bible/Luke/6#v20">Luuk 6:20</a>; <a href="/fi/Bible/Luke/7#v28">Luuk 7:28</a>; <a href="/fi/Bible/Luke/8#v1">Luuk 8:1,10</a>; <a href="/fi/Bible/Luke/9#v2">Luuk 9:2,11,27</a>; <a href="/fi/Bible/Luke/9#v60">Luuk 9:60,62</a>; <a href="/fi/Bible/Luke/10#v9">Luuk 10:9-11</a>; <a href="/fi/Bible/Luke/11#v20">Luuk 11:20</a>; <a href="/fi/Bible/Luke/12#v31">Luuk 12:31-32</a>; <a href="/fi/Bible/Luke/13#v18">Luuk 13:18,20,28-29</a>; <a href="/fi/Bible/Luke/14#v15">Luuk 14:15</a>; <a href="/fi/Bible/Luke/16#v16">Luuk 16:16</a>; <a href="/fi/Bible/Luke/17#v20">Luuk 17:20-21</a>; <a href="/fi/Bible/Luke/18#v16">Luuk 18:16-17,24-25</a>; <a href="/fi/Bible/Luke/19#v11">Luuk 19:11</a>; <a href="/fi/Bible/Luke/21#v31">Luuk 21:31</a>; <a href="/fi/Bible/Luke/22#v16">Luuk 22:16-18</a>; <a href="/fi/Bible/Luke/23#v51">Luuk 23:51</a>; <a href="/fi/Bible/John/3#v3">Joh 3:3,5</a>; <a href="/fi/Bible/Romans/14#v17">Room 14:17</a>; <a href="/fi/Bible/1_Corinthians/4#v20">1 Kor 4:20</a>; <a href="/fi/Bible/1_Corinthians/6#v9">1 Kor 6:9-10</a>. </li>
  <li id="fn42"><a href="#cite42">↑</a> <i>Kuinka suuri onkaan pelastus</i>: <a href="/fi/Bible/Hebrews/2#v3">Hepr 2:3</a>. </li>
  <li id="fn43"><a href="#cite43">↑</a> <i>Saapuminen ja tunnustaminen</i>: <a href="/fi/Bible/Luke/24#v28">Luuk 24:28-31</a>. </li>
  <li id="fn44"><a href="#cite44">↑</a> <i>Ei ihme, että sydämet palavat</i>: <a href="/fi/Bible/Luke/24#v32">Luuk 24:32</a>. </li>
  <li id="fn45"><a href="#cite45">↑</a> <i>Paluu Jerusalemiin</i>: <a href="/fi/Bible/Luke/24#v33">Luuk 24:33</a>. </li>
  <li id="fn46"><a href="#cite46">↑</a> <i>Hyvä uutinen: ylösnoussut Herra</i>: <a href="/fi/Bible/Mark/16#v13a">Mark 16:13a</a>; <a href="/fi/Bible/Luke/24#v34">Luuk 24:34-35</a>. </li>
</ol>
</div>
