<!--
title: Ensimmäinen Samuelin kirja - Luku 13
description: 
published: true
date: 2022-10-6T10:23:20Z
tags: bible, bible—1 samuel
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Samuel/12">Ensimmäinen Samuelin kirja - Luku 12</a></td>
        <td><a href="/fi/Bible/1_Samuel/Index">Indeksi</a></td>
        <td><a href="/fi/Bible/1_Samuel/14">Ensimmäinen Samuelin kirja - Luku 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Saul oli ollut vuoden kuninkaana ja hallitsi Israelia toista vuotta, </p>
<p id="v2"><sup><small>2</small></sup>  kun Saul valitsi itsellensä kolmetuhatta miestä Israelista, ja näistä oli kaksituhatta Saulin kanssa Mikmaassa ja Beetelin vuoristossa, ja tuhat Joonatanin kanssa Benjaminin Gibeassa. Mutta muun väen hän oli päästänyt menemään, kunkin majallensa. </p>
<p id="v3"><sup><small>3</small></sup>  Mutta Joonatan, Saulin poika, löi kuoliaaksi filistealaisten maaherran, joka asui Gebassa, ja filistealaiset saivat sen kuulla. Silloin Saul puhallutti pasunaan kaikkialla maassa ja käski sanoa: "Hebrealaiset kuulkoot tämän". </p>
<p id="v4"><sup><small>4</small></sup>  Ja koko Israel kuuli sen sanoman, että Saul oli lyönyt kuoliaaksi filistealaisten maaherran ja että Israel oli joutunut filistealaisten vihoihin. Niin kansa kutsuttiin koolle Gilgaliin, seuraamaan Saulia. </p>
<p id="v5"><sup><small>5</small></sup>  Sillä filistealaiset olivat kokoontuneet sotimaan Israelia vastaan: kolmetkymmenet tuhannet sotavaunut, kuusituhatta ratsumiestä ja muuta väkeä niin paljon kuin hiekkaa meren rannalla; ja he tulivat ylös ja leiriytyivät Mikmaaseen, vastapäätä Beet-Aavenia. </p>
<p id="v6"><sup><small>6</small></sup>  Kun Israelin miehet näkivät joutuneensa hätään ja kansaa ahdistettavan, piiloutuivat he luoliin, onkaloihin, kallionrotkoihin, hautoihin ja kaivoihin. </p>
<p id="v7"><sup><small>7</small></sup>  Hebrealaisia meni myös Jordanin yli Gaadiin ja Gileadin maahan. Mutta Saul oli vielä Gilgalissa, ja kaikki sotaväki seurasi häntä peloissaan. </p>
<p id="v8"><sup><small>8</small></sup>  Kun hän oli odottanut seitsemän päivää, sen ajan, jonka Samuel oli määrännyt, eikä Samuel tullutkaan Gilgaliin, alkoi kansa hajaantua pois hänen luotaan. </p>
<p id="v9"><sup><small>9</small></sup>  Silloin Saul sanoi: "Tuokaa minulle polttouhri ja yhteysuhri". Ja hän uhrasi polttouhrin. </p>
<p id="v10"><sup><small>10</small></sup>  Mutta juuri kun hän oli saanut polttouhrin uhratuksi, niin katso, Samuel tuli. Ja Saul meni häntä vastaan tervehtimään häntä. </p>
<p id="v11"><sup><small>11</small></sup>  Mutta Samuel sanoi: "Mitä olet tehnyt?" Saul vastasi: "Kun näin, että kansa hajaantui pois minun luotani etkä sinä tullut määrättynä aikana, vaikka filistealaiset olivat kokoontuneet Mikmaaseen, </p>
<p id="v12"><sup><small>12</small></sup>  niin minä ajattelin: nyt filistealaiset hyökkäävät minua vastaan alas Gilgaliin, enkä minä ole etsinyt Herran mielisuosiota; ja minä rohkaisin itseni ja uhrasin polttouhrin". </p>
<p id="v13"><sup><small>13</small></sup>  Samuel sanoi Saulille: "Sinä olet tehnyt tyhmästi. Et ole noudattanut Herran, Jumalasi, käskyä, jonka hän antoi sinulle; muutoin olisi Herra vahvistanut sinun kuninkuutesi Israelissa ikuisiksi ajoiksi. </p>
<p id="v14"><sup><small>14</small></sup>  Mutta nyt sinun kuninkuutesi ei ole pysyvä. Herra on etsinyt itselleen mielensä mukaisen miehen, ja hänet on Herra määrännyt kansansa ruhtinaaksi, koska sinä et noudattanut käskyä, minkä Herra sinulle antoi." </p>
<p id="v15"><sup><small>15</small></sup>  Sitten Samuel nousi ja meni Gilgalista Benjaminin Gibeaan. Ja Saul piti mukanansa olevan väen katselmuksen: noin kuusisataa miestä. </p>
<p id="v16"><sup><small>16</small></sup>  Ja Saul ja hänen poikansa Joonatan ynnä väki, joka oli heidän kanssansa, jäivät Benjaminin Gebaan, mutta filistealaiset olivat leiriytyneet Mikmaaseen. </p>
<p id="v17"><sup><small>17</small></sup>  Ja filistealaisten leiristä lähti ryöstöosasto kolmena joukkona: yksi joukko kääntyi Ofran tielle Suualin maahan päin, </p>
<p id="v18"><sup><small>18</small></sup>  toinen joukko kääntyi Beet-Hooronin tielle, ja kolmas joukko kääntyi sille tielle, joka vie Seboimin laakson yli kohoavalle alueelle, erämaahan päin. </p>
<p id="v19"><sup><small>19</small></sup>  Mutta ei yhtään seppää ollut löydettävissä koko Israelin maasta, sillä filistealaiset ajattelivat, että hebrealaiset muutoin teettäisivät miekkoja tai keihäitä. </p>
<p id="v20"><sup><small>20</small></sup>  Ja koko Israelin, joka miehen, oli mentävä filistealaisten luo teroituttamaan vannastansa, kuokkaansa, kirvestänsä tai muuta teräkaluansa, </p>
<p id="v21"><sup><small>21</small></sup>  kun vannasten, kuokkien, tadikkojen tai kirvesten terät olivat tylsyneet, tahi kun häränpistimen tutkain oli oikaistava. </p>
<p id="v22"><sup><small>22</small></sup>  Niinpä ei taistelupäivänä ollut yhtään miekkaa eikä keihästä kenelläkään siitä väestä, joka oli Saulin ja Joonatanin kanssa; ainoastaan Saulilla ja hänen pojallansa Joonatanilla oli. </p>
<p id="v23"><sup><small>23</small></sup>  Mutta filistealaisten vartiosto lähti Mikmaan solatielle. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Samuel/12">Ensimmäinen Samuelin kirja - Luku 12</a></td>
        <td><a href="/fi/Bible/1_Samuel/Index">Indeksi</a></td>
        <td><a href="/fi/Bible/1_Samuel/14">Ensimmäinen Samuelin kirja - Luku 14</a></td>
      </tr>
    </tbody>
  </table>
</figure>
