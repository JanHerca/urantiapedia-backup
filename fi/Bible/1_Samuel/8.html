<!--
title: Ensimmäinen Samuelin kirja - Luku 8
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/1_Samuel/7">Ensimmäinen Samuelin kirja - Luku 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/1_Samuel/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/1_Samuel/9">Ensimmäinen Samuelin kirja - Luku 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kun Samuel oli käynyt vanhaksi, pani hän poikansa Israelin tuomareiksi. </p>
<p id="v2"><sup><small>2</small></sup>  Hänen esikoisensa nimi oli Jooel, ja hänen toisen poikansa nimi oli Abia; nämä olivat tuomareina Beersebassa. </p>
<p id="v3"><sup><small>3</small></sup>  Mutta hänen poikansa eivät vaeltaneet hänen teitänsä, vaan olivat väärän voiton pyytäjiä, ottivat lahjuksia ja vääristivät oikeutta. </p>
<p id="v4"><sup><small>4</small></sup>  Niin kaikki Israelin vanhimmat kokoontuivat ja tulivat Samuelin tykö Raamaan </p>
<p id="v5"><sup><small>5</small></sup>  ja sanoivat hänelle: "Katso, sinä olet käynyt vanhaksi, eivätkä poikasi vaella sinun teitäsi. Niin aseta nyt meille oikeutta jakamaan kuningas, jollainen kaikilla muillakin kansoilla on." </p>
<p id="v6"><sup><small>6</small></sup>  Mutta Samuel pahastui siitä, että he sanoivat: "Anna meille kuningas jakamaan meille oikeutta". Ja Samuel rukoili Herraa. </p>
<p id="v7"><sup><small>7</small></sup>  Niin Herra sanoi Samuelille: "Kuule kansan ääntä kaikessa, mitä he sinulle sanovat; sillä sinua he eivät ole pitäneet halpana, vaan minut he ovat pitäneet halpana olemaan heidän kuninkaanansa. </p>
<p id="v8"><sup><small>8</small></sup>  Niinkuin he aina siitä päivästä, jona minä johdatin heidät tänne Egyptistä, tähän päivään asti ovat tehneet, kun ovat hyljänneet minut ja palvelleet muita jumalia, aivan niin he tekevät nyt sinullekin. </p>
<p id="v9"><sup><small>9</small></sup>  Kuule siis heidän ääntänsä. Kuitenkin varoita heitä vakavasti ja ilmoita heille, mitkä oikeudet on kuninkaalla, joka on heitä hallitseva." </p>
<p id="v10"><sup><small>10</small></sup>  Niin Samuel puhui kaikki Herran sanat kansalle, joka häneltä pyysi kuningasta. </p>
<p id="v11"><sup><small>11</small></sup>  Hän sanoi: "Nämä oikeudet on kuninkaalla, joka on teitä hallitseva: Teidän poikanne hän ottaa ja panee heidät vaunumiehikseen ja ratsumiehikseen ja vaunujensa edelläjuoksijoiksi. </p>
<p id="v12"><sup><small>12</small></sup>  Myöskin hän panee heitä tuhannen- ja viidenkymmenenpäämiehiksi ja kyntämään hänen kyntöjänsä ja leikkaamaan hänen viljaansa sekä tekemään hänelle sotatarpeita ja vaunutarpeita. </p>
<p id="v13"><sup><small>13</small></sup>  Ja teidän tyttärenne hän ottaa voiteiden tekijöiksi, keittäjiksi ja leipojiksi. </p>
<p id="v14"><sup><small>14</small></sup>  Hän ottaa teidän parhaat peltonne, viinitarhanne ja öljypuunne ja antaa ne palvelijoillensa; </p>
<p id="v15"><sup><small>15</small></sup>  ja hän ottaa kymmenykset teidän kylvöstänne ja viinitarhojenne sadosta ja antaa ne hoviherroillensa ja palvelijoillensa. </p>
<p id="v16"><sup><small>16</small></sup>  Hän ottaa myös teidän palvelijanne ja palvelijattarenne ja parhaat nuoret miehenne sekä aasinne ja teettää niillä työnsä; </p>
<p id="v17"><sup><small>17</small></sup>  ja hän ottaa kymmenykset teidän lampaistanne, ja te tulette hänen palvelijoiksensa. </p>
<p id="v18"><sup><small>18</small></sup>  Silloin te huudatte Herraa kuninkaanne tähden, jonka olette itsellenne valinneet, mutta hän ei silloin teitä kuule." </p>
<p id="v19"><sup><small>19</small></sup>  Mutta kansa ei tahtonut kuulla Samuelin puhetta, vaan sanoi: "Ei, kuningas meillä pitää olla. </p>
<p id="v20"><sup><small>20</small></sup>  Mekin tahdomme olla niinkuin kaikki muut kansat: kuningas jakakoon meille oikeutta ja johtakoon meitä ja käyköön sotiamme." </p>
<p id="v21"><sup><small>21</small></sup>  Kun Samuel kuuli kaikki kansan puheet, puhui hän ne Herralle. </p>
<p id="v22"><sup><small>22</small></sup>  Ja Herra sanoi Samuelille: "Kuule heidän ääntänsä ja aseta heille kuningas". Niin Samuel sanoi Israelin miehille: "Menkää kukin kaupunkiinne". </p>
