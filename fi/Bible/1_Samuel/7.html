<!--
title: Ensimmäinen Samuelin kirja - Luku 7
description: 
published: true
date: 2022-10-6T10:23:20Z
tags: bible, bible—1 samuel
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Samuel/6">Ensimmäinen Samuelin kirja - Luku 6</a></td>
        <td><a href="/fi/Bible/1_Samuel/Index">Indeksi</a></td>
        <td><a href="/fi/Bible/1_Samuel/8">Ensimmäinen Samuelin kirja - Luku 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Niin Kirjat-Jearimin miehet tulivat ja veivät Herran arkin sinne ja toivat sen Abinadabin taloon mäelle. Ja hänen poikansa Eleasarin he pyhittivät pitämään huolta Herran arkista. </p>
<p id="v2"><sup><small>2</small></sup>  Ja siitä päivästä, jona arkki oli asettunut Kirjat-Jearimiin, kului pitkä aika, kului kaksikymmentä vuotta; ja koko Israelin heimo huokaili Herran puoleen. </p>
<p id="v3"><sup><small>3</small></sup>  Mutta Samuel sanoi koko Israelin heimolle näin: "Jos te kaikesta sydämestänne käännytte Herran puoleen, niin poistakaa keskuudestanne vieraat jumalat ja astartet ja kiinnittäkää sydämenne Herraan ja palvelkaa ainoastaan häntä, niin hän pelastaa teidät filistealaisten käsistä". <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Niin israelilaiset poistivat baalit ja astartet ja palvelivat ainoastaan Herraa. </p>
<p id="v5"><sup><small>5</small></sup>  Ja Samuel sanoi: "Kootkaa koko Israel Mispaan, ja minä rukoilen teidän puolestanne Herraa". </p>
<p id="v6"><sup><small>6</small></sup>  Niin he kokoontuivat Mispaan, ammensivat vettä ja vuodattivat sitä Herran eteen sekä paastosivat sen päivän; ja he sanoivat siellä: "Me olemme tehneet syntiä Herraa vastaan". Ja Samuel jakoi israelilaisille oikeutta Mispassa. </p>
<p id="v7"><sup><small>7</small></sup>  Kun filistealaiset kuulivat israelilaisten kokoontuneen Mispaan, lähtivät filistealaisten ruhtinaat Israelia vastaan. Kun israelilaiset kuulivat sen, pelkäsivät he filistealaisia. </p>
<p id="v8"><sup><small>8</small></sup>  Ja israelilaiset sanoivat Samuelille: "Älä kieltäydy huutamasta meidän puolestamme Herraa, meidän Jumalaamme, että hän pelastaisi meidät filistealaisten käsistä". </p>
<p id="v9"><sup><small>9</small></sup>  Niin Samuel otti imevän karitsan ja uhrasi sen polttouhriksi, kokonaisuhriksi, Herralle; ja Samuel huusi Herraa Israelin puolesta, ja Herra kuuli häntä. </p>
<p id="v10"><sup><small>10</small></sup>  Sillä kun Samuelin uhratessa polttouhria filistealaiset lähestyivät käydäkseen taisteluun Israelia vastaan, niin sinä päivänä Herra jylisi kovalla ukkosen jylinällä filistealaisia vastaan ja saattoi heidät hämminkiin, niin että Israel voitti heidät. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Ja Israelin miehet lähtivät Mispasta ja ajoivat filistealaisia takaa, surmaten heitä aina Beet-Kaarin alapuolelle asti. </p>
<p id="v12"><sup><small>12</small></sup>  Ja Samuel otti kiven ja pani sen Mispan ja Seenin välille ja antoi sille nimen Eben-Eser ja sanoi: "Tähän asti on Herra meitä auttanut". </p>
<p id="v13"><sup><small>13</small></sup>  Niin filistealaiset lannistettiin, eivätkä he enää tulleet Israelin alueelle. Ja Herran käsi oli filistealaisia vastaan Samuelin koko elinajan. </p>
<p id="v14"><sup><small>14</small></sup>  Ja ne kaupungit, jotka filistealaiset olivat ottaneet Israelilta, joutuivat takaisin Israelille, Ekronista Gatiin saakka; ja myös niiden alueet Israel vapautti filistealaisten käsistä. Myöskin Israelin ja amorilaisten välillä oli rauha. </p>
<p id="v15"><sup><small>15</small></sup>  Samuel oli tuomarina Israelissa koko elinaikansa. </p>
<p id="v16"><sup><small>16</small></sup>  Ja hän teki joka vuosi kiertomatkoja Beeteliin, Gilgaliin ja Mispaan, ja hän jakoi Israelille oikeutta kaikissa näissä paikoissa. </p>
<p id="v17"><sup><small>17</small></sup>  Sitten hän palasi jälleen Raamaan, sillä siellä oli hänen kotinsa ja siellä hän jakoi oikeutta Israelille. Ja hän rakensi sinne alttarin Herralle. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Samuel/6">Ensimmäinen Samuelin kirja - Luku 6</a></td>
        <td><a href="/fi/Bible/1_Samuel/Index">Indeksi</a></td>
        <td><a href="/fi/Bible/1_Samuel/8">Ensimmäinen Samuelin kirja - Luku 8</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 7:3 <i>Kadu anteeksiantamusta varten (Vanha testamentti)</i>: <a href="/fi/The_Urantia_Book/159#p5_13">U-k 159:5.13</a>. </li>
  <li id="fn2"><a href="#cite2">↑</a> 7:3-4 <i>Kilpailevat "jumalat" Ashtaroth</i>: <a href="/fi/The_Urantia_Book/95#p1_3">U-k 95:1.3</a>.  <i>Ashtoreth</i>: <a href="/fi/The_Urantia_Book/95#p1_7">U-k 95:1.7</a>.  <i>Karkea ja valmis</i>: <a href="/fi/The_Urantia_Book/97#p1_3">U-k 97:1.3</a>. </li>
  <li id="fn3"><a href="#cite3">↑</a> 7:10 <i>Ukkonen</i>: <a href="/fi/The_Urantia_Book/85#p4_3">U-k 85:4.3</a>. </li>
</ol>
</div>
