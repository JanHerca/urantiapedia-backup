<!--
title: Ensimmäinen Samuelin kirja - Luku 15
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/1_Samuel/14">Ensimmäinen Samuelin kirja - Luku 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/1_Samuel/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/1_Samuel/16">Ensimmäinen Samuelin kirja - Luku 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta Samuel sanoi Saulille: "Minut Herra lähetti voitelemaan sinut kansansa Israelin kuninkaaksi. Kuule siis Herran ääntä. </p>
<p id="v2"><sup><small>2</small></sup>  Näin sanoo Herra Sebaot: Minä kostan Amalekille sen, mitä hän teki Israelille asettumalla hänen tielleen, kun hän tuli Egyptistä. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Mene siis ja voita amalekilaiset, ja vihkikää tuhon omaksi kaikki, mitä heillä on; äläkä säästä heitä, vaan surmaa miehet ja naiset, lapset ja imeväiset, raavaat ja lampaat, kamelit ja aasit." <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Saul kuulutti kansan kokoon ja piti heistä katselmuksen Telaimissa: kaksisataa tuhatta jalkamiestä ynnä kymmenentuhatta Juudan miestä. </p>
<p id="v5"><sup><small>5</small></sup>  Kun Saul tuli lähelle amalekilaisten kaupunkia, asettui hän laaksoon väijyksiin. </p>
<p id="v6"><sup><small>6</small></sup>  Ja Saul sanoi keeniläisille: "Tulkaa, erotkaa ja siirtykää pois amalekilaisten joukosta, etten minä hukuttaisi teitä heidän kanssansa; sillä te teitte laupeuden kaikille israelilaisille, kun he tulivat Egyptistä". Niin keeniläiset erosivat amalekilaisista. </p>
<p id="v7"><sup><small>7</small></sup>  Ja Saul voitti amalekilaiset ja ajoi heitä takaa Havilasta Suuriin päin, joka on Egyptistä itään päin. </p>
<p id="v8"><sup><small>8</small></sup>  Ja hän otti Agagin, Amalekin kuninkaan, elävänä vangiksi, mutta kaiken kansan hän vihki tuhon omaksi miekan terällä. </p>
<p id="v9"><sup><small>9</small></sup>  Mutta Saul ja väki säästivät Agagin sekä parhaimmat lampaat, lihavimmat raavaat ja karitsat, kaiken, mikä oli arvokasta; sitä he eivät tahtoneet vihkiä tuhon omaksi. Mutta kaiken karjan, mikä oli halpaa ja arvotonta, he vihkivät tuhon omaksi. </p>
<p id="v10"><sup><small>10</small></sup>  Silloin Samuelille tuli tämä Herran sana: </p>
<p id="v11"><sup><small>11</small></sup>  "Minä kadun, että tein Saulin kuninkaaksi, sillä hän on kääntynyt pois minusta eikä ole täyttänyt minun käskyjäni". Samuel pahastui, ja hän huusi Herraa kaiken sen yön. </p>
<p id="v12"><sup><small>12</small></sup>  Varhain seuraavana aamuna Samuel lähti tapaamaan Saulia. Mutta Samuelille ilmoitettiin: "Saul on mennyt Karmeliin ja pystyttänyt sinne itsellensä muistomerkin; sitten hän on palannut sieltä ja mennyt alas Gilgaliin". </p>
<p id="v13"><sup><small>13</small></sup>  Kun Samuel tuli Saulin luo, sanoi Saul hänelle: "Herra siunatkoon sinua! Minä olen täyttänyt Herran käskyn." </p>
<p id="v14"><sup><small>14</small></sup>  Mutta Samuel sanoi: "Mitä tämä lammasten määkiminen sitten on, joka kuuluu minun korviini, ja tämä raavaiden ammuminen, jonka kuulen?" </p>
<p id="v15"><sup><small>15</small></sup>  Saul vastasi: "Amalekilaisilta ne on tuotu; sillä kansa säästi parhaat lampaat ja raavaat uhrataksensa ne Herralle, sinun Jumalallesi; mutta muut me olemme vihkineet tuhon omiksi". </p>
<p id="v16"><sup><small>16</small></sup>  Silloin Samuel sanoi Saulille: "Lopeta; minä ilmoitan sinulle, mitä Herra on minulle tänä yönä puhunut". Hän sanoi hänelle: "Puhu". </p>
<p id="v17"><sup><small>17</small></sup>  Samuel sanoi: "Sinä olet Israelin sukukuntien päämies, vaikka oletkin vähäinen omissa silmissäsi: Herra on voidellut sinut Israelin kuninkaaksi. </p>
<p id="v18"><sup><small>18</small></sup>  Ja Herra lähetti sinut matkaan ja sanoi: 'Mene ja vihi tuhon omiksi nämä syntiset, amalekilaiset, ja sodi heitä vastaan, kunnes olet tehnyt heistä lopun'. </p>
<p id="v19"><sup><small>19</small></sup>  Miksi et kuullut Herran ääntä, vaan syöksyit saaliin kimppuun ja teit sitä, mikä on pahaa Herran silmissä?" </p>
<p id="v20"><sup><small>20</small></sup>  Saul vastasi Samuelille: "Minähän olen kuullut Herran ääntä ja tehnyt sen matkan, jolle Herra minut lähetti. Minä olen tuonut tänne Agagin, Amalekin kuninkaan, ja vihkinyt tuhon omiksi amalekilaiset. </p>
<p id="v21"><sup><small>21</small></sup>  Mutta väki on ottanut saaliista lampaita ja raavaita, parhaan osan siitä, mikä oli vihitty tuhon omaksi, uhrataksensa ne Herralle, sinun Jumalallesi, Gilgalissa." </p>
<p id="v22"><sup><small>22</small></sup>  Silloin Samuel sanoi: "Haluaako Herra polttouhreja ja teurasuhreja yhtä hyvin kuin kuuliaisuutta Herran äänelle? Katso, kuuliaisuus on parempi kuin uhri ja tottelevaisuus parempi kuin oinasten rasva. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Sillä tottelemattomuus on taikuuden syntiä, ja niskoittelu on valhetta ja kuin kotijumalain palvelusta. Koska sinä olet hyljännyt Herran sanan, on myös hän hyljännyt sinut, etkä sinä enää saa olla kuninkaana." <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Saul sanoi Samuelille: "Minä olen tehnyt syntiä, kun olen rikkonut Herran käskyn ja sinun sanasi; sillä minä pelkäsin kansaa ja kuulin heidän ääntänsä. </p>
<p id="v25"><sup><small>25</small></sup>  Anna nyt minulle syntini anteeksi ja palaja minun kanssani, niin minä kumartaen rukoilen Herraa." </p>
<p id="v26"><sup><small>26</small></sup>  Samuel sanoi Saulille: "Minä en palaja sinun kanssasi; sillä sinä olet hyljännyt Herran sanan, ja Herra on myös hyljännyt sinut, niin että et enää saa olla Israelin kuninkaana". </p>
<p id="v27"><sup><small>27</small></sup>  Kun sitten Samuel kääntyi menemään pois, tarttui Saul hänen viittansa liepeeseen, niin että se repesi. </p>
<p id="v28"><sup><small>28</small></sup>  Ja Samuel sanoi hänelle: "Herra on tänä päivänä reväissyt Israelin kuninkuuden sinulta ja antanut sen toiselle, joka on sinua parempi. </p>
<p id="v29"><sup><small>29</small></sup>  Ja hän, joka on Israelin kunnia, ei valhettele eikä kadu; sillä hän ei ole ihminen, että hän katuisi." <sup id="cite6"><a href="#fn6">[6]</a></sup></p>
<p id="v30"><sup><small>30</small></sup>  Hän vastasi: "Minä olen syntiä tehnyt; mutta osoita minulle kuitenkin se kunnia kansani vanhimpien edessä ja Israelin edessä, että palajat minun kanssani, niin minä kumartaen rukoilisin Herraa, sinun Jumalaasi". </p>
<p id="v31"><sup><small>31</small></sup>  Niin Samuel palasi Saulin jäljessä; ja Saul kumartaen rukoili Herraa. </p>
<p id="v32"><sup><small>32</small></sup>  Ja Samuel sanoi: "Tuokaa minun eteeni Agag, Amalekin kuningas". Ja Agag tuli iloisesti hänen eteensä; ja Agag sanoi: "Totisesti on katkera kuolema väistynyt pois". <sup id="cite7"><a href="#fn7">[7]</a></sup></p>
<p id="v33"><sup><small>33</small></sup>  Mutta Samuel sanoi: "Niinkuin sinun miekkasi on tehnyt vaimoja lapsettomiksi, niin on myös sinun äitisi tuleva lapsettomaksi ennen muita vaimoja". Ja Samuel hakkasi Agagin kappaleiksi Herran edessä Gilgalissa. </p>
<p id="v34"><sup><small>34</small></sup>  Sitten Samuel lähti Raamaan, mutta Saul meni kotiinsa Saulin Gibeaan. </p>
<p id="v35"><sup><small>35</small></sup>  Eikä Samuel enää nähnyt Saulia kuolinpäiväänsä asti, ja Samuel suri Saulia. Mutta Herra katui, että oli tehnyt Saulin Israelin kuninkaaksi. <sup id="cite8"><a href="#fn8">[8]</a></sup></p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 15:2-3 <i>Herran Israelin Jumalan nimessä</i>: <a href="/fi/The_Urantia_Book/70#p1_15">U-k 70:1.15</a>. </li>
  <li id="fn2"><a href="#cite2">↑</a> 15:3 <i>Jumala ei sanonut: ”Tappakaa kaikki viholliset”</i>: <a href="/fi/The_Urantia_Book/159#p4_5">U-k 159:4.5</a>. </li>
  <li id="fn3"><a href="#cite3">↑</a> 15:3,9,18 <i>Heprealaiset tuhoavat täysin</i>: <a href="/fi/The_Urantia_Book/69#p8_3">U-k 69:8.3</a>. </li>
  <li id="fn4"><a href="#cite4">↑</a> 15:22 <i>Jumala haluaa kuuliaisuutta, ei uhrauksia</i>: <a href="/fi/The_Urantia_Book/192#p2_11">U-k 192:2.11</a>. </li>
  <li id="fn5"><a href="#cite5">↑</a> 15:23 <i>Noituus</i>: <a href="/fi/The_Urantia_Book/90#p2_3">U-k 90:2.3</a>. </li>
  <li id="fn6"><a href="#cite6">↑</a> 15:29 <i>Jumala ei kadu (luonnostaan)</i>: <a href="/fi/The_Urantia_Book/4#p3_4">U-k 4:3.4</a>.  <i>Jumala ei ole ihminen</i>: <a href="/fi/The_Urantia_Book/1#p2_1">U-k 1:2.1</a>.  <i>Jumala ei kadu (luonnostaan)</i>: <a href="/fi/The_Urantia_Book/2#p2_2">U-k 2:2.2</a>.  <i>Israelin voima ei valehtele</i>: <a href="/fi/The_Urantia_Book/97#p1_4">U-k 97:1.4</a>.  <i>Jumala ei ole ihminen</i>: <a href="/fi/The_Urantia_Book/3#p1_12">U-k 3:1.12</a>.  <i>Jumala ei ole ihmisen kaltainen</i>: <a href="/fi/The_Urantia_Book/4#p3_1">U-k 4:3.1</a>. </li>
  <li id="fn7"><a href="#cite7">↑</a> 15:32-33 <i>Pilkkoo palasiksi vangitun kuninkaan</i>: <a href="/fi/The_Urantia_Book/97#p1_3">U-k 97:1.3</a>. </li>
  <li id="fn8"><a href="#cite8">↑</a> 15:35 <i>Jumalan sanotaan katuvan</i>: <a href="/fi/The_Urantia_Book/2#p2_2">U-k 2:2.2</a>.  <i>Jumalan sanotaan katuvan</i>: <a href="/fi/The_Urantia_Book/4#p3_4">U-k 4:3.4</a>. </li>
</ol>
</div>
