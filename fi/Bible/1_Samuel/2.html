<!--
title: Ensimmäinen Samuelin kirja - Luku 2
description: 
published: true
date: 2023-11-8T20:28:17Z
tags: bible, bible—1 samuel
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Samuel/1">
          <span class="mdi mdi-arrow-left-drop-circle"></span><span class="pl-2">Ensimmäinen Samuelin kirja - Luku 1</span>
        </a>
        </td>
        <td>
        <a href="/fi/Bible/1_Samuel/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Samuel/3">
          <span class="pr-2">Ensimmäinen Samuelin kirja - Luku 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Hanna rukoili ja sanoi: "Minun sydämeni riemuitsee Herrassa; minun sarveni kohoaa korkealle Herrassa. Minun suuni on avartunut vihollisiani vastaan, sillä minä iloitsen sinun avustasi. </p>
<p id="v2"><sup><small>2</small></sup>  Ei kukaan ole pyhä niinkuin Herra; paitsi sinua ei ole yhtäkään, eikä ole kalliota meidän Jumalamme vertaista. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Älkää yhä ylpeitä puhuko, älköön suustanne lähtekö julkeita sanoja; sillä Herra on kaikkitietävä Jumala, hänen edessänsä punnitaan teot. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Urhojen jouset ovat särjetyt, voipuneet vyöttäytyvät voimalla. </p>
<p id="v5"><sup><small>5</small></sup>  Kylläisinä olleet käyvät palvelukseen leipäpalkoilla, nälkää nähneet eivät enää nälkää näe. Hedelmätön synnyttää seitsemän lasta, lapsirikas kuihtuu. </p>
<p id="v6"><sup><small>6</small></sup>  Herra antaa kuoleman ja antaa elämän, hän vie alas tuonelaan ja tuo ylös jälleen. </p>
<p id="v7"><sup><small>7</small></sup>  Herra köyhdyttää ja rikastuttaa, hän alentaa ja ylentää. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Hän tomusta nostaa halvan, hän loasta korottaa köyhän, pannaksensa heidät ruhtinasten rinnalle ja antaaksensa heidän periä kunniasijat. Sillä maan tukipylväät ovat Herran, hän on asettanut niiden päälle maanpiirin. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Hän varjelee hurskastensa jalat, mutta jumalattomat hukkuvat pimeyteen; sillä mies ei omalla voimallaan mitään voi. </p>
<p id="v10"><sup><small>10</small></sup>  Jotka taistelevat Herraa vastaan, ne joutuvat kauhun valtaan; hän jylisee taivaasta heidän ylitsensä. Herra tuomitsee maan ääret; hän antaa vallan kuninkaallensa ja korottaa korkealle voideltunsa sarven." <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Sitten Elkana meni kotiinsa Raamaan; mutta poikanen palveli Herraa pappi Eelin johdolla. </p>
<p id="v12"><sup><small>12</small></sup>  Mutta Eelin pojat olivat kelvottomia miehiä; he eivät välittäneet Herrasta </p>
<p id="v13"><sup><small>13</small></sup>  eivätkä siitä, mitä papeilla oli oikeus kansalta saada. Niin usein kuin joku uhrasi teurasuhria, tuli papin palvelija lihan kiehuessa, kolmihaarainen haarukka kädessänsä, </p>
<p id="v14"><sup><small>14</small></sup>  ja pisti sen kattilaan tai ruukkuun tai pannuun tai pataan, ja kaikki, minkä haarukka toi mukanaan, sen pappi otti itselleen. Niin he tekivät kaikille israelilaisille, jotka tulivat sinne Siiloon. </p>
<p id="v15"><sup><small>15</small></sup>  Jo ennenkuin rasva oli poltettu, tuli papin palvelija ja sanoi miehelle, joka uhrasi: "Anna liha paistettavaksi papille, sillä hän ei ota sinulta keitettyä lihaa, vaan raakaa". </p>
<p id="v16"><sup><small>16</small></sup>  Kun mies sanoi hänelle: "Ensin poltettakoon rasva; ota sitten itsellesi, mitä haluat", niin hän sanoi: "Ei niin, vaan anna se nyt heti, muutoin minä otan väkisin". </p>
<p id="v17"><sup><small>17</small></sup>  Ja nuorten miesten synti oli kovin suuri Herran edessä, koska he pitivät Herran uhrilahjan halpana. </p>
<p id="v18"><sup><small>18</small></sup>  Mutta Samuel palveli Herran edessä, puettuna, vaikka oli poikanen, pellavakasukkaan. </p>
<p id="v19"><sup><small>19</small></sup>  Ja hänen äitinsä teki hänelle joka vuosi pienen viitan ja toi sen hänelle, kun miehensä kanssa tuli uhraamaan vuotuista teurasuhria. </p>
<p id="v20"><sup><small>20</small></sup>  Silloin Eeli aina siunasi Elkanan ja hänen vaimonsa ja sanoi: "Herra antakoon sinulle lapsen tästä vaimosta sen sijaan, jonka hän on suostunut antamaan Herralle"; sitten he menivät kotiinsa. </p>
<p id="v21"><sup><small>21</small></sup>  Ja Herra piti Hannasta huolen, niin että hän tuli raskaaksi ja synnytti vielä kolme poikaa ja kaksi tytärtä. Mutta poikanen Samuel kasvoi Herran edessä. </p>
<p id="v22"><sup><small>22</small></sup>  Mutta Eeli oli käynyt hyvin vanhaksi; ja kun hän sai kuulla, mitä hänen poikansa tekivät kaikelle Israelille, ja että he makasivat niiden naisten kanssa, jotka toimittivat palvelusta ilmestysmajan ovella, </p>
<p id="v23"><sup><small>23</small></sup>  sanoi hän heille: "Miksi te sellaista pahaa teette, mitä minä teistä kuulen kaikelta tältä kansalta? </p>
<p id="v24"><sup><small>24</small></sup>  Ei niin, poikani! Ei ole hyvä se huhu, jonka minä kuulen kulkevan Herran kansan seassa. </p>
<p id="v25"><sup><small>25</small></sup>  Jos ihminen rikkoo ihmistä vastaan, niin Jumala voi olla hänellä välittäjänä; mutta jos ihminen rikkoo Herraa vastaan, niin kuka voi ruveta hänelle välittäjäksi?" Mutta he eivät kuulleet isäänsä, sillä Herra tahtoi surmata heidät. </p>
<p id="v26"><sup><small>26</small></sup>  Mutta poikanen Samuel kasvoi kasvamistaan ja oli sekä Herralle että ihmisille otollinen. </p>
<p id="v27"><sup><small>27</small></sup>  Ja Eelin luo tuli Jumalan mies ja sanoi hänelle: "Näin sanoo Herra: Enkö minä ilmestynyt sinun isäsi suvulle, kun he olivat Egyptissä faraon huoneen vallassa? </p>
<p id="v28"><sup><small>28</small></sup>  Ja minä valitsin heidät kaikista Israelin sukukunnista olemaan pappeinani, nousemaan minun alttarilleni, polttamaan suitsuketta ja kantamaan kasukkaa minun edessäni; ja minä annoin sinun isäsi suvulle kaikki israelilaisten uhrit. </p>
<p id="v29"><sup><small>29</small></sup>  Miksi te häpäisette minun teurasuhrini ja ruokauhrini, jotka minä olen säätänyt asuntooni? Ja miksi sinä kunnioitat poikiasi enemmän kuin minua, niin että te lihotatte itseänne parhaalla osalla jokaisesta minun kansani Israelin uhrilahjasta? </p>
<p id="v30"><sup><small>30</small></sup>  Sentähden Herra, Israelin Jumala, sanoo: Minä olen tosin sanonut: sinun sukusi ja sinun isäsi suku saavat vaeltaa minun edessäni iäti. Mutta nyt Herra sanoo: Pois se! Sillä minä kunnioitan niitä, jotka minua kunnioittavat; mutta jotka minut ylenkatsovat, ne tulevat halveksituiksi. </p>
<p id="v31"><sup><small>31</small></sup>  Katso, päivät tulevat, jolloin minä katkaisen sinun käsivartesi ja sinun isäsi suvun käsivarren, niin ettei kukaan sinun suvussasi elä vanhaksi. </p>
<p id="v32"><sup><small>32</small></sup>  Ja sinä saat nähdä minun asuntoni olevan puutteessa huolimatta kaikesta siitä hyvästä, mikä tulee Israelille. Eikä kukaan sinun suvussasi ole koskaan elävä vanhaksi. </p>
<p id="v33"><sup><small>33</small></sup>  Kuitenkaan minä en hävitä kaikkia sinun omaisiasi alttariltani, niin että sammuttaisin sinun silmäsi ja näännyttäisin sielusi; mutta kaikki sinun suvussasi kasvaneet kuolevat miehiksi tultuaan. </p>
<p id="v34"><sup><small>34</small></sup>  Ja merkkinä tästä on sinulla oleva se, mitä kahdelle pojallesi, Hofnille ja Piinehaalle, tapahtuu: he kuolevat molemmat samana päivänä. </p>
<p id="v35"><sup><small>35</small></sup>  Mutta minä herätän itselleni uskollisen papin, joka tekee minun sydämeni ja mieleni mukaan. Hänelle minä rakennan pysyväisen huoneen, ja hän on vaeltava minun voideltuni edessä kaiken elinaikansa. </p>
<p id="v36"><sup><small>36</small></sup>  Ja jokainen, joka jää jäljelle sinun suvustasi, on tuleva kumartamaan häntä saadaksensa hopearahan ja leipäkakun ja sanovat: 'Päästä minutkin johonkin papintehtävään, että saisin palan leipää syödäkseni'." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Samuel/1">
          <span class="mdi mdi-arrow-left-drop-circle"></span><span class="pl-2">Ensimmäinen Samuelin kirja - Luku 1</span>
        </a>
        </td>
        <td>
        <a href="/fi/Bible/1_Samuel/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Samuel/3">
          <span class="pr-2">Ensimmäinen Samuelin kirja - Luku 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 2:2 <i>Osa 1: Ei kukaan niin pyhä kuin Herra</i>: <a href="/fi/The_Urantia_Book/97#p1_7">U-k 97:1.7</a>.  <i>Yksi Jumala</i>: <a href="/fi/The_Urantia_Book/92#p5_8">U-k 92:5.8</a>.  <i>Yksi Jumala</i>: <a href="/fi/The_Urantia_Book/92#p6_6">U-k 92:6.6</a>.  <i>Yksi Jumala, ei ketään hänen rinnallaan</i>: <a href="/fi/The_Urantia_Book/131#p2_2">U-k 131:2.2</a>.  <i>Herra on yksi Jumala</i>: <a href="/fi/The_Urantia_Book/96#p5_5">U-k 96:5.5</a>.  <i>Yksi Jumala</i>: <a href="/fi/The_Urantia_Book/131#p10_2">U-k 131:10.2</a>.  <i>Ei ole Jumalaa sinun lisäksesi</i>: <a href="/fi/The_Urantia_Book/1#p0_1">U-k 1:0.1</a>.  <i>Herra, meidän Jumalamme, on yksi Jumala</i>: <a href="/fi/The_Urantia_Book/10#p7_1">U-k 10:7.1</a>.  <i>Yksi Jumala</i>: <a href="/fi/The_Urantia_Book/45#p4_8">U-k 45:4.8</a>.  <i>Jumala on yksi</i>: <a href="/fi/The_Urantia_Book/56#p4_4">U-k 56:4.4</a>.  <i>Herra Jumala on yksi</i>: <a href="/fi/The_Urantia_Book/1#p7_6">U-k 1:7.6</a>. </li>
  <li id="fn2"><a href="#cite2">↑</a> 2:3 <i>Osa 1: Tiedon Jumala</i>: <a href="/fi/The_Urantia_Book/97#p1_8">U-k 97:1.8</a>. </li>
  <li id="fn3"><a href="#cite3">↑</a> 2:7-8 <i>Herra rikastuttaa ja köyhdyttää</i>: <a href="/fi/The_Urantia_Book/97#p1_6">U-k 97:1.6</a>. </li>
  <li id="fn4"><a href="#cite4">↑</a> 2:8 <i>Maan pylväät ovat Herran</i>: <a href="/fi/The_Urantia_Book/97#p1_3">U-k 97:1.3</a>. </li>
  <li id="fn5"><a href="#cite5">↑</a> 2:10 <i>Koko maan tuomari</i>: <a href="/fi/The_Urantia_Book/128#p1_10">U-k 128:1.10</a>.  <i>Osa 2: Tuomari maan ääristä</i>: <a href="/fi/The_Urantia_Book/97#p1_8">U-k 97:1.8</a>. </li>
</ol>
</div>
