<!--
title: Ensimmäinen Samuelin kirja - Luku 28
description: 
published: true
date: 2022-10-6T10:23:20Z
tags: bible, bible—1 samuel
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Samuel/27">Ensimmäinen Samuelin kirja - Luku 27</a></td>
        <td><a href="/fi/Bible/1_Samuel/Index">Indeksi</a></td>
        <td><a href="/fi/Bible/1_Samuel/29">Ensimmäinen Samuelin kirja - Luku 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Siihen aikaan filistealaiset kokosivat joukkonsa sotaretkelle Israelia vastaan. Ja Aakis sanoi Daavidille: "Tiedä, että sinun on miehinesi lähdettävä minun kanssani sotajoukon mukana". </p>
<p id="v2"><sup><small>2</small></sup>  Daavid vastasi Aakiille: "Hyvä! Sinä tulet tietämään, mitä palvelijasi saa aikaan." Aakis sanoi Daavidille: "Siispä minä asetan sinut oman pääni vartijaksi koko täksi aikaa". </p>
<p id="v3"><sup><small>3</small></sup>  Samuel oli kuollut, ja koko Israel oli pitänyt hänelle valittajaiset; ja he olivat haudanneet hänet hänen kaupunkiinsa Raamaan. Ja Saul oli toimittanut pois maasta vainaja- ja tietäjähenkien manaajat. </p>
<p id="v4"><sup><small>4</small></sup>  Ja filistealaiset kokoontuivat, ja he tulivat ja leiriytyivät Suunemiin. Niin Saulkin kokosi koko Israelin, ja he leiriytyivät Gilboaan. </p>
<p id="v5"><sup><small>5</small></sup>  Mutta kun Saul näki filistealaisten leirin, peljästyi hän, ja hänen sydämensä vapisi kovin. </p>
<p id="v6"><sup><small>6</small></sup>  Ja Saul kysyi Herralta, mutta Herra ei vastannut hänelle, ei unissa, ei uurimin eikä profeettain kautta. </p>
<p id="v7"><sup><small>7</small></sup>  Niin Saul sanoi palvelijoillensa: "Etsikää minulle joku vaimo, jolla on vallassaan vainajahenki, niin minä menen hänen luoksensa ja kysyn häneltä". Hänen palvelijansa vastasivat hänelle: "Katso, Een-Doorissa on vaimo, jolla on vallassaan vainajahenki". <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Silloin Saul teki itsensä tuntemattomaksi, pukeutui toisiin vaatteisiin ja lähti matkalle, mukanansa kaksi miestä. He tulivat yöllä vaimon luo, ja hän sanoi: "Ennusta minulle vainajahengen avulla ja nostata minulle se, jonka minä sinulle sanon". </p>
<p id="v9"><sup><small>9</small></sup>  Mutta vaimo vastasi hänelle: "Sinä tiedät kyllä, mitä Saul on tehnyt, kuinka hän on hävittänyt vainaja- ja tietäjähenkien manaajat maasta. Miksi virität minulle ansan tuottaaksesi minulle kuoleman?" </p>
<p id="v10"><sup><small>10</small></sup>  Niin Saul vannoi hänelle Herran kautta ja sanoi: "Niin totta kuin Herra elää: tästä asiasta ei sinulle tule mitään syytä". </p>
<p id="v11"><sup><small>11</small></sup>  Vaimo kysyi: "Kenen minä nostatan sinulle?" Hän vastasi: "Nostata minulle Samuel". </p>
<p id="v12"><sup><small>12</small></sup>  Mutta kun vaimo näki Samuelin, huudahti hän kovalla äänellä. Ja vaimo sanoi Saulille: "Miksi olet pettänyt minut? Sinähän olet Saul." </p>
<p id="v13"><sup><small>13</small></sup>  Kuningas sanoi hänelle: "Älä pelkää. Mitä sinä näet?" Vaimo vastasi Saulille: "Minä näen jumal'olennon nousevan maasta". </p>
<p id="v14"><sup><small>14</small></sup>  Hän kysyi häneltä: "Minkä näköinen hän on?" Vaimo vastasi: "Vanha mies nousee ylös, viittaan verhoutuneena". Niin Saul ymmärsi, että se oli Samuel, ja kumartui kasvoilleen maahan ja osoitti kunnioitusta. </p>
<p id="v15"><sup><small>15</small></sup>  Ja Samuel sanoi Saulille: "Miksi sinä olet häirinnyt minua ja nostattanut minut?" Saul vastasi: "Minä olen suuressa hädässä: filistealaiset sotivat minua vastaan, ja Jumala on poistunut minusta eikä vastaa minulle enää, ei profeettain kautta eikä unissa. Niin minä kutsutin sinut, että ilmoittaisit minulle, mitä minun on tehtävä." <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Mutta Samuel vastasi: "Miksi sinä minulta kysyt, kun Herra on poistunut sinusta ja tullut vihamieheksesi? </p>
<p id="v17"><sup><small>17</small></sup>  Herra on tehnyt sen, minkä hän on minun kauttani puhunut: Herra on reväissyt kuninkuuden sinun kädestäsi ja on antanut sen toiselle, Daavidille. </p>
<p id="v18"><sup><small>18</small></sup>  Kun sinä et kuullut Herran ääntä etkä tehnyt Amalekille, mitä hänen hehkuva vihansa vaati, sentähden Herra on tänä päivänä tehnyt sinulle tämän. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Herra antaa myöskin Israelin yhdessä sinun kanssasi filistealaisten käsiin, ja huomenna olet sinä poikinesi minun tykönäni; myös Israelin leirin Herra antaa filistealaisten käsiin." </p>
<p id="v20"><sup><small>20</small></sup>  Niin Saul siinä tuokiossa kaatui pitkin koko pituuttaan maahan, sillä hän peljästyi kovin Samuelin puheesta; myös olivat häneltä voimat lopussa, sillä vuorokauteen hän ei ollut syönyt mitään. </p>
<p id="v21"><sup><small>21</small></sup>  Mutta vaimo meni Saulin luo, ja kun hän näki, että tämä oli kauhun vallassa, sanoi hän hänelle: "Katso, palvelijattaresi kuuli sinua, minä panin henkeni kämmenelleni ja tottelin käskyä, jonka sinä minulle lausuit. </p>
<p id="v22"><sup><small>22</small></sup>  Niin kuule nyt sinäkin palvelijatartasi ja salli minun asettaa sinun eteesi palanen leipää, ja syö, että olisit voimissasi, kun lähdet matkalle." </p>
<p id="v23"><sup><small>23</small></sup>  Hän epäsi ja sanoi: "Minä en syö". Mutta kun hänen palvelijansa yhdessä vaimon kanssa pyytämällä pyysivät häntä, kuuli hän heitä; ja hän nousi maasta ja istui vuoteelle. </p>
<p id="v24"><sup><small>24</small></sup>  Ja vaimolla oli juottovasikka kotonaan; sen hän teurasti joutuin. Sitten hän otti jauhoja, sotki ne ja leipoi niistä happamattomia leipiä. </p>
<p id="v25"><sup><small>25</small></sup>  Ja hän toi ruuan Saulin ja hänen palvelijainsa eteen, ja he söivät. Sitten he nousivat ja lähtivät samana yönä. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Samuel/27">Ensimmäinen Samuelin kirja - Luku 27</a></td>
        <td><a href="/fi/Bible/1_Samuel/Index">Indeksi</a></td>
        <td><a href="/fi/Bible/1_Samuel/29">Ensimmäinen Samuelin kirja - Luku 29</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 28:7-19 <i>Shamaanit</i>: <a href="/fi/The_Urantia_Book/90#p2_5">U-k 90:2.5</a>. </li>
  <li id="fn2"><a href="#cite2">↑</a> 28:7-25 <i>Endorin noita</i>: <a href="/fi/The_Urantia_Book/146#p7_1">U-k 146:7.1</a>. </li>
  <li id="fn3"><a href="#cite3">↑</a> 28:15 <i>Jumala puhuu unissa</i>: <a href="/fi/The_Urantia_Book/86#p5_7">U-k 86:5.7</a>. </li>
  <li id="fn4"><a href="#cite4">↑</a> 28:18 <i>Rituaalivirheet</i>: <a href="/fi/The_Urantia_Book/97#p9_6">U-k 97:9.6</a>. </li>
</ol>
</div>
