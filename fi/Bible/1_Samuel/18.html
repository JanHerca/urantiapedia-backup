<!--
title: Ensimmäinen Samuelin kirja - Luku 18
description: 
published: true
date: 2023-11-8T20:28:17Z
tags: bible, bible—1 samuel
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Samuel/17">
          <span class="mdi mdi-arrow-left-drop-circle"></span><span class="pl-2">Ensimmäinen Samuelin kirja - Luku 17</span>
        </a>
        </td>
        <td>
        <a href="/fi/Bible/1_Samuel/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Samuel/19">
          <span class="pr-2">Ensimmäinen Samuelin kirja - Luku 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kun hän oli lakannut puhumasta Saulin kanssa, kiintyi Joonatan kaikesta sielustaan Daavidiin, ja Joonatan rakasti häntä niinkuin omaa sieluansa. </p>
<p id="v2"><sup><small>2</small></sup>  Ja Saul otti hänet sinä päivänä luoksensa eikä sallinut hänen enää palata isänsä kotiin. </p>
<p id="v3"><sup><small>3</small></sup>  Ja Joonatan teki liiton Daavidin kanssa, sillä hän rakasti häntä niinkuin omaa sieluansa. </p>
<p id="v4"><sup><small>4</small></sup>  Ja Joonatan riisui viitan, joka hänellä oli yllänsä, ja antoi sen Daavidille, ja samoin takkinsa, vieläpä miekkansa, jousensa ja vyönsä. </p>
<p id="v5"><sup><small>5</small></sup>  Daavid lähti, minne vain Saul hänet lähetti, ja hän menestyi. Niin Saul asetti hänet sotamiesten päälliköksi, ja se oli mieleen kaikelle kansalle ja myös Saulin palvelijoille. </p>
<p id="v6"><sup><small>6</small></sup>  Ja kun he olivat tulossa, silloin kun Daavid palasi takaisin surmattuansa filistealaisen, menivät naiset kaikista Israelin kaupungeista laulaen ja karkeloiden kuningas Saulia vastaan, riemuiten, vaskirumpuja ja kymbaaleja lyöden. </p>
<p id="v7"><sup><small>7</small></sup>  Ja karkeloivat naiset virittivät laulun ja sanoivat: "Saul voitti tuhat, mutta Daavid kymmenen tuhatta". </p>
<p id="v8"><sup><small>8</small></sup>  Silloin Saul vihastui kovin, sillä hän pani sen puheen pahakseen, ja hän sanoi: "Daavidille he antavat kymmenen tuhatta, ja minulle he antavat tuhat; nyt puuttuu häneltä enää vain kuninkuus". </p>
<p id="v9"><sup><small>9</small></sup>  Ja Saul katsoi karsain silmin Daavidia siitä päivästä alkaen. </p>
<p id="v10"><sup><small>10</small></sup>  Seuraavana päivänä Jumalan lähettämä paha henki valtasi Saulin, niin että hän raivosi kotonansa; mutta Daavid soitteli, niinkuin muulloinkin joka päivä, ja Saulilla oli kädessänsä keihäs. </p>
<p id="v11"><sup><small>11</small></sup>  Niin Saul heitti keihään ja ajatteli: "Minä keihästän Daavidin seinään". Mutta Daavid väisti häntä kaksi kertaa. </p>
<p id="v12"><sup><small>12</small></sup>  Ja Saul pelkäsi Daavidia, koska Herra oli hänen kanssansa, mutta oli poistunut Saulista. </p>
<p id="v13"><sup><small>13</small></sup>  Sentähden Saul toimitti hänet pois luotansa ja teki hänet tuhannenpäämieheksi; ja hän lähti ja tuli väen edellä. </p>
<p id="v14"><sup><small>14</small></sup>  Ja Daavid menestyi kaikilla teillään, ja Herra oli hänen kanssansa. </p>
<p id="v15"><sup><small>15</small></sup>  Kun Saul näki, että hänellä oli niin suuri menestys, rupesi hän häntä kammomaan. </p>
<p id="v16"><sup><small>16</small></sup>  Mutta koko Israel ja Juuda rakasti Daavidia, koska hän lähti ja tuli heidän edellänsä. </p>
<p id="v17"><sup><small>17</small></sup>  Ja Saul sanoi Daavidille: "Katso, vanhimman tyttäreni, Meerabin, minä annan sinulle vaimoksi; ole vain urhoollinen ja käy Herran sotia". Sillä Saul ajatteli: "Minun käteni älköön sattuko häneen, vaan sattukoon häneen filistealaisten käsi". </p>
<p id="v18"><sup><small>18</small></sup>  Mutta Daavid vastasi Saulille: "Mikä minä olen, mikä on minun elämäni ja mikä on isäni suku Israelissa, että minä tulisin kuninkaan vävyksi?" </p>
<p id="v19"><sup><small>19</small></sup>  Kun aika tuli, että Saulin tytär Meerab oli annettava Daavidille, annettiinkin hänet vaimoksi meholalaiselle Adrielille. </p>
<p id="v20"><sup><small>20</small></sup>  Mutta Saulin tytär Miikal rakasti Daavidia. Ja kun se ilmoitettiin Saulille, oli se hänelle mieleen. </p>
<p id="v21"><sup><small>21</small></sup>  Sillä Saul ajatteli: "Minä annan hänet Daavidille, että hän tulisi hänelle ansaksi ja filistealaisten käsi sattuisi häneen". Niin Saul sanoi Daavidille: "Nyt voit toisen kerran tulla minun vävykseni". </p>
<p id="v22"><sup><small>22</small></sup>  Ja Saul käski palvelijoitansa: "Puhukaa salaa Daavidille näin: 'Katso, kuningas on mieltynyt sinuun, ja kaikki hänen palvelijansa rakastavat sinua; sinun on nyt tultava kuninkaan vävyksi'". <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Niin Saulin palvelijat puhuivat nämä sanat Daavidille. Mutta Daavid sanoi: "Onko teidän mielestänne niin pieni asia tulla kuninkaan vävyksi? Minähän olen köyhä ja halpa mies." </p>
<p id="v24"><sup><small>24</small></sup>  Saulin palvelijat ilmoittivat hänelle tämän, sanoen: "Näin on Daavid puhunut". </p>
<p id="v25"><sup><small>25</small></sup>  Niin Saul sanoi: "Sanokaa Daavidille näin: 'Kuningas ei halua muuta morsiamenhintaa kuin sata filistealaisten esinahkaa, että kuninkaan vihollisille kostettaisiin'". Sillä Saul ajatteli kaataa Daavidin filistealaisten käden kautta. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Kun hänen palvelijansa ilmoittivat tämän Daavidille, miellytti Daavidia tulla näin kuninkaan vävyksi; ja ennenkuin määräaika oli kulunut umpeen, </p>
<p id="v27"><sup><small>27</small></sup>  nousi Daavid ja lähti miehineen ja kaatoi filistealaisia kaksisataa miestä. Ja Daavid toi heidän esinahkansa, täyden määrän, kuninkaalle, tullaksensa kuninkaan vävyksi. Silloin Saul antoi tyttärensä Miikalin hänelle vaimoksi. </p>
<p id="v28"><sup><small>28</small></sup>  Ja Saul näki ja ymmärsi, että Herra oli Daavidin kanssa, ja Saulin tytär Miikal rakasti häntä. </p>
<p id="v29"><sup><small>29</small></sup>  Niin Saul pelkäsi vielä enemmän Daavidia, ja Saulista tuli koko elinajakseen Daavidin vihamies. </p>
<p id="v30"><sup><small>30</small></sup>  Mutta filistealaisten ruhtinaat lähtivät sotaan; ja niin usein kuin he lähtivät sotaan, oli Daavidilla suurempi menestys kuin kaikilla muilla Saulin palvelijoilla, niin että hänen nimensä tuli sangen kuuluisaksi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Samuel/17">
          <span class="mdi mdi-arrow-left-drop-circle"></span><span class="pl-2">Ensimmäinen Samuelin kirja - Luku 17</span>
        </a>
        </td>
        <td>
        <a href="/fi/Bible/1_Samuel/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Samuel/19">
          <span class="pr-2">Ensimmäinen Samuelin kirja - Luku 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 18:22-27 <i>Daavid nai Maikalin</i>: <a href="/fi/The_Urantia_Book/97#p9_10">U-k 97:9.10</a>. </li>
  <li id="fn2"><a href="#cite2">↑</a> 18:25-27 <i>esinahkojen myötäjäiset</i>: <a href="/fi/The_Urantia_Book/70#p1_18">U-k 70:1.18</a>. </li>
</ol>
</div>
