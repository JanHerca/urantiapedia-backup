<!--
title: Ensimmäinen Samuelin kirja - Luku 1
description: 
published: true
date: 2022-10-6T10:23:20Z
tags: bible, bible—1 samuel
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/1_Samuel/Index">Indeksi</a></td>
        <td><a href="/fi/Bible/1_Samuel/2">Ensimmäinen Samuelin kirja - Luku 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Raamataim-Soofimissa, Efraimin vuoristossa, oli mies, nimeltä Elkana, Jerohamin poika, joka oli Elihun poika, joka Toohun poika, joka Suufin poika, efratilainen. </p>
<p id="v2"><sup><small>2</small></sup>  Hänellä oli kaksi vaimoa; toisen nimi oli Hanna, ja toisen nimi oli Peninna. Ja Peninnalla oli lapsia, mutta Hanna oli lapseton. </p>
<p id="v3"><sup><small>3</small></sup>  Tämä mies meni joka vuosi kaupungistansa Siiloon rukoilemaan Herraa Sebaotia ja uhraamaan hänelle. Ja siellä oli kaksi Eelin poikaa, Hofni ja Piinehas, Herran pappeina. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Niin Elkana eräänä päivänä uhrasi. Ja hänellä oli tapana antaa vaimollensa Peninnalle ja kaikille tämän pojille ja tyttärille määräosat. </p>
<p id="v5"><sup><small>5</small></sup>  Mutta Hannalle hän antoi kahdenkertaisen osan, sillä hän rakasti Hannaa, vaikka Herra oli sulkenut hänen kohtunsa. </p>
<p id="v6"><sup><small>6</small></sup>  Ja hänen kilpailijattarensa kiusasi häntä kiusaamistaan suututtaaksensa häntä, koska Herra oli sulkenut hänen kohtunsa. </p>
<p id="v7"><sup><small>7</small></sup>  Ja näin tapahtui joka vuosi, niin usein kuin hän meni Herran huoneeseen. Niinpä Peninna nytkin kiusasi häntä, ja hän itki eikä syönyt mitään. </p>
<p id="v8"><sup><small>8</small></sup>  Silloin hänen miehensä Elkana sanoi hänelle: "Hanna, mitä itket, miksi et syö ja miksi olet noin apealla mielellä? Enkö minä ole sinulle enempi kuin kymmenen poikaa?" </p>
<p id="v9"><sup><small>9</small></sup>  Kun he sitten olivat syöneet ja juoneet Siilossa ja pappi Eeli istui istuimellaan Herran temppelin ovenpielessä, nousi Hanna </p>
<p id="v10"><sup><small>10</small></sup>  ja rukoili Herraa mieli murheellisena, itki katkerasti </p>
<p id="v11"><sup><small>11</small></sup>  ja teki lupauksen sanoen: "Herra Sebaot, jos sinä katsot palvelijattaresi kurjuutta, muistat minua etkä unhota palvelijatartasi, vaan annat palvelijattarellesi miehisen perillisen, niin minä annan hänet Herralle koko hänen elinajaksensa, eikä partaveitsi ole koskettava hänen päätänsä". </p>
<p id="v12"><sup><small>12</small></sup>  Ja kun hän kauan rukoili Herran edessä, tarkkasi Eeli hänen suutansa, </p>
<p id="v13"><sup><small>13</small></sup>  sillä Hanna puhui sydämessänsä ja ainoastaan hänen huulensa liikkuivat, mutta ääntä häneltä ei kuulunut; niin Eeli luuli, että hän oli juovuksissa. </p>
<p id="v14"><sup><small>14</small></sup>  Ja Eeli sanoi hänelle: "Kuinka kauan sinä siinä olet juovuksissa? Haihduta humalasi." </p>
<p id="v15"><sup><small>15</small></sup>  Mutta Hanna vastasi ja sanoi: "Ei, herrani, minä olen murheen raskauttama vaimo; viiniä ja väkijuomaa en ole juonut, vaan minä vuodatin sydämeni Herran eteen. </p>
<p id="v16"><sup><small>16</small></sup>  Älä pidä palvelijatartasi kelvottomana naisena, sillä tuskani ja suruni suuruuden tähden minä olen näin kauan puhunut." </p>
<p id="v17"><sup><small>17</small></sup>  Eeli vastasi ja sanoi: "Mene rauhaan, Israelin Jumala antakoon sinulle, mitä olet häneltä pyytänyt". </p>
<p id="v18"><sup><small>18</small></sup>  Hän sanoi: "Salli palvelijattaresi saada armo sinun silmiesi edessä". Niin vaimo meni pois ja söi eikä enää näyttänyt murheelliselta. </p>
<p id="v19"><sup><small>19</small></sup>  Varhain seuraavana aamuna he nousivat ja kumartaen rukoilivat Herran edessä; sitten he palasivat ja tulivat kotiinsa Raamaan. Ja Elkana yhtyi vaimoonsa Hannaan, ja Herra muisti tätä. </p>
<p id="v20"><sup><small>20</small></sup>  Ja Hanna tuli raskaaksi ja synnytti vuoden vaihteessa pojan ja antoi hänelle nimen Samuel, sanoen: "Herralta olen minä hänet pyytänyt". </p>
<p id="v21"><sup><small>21</small></sup>  Sitten se mies, Elkana, ja koko hänen perheensä lähti uhraamaan Herralle jokavuotista teurasuhria ja lupausuhriaan, </p>
<p id="v22"><sup><small>22</small></sup>  mutta Hanna ei lähtenyt, vaan sanoi miehellensä: "Kun poika on vieroitettu, vien minä hänet sinne, niin että hän tulee Herran kasvojen eteen ja saa jäädä sinne ainiaaksi". </p>
<p id="v23"><sup><small>23</small></sup>  Hänen miehensä Elkana sanoi hänelle: "Tee, niinkuin hyväksi näet, jää kotiin, kunnes olet hänet vieroittanut; kunhan Herra vain täyttää sanansa". Niin vaimo jäi kotiin ja imetti poikaansa, kunnes hän vieroitti tämän. </p>
<p id="v24"><sup><small>24</small></sup>  Mutta kun hän oli hänet vieroittanut, vei hän hänet kanssansa ottaen mukaansa kolme härkää, yhden eefa-mitan jauhoja ja leilin viiniä; niin hän toi hänet Herran huoneeseen Siiloon. Mutta poika oli vielä pieni. </p>
<p id="v25"><sup><small>25</small></sup>  Ja teurastettuaan härän he toivat pojan Eelin tykö. </p>
<p id="v26"><sup><small>26</small></sup>  Ja Hanna sanoi: "Oi, herrani, niin totta kuin sinä elät, herrani, minä olen se vaimo, joka seisoin tässä sinun luonasi rukoillen Herraa. </p>
<p id="v27"><sup><small>27</small></sup>  Tätä poikaa minä rukoilin; Herra antoi minulle, mitä häneltä pyysin. </p>
<p id="v28"><sup><small>28</small></sup>  Sentähden myös minä suostun antamaan hänet Herralle: kaikiksi elinpäiviksensä hän olkoon Herralle annettu." Ja Samuel rukoili siellä Herraa. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/1_Samuel/Index">Indeksi</a></td>
        <td><a href="/fi/Bible/1_Samuel/2">Ensimmäinen Samuelin kirja - Luku 2</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 1:3 <i>Herra Sebaot</i>: <a href="/fi/The_Urantia_Book/96#p1_9">U-k 96:1.9</a>. </li>
  <li id="fn2"><a href="#cite2">↑</a> 1:3,11 <i>Ei enää Herra Sebaot</i>: <a href="/fi/The_Urantia_Book/194#p3_11">U-k 194:3.11</a>. </li>
</ol>
</div>
