<!--
title: Evankeliumi Johanneksen mukaan - Luku 18
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/John/17">Evankeliumi Johanneksen mukaan - Luku 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/John/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/John/19">Evankeliumi Johanneksen mukaan - Luku 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kun Jeesus oli tämän puhunut, lähti hän pois opetuslastensa kanssa Kedronin puron tuolle puolelle; siellä oli puutarha, johon hän meni opetuslapsinensa. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Mutta myös Juudas, joka hänet kavalsi, tiesi sen paikan, koska Jeesus ja hänen opetuslapsensa usein olivat kokoontuneet sinne. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Niin Juudas otti sotilasjoukon sekä ylipappien ja fariseusten palvelijoita ja tuli sinne soihdut ja lamput ja aseet mukanaan. <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  Silloin Jeesus, joka tiesi kaiken, mikä oli häntä kohtaava, astui esiin ja sanoi heille: "Ketä te etsitte?" <sup id="cite5"><a href="#fn5">[5]</a></sup></p>
<p id="v5"><sup><small>5</small></sup>  He vastasivat hänelle: "Jeesusta, Nasaretilaista". Jeesus sanoi heille: "Minä se olen". Ja Juudas, joka hänet kavalsi, seisoi myös heidän kanssaan. </p>
<p id="v6"><sup><small>6</small></sup>  Kun hän siis sanoi heille: "Minä se olen", peräytyivät he ja kaatuivat maahan. </p>
<p id="v7"><sup><small>7</small></sup>  Niin hän taas kysyi heiltä: "Ketä te etsitte?" He sanoivat: "Jeesusta, Nasaretilaista". <sup id="cite6"><a href="#fn6">[6]</a></sup></p>
<p id="v8"><sup><small>8</small></sup>  Jeesus vastasi: "Minähän sanoin teille, että minä se olen. Jos te siis minua etsitte, niin antakaa näiden mennä"; </p>
<p id="v9"><sup><small>9</small></sup>  että se sana kävisi toteen, jonka hän oli sanonut: "En minä ole kadottanut ketään niistä, jotka sinä olet minulle antanut". </p>
<p id="v10"><sup><small>10</small></sup>  Niin Simon Pietari, jolla oli miekka, veti sen ja iski ylimmäisen papin palvelijaa ja sivalsi häneltä pois oikean korvan; ja palvelijan nimi oli Malkus. <sup id="cite7"><a href="#fn7">[7]</a></sup></p>
<p id="v11"><sup><small>11</small></sup>  Niin Jeesus sanoi Pietarille: "Pistä miekkasi tuppeen. Enkö minä joisi sitä maljaa, jonka Isä on minulle antanut?" <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup></p>
<p id="v12"><sup><small>12</small></sup>  Niin sotilasjoukko ja päällikkö ja juutalaisten palvelijat ottivat Jeesuksen kiinni ja sitoivat hänet <sup id="cite11"><a href="#fn11">[11]</a></sup></p>
<p id="v13"><sup><small>13</small></sup>  ja veivät ensin Hannaan luo, sillä hän oli Kaifaan appi, ja Kaifas oli sinä vuonna ylimmäisenä pappina. <sup id="cite12"><a href="#fn12">[12]</a></sup></p>
<p id="v14"><sup><small>14</small></sup>  Ja Kaifas oli se, joka neuvottelussa oli juutalaisille sanonut: "On hyödyllistä, että yksi ihminen kuolee kansan edestä." <sup id="cite13"><a href="#fn13">[13]</a></sup></p>
<p id="v15"><sup><small>15</small></sup>  Ja Jeesusta seurasi Simon Pietari ja eräs toinen opetuslapsi. Tämä opetuslapsi oli ylimmäisen papin tuttava ja meni Jeesuksen kanssa sisälle ylimmäisen papin kartanoon. <sup id="cite14"><a href="#fn14">[14]</a></sup> <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup> <sup id="cite17"><a href="#fn17">[17]</a></sup></p>
<p id="v16"><sup><small>16</small></sup>  Mutta Pietari seisoi portilla ulkona. Niin se toinen opetuslapsi, joka oli ylimmäisen papin tuttava, meni ulos ja puhutteli portinvartijatarta ja toi Pietarin sisälle. </p>
<p id="v17"><sup><small>17</small></sup>  Niin palvelijatar, joka vartioi porttia, sanoi Pietarille: "Etkö sinäkin ole tuon miehen opetuslapsia?" Hän sanoi: "En ole". <sup id="cite18"><a href="#fn18">[18]</a></sup> <sup id="cite19"><a href="#fn19">[19]</a></sup></p>
<p id="v18"><sup><small>18</small></sup>  Mutta palvelijat ja käskyläiset olivat tehneet hiilivalkean, koska oli kylmä, ja seisoivat ja lämmittelivät. Ja myös Pietari seisoi heidän kanssaan lämmittelemässä. <sup id="cite20"><a href="#fn20">[20]</a></sup></p>
<p id="v19"><sup><small>19</small></sup>  Niin ylimmäinen pappi kysyi Jeesukselta hänen opetuslapsistaan ja opistaan. <sup id="cite21"><a href="#fn21">[21]</a></sup></p>
<p id="v20"><sup><small>20</small></sup>  Jeesus vastasi hänelle: "Minä olen julkisesti puhunut maailmalle; minä olen aina opettanut synagoogissa ja pyhäkössä, joihin kaikki juutalaiset kokoontuvat, enkä ole salassa puhunut mitään. </p>
<p id="v21"><sup><small>21</small></sup>  Miksi minulta kysyt? Kysy niiltä, jotka ovat kuulleet, mitä minä olen heille puhunut; katso, he tietävät, mitä minä olen sanonut." </p>
<p id="v22"><sup><small>22</small></sup>  Mutta kun Jeesus oli tämän sanonut, antoi eräs palvelija, joka seisoi vieressä, hänelle korvapuustin sanoen: "Niinkö sinä vastaat ylimmäiselle papille?" </p>
<p id="v23"><sup><small>23</small></sup>  Jeesus vastasi hänelle: "Jos minä pahasti puhuin, niin näytä toteen, että se on pahaa; mutta jos minä puhuin oikein, miksi minua lyöt?" </p>
<p id="v24"><sup><small>24</small></sup>  Niin Hannas lähetti hänet sidottuna ylimmäisen papin Kaifaan luo. <sup id="cite22"><a href="#fn22">[22]</a></sup></p>
<p id="v25"><sup><small>25</small></sup>  Mutta Simon Pietari seisoi lämmittelemässä. Niin he sanoivat hänelle: "Etkö sinäkin ole hänen opetuslapsiaan?" Hän kielsi ja sanoi: "En ole". <sup id="cite23"><a href="#fn23">[23]</a></sup></p>
<p id="v26"><sup><small>26</small></sup>  Silloin eräs ylimmäisen papin palvelijoista, sen sukulainen, jolta Pietari oli sivaltanut korvan pois, sanoi: "Enkö minä nähnyt sinua puutarhassa hänen kanssaan?" <sup id="cite24"><a href="#fn24">[24]</a></sup></p>
<p id="v27"><sup><small>27</small></sup>  Niin Pietari taas kielsi, ja samassa lauloi kukko. <sup id="cite25"><a href="#fn25">[25]</a></sup></p>
<p id="v28"><sup><small>28</small></sup>  Niin he veivät Jeesuksen Kaifaan luota palatsiin; ja oli varhainen aamu. Ja itse he eivät menneet sisälle palatsiin, etteivät saastuisi, vaan saattaisivat syödä pääsiäislammasta. <sup id="cite26"><a href="#fn26">[26]</a></sup> <sup id="cite27"><a href="#fn27">[27]</a></sup></p>
<p id="v29"><sup><small>29</small></sup>  Niin Pilatus meni ulos heidän luokseen ja sanoi: "Mikä syytös ja kanne teillä on tätä miestä vastaan?" <sup id="cite28"><a href="#fn28">[28]</a></sup></p>
<p id="v30"><sup><small>30</small></sup>  He vastasivat ja sanoivat hänelle: "Jos tämä ei olisi pahantekijä, emme olisi antaneet häntä sinun käsiisi". </p>
<p id="v31"><sup><small>31</small></sup>  Niin Pilatus sanoi heille: "Ottakaa te hänet ja tuomitkaa hänet lakinne mukaan". Juutalaiset sanoivat hänelle: "Meidän ei ole lupa ketään tappaa"; <sup id="cite29"><a href="#fn29">[29]</a></sup> <sup id="cite30"><a href="#fn30">[30]</a></sup></p>
<p id="v32"><sup><small>32</small></sup>  että Jeesuksen sana kävisi toteen, jonka hän oli sanonut, antaen tietää, minkälaisella kuolemalla hän oli kuoleva. </p>
<p id="v33"><sup><small>33</small></sup>  Niin Pilatus meni taas sisälle palatsiin ja kutsui Jeesuksen ja sanoi hänelle: "Oletko sinä juutalaisten kuningas?" <sup id="cite31"><a href="#fn31">[31]</a></sup> <sup id="cite32"><a href="#fn32">[32]</a></sup> <sup id="cite33"><a href="#fn33">[33]</a></sup></p>
<p id="v34"><sup><small>34</small></sup>  Jeesus vastasi hänelle: "Itsestäsikö sen sanot, vai ovatko muut sen sinulle minusta sanoneet?" <sup id="cite34"><a href="#fn34">[34]</a></sup></p>
<p id="v35"><sup><small>35</small></sup>  Pilatus vastasi: "Olenko minä juutalainen? Oma kansasi ja ylipapit ovat antaneet sinut minun käsiini. Mitä olet tehnyt?" </p>
<p id="v36"><sup><small>36</small></sup>  Jeesus vastasi: "Minun kuninkuuteni ei ole tästä maailmasta; jos minun kuninkuuteni olisi tästä maailmasta, niin minun palvelijani olisivat taistelleet, ettei minua olisi annettu juutalaisten käsiin; mutta nyt minun kuninkuuteni ei ole täältä". <sup id="cite35"><a href="#fn35">[35]</a></sup></p>
<p id="v37"><sup><small>37</small></sup>  Niin Pilatus sanoi hänelle: "Sinä siis kuitenkin olet kuningas?" Jeesus vastasi: "Sinäpä sen sanot, että minä olen kuningas. Sitä varten minä olen syntynyt ja sitä varten maailmaan tullut, että minä todistaisin totuuden puolesta. Jokainen, joka on totuudesta, kuulee minun ääneni." <sup id="cite36"><a href="#fn36">[36]</a></sup> <sup id="cite37"><a href="#fn37">[37]</a></sup></p>
<p id="v38"><sup><small>38</small></sup>  Pilatus sanoi hänelle: "Mikä on totuus?" Ja sen sanottuaan hän taas meni ulos juutalaisten luo ja sanoi heille: "Minä en löydä hänessä yhtäkään syytä. <sup id="cite38"><a href="#fn38">[38]</a></sup> <sup id="cite39"><a href="#fn39">[39]</a></sup> <sup id="cite40"><a href="#fn40">[40]</a></sup></p>
<p id="v39"><sup><small>39</small></sup>  Mutta te olette tottuneet siihen, että minä päästän teille yhden vangin irti pääsiäisenä; tahdotteko siis, että päästän teille juutalaisten kuninkaan?" <sup id="cite41"><a href="#fn41">[41]</a></sup> <sup id="cite42"><a href="#fn42">[42]</a></sup> <sup id="cite43"><a href="#fn43">[43]</a></sup></p>
<p id="v40"><sup><small>40</small></sup>  Niin he taas huusivat sanoen: "Älä häntä, vaan Barabbas!" Mutta Barabbas oli ryöväri. <sup id="cite44"><a href="#fn44">[44]</a></sup> <sup id="cite45"><a href="#fn45">[45]</a></sup></p>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 18:1 <i>Pettämissivusto</i>: <a href="/fi/The_Urantia_Book/183#p0_3">U-k 183:0.3</a>. </li>
  <li id="fn2"><a href="#cite2">↑</a> 18:2 <i>Juudas tiesi, minne Jeesus meni</i>: <a href="/fi/The_Urantia_Book/183#p2_3">U-k 183:2.3</a>. </li>
  <li id="fn3"><a href="#cite3">↑</a> 18:2-5 <i>Juudaksen petos</i>: <a href="/fi/The_Urantia_Book/139#p12_12">U-k 139:12.12</a>. </li>
  <li id="fn4"><a href="#cite4">↑</a> 18:3 <i>Juudas johtaa aseistettua joukkoa</i>: <a href="/fi/The_Urantia_Book/183#p2_4">U-k 183:2.4</a>. </li>
  <li id="fn5"><a href="#cite5">↑</a> 18:4-6 <i>Ketä te etsitte? Minä olen hän.</i>: <a href="/fi/The_Urantia_Book/183#p3_4">U-k 183:3.4</a>. </li>
  <li id="fn6"><a href="#cite6">↑</a> 18:7-8 <i>”Antakaa näiden mennä omia teitään”</i>: <a href="/fi/The_Urantia_Book/183#p3_6">U-k 183:3.6</a>. </li>
  <li id="fn7"><a href="#cite7">↑</a> 18:10 <i>Malcusin hyökkäys</i>: <a href="/fi/The_Urantia_Book/183#p3_7">U-k 183:3.7</a>. </li>
  <li id="fn8"><a href="#cite8">↑</a> 18:11 <i>Juo malja</i>: <a href="/fi/The_Urantia_Book/20#p6_7">U-k 20:6.7</a>.  <i>Juo katkera malja</i>: <a href="/fi/The_Urantia_Book/136#p9_4">U-k 136:9.4</a>. </li>
  <li id="fn9"><a href="#cite9">↑</a> 18:11a <i>Jeesus moittii Pietaria</i>: <a href="/fi/The_Urantia_Book/183#p3_7">U-k 183:3.7</a>. </li>
  <li id="fn10"><a href="#cite10">↑</a> 18:11b <i>Isä tahtoo, että juon maljan</i>: <a href="/fi/The_Urantia_Book/183#p3_7">U-k 183:3.7</a>. </li>
  <li id="fn11"><a href="#cite11">↑</a> 18:12 <i>Jeesus sidottu ja johdettu pois</i>: <a href="/fi/The_Urantia_Book/183#p3_8">U-k 183:3.8</a>. </li>
  <li id="fn12"><a href="#cite12">↑</a> 18:13 <i>Jeesus viedään Hannaan luo</i>: <a href="/fi/The_Urantia_Book/183#p5_1">U-k 183:5.1</a>. </li>
  <li id="fn13"><a href="#cite13">↑</a> 18:14 <i>Parempi, että yksi mies kuolee</i>: <a href="/fi/The_Urantia_Book/168#p3_6">U-k 168:3.6</a>. </li>
  <li id="fn14"><a href="#cite14">↑</a> 18:15 <i>Johannes saa jäädä</i>: <a href="/fi/The_Urantia_Book/183#p5_4">U-k 183:5.4</a>. </li>
  <li id="fn15"><a href="#cite15">↑</a> 18:15-16 <i>Pietari astuu sisäpihalle</i>: <a href="/fi/The_Urantia_Book/184#p2_1">U-k 184:2.1</a>. </li>
  <li id="fn16"><a href="#cite16">↑</a> 18:15a <i>Pietari seuraa kaukaa</i>: <a href="/fi/The_Urantia_Book/183#p3_10">U-k 183:3.10</a>. </li>
  <li id="fn17"><a href="#cite17">↑</a> 18:15b <i>Johannes seuraa tiiviisti</i>: <a href="/fi/The_Urantia_Book/183#p3_10">U-k 183:3.10</a>. </li>
  <li id="fn18"><a href="#cite18">↑</a> 18:17 <i>Ensimmäinen kieltäminen</i>: <a href="/fi/The_Urantia_Book/184#p2_4">U-k 184:2.4</a>. </li>
  <li id="fn19"><a href="#cite19">↑</a> 18:17,25-27 <i>Pietarin kieltäminen</i>: <a href="/fi/The_Urantia_Book/139#p2_5">U-k 139:2.5</a>.  <i>Pietarin kieltäminen</i>: <a href="/fi/The_Urantia_Book/139#p2_6">U-k 139:2.6</a>. </li>
  <li id="fn20"><a href="#cite20">↑</a> 18:18 <i>Pietari lämmittää itseään</i>: <a href="/fi/The_Urantia_Book/184#p2_2">U-k 184:2.2</a>. </li>
  <li id="fn21"><a href="#cite21">↑</a> 18:19-23 <i>Kuuleminen Annaan edessä</i>: <a href="/fi/The_Urantia_Book/184#p1_6">U-k 184:1.6</a>. </li>
  <li id="fn22"><a href="#cite22">↑</a> 18:24 <i>Jeesus viedään Kaifaan luo</i>: <a href="/fi/The_Urantia_Book/184#p1_9">U-k 184:1.9</a>. </li>
  <li id="fn23"><a href="#cite23">↑</a> 18:25 <i>Toinen kieltäminen</i>: <a href="/fi/The_Urantia_Book/184#p2_5">U-k 184:2.5</a>. </li>
  <li id="fn24"><a href="#cite24">↑</a> 18:26-27a <i>Kolmas kieltäminen</i>: <a href="/fi/The_Urantia_Book/184#p2_7">U-k 184:2.7</a>. </li>
  <li id="fn25"><a href="#cite25">↑</a> 18:27b <i>Kukko laulaa</i>: <a href="/fi/The_Urantia_Book/184#p2_8">U-k 184:2.8</a>. </li>
  <li id="fn26"><a href="#cite26">↑</a> 18:28a <i>Jeesus viedään Pilatuksen luo</i>: <a href="/fi/The_Urantia_Book/184#p5_8">U-k 184:5.8</a>. </li>
  <li id="fn27"><a href="#cite27">↑</a> 18:28b <i>Oikeudenkäynti rakennusten ulkopuolella</i>: <a href="/fi/The_Urantia_Book/185#p0_3">U-k 185:0.3</a>. </li>
  <li id="fn28"><a href="#cite28">↑</a> 18:29-30 <i>Pilatus kysyy syytöksiä</i>: <a href="/fi/The_Urantia_Book/185#p2_1">U-k 185:2.1</a>. </li>
  <li id="fn29"><a href="#cite29">↑</a> 18:31a <i>Pilatus: Miksi et tuomitse häntä?</i>: <a href="/fi/The_Urantia_Book/185#p2_2">U-k 185:2.2</a>. </li>
  <li id="fn30"><a href="#cite30">↑</a> 18:31b <i>Vastaus: Emme voi tappaa häntä.</i>: <a href="/fi/The_Urantia_Book/185#p2_3">U-k 185:2.3</a>. </li>
  <li id="fn31"><a href="#cite31">↑</a> 18:33-37 <i>Jeesus vastasi kysymyksiin: jumaluus</i>: <a href="/fi/The_Urantia_Book/186#p2_2">U-k 186:2.2</a>. </li>
  <li id="fn32"><a href="#cite32">↑</a> 18:33a <i>Pilatus kuulustelee Jeesusta</i>: <a href="/fi/The_Urantia_Book/185#p3_1">U-k 185:3.1</a>. </li>
  <li id="fn33"><a href="#cite33">↑</a> 18:33b <i>Oletko sinä juutalaisten kuningas?</i>: <a href="/fi/The_Urantia_Book/185#p3_2">U-k 185:3.2</a>. </li>
  <li id="fn34"><a href="#cite34">↑</a> 18:34-35 <i>Miksi kysyt?</i>: <a href="/fi/The_Urantia_Book/185#p3_2">U-k 185:3.2</a>. </li>
  <li id="fn35"><a href="#cite35">↑</a> 18:36 <i>Valtakunta ei ole tästä maailmasta</i>: <a href="/fi/The_Urantia_Book/153#p2_4">U-k 153:2.4</a>.  <i>Minun valtakuntani ei ole tästä maailmasta</i>: <a href="/fi/The_Urantia_Book/181#p2_9">U-k 181:2.9</a>.  <i>Valtakunta ei ole tästä maailmasta</i>: <a href="/fi/The_Urantia_Book/137#p8_7">U-k 137:8.7</a>.  <i>Valtakunta ei ole tästä maailmasta</i>: <a href="/fi/The_Urantia_Book/152#p3_2">U-k 152:3.2</a>.  <i>Valtakunta ei maailman</i>: <a href="/fi/The_Urantia_Book/158#p6_2">U-k 158:6.2</a>.  <i>Minun valtakuntani ei ole tästä maailmasta</i>: <a href="/fi/The_Urantia_Book/157#p6_12">U-k 157:6.12</a>.  <i>Valtakunta ei ole tästä maailmasta</i>: <a href="/fi/The_Urantia_Book/190#p5_4">U-k 190:5.4</a>.  <i>Minun valtakuntani ei ole tästä maailmasta</i>: <a href="/fi/The_Urantia_Book/185#p3_3">U-k 185:3.3</a>.  <i>Valtakunta ei ole tästä maailmasta</i>: <a href="/fi/The_Urantia_Book/176#p2_3">U-k 176:2.3</a>. </li>
  <li id="fn36"><a href="#cite36">↑</a> 18:37a <i>”Valtakunta” tunnustettu</i>: <a href="/fi/The_Urantia_Book/185#p3_4">U-k 185:3.4</a>. </li>
  <li id="fn37"><a href="#cite37">↑</a> 18:37b <i>Jeesuksen kohtalo: osoittaa totuus</i>: <a href="/fi/The_Urantia_Book/185#p3_4">U-k 185:3.4</a>. </li>
  <li id="fn38"><a href="#cite38">↑</a> 18:38 <i>”En löydä hänessä syyllisyyttä”</i>: <a href="/fi/The_Urantia_Book/185#p8_2">U-k 185:8.2</a>. </li>
  <li id="fn39"><a href="#cite39">↑</a> 18:38a <i>Mitä on totuus?</i>: <a href="/fi/The_Urantia_Book/185#p3_5">U-k 185:3.5</a>. </li>
  <li id="fn40"><a href="#cite40">↑</a> 18:38b <i>Pilatus: En löydä hänessä mitään vikaa.</i>: <a href="/fi/The_Urantia_Book/185#p3_7">U-k 185:3.7</a>. </li>
  <li id="fn41"><a href="#cite41">↑</a> 18:39 <i>Pilatus: Minä vapautan Jeesuksen</i>: <a href="/fi/The_Urantia_Book/185#p5_2">U-k 185:5.2</a>. </li>
  <li id="fn42"><a href="#cite42">↑</a> 18:39a <i>Tapa vapauttaa vanki</i>: <a href="/fi/The_Urantia_Book/185#p5_2">U-k 185:5.2</a>. </li>
  <li id="fn43"><a href="#cite43">↑</a> 18:39b <i>Kenen vangin vapautan</i>: <a href="/fi/The_Urantia_Book/185#p5_4">U-k 185:5.4</a>. </li>
  <li id="fn44"><a href="#cite44">↑</a> 18:40a <i>Kansa huutaa: vapauttakaa Barabbas</i>: <a href="/fi/The_Urantia_Book/185#p5_3">U-k 185:5.3</a>.  <i>”Vapauttakaa Barabbas.”</i>: <a href="/fi/The_Urantia_Book/185#p5_4">U-k 185:5.4</a>. </li>
  <li id="fn45"><a href="#cite45">↑</a> 18:40b <i>Barabbas oli murhaaja</i>: <a href="/fi/The_Urantia_Book/185#p5_3">U-k 185:5.3</a>. </li>
</ol>
</div>
