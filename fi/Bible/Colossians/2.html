<!--
title: Kirje kolossalaisille - Luku 2
description: 
published: true
date: 2023-11-8T20:28:17Z
tags: bible, bible—colossians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Colossians/1">
          <span class="mdi mdi-arrow-left-drop-circle"></span><span class="pl-2">Kirje kolossalaisille - Luku 1</span>
        </a>
        </td>
        <td>
        <a href="/fi/Bible/Colossians/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Colossians/3">
          <span class="pr-2">Kirje kolossalaisille - Luku 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sillä minä tahdon, että te tiedätte, kuinka suuri kilvoittelu minulla on teidän tähtenne ja laodikealaisten ja kaikkien tähden, jotka eivät ole minun ruumiillisia kasvojani nähneet, </p>
<p id="v2"><sup><small>2</small></sup>  että heidän sydämensä, yhteenliittyneinä rakkaudessa, saisivat kehoitusta omistamaan täyden ymmärtämyksen koko rikkauden ja pääsisivät tuntemaan Jumalan salaisuuden, Kristuksen, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  jossa kaikki viisauden ja tiedon aarteet ovat kätkettyinä. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Tämän minä sanon, ettei kukaan teitä pettäisi suostuttelevilla puheilla. </p>
<p id="v5"><sup><small>5</small></sup>  Sillä jos ruumiillisesti olenkin poissa, olen kuitenkin teidän kanssanne hengessä ja iloitsen nähdessäni järjestyksen, joka teidän keskuudessanne vallitsee, ja teidän lujan uskonne Kristukseen. </p>
<p id="v6"><sup><small>6</small></sup>  Niinkuin te siis olette omaksenne ottaneet Kristuksen Jeesuksen, Herran, niin vaeltakaa hänessä, </p>
<p id="v7"><sup><small>7</small></sup>  juurtuneina häneen ja hänessä rakentuen ja uskossa vahvistuen, niinkuin teille on opetettu; ja olkoon teidän kiitoksenne ylitsevuotavainen. </p>
<p id="v8"><sup><small>8</small></sup>  Katsokaa, ettei kukaan saa teitä saaliikseen järkeisopilla ja tyhjällä petoksella, pitäytyen ihmisten perinnäissääntöihin ja maailman alkeisvoimiin eikä Kristukseen. </p>
<p id="v9"><sup><small>9</small></sup>  Sillä hänessä asuu jumaluuden koko täyteys ruumiillisesti, <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  ja te olette täytetyt hänessä, joka on kaiken hallituksen ja vallan pää, </p>
<p id="v11"><sup><small>11</small></sup>  ja hänessä te myös olette ympärileikatut, ette käsintehdyllä ympärileikkauksella, vaan lihan ruumiin poisriisumisella, Kristuksen ympärileikkauksella: </p>
<p id="v12"><sup><small>12</small></sup>  ollen haudattuina hänen kanssaan kasteessa, jossa te myös hänen kanssaan olette herätetyt uskon kautta, jonka vaikuttaa Jumala, joka herätti hänet kuolleista. </p>
<p id="v13"><sup><small>13</small></sup>  Ja teidät, jotka olitte kuolleet rikoksiinne ja lihanne ympärileikkaamattomuuteen, teidät hän teki eläviksi yhdessä hänen kanssaan, antaen meille anteeksi kaikki rikokset, </p>
<p id="v14"><sup><small>14</small></sup>  ja pyyhki pois sen kirjoituksen säädöksineen, joka oli meitä vastaan ja oli meidän vastustajamme; sen hän otti meidän tieltämme pois ja naulitsi ristiin. </p>
<p id="v15"><sup><small>15</small></sup>  Hän riisui aseet hallituksilta ja valloilta ja asetti heidät julkisen häpeän alaisiksi; hän sai heistä hänen kauttaan voiton riemun. </p>
<p id="v16"><sup><small>16</small></sup>  Älköön siis kukaan teitä tuomitko syömisestä tai juomisesta, älköön myös minkään juhlan tai uudenkuun tai sapatin johdosta, <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  jotka vain ovat tulevaisten varjo, mutta ruumis on Kristuksen. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Älköön teiltä riistäkö voittopalkintoanne kukaan, joka on mieltynyt nöyryyteen ja enkelien palvelemiseen ja pöyhkeilee näyistään ja on lihallisen mielensä turhaan paisuttama <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  eikä pitäydy häneen, joka on pää ja josta koko ruumis, nivelten ja jänteiden avulla koossa pysyen, kasvaa Jumalan antamaa kasvua. </p>
<p id="v20"><sup><small>20</small></sup>  Jos te olette Kristuksen kanssa kuolleet pois maailman alkeisvoimista, miksi te, ikäänkuin eläisitte maailmassa, sallitte määrätä itsellenne säädöksiä: </p>
<p id="v21"><sup><small>21</small></sup>  "Älä tartu, älä maista, älä koske!" </p>
<p id="v22"><sup><small>22</small></sup>  - sehän on kaikki tarkoitettu katoamaan käyttämisen kautta - ihmisten käskyjen ja oppien mukaan? </p>
<p id="v23"><sup><small>23</small></sup>  Tällä kaikella tosin on viisauden maine itsevalitun jumalanpalveluksen ja nöyryyden vuoksi ja sentähden, ettei se ruumista säästä; mutta se on ilman mitään arvoa, ja se tapahtuu lihan tyydyttämiseksi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Colossians/1">
          <span class="mdi mdi-arrow-left-drop-circle"></span><span class="pl-2">Kirje kolossalaisille - Luku 1</span>
        </a>
        </td>
        <td>
        <a href="/fi/Bible/Colossians/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Colossians/3">
          <span class="pr-2">Kirje kolossalaisille - Luku 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 2:2 <i>Syvä varmuus</i>: <a href="/fi/The_Urantia_Book/5#p4_2">U-k 5:4.2</a>. </li>
  <li id="fn2"><a href="#cite2">↑</a> 2:3 <i>Viisauden ja tiedon aarteet</i>: <a href="/fi/The_Urantia_Book/128#p1_10">U-k 128:1.10</a>.  <i>Hänessä oli kätkettyjä aarteita</i>: <a href="/fi/The_Urantia_Book/128#p7_2">U-k 128:7.2</a>. </li>
  <li id="fn3"><a href="#cite3">↑</a> 2:9-15 <i>Ylösnousseen Kristuksen ylistys</i>: <a href="/fi/The_Urantia_Book/196#p2_5">U-k 196:2.5</a>. </li>
  <li id="fn4"><a href="#cite4">↑</a> 2:16-17 <i>Luonnollinen on hengellisen varjo</i>: <a href="/fi/The_Urantia_Book/170#p5_2">U-k 170:5.2</a>. </li>
  <li id="fn5"><a href="#cite5">↑</a> 2:17-19 <i>Paavalin institutionalisoitu kirkko</i>: <a href="/fi/The_Urantia_Book/170#p5_7">U-k 170:5.7</a>. </li>
  <li id="fn6"><a href="#cite6">↑</a> 2:18 <i>Säilyttäkää ikuinen palkka</i>: <a href="/fi/The_Urantia_Book/174#p0_2">U-k 174:0.2</a>. </li>
</ol>
</div>
