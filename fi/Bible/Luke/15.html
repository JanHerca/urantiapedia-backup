<!--
title: Evankeliumi Luukkaan mukaan - Luku 15
description: 
published: true
date: 2023-11-8T20:28:17Z
tags: bible, bible—luke
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Luke/14">
          <span class="mdi mdi-arrow-left-drop-circle"></span><span class="pl-2">Evankeliumi Luukkaan mukaan - Luku 14</span>
        </a>
        </td>
        <td>
        <a href="/fi/Bible/Luke/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Luke/16">
          <span class="pr-2">Evankeliumi Luukkaan mukaan - Luku 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja kaikki publikaanit ja syntiset tulivat hänen tykönsä kuulemaan häntä. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Mutta fariseukset ja kirjanoppineet nurisivat ja sanoivat: "Tämä ottaa vastaan syntisiä ja syö heidän kanssaan". </p>
<p id="v3"><sup><small>3</small></sup>  Niin hän puhui heille tämän vertauksen sanoen: <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  "Jos jollakin teistä on sata lammasta ja hän kadottaa yhden niistä, eikö hän jätä niitä yhdeksääkymmentä yhdeksää erämaahan ja mene etsimään kadonnutta, kunnes hän sen löytää? </p>
<p id="v5"><sup><small>5</small></sup>  Ja löydettyään hän panee sen hartioillensa iloiten. </p>
<p id="v6"><sup><small>6</small></sup>  Ja kun hän tulee kotiin, kutsuu hän kokoon ystävänsä ja naapurinsa ja sanoo heille: 'Iloitkaa minun kanssani, sillä minä löysin lampaani, joka oli kadonnut'. </p>
<p id="v7"><sup><small>7</small></sup>  Minä sanon teille: samoin on ilo taivaassa suurempi yhdestä syntisestä, joka tekee parannuksen, kuin yhdeksästäkymmenestä yhdeksästä vanhurskaasta, jotka eivät parannusta tarvitse. <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Tahi jos jollakin naisella on kymmenen hopearahaa ja hän kadottaa yhden niistä, eikö hän sytytä lamppua ja lakaise huonetta ja etsi visusti, kunnes hän sen löytää? <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v9"><sup><small>9</small></sup>  Ja löydettyään hän kutsuu kokoon ystävättärensä ja naapurinaiset ja sanoo: 'Iloitkaa minun kanssani, sillä minä löysin rahan, jonka olin kadottanut'. </p>
<p id="v10"><sup><small>10</small></sup>  Niin myös, sanon minä teille, on ilo Jumalan enkeleillä yhdestä syntisestä, joka tekee parannuksen." </p>
<p id="v11"><sup><small>11</small></sup>  Vielä hän sanoi: "Eräällä miehellä oli kaksi poikaa. <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v12"><sup><small>12</small></sup>  Ja nuorempi heistä sanoi isälleen: 'Isä, anna minulle se osa tavaroista, mikä minulle on tuleva'. Niin hän jakoi heille omaisuutensa. </p>
<p id="v13"><sup><small>13</small></sup>  Eikä kulunut montakaan päivää, niin nuorempi poika kokosi kaiken omansa ja matkusti pois kaukaiseen maahan; ja siellä hän hävitti tavaransa eläen irstaasti. <sup id="cite10"><a href="#fn10">[10]</a></sup></p>
<p id="v14"><sup><small>14</small></sup>  Mutta kun hän oli kaikki tuhlannut, tuli kova nälkä koko siihen maahan, ja hän alkoi kärsiä puutetta. </p>
<p id="v15"><sup><small>15</small></sup>  Ja hän meni ja yhtyi erääseen sen maan kansalaiseen, ja tämä lähetti hänet tiluksilleen kaitsemaan sikoja. </p>
<p id="v16"><sup><small>16</small></sup>  Ja hän halusi täyttää vatsansa niillä palkohedelmillä, joita siat söivät, mutta niitäkään ei kukaan hänelle antanut. </p>
<p id="v17"><sup><small>17</small></sup>  Niin hän meni itseensä ja sanoi: 'Kuinka monella minun isäni palkkalaisella on yltäkyllin leipää, mutta minä kuolen täällä nälkään! <sup id="cite11"><a href="#fn11">[11]</a></sup></p>
<p id="v18"><sup><small>18</small></sup>  Minä nousen ja menen isäni tykö ja sanon hänelle: Isä, minä olen tehnyt syntiä taivasta vastaan ja sinun edessäsi </p>
<p id="v19"><sup><small>19</small></sup>  enkä enää ansaitse, että minua sinun pojaksesi kutsutaan; tee minut yhdeksi palkkalaisistasi.' </p>
<p id="v20"><sup><small>20</small></sup>  Ja hän nousi ja meni isänsä tykö. Mutta kun hän vielä oli kaukana, näki hänen isänsä hänet ja armahti häntä, juoksi häntä vastaan ja lankesi hänen kaulaansa ja suuteli häntä hellästi. <sup id="cite12"><a href="#fn12">[12]</a></sup></p>
<p id="v21"><sup><small>21</small></sup>  Mutta poika sanoi hänelle: 'Isä, minä olen tehnyt syntiä taivasta vastaan ja sinun edessäsi enkä enää ansaitse, että minua sinun pojaksesi kutsutaan'. </p>
<p id="v22"><sup><small>22</small></sup>  Silloin isä sanoi palvelijoilleen: 'Tuokaa pian parhaat vaatteet ja pukekaa hänet niihin, ja pankaa sormus hänen sormeensa ja kengät hänen jalkaansa; </p>
<p id="v23"><sup><small>23</small></sup>  ja noutakaa syötetty vasikka ja teurastakaa. Ja syökäämme ja pitäkäämme iloa, <sup id="cite13"><a href="#fn13">[13]</a></sup></p>
<p id="v24"><sup><small>24</small></sup>  sillä tämä minun poikani oli kuollut ja virkosi eloon, hän oli kadonnut ja on jälleen löytynyt.' Ja he rupesivat iloa pitämään. </p>
<p id="v25"><sup><small>25</small></sup>  Mutta hänen vanhempi poikansa oli pellolla. Ja kun hän tuli ja lähestyi kotia, kuuli hän laulun ja karkelon. <sup id="cite14"><a href="#fn14">[14]</a></sup></p>
<p id="v26"><sup><small>26</small></sup>  Ja hän kutsui luoksensa yhden palvelijoista ja tiedusteli, mitä se oli. </p>
<p id="v27"><sup><small>27</small></sup>  Tämä sanoi hänelle: 'Sinun veljesi on tullut, ja isäsi teurastutti syötetyn vasikan, kun sai hänet terveenä takaisin'. </p>
<p id="v28"><sup><small>28</small></sup>  Niin hän vihastui eikä tahtonut mennä sisälle; mutta hänen isänsä tuli ulos ja puhutteli häntä leppeästi. <sup id="cite15"><a href="#fn15">[15]</a></sup></p>
<p id="v29"><sup><small>29</small></sup>  Mutta hän vastasi ja sanoi isälleen: 'Katso, niin monta vuotta minä olen sinua palvellut enkä ole milloinkaan sinun käskyäsi laiminlyönyt, ja kuitenkaan et ole minulle koskaan antanut vohlaakaan, pitääkseni iloa ystävieni kanssa. </p>
<p id="v30"><sup><small>30</small></sup>  Mutta kun tämä sinun poikasi tuli, joka on tuhlannut sinun omaisuutesi porttojen kanssa, niin hänelle sinä teurastit syötetyn vasikan.' </p>
<p id="v31"><sup><small>31</small></sup>  Niin hän sanoi hänelle: 'Poikani, sinä olet aina minun tykönäni, ja kaikki, mikä on minun omaani, on sinun. <sup id="cite16"><a href="#fn16">[16]</a></sup></p>
<p id="v32"><sup><small>32</small></sup>  Mutta pitihän nyt riemuita ja iloita, sillä tämä sinun veljesi oli kuollut ja virkosi eloon, hän oli kadonnut ja on jälleen löytynyt.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Luke/14">
          <span class="mdi mdi-arrow-left-drop-circle"></span><span class="pl-2">Evankeliumi Luukkaan mukaan - Luku 14</span>
        </a>
        </td>
        <td>
        <a href="/fi/Bible/Luke/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Luke/16">
          <span class="pr-2">Evankeliumi Luukkaan mukaan - Luku 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 15:1 <i>publikaanit ja syntiset</i>: <a href="/fi/The_Urantia_Book/138#p3_4">U-k 138:3.4</a>. </li>
  <li id="fn2"><a href="#cite2">↑</a> 15:1-2 <i>Syö publikaanien ja syntisten kanssa</i>: <a href="/fi/The_Urantia_Book/169#p0_4">U-k 169:0.4</a>.  <i>publikaanien ja syntisten ystävä</i>: <a href="/fi/The_Urantia_Book/121#p8_8">U-k 121:8.8</a>.  <i>Publikaanien ja syntisten ystävä</i>: <a href="/fi/The_Urantia_Book/169#p1_2">U-k 169:1.2</a>. </li>
  <li id="fn3"><a href="#cite3">↑</a> 15:3-7 <i>Vertaus kadonneesta lampaasta</i>: <a href="/fi/The_Urantia_Book/169#p1_2">U-k 169:1.2</a>.  <i>Vertaus kadonneesta lampaasta</i>: <a href="/fi/The_Urantia_Book/159#p1_2">U-k 159:1.2</a>.  <i>Vertaus kadonneesta lampaasta</i>: <a href="/fi/The_Urantia_Book/169#p1_15">U-k 169:1.15</a>. </li>
  <li id="fn4"><a href="#cite4">↑</a> 15:3-10 <i>Jumala etsii syntisiä</i>: <a href="/fi/The_Urantia_Book/159#p5_13">U-k 159:5.13</a>. </li>
  <li id="fn5"><a href="#cite5">↑</a> 15:7,10 <i>Serafien ilo</i>: <a href="/fi/The_Urantia_Book/167#p7_5">U-k 167:7.5</a>.  <i>Enkelit iloitsevat pelastuksesta</i>: <a href="/fi/The_Urantia_Book/169#p1_4">U-k 169:1.4</a>. </li>
  <li id="fn6"><a href="#cite6">↑</a> 15:8-9 <i>Kadonnut kolikko</i>: <a href="/fi/The_Urantia_Book/169#p1_4">U-k 169:1.4</a>. </li>
  <li id="fn7"><a href="#cite7">↑</a> 15:8-10 <i>Vertaus kadonneesta kolikosta</i>: <a href="/fi/The_Urantia_Book/169#p1_15">U-k 169:1.15</a>. </li>
  <li id="fn8"><a href="#cite8">↑</a> 15:11-12 <i>Isä jakoi omaisuuden pojalle</i>: <a href="/fi/The_Urantia_Book/169#p1_6">U-k 169:1.6</a>. </li>
  <li id="fn9"><a href="#cite9">↑</a> 15:11-32 <i>Vertaus kadonneesta pojasta</i>: <a href="/fi/The_Urantia_Book/169#p1_15">U-k 169:1.15</a>.  <i>Tuhlaajapoika</i>: <a href="/fi/The_Urantia_Book/54#p4_2">U-k 54:4.2</a>.  <i>Iloitsee heidän paluustaan</i>: <a href="/fi/The_Urantia_Book/159#p5_13">U-k 159:5.13</a>. </li>
  <li id="fn10"><a href="#cite10">↑</a> 15:13-16 <i>Poika tuhlasi omaisuutensa riehakkaaseen elämään</i>: <a href="/fi/The_Urantia_Book/169#p1_7">U-k 169:1.7</a>. </li>
  <li id="fn11"><a href="#cite11">↑</a> 15:17-20a <i>Pojan päätös palata</i>: <a href="/fi/The_Urantia_Book/169#p1_8">U-k 169:1.8</a>. </li>
  <li id="fn12"><a href="#cite12">↑</a> 15:20b-22 <i>Isän tervetulotoivotus</i>: <a href="/fi/The_Urantia_Book/169#p1_9">U-k 169:1.9</a>. </li>
  <li id="fn13"><a href="#cite13">↑</a> 15:23-24 <i>Juhlat</i>: <a href="/fi/The_Urantia_Book/169#p1_10">U-k 169:1.10</a>. </li>
  <li id="fn14"><a href="#cite14">↑</a> 15:25-27 <i>Vanhin poika kuulee iloista meteliä</i>: <a href="/fi/The_Urantia_Book/169#p1_11">U-k 169:1.11</a>. </li>
  <li id="fn15"><a href="#cite15">↑</a> 15:28-30 <i>Veli vastustaa</i>: <a href="/fi/The_Urantia_Book/169#p1_12">U-k 169:1.12</a>. </li>
  <li id="fn16"><a href="#cite16">↑</a> 15:31-32 <i>Isä iloitsee</i>: <a href="/fi/The_Urantia_Book/169#p1_13">U-k 169:1.13</a>. </li>
</ol>
</div>
