<!--
title: Evankeliumi Luukkaan mukaan - Luku 22
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Luke/21">Evankeliumi Luukkaan mukaan - Luku 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Luke/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Luke/23">Evankeliumi Luukkaan mukaan - Luku 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta happamattoman leivän juhla, jota pääsiäiseksi sanotaan, oli lähellä. </p>
<p id="v2"><sup><small>2</small></sup>  Ja ylipapit ja kirjanoppineet miettivät, kuinka saisivat hänet surmatuksi; sillä he pelkäsivät kansaa. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Niin saatana meni Juudaaseen, jota kutsuttiin Iskariotiksi ja joka oli yksi niistä kahdestatoista. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  Ja tämä meni ja puhui ylipappien ja pyhäkön vartioston päällikköjen kanssa, miten hän saattaisi hänet heidän käsiinsä. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v5"><sup><small>5</small></sup>  Ja he ihastuivat ja sitoutuivat antamaan hänelle rahaa. </p>
<p id="v6"><sup><small>6</small></sup>  Ja hän lupautui ja etsi sopivaa tilaisuutta kavaltaakseen hänet heille ilman melua. </p>
<p id="v7"><sup><small>7</small></sup>  Niin tuli se happamattoman leivän päivistä, jona pääsiäislammas oli teurastettava. </p>
<p id="v8"><sup><small>8</small></sup>  Ja hän lähetti Pietarin ja Johanneksen sanoen: "Menkää ja valmistakaa meille pääsiäislammas syödäksemme". <sup id="cite7"><a href="#fn7">[7]</a></sup></p>
<p id="v9"><sup><small>9</small></sup>  Niin he kysyivät häneltä: "Mihin tahdot, että valmistamme sen?" </p>
<p id="v10"><sup><small>10</small></sup>  Hän vastasi heille: "Katso, saapuessanne kaupunkiin tulee teitä vastaan mies kantaen vesiastiaa; seuratkaa häntä siihen taloon, johon hän menee, <sup id="cite8"><a href="#fn8">[8]</a></sup></p>
<p id="v11"><sup><small>11</small></sup>  ja sanokaa talon isännälle: 'Opettaja sanoo sinulle: Missä on vierashuone, syödäkseni siinä pääsiäislampaan opetuslasteni kanssa?' </p>
<p id="v12"><sup><small>12</small></sup>  Niin hän näyttää teille suuren, aterioiville varustetun huoneen yläkerrassa; sinne valmistakaa." </p>
<p id="v13"><sup><small>13</small></sup>  Ja he menivät ja havaitsivat niin olevan, kuin Jeesus oli heille sanonut, ja valmistivat pääsiäislampaan. <sup id="cite9"><a href="#fn9">[9]</a></sup></p>
<p id="v14"><sup><small>14</small></sup>  Ja kun hetki tuli, asettui hän aterialle ja apostolit hänen kanssansa. <sup id="cite10"><a href="#fn10">[10]</a></sup></p>
<p id="v15"><sup><small>15</small></sup>  Ja hän sanoi heille: "Minä olen halajamalla halannut syödä tämän pääsiäislampaan teidän kanssanne, ennenkuin minä kärsin; <sup id="cite11"><a href="#fn11">[11]</a></sup></p>
<p id="v16"><sup><small>16</small></sup>  sillä minä sanon teille, etten minä sitä enää syö, ennenkuin sen täyttymys tapahtuu Jumalan valtakunnassa". <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v17"><sup><small>17</small></sup>  Ja hän otti maljan, kiitti ja sanoi: "Ottakaa tämä ja jakakaa keskenänne. <sup id="cite14"><a href="#fn14">[14]</a></sup></p>
<p id="v18"><sup><small>18</small></sup>  Sillä minä sanon teille: tästedes minä en juo viinipuun antia, ennenkuin Jumalan valtakunta tulee." </p>
<p id="v19"><sup><small>19</small></sup>  Ja hän otti leivän, kiitti, mursi ja antoi heille ja sanoi: "Tämä on minun ruumiini, joka teidän edestänne annetaan. Tehkää se minun muistokseni." <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v20"><sup><small>20</small></sup>  Samoin myös maljan, aterian jälkeen, ja sanoi: "Tämä malja on uusi liitto minun veressäni, joka teidän edestänne vuodatetaan. <sup id="cite17"><a href="#fn17">[17]</a></sup></p>
<p id="v21"><sup><small>21</small></sup>  Mutta, katso, minun kavaltajani käsi on minun kanssani pöydällä. <sup id="cite18"><a href="#fn18">[18]</a></sup></p>
<p id="v22"><sup><small>22</small></sup>  Sillä Ihmisen Poika tosin menee pois, niinkuin säädetty on; mutta voi sitä ihmistä, jonka kautta hänet kavalletaan!" </p>
<p id="v23"><sup><small>23</small></sup>  Ja he rupesivat keskenänsä kyselemään, kuka heistä mahtoi olla se, joka oli tämän tekevä. <sup id="cite19"><a href="#fn19">[19]</a></sup></p>
<p id="v24"><sup><small>24</small></sup>  Ja heidän välillään syntyi myös kiista siitä, kuka heistä oli katsottava suurimmaksi. <sup id="cite20"><a href="#fn20">[20]</a></sup></p>
<p id="v25"><sup><small>25</small></sup>  Niin hän sanoi heille: "Kansojen kuninkaat herroina niitä hallitsevat, ja niiden valtiaita sanotaan hyväntekijöiksi. <sup id="cite21"><a href="#fn21">[21]</a></sup></p>
<p id="v26"><sup><small>26</small></sup>  Mutta älkää te niin; vaan joka teidän keskuudessanne on suurin, se olkoon niinkuin nuorin, ja johtaja niinkuin se, joka palvelee. <sup id="cite22"><a href="#fn22">[22]</a></sup> <sup id="cite23"><a href="#fn23">[23]</a></sup></p>
<p id="v27"><sup><small>27</small></sup>  Sillä kumpi on suurempi, sekö, joka aterioi, vai se, joka palvelee? Eikö se, joka aterioi? Mutta minä olen teidän keskellänne niinkuin se, joka palvelee. <sup id="cite24"><a href="#fn24">[24]</a></sup></p>
<p id="v28"><sup><small>28</small></sup>  Mutta te olette pysyneet minun kanssani minun kiusauksissani; <sup id="cite25"><a href="#fn25">[25]</a></sup> <sup id="cite26"><a href="#fn26">[26]</a></sup></p>
<p id="v29"><sup><small>29</small></sup>  ja minä säädän teille, niinkuin minun Isäni on minulle säätänyt, kuninkaallisen vallan, </p>
<p id="v30"><sup><small>30</small></sup>  niin että te saatte syödä ja juoda minun pöydässäni minun valtakunnassani ja istua valtaistuimilla ja tuomita Israelin kahtatoista sukukuntaa. </p>
<p id="v31"><sup><small>31</small></sup>  Simon, Simon, katso, saatana on tavoitellut teitä valtaansa, seuloakseen teitä niinkuin nisuja; <sup id="cite27"><a href="#fn27">[27]</a></sup> <sup id="cite28"><a href="#fn28">[28]</a></sup></p>
<p id="v32"><sup><small>32</small></sup>  mutta minä olen rukoillut sinun puolestasi, ettei sinun uskosi raukeaisi tyhjään. Ja kun sinä kerran palajat, niin vahvista veljiäsi." <sup id="cite29"><a href="#fn29">[29]</a></sup> <sup id="cite30"><a href="#fn30">[30]</a></sup> <sup id="cite31"><a href="#fn31">[31]</a></sup></p>
<p id="v33"><sup><small>33</small></sup>  Niin Simon sanoi hänelle: "Herra, sinun kanssasi minä olen valmis menemään sekä vankeuteen että kuolemaan". <sup id="cite32"><a href="#fn32">[32]</a></sup></p>
<p id="v34"><sup><small>34</small></sup>  Mutta hän sanoi: "Minä sanon sinulle, Pietari: ei laula tänään kukko, ennenkuin sinä kolmesti kiellät tuntevasi minua." <sup id="cite33"><a href="#fn33">[33]</a></sup></p>
<p id="v35"><sup><small>35</small></sup>  Ja hän sanoi heille: "Kun minä lähetin teidät ilman rahakukkaroa ja laukkua ja kenkiä, puuttuiko teiltä mitään?" He vastasivat: "Ei mitään". <sup id="cite34"><a href="#fn34">[34]</a></sup></p>
<p id="v36"><sup><small>36</small></sup>  Niin hän sanoi heille: "Mutta nyt, jolla on kukkaro, ottakoon sen mukaansa; niin myös laukun. Ja jolla ei ole, myyköön vaippansa ja ostakoon miekan. </p>
<p id="v37"><sup><small>37</small></sup>  Sillä minä sanon teille, että minussa pitää käymän toteen tämän, mikä kirjoitettu on: 'Ja hänet luettiin pahantekijäin joukkoon'. Sillä se, mikä minusta on sanottu, on täyttynyt." </p>
<p id="v38"><sup><small>38</small></sup>  Niin he sanoivat: "Herra, katso, tässä on kaksi miekkaa". Mutta hän vastasi heille: "Riittää". </p>
<p id="v39"><sup><small>39</small></sup>  Ja hän meni ulos ja lähti tapansa mukaan Öljymäelle, ja hänen opetuslapsensa seurasivat häntä. </p>
<p id="v40"><sup><small>40</small></sup>  Ja tultuaan siihen paikkaan hän sanoi heille: "Rukoilkaa, ettette joutuisi kiusaukseen". </p>
<p id="v41"><sup><small>41</small></sup>  Ja hän vetäytyi heistä noin kivenheiton päähän, laskeutui polvilleen ja rukoili <sup id="cite35"><a href="#fn35">[35]</a></sup></p>
<p id="v42"><sup><small>42</small></sup>  sanoen: "Isä, jos sinä tahdot, niin ota pois minulta tämä malja; älköön kuitenkaan tapahtuko minun tahtoni, vaan sinun". <sup id="cite36"><a href="#fn36">[36]</a></sup></p>
<p id="v43"><sup><small>43</small></sup>  Niin hänelle ilmestyi taivaasta enkeli, joka vahvisti häntä. <sup id="cite37"><a href="#fn37">[37]</a></sup></p>
<p id="v44"><sup><small>44</small></sup>  Ja kun hän oli suuressa tuskassa, rukoili hän yhä hartaammin. Ja hänen hikensä oli niinkuin veripisarat, jotka putosivat maahan. <sup id="cite38"><a href="#fn38">[38]</a></sup> <sup id="cite39"><a href="#fn39">[39]</a></sup></p>
<p id="v45"><sup><small>45</small></sup>  Ja kun hän nousi rukoilemasta ja meni opetuslastensa tykö, tapasi hän heidät murheen tähden nukkumasta. <sup id="cite40"><a href="#fn40">[40]</a></sup></p>
<p id="v46"><sup><small>46</small></sup>  Niin hän sanoi heille: "Miksi te nukutte? Nouskaa ja rukoilkaa, ettette joutuisi kiusaukseen." </p>
<p id="v47"><sup><small>47</small></sup>  Ja katso, hänen vielä puhuessaan tuli joukko kansaa, ja yksi niistä kahdestatoista, se, jonka nimi oli Juudas, kulki heidän edellään. Ja hän tuli Jeesuksen luo antamaan hänelle suuta. <sup id="cite41"><a href="#fn41">[41]</a></sup> <sup id="cite42"><a href="#fn42">[42]</a></sup></p>
<p id="v48"><sup><small>48</small></sup>  Mutta Jeesus sanoi hänelle: "Juudas, suunantamisellako sinä Ihmisen Pojan kavallat?" </p>
<p id="v49"><sup><small>49</small></sup>  Kun nyt ne, jotka olivat hänen ympärillään, näkivät, mitä oli tulossa, sanoivat he: "Herra, iskemmekö miekalla?" <sup id="cite43"><a href="#fn43">[43]</a></sup></p>
<p id="v50"><sup><small>50</small></sup>  Ja eräs heistä iski ylimmäisen papin palvelijaa ja sivalsi häneltä pois oikean korvan. </p>
<p id="v51"><sup><small>51</small></sup>  Mutta Jeesus vastasi sanoen: "Sallikaa vielä tämäkin". Ja hän koski hänen korvaansa ja paransi hänet. </p>
<p id="v52"><sup><small>52</small></sup>  Niin Jeesus sanoi ylipapeille ja pyhäkön vartioston päälliköille ja vanhimmille, jotka olivat tulleet häntä vastaan: "Niinkuin ryöväriä vastaan te olette lähteneet miekat ja seipäät käsissä. <sup id="cite44"><a href="#fn44">[44]</a></sup></p>
<p id="v53"><sup><small>53</small></sup>  Minä olen joka päivä ollut teidän kanssanne pyhäkössä, ettekä ole ojentaneet käsiänne minua vastaan. Mutta tämä on teidän hetkenne ja pimeyden valta." </p>
<p id="v54"><sup><small>54</small></sup>  Niin he ottivat hänet kiinni ja kuljettivat pois ja veivät hänet ylimmäisen papin taloon. Ja Pietari seurasi taampana. <sup id="cite45"><a href="#fn45">[45]</a></sup></p>
<p id="v55"><sup><small>55</small></sup>  Ja he virittivät valkean keskelle esipihaa ja asettuivat yhdessä istumaan, ja Pietari istui heidän joukkoonsa. <sup id="cite46"><a href="#fn46">[46]</a></sup> <sup id="cite47"><a href="#fn47">[47]</a></sup></p>
<p id="v56"><sup><small>56</small></sup>  Niin eräs palvelijatar, nähdessään hänen istuvan tulen ääressä, katseli häntä kiinteästi ja sanoi: "Tämäkin oli hänen kanssaan". <sup id="cite48"><a href="#fn48">[48]</a></sup></p>
<p id="v57"><sup><small>57</small></sup>  Mutta hän kielsi sanoen: "Nainen, en tunne häntä". </p>
<p id="v58"><sup><small>58</small></sup>  Ja hetkisen perästä näki hänet toinen, eräs mies, ja sanoi: "Sinäkin olet yksi niistä". Mutta Pietari sanoi: "Mies, en ole". <sup id="cite49"><a href="#fn49">[49]</a></sup></p>
<p id="v59"><sup><small>59</small></sup>  Ja noin yhden hetken kuluttua vakuutti vielä toinen sanoen: "Totisesti, tämä oli myös hänen kanssaan; sillä onhan hän galilealainenkin". <sup id="cite50"><a href="#fn50">[50]</a></sup></p>
<p id="v60"><sup><small>60</small></sup>  Mutta Pietari sanoi: "En ymmärrä, mies, mitä sanot". Ja samassa, hänen vielä puhuessaan, lauloi kukko. <sup id="cite51"><a href="#fn51">[51]</a></sup></p>
<p id="v61"><sup><small>61</small></sup>  Ja Herra kääntyi ja katsoi Pietariin; ja Pietari muisti Herran sanat, kuinka hän oli hänelle sanonut: "Ennenkuin kukko tänään laulaa, sinä kolmesti minut kiellät". <sup id="cite52"><a href="#fn52">[52]</a></sup> <sup id="cite53"><a href="#fn53">[53]</a></sup></p>
<p id="v62"><sup><small>62</small></sup>  Ja hän meni ulos ja itki katkerasti. <sup id="cite54"><a href="#fn54">[54]</a></sup></p>
<p id="v63"><sup><small>63</small></sup>  Ja miehet, jotka pitivät Jeesusta kiinni, pilkkasivat häntä ja pieksivät häntä. <sup id="cite55"><a href="#fn55">[55]</a></sup> <sup id="cite56"><a href="#fn56">[56]</a></sup></p>
<p id="v64"><sup><small>64</small></sup>  Ja he peittivät hänen kasvonsa ja kysyivät häneltä sanoen: "Profetoi, kuka se on, joka sinua löi!" </p>
<p id="v65"><sup><small>65</small></sup>  Ja paljon muita herjaussanoja he puhuivat häntä vastaan. </p>
<p id="v66"><sup><small>66</small></sup>  Ja päivän valjetessa kansan vanhimmat ja ylipapit ja kirjanoppineet kokoontuivat ja veivät hänet neuvostonsa eteen <sup id="cite57"><a href="#fn57">[57]</a></sup> <sup id="cite58"><a href="#fn58">[58]</a></sup></p>
<p id="v67"><sup><small>67</small></sup>  ja sanoivat: "Jos sinä olet Kristus, niin sano se meille". Hän vastasi heille: "Jos minä teille sanon, niin te ette usko; <sup id="cite59"><a href="#fn59">[59]</a></sup> <sup id="cite60"><a href="#fn60">[60]</a></sup> <sup id="cite61"><a href="#fn61">[61]</a></sup> <sup id="cite62"><a href="#fn62">[62]</a></sup></p>
<p id="v68"><sup><small>68</small></sup>  ja jos kysyn, ette vastaa. </p>
<p id="v69"><sup><small>69</small></sup>  Mutta tästedes Ihmisen Poika on istuva Jumalan voiman oikealla puolella." </p>
<p id="v70"><sup><small>70</small></sup>  Silloin he kaikki sanoivat: "Sinä siis olet Jumalan Poika?" Hän vastasi heille: "Tepä sen sanotte, että minä olen". </p>
<p id="v71"><sup><small>71</small></sup>  Niin he sanoivat: "Mitä me enää todistusta tarvitsemme? Sillä me itse olemme kuulleet sen hänen omasta suustansa." <sup id="cite63"><a href="#fn63">[63]</a></sup></p>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 22:2 <i>Sanhedrinin kokous Kaifaan luona</i>: <a href="/fi/The_Urantia_Book/177#p4_1">U-k 177:4.1</a>. </li>
  <li id="fn2"><a href="#cite2">↑</a> 22:2b <i>Joukkojen pelko</i>: <a href="/fi/The_Urantia_Book/177#p4_6">U-k 177:4.6</a>. </li>
  <li id="fn3"><a href="#cite3">↑</a> 22:3-5,47-48 <i>Juudaksen petos</i>: <a href="/fi/The_Urantia_Book/139#p12_12">U-k 139:12.12</a>. </li>
  <li id="fn4"><a href="#cite4">↑</a> 22:3-6 <i>Juudas päättää petoksesta</i>: <a href="/fi/The_Urantia_Book/172#p1_7">U-k 172:1.7</a>. </li>
  <li id="fn5"><a href="#cite5">↑</a> 22:4-6 <i>”Palkkio”, kun petti Jeesuksen</i>: <a href="/fi/The_Urantia_Book/177#p4_8">U-k 177:4.8</a>. </li>
  <li id="fn6"><a href="#cite6">↑</a> 22:4a <i>Juudas menee Kaifaan taloon</i>: <a href="/fi/The_Urantia_Book/177#p4_1">U-k 177:4.1</a>. </li>
  <li id="fn7"><a href="#cite7">↑</a> 22:8-9 <i>Missä syödään pääsiäinen?</i>: <a href="/fi/The_Urantia_Book/178#p2_5">U-k 178:2.5</a>. </li>
  <li id="fn8"><a href="#cite8">↑</a> 22:10-12 <i>Seuraa miestä kannun kanssa</i>: <a href="/fi/The_Urantia_Book/178#p2_7">U-k 178:2.7</a>. </li>
  <li id="fn9"><a href="#cite9">↑</a> 22:13 <i>Yläsaliin</i>: <a href="/fi/The_Urantia_Book/178#p2_8">U-k 178:2.8</a>. </li>
  <li id="fn10"><a href="#cite10">↑</a> 22:14 <i>Jeesus astuu sisään istuen</i>: <a href="/fi/The_Urantia_Book/179#p1_7">U-k 179:1.7</a>. </li>
  <li id="fn11"><a href="#cite11">↑</a> 22:15-16 <i>Jeesus puhuu lopusta</i>: <a href="/fi/The_Urantia_Book/179#p2_1">U-k 179:2.1</a>. </li>
  <li id="fn12"><a href="#cite12">↑</a> 22:16,18 <i>Julistakaa valtakunnan perustaminen</i>: <a href="/fi/The_Urantia_Book/137#p8_6">U-k 137:8.6</a>.  <i>Valtakunnan evankeliumi</i>: <a href="/fi/The_Urantia_Book/193#p0_4">U-k 193:0.4</a>.  <i>Jumalan valtakunta</i>: <a href="/fi/The_Urantia_Book/153#p2_4">U-k 153:2.4</a>.  <i>Jumalan valtakunta</i>: <a href="/fi/The_Urantia_Book/169#p4_6">U-k 169:4.6</a>.  <i>Valtakunnan evankeliumi</i>: <a href="/fi/The_Urantia_Book/143#p1_5">U-k 143:1.5</a>. </li>
  <li id="fn13"><a href="#cite13">↑</a> 22:16-18 <i>Jumalan valtakunta</i>: <a href="/fi/The_Urantia_Book/34#p6_13">U-k 34:6.13</a>.  <i>Valtakunnan evankeliumi</i>: <a href="/fi/The_Urantia_Book/190#p5_4">U-k 190:5.4</a>. </li>
  <li id="fn14"><a href="#cite14">↑</a> 22:17-18 <i>Ensimmäinen malja</i>: <a href="/fi/The_Urantia_Book/179#p2_2">U-k 179:2.2</a>. </li>
  <li id="fn15"><a href="#cite15">↑</a> 22:19 <i>Elämän leipä</i>: <a href="/fi/The_Urantia_Book/179#p5_3">U-k 179:5.3</a>. </li>
  <li id="fn16"><a href="#cite16">↑</a> 22:19c <i>Muistele Jeesuksen elämää</i>: <a href="/fi/The_Urantia_Book/179#p5_7">U-k 179:5.7</a>.  <i>Muistamisateria</i>: <a href="/fi/The_Urantia_Book/179#p5_9">U-k 179:5.9</a>. </li>
  <li id="fn17"><a href="#cite17">↑</a> 22:20 <i>Siunausmalja</i>: <a href="/fi/The_Urantia_Book/179#p5_1">U-k 179:5.1</a>.  <i>Toinen malja</i>: <a href="/fi/The_Urantia_Book/179#p2_2">U-k 179:2.2</a>. </li>
  <li id="fn18"><a href="#cite18">↑</a> 22:21-22 <i>Petturi ei ole välttämätön</i>: <a href="/fi/The_Urantia_Book/179#p4_2">U-k 179:4.2</a>. </li>
  <li id="fn19"><a href="#cite19">↑</a> 22:23 <i>”Olenko se minä?”</i>: <a href="/fi/The_Urantia_Book/179#p4_2">U-k 179:4.2</a>. </li>
  <li id="fn20"><a href="#cite20">↑</a> 22:24 <i>Apostolit kiistelevät kunnianosoituksista</i>: <a href="/fi/The_Urantia_Book/179#p1_4">U-k 179:1.4</a>.  <i>Jeesus tiesi kunniakiistasta</i>: <a href="/fi/The_Urantia_Book/179#p3_9">U-k 179:3.9</a>. </li>
  <li id="fn21"><a href="#cite21">↑</a> 22:25-27 <i>Palvelemisen merkitys</i>: <a href="/fi/The_Urantia_Book/179#p3_9">U-k 179:3.9</a>. </li>
  <li id="fn22"><a href="#cite22">↑</a> 22:26 <i>Jos olet suurin, tule palvelijaksi</i>: <a href="/fi/The_Urantia_Book/56#p10_14">U-k 56:10.14</a>.  <i>Tule suureksi palvelutyön kautta</i>: <a href="/fi/The_Urantia_Book/140#p1_6">U-k 140:1.6</a>.  <i>Kuka olisi suurin</i>: <a href="/fi/The_Urantia_Book/41#p10_5">U-k 41:10.5</a>.  <i>Suurin on kaikkien palvelija</i>: <a href="/fi/The_Urantia_Book/137#p8_11">U-k 137:8.11</a>.  <i>Suurin olkoon palvelija kaikista</i>: <a href="/fi/The_Urantia_Book/28#p6_18">U-k 28:6.18</a>.  <i>Rakastava palvelu</i>: <a href="/fi/The_Urantia_Book/170#p3_8">U-k 170:3.8</a>.  <i>Kuka olisi suurin: palvele</i>: <a href="/fi/The_Urantia_Book/175#p1_10">U-k 175:1.10</a>.  <i>Kuka on suurin</i>: <a href="/fi/The_Urantia_Book/158#p8_1">U-k 158:8.1</a>.  <i>Suurimman on oltava palvelija</i>: <a href="/fi/The_Urantia_Book/158#p6_3">U-k 158:6.3</a>. </li>
  <li id="fn23"><a href="#cite23">↑</a> 22:26-27 <i>Olla ensimmäinen, ministeri</i>: <a href="/fi/The_Urantia_Book/158#p8_1">U-k 158:8.1</a>. </li>
  <li id="fn24"><a href="#cite24">↑</a> 22:27a <i>Keskustelu herrasta ja palvelijasta</i>: <a href="/fi/The_Urantia_Book/179#p3_8">U-k 179:3.8</a>. </li>
  <li id="fn25"><a href="#cite25">↑</a> 22:28 <i>Kaikki kohdat koeteltu ja testattu</i>: <a href="/fi/The_Urantia_Book/119#p5_2">U-k 119:5.2</a>.  <i>Kaikki kohdat koeteltu ja testattu</i>: <a href="/fi/The_Urantia_Book/119#p4_4">U-k 119:4.4</a>.  <i>Kaikki kohdat koeteltu ja testattu</i>: <a href="/fi/The_Urantia_Book/119#p3_7">U-k 119:3.7</a>. </li>
  <li id="fn26"><a href="#cite26">↑</a> 22:28-30 <i>Palkinto palveluksesta</i>: <a href="/fi/The_Urantia_Book/179#p3_9">U-k 179:3.9</a>. </li>
  <li id="fn27"><a href="#cite27">↑</a> 22:31 <i>Saatanan halu</i>: <a href="/fi/The_Urantia_Book/183#p0_4">U-k 183:0.4</a>. </li>
  <li id="fn28"><a href="#cite28">↑</a> 22:31-32 <i>Mitä Jeesus kertoi Pietarille</i>: <a href="/fi/The_Urantia_Book/191#p1_2">U-k 191:1.2</a>. </li>
  <li id="fn29"><a href="#cite29">↑</a> 22:32 <i>Implisiittinen usko</i>: <a href="/fi/The_Urantia_Book/156#p5_12">U-k 156:5.12</a>. </li>
  <li id="fn30"><a href="#cite30">↑</a> 22:32a <i>Rukoilen teidän voimanne puolesta</i>: <a href="/fi/The_Urantia_Book/181#p2_30">U-k 181:2.30</a>. </li>
  <li id="fn31"><a href="#cite31">↑</a> 22:32b <i>Vahvistaa veljiä</i>: <a href="/fi/The_Urantia_Book/181#p2_29">U-k 181:2.29</a>. </li>
  <li id="fn32"><a href="#cite32">↑</a> 22:33 <i>Pietarin kerskaus</i>: <a href="/fi/The_Urantia_Book/181#p2_28">U-k 181:2.28</a>. </li>
  <li id="fn33"><a href="#cite33">↑</a> 22:34 <i>Ennustaa Pietarin kieltämistä</i>: <a href="/fi/The_Urantia_Book/181#p2_29">U-k 181:2.29</a>.  <i>Varoituksen sanat</i>: <a href="/fi/The_Urantia_Book/184#p2_8">U-k 184:2.8</a>. </li>
  <li id="fn34"><a href="#cite34">↑</a> 22:35-36 <i>Tee valmisteluja työtä varten</i>: <a href="/fi/The_Urantia_Book/180#p0_2">U-k 180:0.2</a>. </li>
  <li id="fn35"><a href="#cite35">↑</a> 22:41-42 <i>Getsemanen rukous</i>: <a href="/fi/The_Urantia_Book/182#p3_1">U-k 182:3.1</a>. </li>
  <li id="fn36"><a href="#cite36">↑</a> 22:42 <i>Jeesus opetti ”Isän tahdon”</i>: <a href="/fi/The_Urantia_Book/170#p2_20">U-k 170:2.20</a>.  <i>Jeesus päättää: elä Isän tahdon mukaan</i>: <a href="/fi/The_Urantia_Book/136#p8_3">U-k 136:8.3</a>.  <i>Jeesus elää Isän tahtoa</i>: <a href="/fi/The_Urantia_Book/120#p2_1">U-k 120:2.1</a>.  <i>Elä Isän tahtoa, paljasta Hänet</i>: <a href="/fi/The_Urantia_Book/131#p10_2">U-k 131:10.2</a>.  <i>Jeesus teki Isän tahdon</i>: <a href="/fi/The_Urantia_Book/183#p1_1">U-k 183:1.1</a>.  <i>Tapahtukoon sinun tahtosi, ei minun tahtoni</i>: <a href="/fi/The_Urantia_Book/136#p4_4">U-k 136:4.4</a>.  <i>Jeesus elää Isämme tahdon mukaan</i>: <a href="/fi/The_Urantia_Book/120#p2_8">U-k 120:2.8</a>.  <i>”Tapahtukoon sinun tahtosi, ei minun tahtoni”</i>: <a href="/fi/The_Urantia_Book/160#p1_11">U-k 160:1.11</a>.  <i>Jeesus teki Isän tahdon</i>: <a href="/fi/The_Urantia_Book/196#p0_14">U-k 196:0.14</a>.  <i>Universaalisen Isän tahdon paljastaminen</i>: <a href="/fi/The_Urantia_Book/120#p0_4">U-k 120:0.4</a>.  <i>Juo malja</i>: <a href="/fi/The_Urantia_Book/20#p6_7">U-k 20:6.7</a>.  <i>Jeesus eli Isän tahtoa</i>: <a href="/fi/The_Urantia_Book/119#p8_4">U-k 119:8.4</a>.  <i>Jeesus teki Isänsä tahdon</i>: <a href="/fi/The_Urantia_Book/196#p0_10">U-k 196:0.10</a>.  <i>Ei minun tahtoani, vaan Isän</i>: <a href="/fi/The_Urantia_Book/109#p6_5">U-k 109:6.5</a>.  <i>Tapahtukoon sinun tahtosi</i>: <a href="/fi/The_Urantia_Book/140#p5_11">U-k 140:5.11</a>.  <i>Juo katkera malja</i>: <a href="/fi/The_Urantia_Book/136#p9_4">U-k 136:9.4</a>.  <i>Halu tehdä Isän tahdon</i>: <a href="/fi/The_Urantia_Book/1#p2_3">U-k 1:2.3</a>.  <i>Jeesus eli Isän tahdon mukaan</i>: <a href="/fi/The_Urantia_Book/128#p7_2">U-k 128:7.2</a>.  <i>Minun tahtoni, että sinun tahtosi tapahtuisi</i>: <a href="/fi/The_Urantia_Book/118#p8_11">U-k 118:8.11</a>.  <i>Tee Jumalan tahto</i>: <a href="/fi/The_Urantia_Book/117#p0_1">U-k 117:0.1</a>.  <i>Jeesus tuli tekemään Isän tahdon</i>: <a href="/fi/The_Urantia_Book/143#p1_4">U-k 143:1.4</a>.  <i>Jeesus eli Isän tahdon mukaan</i>: <a href="/fi/The_Urantia_Book/141#p7_11">U-k 141:7.11</a>.  <i>Lupaa elää Isän tahdon mukaan</i>: <a href="/fi/The_Urantia_Book/136#p10_1">U-k 136:10.1</a>.  <i>Minä olen tehnyt Isän tahdon</i>: <a href="/fi/The_Urantia_Book/180#p3_9">U-k 180:3.9</a>.  <i>Ei minun tahtoni vaan Jumalan tahto</i>: <a href="/fi/The_Urantia_Book/111#p5_6">U-k 111:5.6</a>.  <i>Elää Isän tahdon alaisena</i>: <a href="/fi/The_Urantia_Book/120#p4_1">U-k 120:4.1</a>. </li>
  <li id="fn37"><a href="#cite37">↑</a> 22:43 <i>Palvelevat henget</i>: <a href="/fi/The_Urantia_Book/167#p7_4">U-k 167:7.4</a>.  <i>Mahdollinen enkeli osallistui</i>: <a href="/fi/The_Urantia_Book/182#p3_2">U-k 182:3.2</a>.  <i>Enkelin sanat</i>: <a href="/fi/The_Urantia_Book/182#p3_6">U-k 182:3.6</a>. </li>
  <li id="fn38"><a href="#cite38">↑</a> 22:44 <i>Jeesuksen tuska</i>: <a href="/fi/The_Urantia_Book/182#p3_7">U-k 182:3.7</a>. </li>
  <li id="fn39"><a href="#cite39">↑</a> 22:44-46 <i>3d rukous, 3d uni</i>: <a href="/fi/The_Urantia_Book/182#p3_4">U-k 182:3.4</a>. </li>
  <li id="fn40"><a href="#cite40">↑</a> 22:45-46 <i>Apostolien uni</i>: <a href="/fi/The_Urantia_Book/182#p3_3">U-k 182:3.3</a>. </li>
  <li id="fn41"><a href="#cite41">↑</a> 22:47 <i>Juudas valmistautuu pettämään Jeesuksen</i>: <a href="/fi/The_Urantia_Book/183#p3_1">U-k 183:3.1</a>. </li>
  <li id="fn42"><a href="#cite42">↑</a> 22:47b-48 <i>Jeesus petettiin suudelmalla</i>: <a href="/fi/The_Urantia_Book/183#p3_5">U-k 183:3.5</a>. </li>
  <li id="fn43"><a href="#cite43">↑</a> 22:49-51 <i>Malcusin hyökkäys</i>: <a href="/fi/The_Urantia_Book/183#p3_7">U-k 183:3.7</a>. </li>
  <li id="fn44"><a href="#cite44">↑</a> 22:52-53 <i>Miksi minut vietiin tänne?</i>: <a href="/fi/The_Urantia_Book/183#p3_8">U-k 183:3.8</a>. </li>
  <li id="fn45"><a href="#cite45">↑</a> 22:54 <i>Pietari seuraa kaukaa</i>: <a href="/fi/The_Urantia_Book/183#p3_10">U-k 183:3.10</a>.  <i>Jeesus viedään Kaifaan luo</i>: <a href="/fi/The_Urantia_Book/184#p1_9">U-k 184:1.9</a>.  <i>Pietari astuu sisäpihalle</i>: <a href="/fi/The_Urantia_Book/184#p2_1">U-k 184:2.1</a>.  <i>Seuraus kaukana</i>: <a href="/fi/The_Urantia_Book/139#p2_9">U-k 139:2.9</a>. </li>
  <li id="fn46"><a href="#cite46">↑</a> 22:55 <i>Pietari lämmittää itseään</i>: <a href="/fi/The_Urantia_Book/184#p2_2">U-k 184:2.2</a>. </li>
  <li id="fn47"><a href="#cite47">↑</a> 22:55-62 <i>Pietarin kieltäminen</i>: <a href="/fi/The_Urantia_Book/139#p2_6">U-k 139:2.6</a>.  <i>Pietarin kieltäminen</i>: <a href="/fi/The_Urantia_Book/139#p2_5">U-k 139:2.5</a>. </li>
  <li id="fn48"><a href="#cite48">↑</a> 22:56-57 <i>Ensimmäinen kieltäminen</i>: <a href="/fi/The_Urantia_Book/184#p2_4">U-k 184:2.4</a>. </li>
  <li id="fn49"><a href="#cite49">↑</a> 22:58 <i>Toinen kieltäminen</i>: <a href="/fi/The_Urantia_Book/184#p2_5">U-k 184:2.5</a>. </li>
  <li id="fn50"><a href="#cite50">↑</a> 22:59-60a <i>Kolmas kieltäminen</i>: <a href="/fi/The_Urantia_Book/184#p2_7">U-k 184:2.7</a>. </li>
  <li id="fn51"><a href="#cite51">↑</a> 22:60b <i>Kukko laulaa</i>: <a href="/fi/The_Urantia_Book/184#p2_8">U-k 184:2.8</a>. </li>
  <li id="fn52"><a href="#cite52">↑</a> 22:61a <i>Jeesus katsoo Pietaria</i>: <a href="/fi/The_Urantia_Book/184#p2_8">U-k 184:2.8</a>. </li>
  <li id="fn53"><a href="#cite53">↑</a> 22:61b <i>Pietari muisti</i>: <a href="/fi/The_Urantia_Book/184#p2_8">U-k 184:2.8</a>. </li>
  <li id="fn54"><a href="#cite54">↑</a> 22:62 <i>Ei ole epäinhimillistä itkeä</i>: <a href="/fi/The_Urantia_Book/140#p5_16">U-k 140:5.16</a>.  <i>Pietari itki katkerasti</i>: <a href="/fi/The_Urantia_Book/184#p2_9">U-k 184:2.9</a>. </li>
  <li id="fn55"><a href="#cite55">↑</a> 22:63 <i>Epäjärjestys oikeudessa</i>: <a href="/fi/The_Urantia_Book/184#p3_15">U-k 184:3.15</a>. </li>
  <li id="fn56"><a href="#cite56">↑</a> 22:63-65 <i>Jeesus ei tuntenut vihaa</i>: <a href="/fi/The_Urantia_Book/186#p2_10">U-k 186:2.10</a>.  <i>Jeesuksen nöyryyttäminen</i>: <a href="/fi/The_Urantia_Book/184#p4_1">U-k 184:4.1</a>. </li>
  <li id="fn57"><a href="#cite57">↑</a> 22:66a <i>Sanhedrin kokoontuu</i>: <a href="/fi/The_Urantia_Book/184#p3_1">U-k 184:3.1</a>. </li>
  <li id="fn58"><a href="#cite58">↑</a> 22:66b <i>Jeesus tuodaan sisään</i>: <a href="/fi/The_Urantia_Book/184#p3_5">U-k 184:3.5</a>. </li>
  <li id="fn59"><a href="#cite59">↑</a> 22:67,69-70 <i>Jeesus tunnustaa, että minä olen vapauttaja</i>: <a href="/fi/The_Urantia_Book/184#p3_11">U-k 184:3.11</a>. </li>
  <li id="fn60"><a href="#cite60">↑</a> 22:67-68 <i>Tirkistelijöiden kysymykset</i>: <a href="/fi/The_Urantia_Book/184#p5_7">U-k 184:5.7</a>. </li>
  <li id="fn61"><a href="#cite61">↑</a> 22:67-68,70 <i>Keskustelu Annaan kanssa</i>: <a href="/fi/The_Urantia_Book/184#p1_8">U-k 184:1.8</a>. </li>
  <li id="fn62"><a href="#cite62">↑</a> 22:67-70 <i>Jeesus vastasi kysymyksiin: jumaluus</i>: <a href="/fi/The_Urantia_Book/186#p2_2">U-k 186:2.2</a>. </li>
  <li id="fn63"><a href="#cite63">↑</a> 22:71 <i>Ylipapin vastaus</i>: <a href="/fi/The_Urantia_Book/184#p3_12">U-k 184:3.12</a>. </li>
</ol>
</div>
