<!--
title: Evankeliumi Luukkaan mukaan - Luku 1
description: 
published: true
date: 2022-10-6T10:23:21Z
tags: bible, bible—luke
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/Luke/Index">Indeksi</a></td>
        <td><a href="/fi/Bible/Luke/2">Evankeliumi Luukkaan mukaan - Luku 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Koska monet ovat ryhtyneet tekemään kertomusta meidän keskuudessamme tosiksi tunnetuista tapahtumista, </p>
<p id="v2"><sup><small>2</small></sup>  sen mukaisesti kuin meille ovat kertoneet ne, jotka alusta asti ovat omin silmin ne nähneet ja olleet sanan palvelijoita, </p>
<p id="v3"><sup><small>3</small></sup>  niin olen minäkin, tarkkaan tutkittuani alusta alkaen kaikki, päättänyt kirjoittaa ne järjestyksessään sinulle, korkea-arvoinen Teofilus, </p>
<p id="v4"><sup><small>4</small></sup>  että oppisit tuntemaan, kuinka varmat ne asiat ovat, jotka sinulle on opetettu. </p>
<p id="v5"><sup><small>5</small></sup>  Herodeksen, Juudean kuninkaan, aikana oli pappi, nimeltä Sakarias, Abian osastoa. Ja hänen vaimonsa oli Aaronin tyttäriä, ja tämän nimi oli Elisabet. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  He olivat molemmat hurskaita Jumalan edessä, vaeltaen kaikissa Herran käskyissä ja säädöksissä nuhteettomina. </p>
<p id="v7"><sup><small>7</small></sup>  Mutta heillä ei ollut lasta, sillä Elisabet oli hedelmätön; ja he olivat molemmat tulleet iällisiksi. </p>
<p id="v8"><sup><small>8</small></sup>  Niin tapahtui, kun hänen osastonsa palvelusvuoro tuli ja hän toimitti papillisia tehtäviä Jumalan edessä, <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  että hän tavanmukaisessa pappistehtävien arpomisessa sai osaksensa mennä Herran temppeliin suitsuttamaan. </p>
<p id="v10"><sup><small>10</small></sup>  Ja kaikki kansa oli suitsuttamisen aikana ulkopuolella rukoilemassa. </p>
<p id="v11"><sup><small>11</small></sup>  Silloin ilmestyi hänelle Herran enkeli seisoen suitsutusalttarin oikealla puolella. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v12"><sup><small>12</small></sup>  Ja hänet nähdessään Sakarias hämmästyi, ja hänet valtasi pelko. </p>
<p id="v13"><sup><small>13</small></sup>  Mutta enkeli sanoi hänelle: "Älä pelkää, Sakarias; sillä sinun rukouksesi on kuultu, ja vaimosi Elisabet on synnyttävä sinulle pojan, ja sinun on annettava hänelle nimi Johannes. <sup id="cite8"><a href="#fn8">[8]</a></sup></p>
<p id="v14"><sup><small>14</small></sup>  Ja hän on oleva sinulle iloksi ja riemuksi, ja monet iloitsevat hänen syntymisestään. <sup id="cite9"><a href="#fn9">[9]</a></sup></p>
<p id="v15"><sup><small>15</small></sup>  Sillä hän on oleva suuri Herran edessä; viiniä ja väkijuomaa hän ei juo, ja hän on oleva täytetty Pyhällä Hengellä hamasta äitinsä kohdusta. <sup id="cite10"><a href="#fn10">[10]</a></sup></p>
<p id="v16"><sup><small>16</small></sup>  Ja hän kääntää monta Israelin lapsista Herran, heidän Jumalansa, tykö. </p>
<p id="v17"><sup><small>17</small></sup>  Ja hän käy hänen edellään Eliaan hengessä ja voimassa, kääntääksensä isien sydämet lasten puoleen ja tottelemattomat vanhurskasten mielenlaatuun, näin Herralle toimittaaksensa valmistetun kansan." <sup id="cite11"><a href="#fn11">[11]</a></sup></p>
<p id="v18"><sup><small>18</small></sup>  Niin Sakarias sanoi enkelille: "Kuinka minä tämän käsittäisin? Sillä minä olen vanha, ja minun vaimoni on iälliseksi tullut." <sup id="cite12"><a href="#fn12">[12]</a></sup></p>
<p id="v19"><sup><small>19</small></sup>  Enkeli vastasi ja sanoi hänelle: "Minä olen Gabriel, joka seison Jumalan edessä, ja minä olen lähetetty puhumaan sinulle ja julistamaan sinulle tämän ilosanoman. </p>
<p id="v20"><sup><small>20</small></sup>  Ja katso, sinä tulet mykäksi etkä kykene mitään puhumaan siihen päivään saakka, jona tämä tapahtuu, sentähden ettet uskonut minun sanojani, jotka käyvät aikanansa toteen." </p>
<p id="v21"><sup><small>21</small></sup>  Ja kansa oli odottamassa Sakariasta, ja he ihmettelivät, että hän niin kauan viipyi temppelissä. </p>
<p id="v22"><sup><small>22</small></sup>  Mutta ulos tullessaan hän ei kyennyt puhumaan heille; silloin he ymmärsivät, että hän oli nähnyt näyn temppelissä. Ja hän viittoi heille ja jäi mykäksi. </p>
<p id="v23"><sup><small>23</small></sup>  Ja kun hänen virkatoimensa päivät olivat päättyneet, meni hän kotiinsa. </p>
<p id="v24"><sup><small>24</small></sup>  Ja niiden päiväin perästä Elisabet, hänen vaimonsa, tuli raskaaksi ja pysytteli salassa viisi kuukautta, sanoen: <sup id="cite13"><a href="#fn13">[13]</a></sup> <sup id="cite14"><a href="#fn14">[14]</a></sup></p>
<p id="v25"><sup><small>25</small></sup>  "Näin on Herra tehnyt minulle niinä päivinä, jolloin hän katsoi minun puoleeni poistaaksensa minusta ihmisten ylenkatseen". </p>
<p id="v26"><sup><small>26</small></sup>  Kuudentena kuukautena sen jälkeen Jumala lähetti enkeli Gabrielin Galilean kaupunkiin, jonka nimi on Nasaret, <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup> <sup id="cite17"><a href="#fn17">[17]</a></sup> <sup id="cite18"><a href="#fn18">[18]</a></sup></p>
<p id="v27"><sup><small>27</small></sup>  neitsyen tykö, joka oli kihlattu Joosef nimiselle miehelle Daavidin suvusta; ja neitsyen nimi oli Maria. <sup id="cite19"><a href="#fn19">[19]</a></sup></p>
<p id="v28"><sup><small>28</small></sup>  Ja tullessaan sisälle hänen tykönsä enkeli sanoi: "Terve, armoitettu! Herra olkoon sinun kanssasi." <sup id="cite20"><a href="#fn20">[20]</a></sup></p>
<p id="v29"><sup><small>29</small></sup>  Mutta hän hämmästyi suuresti siitä puheesta ja mietti, mitä tämä tervehdys mahtoi tarkoittaa. </p>
<p id="v30"><sup><small>30</small></sup>  Niin enkeli sanoi hänelle: "Älä pelkää, Maria; sillä sinä olet saanut armon Jumalan edessä. <sup id="cite21"><a href="#fn21">[21]</a></sup></p>
<p id="v31"><sup><small>31</small></sup>  Ja katso, sinä tulet raskaaksi ja synnytät pojan, ja sinun on annettava hänelle nimi Jeesus. <sup id="cite22"><a href="#fn22">[22]</a></sup></p>
<p id="v32"><sup><small>32</small></sup>  Hän on oleva suuri, ja hänet pitää kutsuttaman Korkeimman Pojaksi, ja Herra Jumala antaa hänelle Daavidin, hänen isänsä, valtaistuimen, <sup id="cite23"><a href="#fn23">[23]</a></sup> <sup id="cite24"><a href="#fn24">[24]</a></sup></p>
<p id="v33"><sup><small>33</small></sup>  ja hän on oleva Jaakobin huoneen kuningas iankaikkisesti, ja hänen valtakunnallansa ei pidä loppua oleman." <sup id="cite25"><a href="#fn25">[25]</a></sup></p>
<p id="v34"><sup><small>34</small></sup>  Niin Maria sanoi enkelille: "Kuinka tämä voi tapahtua, kun minä en miehestä mitään tiedä?" </p>
<p id="v35"><sup><small>35</small></sup>  Enkeli vastasi ja sanoi hänelle: "Pyhä Henki tulee sinun päällesi, ja Korkeimman voima varjoaa sinut; sentähden myös se pyhä, mikä syntyy, pitää kutsuttaman Jumalan Pojaksi. <sup id="cite26"><a href="#fn26">[26]</a></sup></p>
<p id="v36"><sup><small>36</small></sup>  Ja katso, sinun sukulaisesi Elisabet, hänkin kantaa kohdussaan poikaa vanhalla iällään, ja tämä on kuudes kuukausi hänellä, jota sanottiin hedelmättömäksi; </p>
<p id="v37"><sup><small>37</small></sup>  sillä Jumalalle ei mikään ole mahdotonta." <sup id="cite27"><a href="#fn27">[27]</a></sup></p>
<p id="v38"><sup><small>38</small></sup>  Silloin Maria sanoi: "Katso, minä olen Herran palvelijatar; tapahtukoon minulle sinun sanasi mukaan". Ja enkeli lähti hänen tyköänsä. </p>
<p id="v39"><sup><small>39</small></sup>  Niinä päivinä Maria nousi ja kulki kiiruusti vuorimaahan erääseen Juudan kaupunkiin <sup id="cite28"><a href="#fn28">[28]</a></sup></p>
<p id="v40"><sup><small>40</small></sup>  ja meni Sakariaan kotiin ja tervehti Elisabetia. </p>
<p id="v41"><sup><small>41</small></sup>  Ja kun Elisabet kuuli Marian tervehdyksen, hypähti lapsi hänen kohdussansa; ja Elisabet täytettiin Pyhällä Hengellä. </p>
<p id="v42"><sup><small>42</small></sup>  Ja hän puhkesi puhumaan suurella äänellä ja sanoi: "Siunattu sinä vaimojen joukossa, ja siunattu sinun kohtusi hedelmä! </p>
<p id="v43"><sup><small>43</small></sup>  Ja kuinka minulle tapahtuu tämä, että minun Herrani äiti tulee minun tyköni? </p>
<p id="v44"><sup><small>44</small></sup>  Sillä katso, kun sinun tervehdyksesi ääni tuli minun korviini, hypähti lapsi ilosta minun kohdussani. </p>
<p id="v45"><sup><small>45</small></sup>  Ja autuas se, joka uskoi, sillä se sana on täyttyvä, mikä hänelle on tullut Herralta!" </p>
<p id="v46"><sup><small>46</small></sup>  Ja Maria sanoi: "Minun sieluni suuresti ylistää Herraa, </p>
<p id="v47"><sup><small>47</small></sup>  ja minun henkeni riemuitsee Jumalasta, vapahtajastani; </p>
<p id="v48"><sup><small>48</small></sup>  sillä hän on katsonut palvelijattarensa alhaisuuteen. Katso, tästedes kaikki sukupolvet ylistävät minua autuaaksi. </p>
<p id="v49"><sup><small>49</small></sup>  Sillä Voimallinen on tehnyt minulle suuria, ja hänen nimensä on pyhä, </p>
<p id="v50"><sup><small>50</small></sup>  ja hänen laupeutensa pysyy polvesta polveen niille, jotka häntä pelkäävät. </p>
<p id="v51"><sup><small>51</small></sup>  Hän on osoittanut voimansa käsivarrellaan; hän on hajottanut ne, joilla oli ylpeät ajatukset sydämessään. </p>
<p id="v52"><sup><small>52</small></sup>  Hän on kukistanut valtiaat valtaistuimilta ja korottanut alhaiset. <sup id="cite29"><a href="#fn29">[29]</a></sup></p>
<p id="v53"><sup><small>53</small></sup>  Nälkäiset hän on täyttänyt hyvyyksillä, ja rikkaat hän on lähettänyt tyhjinä pois. <sup id="cite30"><a href="#fn30">[30]</a></sup></p>
<p id="v54"><sup><small>54</small></sup>  Hän on ottanut huomaansa palvelijansa Israelin, muistaaksensa laupeuttaan </p>
<p id="v55"><sup><small>55</small></sup>  Aabrahamia ja hänen siementänsä kohtaan iankaikkisesti, niinkuin hän on meidän isillemme puhunut." </p>
<p id="v56"><sup><small>56</small></sup>  Ja Maria oli hänen tykönänsä noin kolme kuukautta ja palasi jälleen kotiinsa. <sup id="cite31"><a href="#fn31">[31]</a></sup></p>
<p id="v57"><sup><small>57</small></sup>  Mutta Elisabetin synnyttämisen aika tuli; ja hän synnytti pojan. <sup id="cite32"><a href="#fn32">[32]</a></sup> <sup id="cite33"><a href="#fn33">[33]</a></sup></p>
<p id="v58"><sup><small>58</small></sup>  Ja kun hänen naapurinsa ja sukulaisensa kuulivat, että Herra oli tehnyt hänelle suuren laupeuden, iloitsivat he hänen kanssansa. </p>
<p id="v59"><sup><small>59</small></sup>  Ja kahdeksantena päivänä he tulivat ympärileikkaamaan lasta ja tahtoivat antaa hänelle hänen isänsä mukaan nimen Sakarias. <sup id="cite34"><a href="#fn34">[34]</a></sup></p>
<p id="v60"><sup><small>60</small></sup>  Mutta hänen äitinsä vastasi ja sanoi: "Ei suinkaan, vaan hänen nimensä on oleva Johannes". </p>
<p id="v61"><sup><small>61</small></sup>  Niin he sanoivat hänelle: "Eihän sinun suvussasi ole ketään, jolla on se nimi". </p>
<p id="v62"><sup><small>62</small></sup>  Ja he kysyivät viittomalla lapsen isältä, minkä nimen hän tahtoi hänelle annettavaksi. </p>
<p id="v63"><sup><small>63</small></sup>  Niin hän pyysi taulun ja kirjoitti siihen nämä sanat: "Johannes on hänen nimensä". Ja kaikki ihmettelivät. </p>
<p id="v64"><sup><small>64</small></sup>  Ja kohta hänen suunsa aukeni, ja hänen kielensä vapautui, ja hän puhui kiittäen Jumalaa. </p>
<p id="v65"><sup><small>65</small></sup>  Ja tuli pelko kaikille heidän ympärillään asuvaisille, ja koko Juudean vuorimaassa puhuttiin kaikista näistä tapahtumista; </p>
<p id="v66"><sup><small>66</small></sup>  ja kaikki, jotka niistä kuulivat, panivat ne mieleensä ja sanoivat: "Mikähän tästä lapsesta tulee?" Sillä Herran käsi oli hänen kanssansa. </p>
<p id="v67"><sup><small>67</small></sup>  Ja Sakarias, hänen isänsä, täytettiin Pyhällä Hengellä, ja hän ennusti sanoen: <sup id="cite35"><a href="#fn35">[35]</a></sup></p>
<p id="v68"><sup><small>68</small></sup>  "Kiitetty olkoon Herra, Israelin Jumala, sillä hän on katsonut kansansa puoleen ja valmistanut sille lunastuksen <sup id="cite36"><a href="#fn36">[36]</a></sup></p>
<p id="v69"><sup><small>69</small></sup>  ja kohottanut meille pelastuksen sarven palvelijansa Daavidin huoneesta <sup id="cite37"><a href="#fn37">[37]</a></sup></p>
<p id="v70"><sup><small>70</small></sup>  - niinkuin hän on puhunut hamasta ikiajoista pyhäin profeettainsa suun kautta - </p>
<p id="v71"><sup><small>71</small></sup>  pelastukseksi vihollisistamme ja kaikkien niiden kädestä, jotka meitä vihaavat, </p>
<p id="v72"><sup><small>72</small></sup>  tehdäkseen laupeuden meidän isillemme ja muistaakseen pyhän liittonsa, </p>
<p id="v73"><sup><small>73</small></sup>  sen valan, jonka hän vannoi Aabrahamille, meidän isällemme; </p>
<p id="v74"><sup><small>74</small></sup>  suodakseen meidän, vapahdettuina vihollistemme kädestä, pelkäämättä palvella häntä </p>
<p id="v75"><sup><small>75</small></sup>  pyhyydessä ja vanhurskaudessa hänen edessään kaikkina elinpäivinämme. </p>
<p id="v76"><sup><small>76</small></sup>  Ja sinä, lapsukainen, olet kutsuttava Korkeimman profeetaksi, sillä sinä olet käyvä Herran edellä valmistaaksesi hänen teitään, </p>
<p id="v77"><sup><small>77</small></sup>  antaaksesi hänen kansalleen pelastuksen tuntemisen heidän syntiensä anteeksisaamisessa, </p>
<p id="v78"><sup><small>78</small></sup>  meidän Jumalamme sydämellisen laupeuden tähden, jonka kautta meidän puoleemme katsoo aamun koitto korkeudesta, <sup id="cite38"><a href="#fn38">[38]</a></sup></p>
<p id="v79"><sup><small>79</small></sup>  loistaen meille, jotka istumme pimeydessä ja kuoleman varjossa, ja ohjaten meidän jalkamme rauhan tielle." <sup id="cite39"><a href="#fn39">[39]</a></sup></p>
<p id="v80"><sup><small>80</small></sup>  Ja lapsi kasvoi ja vahvistui hengessä. Ja hän oli erämaassa siihen päivään asti, jona hän oli astuva Israelin eteen. <sup id="cite40"><a href="#fn40">[40]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/Luke/Index">Indeksi</a></td>
        <td><a href="/fi/Bible/Luke/2">Evankeliumi Luukkaan mukaan - Luku 2</a></td>
      </tr>
    </tbody>
  </table>
</figure>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 1:5 <i>Vanhempien koulutus</i>: <a href="/fi/The_Urantia_Book/135#p0_3">U-k 135:0.3</a>. </li>
  <li id="fn2"><a href="#cite2">↑</a> 1:5-7 <i>Johanneksen vanhemmat</i>: <a href="/fi/The_Urantia_Book/122#p2_1">U-k 122:2.1</a>. </li>
  <li id="fn3"><a href="#cite3">↑</a> 1:5a <i>Kuningas Herodes</i>: <a href="/fi/The_Urantia_Book/121#p2_9">U-k 121:2.9</a>. </li>
  <li id="fn4"><a href="#cite4">↑</a> 1:8-10 <i>Sakariaksen toiminta</i>: <a href="/fi/The_Urantia_Book/122#p2_3">U-k 122:2.3</a>. </li>
  <li id="fn5"><a href="#cite5">↑</a> 1:11-12 <i>Gabrielin ulkonäkö</i>: <a href="/fi/The_Urantia_Book/122#p2_2">U-k 122:2.2</a>. </li>
  <li id="fn6"><a href="#cite6">↑</a> 1:11-19,24-25 <i>Jeesus kertoi: Gabrielin vierailu Elisabetille</i>: <a href="/fi/The_Urantia_Book/135#p8_7">U-k 135:8.7</a>. </li>
  <li id="fn7"><a href="#cite7">↑</a> 1:11-23 <i>Sakariuksen uni</i>: <a href="/fi/The_Urantia_Book/135#p0_1">U-k 135:0.1</a>. </li>
  <li id="fn8"><a href="#cite8">↑</a> 1:13-17 <i>Gabrielin viesti Sakariakselle</i>: <a href="/fi/The_Urantia_Book/122#p2_3">U-k 122:2.3</a>. </li>
  <li id="fn9"><a href="#cite9">↑</a> 1:14 <i>Täydellinen rauha</i>: <a href="/fi/The_Urantia_Book/100#p6_6">U-k 100:6.6</a>. </li>
  <li id="fn10"><a href="#cite10">↑</a> 1:15 <i>Johanneksesta tulee nasaretilainen</i>: <a href="/fi/The_Urantia_Book/135#p1_1">U-k 135:1.1</a>. </li>
  <li id="fn11"><a href="#cite11">↑</a> 1:17 <i>Elian henki ja voima</i>: <a href="/fi/The_Urantia_Book/135#p6_3">U-k 135:6.3</a>. </li>
  <li id="fn12"><a href="#cite12">↑</a> 1:18 <i>Sakarias epäilee</i>: <a href="/fi/The_Urantia_Book/122#p2_5">U-k 122:2.5</a>. </li>
  <li id="fn13"><a href="#cite13">↑</a> 1:24 <i>Elisabetin salaisuus</i>: <a href="/fi/The_Urantia_Book/135#p0_1">U-k 135:0.1</a>. </li>
  <li id="fn14"><a href="#cite14">↑</a> 1:24-25 <i>Elisabetin salaisuus</i>: <a href="/fi/The_Urantia_Book/122#p2_5">U-k 122:2.5</a>. </li>
  <li id="fn15"><a href="#cite15">↑</a> 1:26 <i>Asui Nasaretissa</i>: <a href="/fi/The_Urantia_Book/122#p5_9">U-k 122:5.9</a>. </li>
  <li id="fn16"><a href="#cite16">↑</a> 1:26-27 <i>Gabriel ilmestyy Marialle</i>: <a href="/fi/The_Urantia_Book/122#p2_6">U-k 122:2.6</a>.  <i>Gabriel ilmestyy Marialle</i>: <a href="/fi/The_Urantia_Book/122#p3_1">U-k 122:3.1</a>. </li>
  <li id="fn17"><a href="#cite17">↑</a> 1:26-38 <i>Ainoa yliluonnollinen teko</i>: <a href="/fi/The_Urantia_Book/122#p3_4">U-k 122:3.4</a>.  <i>Jeesus kertoi Gabrielin vierailusta Marian luona</i>: <a href="/fi/The_Urantia_Book/135#p9_1">U-k 135:9.1</a>. </li>
  <li id="fn18"><a href="#cite18">↑</a> 1:26-56 <i>Jeesuksen vanhemmat</i>: <a href="/fi/The_Urantia_Book/122#p1_3">U-k 122:1.3</a>. </li>
  <li id="fn19"><a href="#cite19">↑</a> 1:27 <i>Joseph ei Davidin linjaa</i>: <a href="/fi/The_Urantia_Book/122#p4_3">U-k 122:4.3</a>. </li>
  <li id="fn20"><a href="#cite20">↑</a> 1:28-37 <i>Marian ilmestys</i>: <a href="/fi/The_Urantia_Book/122#p3_1">U-k 122:3.1</a>. </li>
  <li id="fn21"><a href="#cite21">↑</a> 1:30-33 <i>Mikaelin inkarnaatio</i>: <a href="/fi/The_Urantia_Book/119#p7_5">U-k 119:7.5</a>. </li>
  <li id="fn22"><a href="#cite22">↑</a> 1:31 <i>Jeesuksen nimi</i>: <a href="/fi/The_Urantia_Book/122#p3_1">U-k 122:3.1</a>. </li>
  <li id="fn23"><a href="#cite23">↑</a> 1:32 <i>Kuningas Daavidin valtaistuin</i>: <a href="/fi/The_Urantia_Book/141#p2_1">U-k 141:2.1</a>.  <i>Valtakunta tulevaisuuden toivona</i>: <a href="/fi/The_Urantia_Book/170#p1_3">U-k 170:1.3</a>. </li>
  <li id="fn24"><a href="#cite24">↑</a> 1:32-33 <i>Raamatun epätarkkuuksia</i>: <a href="/fi/The_Urantia_Book/122#p4_2">U-k 122:4.2</a>. </li>
  <li id="fn25"><a href="#cite25">↑</a> 1:33 <i>Ikuinen valtakunta</i>: <a href="/fi/The_Urantia_Book/140#p1_2">U-k 140:1.2</a>. </li>
  <li id="fn26"><a href="#cite26">↑</a> 1:35 <i>Jeesus, Jumalan poika</i>: <a href="/fi/The_Urantia_Book/136#p1_1">U-k 136:1.1</a>.  <i>Jumalallisen poikuuden evankeliumi</i>: <a href="/fi/The_Urantia_Book/141#p3_5">U-k 141:3.5</a>.  <i>Jeesus, Jumalan Poika</i>: <a href="/fi/The_Urantia_Book/157#p5_1">U-k 157:5.1</a>. </li>
  <li id="fn27"><a href="#cite27">↑</a> 1:37 <i>Jumalan kanssa kaikki on mahdollista</i>: <a href="/fi/The_Urantia_Book/131#p10_2">U-k 131:10.2</a>.  <i>Kaikki on mahdollista uskoville</i>: <a href="/fi/The_Urantia_Book/158#p5_2">U-k 158:5.2</a>.  <i>Jumalan kanssa mikään ei ole mahdotonta</i>: <a href="/fi/The_Urantia_Book/163#p3_2">U-k 163:3.2</a>.  <i>Jumalan kanssa kaikki on mahdollista</i>: <a href="/fi/The_Urantia_Book/3#p2_2">U-k 3:2.2</a>.  <i>Osa 1: Kaikki mahdollista</i>: <a href="/fi/The_Urantia_Book/2#p1_2">U-k 2:1.2</a>.  <i>Jumalalle mikään ei ole mahdotonta</i>: <a href="/fi/The_Urantia_Book/26#p5_3">U-k 26:5.3</a>. </li>
  <li id="fn28"><a href="#cite28">↑</a> 1:39-40 <i>Maria vierailee Elisabetin luona</i>: <a href="/fi/The_Urantia_Book/122#p2_6">U-k 122:2.6</a>. </li>
  <li id="fn29"><a href="#cite29">↑</a> 1:52 <i>Joka alentaa itsensä, se korotetaan</i>: <a href="/fi/The_Urantia_Book/167#p1_5">U-k 167:1.5</a>.  <i>Nöyrtynyt / korotettu</i>: <a href="/fi/The_Urantia_Book/175#p1_10">U-k 175:1.10</a>. </li>
  <li id="fn30"><a href="#cite30">↑</a> 1:53 <i>Jeesus tuomitsi rikkaat</i>: <a href="/fi/The_Urantia_Book/196#p2_8">U-k 196:2.8</a>. </li>
  <li id="fn31"><a href="#cite31">↑</a> 1:56 <i>Vierailun pituus</i>: <a href="/fi/The_Urantia_Book/122#p2_6">U-k 122:2.6</a>. </li>
  <li id="fn32"><a href="#cite32">↑</a> 1:57 <i>Johannes Kastajan syntymä</i>: <a href="/fi/The_Urantia_Book/135#p0_1">U-k 135:0.1</a>. </li>
  <li id="fn33"><a href="#cite33">↑</a> 1:57-63 <i>Johanneksen syntymä ja lapsuus</i>: <a href="/fi/The_Urantia_Book/122#p2_7">U-k 122:2.7</a>. </li>
  <li id="fn34"><a href="#cite34">↑</a> 1:59 <i>Johannes ympärileikataan</i>: <a href="/fi/The_Urantia_Book/135#p0_2">U-k 135:0.2</a>. </li>
  <li id="fn35"><a href="#cite35">↑</a> 1:67 <i>Annan runo</i>: <a href="/fi/The_Urantia_Book/122#p9_4">U-k 122:9.4</a>. </li>
  <li id="fn36"><a href="#cite36">↑</a> 1:68-79 <i>Lunastushymni</i>: <a href="/fi/The_Urantia_Book/122#p9_5">U-k 122:9.5</a>. </li>
  <li id="fn37"><a href="#cite37">↑</a> 1:69,77 <i>Pelastuksen evankeliumi</i>: <a href="/fi/The_Urantia_Book/190#p4_1">U-k 190:4.1</a>.  <i>Jumalan pelastuksen evankeliumi</i>: <a href="/fi/The_Urantia_Book/190#p5_4">U-k 190:5.4</a>. </li>
  <li id="fn38"><a href="#cite38">↑</a> 1:78-79 <i>Jeesus on maailman valo</i>: <a href="/fi/The_Urantia_Book/162#p5_2">U-k 162:5.2</a>. </li>
  <li id="fn39"><a href="#cite39">↑</a> 1:79 <i>Pysyvä rauha</i>: <a href="/fi/The_Urantia_Book/5#p4_2">U-k 5:4.2</a>.  <i>Todellinen valo</i>: <a href="/fi/The_Urantia_Book/40#p5_16">U-k 40:5.16</a>.  <i>Todellisen valon valaisema</i>: <a href="/fi/The_Urantia_Book/52#p1_7">U-k 52:1.7</a>.  <i># 1 Ohjausvalo</i>: <a href="/fi/The_Urantia_Book/107#p4_5">U-k 107:4.5</a>.  <i>Hengen valovoima</i>: <a href="/fi/The_Urantia_Book/107#p4_5">U-k 107:4.5</a>.  <i>Valo hengellisessä pimeydessä</i>: <a href="/fi/The_Urantia_Book/191#p4_3">U-k 191:4.3</a>.  <i>Pimeys valkeudeksi</i>: <a href="/fi/The_Urantia_Book/155#p6_3">U-k 155:6.3</a>.  <i>Hengen valo</i>: <a href="/fi/The_Urantia_Book/0#p6_9">U-k 0:6.9</a>. </li>
  <li id="fn40"><a href="#cite40">↑</a> 1:80 <i>Johnin nuoruus, pukeutuminen</i>: <a href="/fi/The_Urantia_Book/135#p1_4">U-k 135:1.4</a>.  <i>Johanneksen nuoruus</i>: <a href="/fi/The_Urantia_Book/122#p2_8">U-k 122:2.8</a>. </li>
</ol>
</div>
