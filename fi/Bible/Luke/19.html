<!--
title: Evankeliumi Luukkaan mukaan - Luku 19
description: 
published: true
date: 2022-10-6T10:23:21Z
tags: bible, bible—luke
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Luke/18">Evankeliumi Luukkaan mukaan - Luku 18</a></td>
        <td><a href="/fi/Bible/Luke/Index">Indeksi</a></td>
        <td><a href="/fi/Bible/Luke/20">Evankeliumi Luukkaan mukaan - Luku 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja hän tuli Jerikon kaupunkiin ja kulki sen läpi. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja katso, siellä oli mies, nimeltä Sakkeus; ja hän oli publikaanien päämies ja oli rikas. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Ja hän koetti saada nähdä Jeesusta, kuka hän oli, mutta ei voinut kansalta, kun oli varreltansa vähäinen. </p>
<p id="v4"><sup><small>4</small></sup>  Niin hän juoksi edelle ja nousi metsäviikunapuuhun nähdäkseen hänet, sillä Jeesus oli kulkeva siitä ohitse. </p>
<p id="v5"><sup><small>5</small></sup>  Ja tultuaan sille paikalle Jeesus katsahti ylös ja sanoi hänelle: "Sakkeus, tule nopeasti alas, sillä tänään minun pitää oleman sinun huoneessasi". <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Ja hän tuli nopeasti alas ja otti hänet iloiten vastaan. </p>
<p id="v7"><sup><small>7</small></sup>  Ja sen nähdessään kaikki nurisivat sanoen: "Syntisen miehen luokse hän meni majailemaan". <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Mutta Sakkeus astui esiin ja sanoi Herralle: "Katso, Herra, puolet omaisuudestani minä annan köyhille, ja jos joltakulta olen jotakin petoksella ottanut, niin annan nelinkertaisesti takaisin". </p>
<p id="v9"><sup><small>9</small></sup>  Niin Jeesus sanoi hänestä: "Tänään on pelastus tullut tälle huoneelle, koska hänkin on Aabrahamin poika; <sup id="cite5"><a href="#fn5">[5]</a></sup></p>
<p id="v10"><sup><small>10</small></sup>  sillä Ihmisen Poika on tullut etsimään ja pelastamaan sitä, mikä kadonnut on". <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Ja heidän tätä kuunnellessaan hän puhui vielä vertauksen, koska hän oli lähellä Jerusalemia ja he luulivat, että Jumalan valtakunta oli kohta ilmestyvä. <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v12"><sup><small>12</small></sup>  Hän sanoi näin: "Eräs jalosukuinen mies lähti matkalle kaukaiseen maahan saadakseen itsellensä kuninkuuden ja sitten palatakseen. <sup id="cite9"><a href="#fn9">[9]</a></sup></p>
<p id="v13"><sup><small>13</small></sup>  Ja hän kutsui luoksensa kymmenen palvelijaansa, antoi heille kymmenen leiviskää ja sanoi heille: 'Asioikaa näillä, kunnes minä tulen'. <sup id="cite10"><a href="#fn10">[10]</a></sup></p>
<p id="v14"><sup><small>14</small></sup>  Mutta hänen kansalaisensa vihasivat häntä ja lähettivät lähettiläät hänen jälkeensä sanomaan: 'Emme tahdo tätä kuninkaaksemme'. </p>
<p id="v15"><sup><small>15</small></sup>  Ja saatuansa kuninkuuden ja palattuansa hän käski kutsua eteensä ne palvelijat, joille hän oli antanut rahat, saadakseen tietää, mitä kukin oli asioimisellaan ansainnut. <sup id="cite11"><a href="#fn11">[11]</a></sup> <sup id="cite12"><a href="#fn12">[12]</a></sup></p>
<p id="v16"><sup><small>16</small></sup>  Niin ensimmäinen tuli esiin ja sanoi: 'Herra, sinun leiviskäsi on tuottanut kymmenen leiviskää'. <sup id="cite13"><a href="#fn13">[13]</a></sup></p>
<p id="v17"><sup><small>17</small></sup>  Ja hän sanoi hänelle: 'Hyvä on, sinä hyvä palvelija; koska vähimmässä olet ollut uskollinen, niin saat vallita kymmentä kaupunkia'. <sup id="cite14"><a href="#fn14">[14]</a></sup></p>
<p id="v18"><sup><small>18</small></sup>  Ja toinen tuli ja sanoi: 'Herra, sinun leiviskäsi on tuottanut viisi leiviskää'. </p>
<p id="v19"><sup><small>19</small></sup>  Niin hän sanoi tällekin: 'Sinä, vallitse sinä viittä kaupunkia'. </p>
<p id="v20"><sup><small>20</small></sup>  Vielä tuli yksi ja sanoi: 'Herra, katso, tässä on sinun leiviskäsi, jota olen säilyttänyt liinasessa. </p>
<p id="v21"><sup><small>21</small></sup>  Sillä minä pelkäsin sinua, koska olet ankara mies: sinä otat, mitä et ole talteen pannut, ja leikkaat, mitä et ole kylvänyt.' </p>
<p id="v22"><sup><small>22</small></sup>  Hän sanoi hänelle: 'Oman sanasi mukaan minä sinut tuomitsen, sinä paha palvelija. Sinä tiesit minut ankaraksi mieheksi, joka otan, mitä en ole talteen pannut, ja leikkaan, mitä en ole kylvänyt; </p>
<p id="v23"><sup><small>23</small></sup>  miksi et siis antanut rahojani rahanvaihtajan pöytään, että minä tultuani olisin saanut periä ne korkoineen?' </p>
<p id="v24"><sup><small>24</small></sup>  Ja hän sanoi vieressä seisoville: 'Ottakaa häneltä pois se leiviskä ja antakaa sille, jolla on kymmenen leiviskää'. <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v25"><sup><small>25</small></sup>  - Niin he sanoivat hänelle: 'Herra, hänellä on jo kymmenen leiviskää'. - </p>
<p id="v26"><sup><small>26</small></sup>  'Minä sanon teille: jokaiselle, jolla on, annetaan; mutta jolla ei ole, siltä otetaan pois sekin, mikä hänellä on. <sup id="cite17"><a href="#fn17">[17]</a></sup></p>
<p id="v27"><sup><small>27</small></sup>  Mutta viholliseni, jotka eivät tahtoneet minua kuninkaaksensa, tuokaa tänne ja teloittakaa minun edessäni.'" </p>
<p id="v28"><sup><small>28</small></sup>  Ja tämän sanottuaan hän kulki edellä vaeltaen ylös Jerusalemiin. <sup id="cite18"><a href="#fn18">[18]</a></sup></p>
<p id="v29"><sup><small>29</small></sup>  Ja tapahtui, kun hän tuli lähelle Beetfagea ja Betaniaa, sille vuorelle, jota kutsutaan Öljymäeksi, että hän lähetti kaksi opetuslastaan <sup id="cite19"><a href="#fn19">[19]</a></sup></p>
<p id="v30"><sup><small>30</small></sup>  sanoen: "Menkää edessä olevaan kylään, niin sinne tullessanne te löydätte sidottuna varsan, jonka selässä ei vielä yksikään ihminen ole istunut; päästäkää se ja tuokaa tänne. </p>
<p id="v31"><sup><small>31</small></sup>  Ja jos joku kysyy teiltä: 'Miksi te sen päästätte?' niin sanokaa näin: 'Herra tarvitsee sitä'." </p>
<p id="v32"><sup><small>32</small></sup>  Ja lähetetyt menivät ja havaitsivat niin olevan, kuin hän oli heille sanonut. <sup id="cite20"><a href="#fn20">[20]</a></sup></p>
<p id="v33"><sup><small>33</small></sup>  Ja heidän päästäessään varsaa sen omistajat sanoivat heille: "Miksi te päästätte varsan?" </p>
<p id="v34"><sup><small>34</small></sup>  Niin he sanoivat: "Herra tarvitsee sitä". </p>
<p id="v35"><sup><small>35</small></sup>  Ja he veivät sen Jeesuksen luo ja heittivät vaatteensa varsan selkään ja istuttivat Jeesuksen niiden päälle. <sup id="cite21"><a href="#fn21">[21]</a></sup></p>
<p id="v36"><sup><small>36</small></sup>  Ja hänen kulkiessaan kansa levitti vaatteensa tielle. <sup id="cite22"><a href="#fn22">[22]</a></sup></p>
<p id="v37"><sup><small>37</small></sup>  Ja kun hän jo oli lähellä, laskeutuen Öljymäen rinnettä, rupesi koko opetuslasten joukko iloiten kiittämään Jumalaa suurella äänellä kaikista voimallisista teoista, jotka he olivat nähneet, </p>
<p id="v38"><sup><small>38</small></sup>  sanoen: "Siunattu olkoon hän, joka tulee, Kuningas Herran nimessä; rauha taivaassa ja kunnia korkeuksissa!" </p>
<p id="v39"><sup><small>39</small></sup>  Ja muutamat fariseukset kansanjoukosta sanoivat hänelle: "Opettaja, nuhtele opetuslapsiasi". <sup id="cite23"><a href="#fn23">[23]</a></sup></p>
<p id="v40"><sup><small>40</small></sup>  Mutta hän vastasi ja sanoi: "Minä sanon teille: jos nämä olisivat vaiti, niin kivet huutaisivat". </p>
<p id="v41"><sup><small>41</small></sup>  Ja kun hän tuli lähemmäksi ja näki kaupungin, itki hän sitä <sup id="cite24"><a href="#fn24">[24]</a></sup> <sup id="cite25"><a href="#fn25">[25]</a></sup></p>
<p id="v42"><sup><small>42</small></sup>  ja sanoi: "Jospa tietäisit sinäkin tänä päivänä, mikä rauhaasi sopii! Mutta nyt se on sinun silmiltäsi salattu. </p>
<p id="v43"><sup><small>43</small></sup>  Sillä sinulle tulevat ne päivät, jolloin sinun vihollisesi sinut vallilla saartavat ja piirittävät sinut ja ahdistavat sinua joka puolelta; <sup id="cite26"><a href="#fn26">[26]</a></sup></p>
<p id="v44"><sup><small>44</small></sup>  ja he kukistavat sinut maan tasalle ja surmaavat lapsesi, jotka sinussa ovat, eivätkä jätä sinuun kiveä kiven päälle, sentähden ettet etsikkoaikaasi tuntenut." </p>
<p id="v45"><sup><small>45</small></sup>  Ja hän meni pyhäkköön ja rupesi ajamaan myyjiä ulos <sup id="cite27"><a href="#fn27">[27]</a></sup> <sup id="cite28"><a href="#fn28">[28]</a></sup> <sup id="cite29"><a href="#fn29">[29]</a></sup></p>
<p id="v46"><sup><small>46</small></sup>  ja sanoi heille: "Kirjoitettu on: 'Minun huoneeni on oleva rukoushuone', mutta te olette tehneet siitä ryövärien luolan." </p>
<p id="v47"><sup><small>47</small></sup>  Ja hän opetti joka päivä pyhäkössä. Mutta ylipapit ja kirjanoppineet sekä kansan ensimmäiset miettivät, miten saisivat hänet surmatuksi; <sup id="cite30"><a href="#fn30">[30]</a></sup></p>
<p id="v48"><sup><small>48</small></sup>  mutta he eivät keksineet, mitä tekisivät, sillä kaikki kansa riippui hänessä ja kuunteli häntä. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Luke/18">Evankeliumi Luukkaan mukaan - Luku 18</a></td>
        <td><a href="/fi/Bible/Luke/Index">Indeksi</a></td>
        <td><a href="/fi/Bible/Luke/20">Evankeliumi Luukkaan mukaan - Luku 20</a></td>
      </tr>
    </tbody>
  </table>
</figure>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 19:1-4 <i>Sakkeus nousi puuhun</i>: <a href="/fi/The_Urantia_Book/171#p6_1">U-k 171:6.1</a>. </li>
  <li id="fn2"><a href="#cite2">↑</a> 19:2-6 <i>publikaanien ja syntisten ystävä</i>: <a href="/fi/The_Urantia_Book/121#p8_8">U-k 121:8.8</a>. </li>
  <li id="fn3"><a href="#cite3">↑</a> 19:5-6 <i>Jeesus kutsuu itsensä vierailulle</i>: <a href="/fi/The_Urantia_Book/171#p6_1">U-k 171:6.1</a>. </li>
  <li id="fn4"><a href="#cite4">↑</a> 19:7-8 <i>Sakkeuksen kääntymys</i>: <a href="/fi/The_Urantia_Book/171#p6_2">U-k 171:6.2</a>. </li>
  <li id="fn5"><a href="#cite5">↑</a> 19:9-10 <i>Jeesus tuli pelastamaan kadonneita</i>: <a href="/fi/The_Urantia_Book/171#p6_3">U-k 171:6.3</a>. </li>
  <li id="fn6"><a href="#cite6">↑</a> 19:10 <i>Jumala etsii syntisiä</i>: <a href="/fi/The_Urantia_Book/159#p5_13">U-k 159:5.13</a>.  <i>Jumala rakastaa jumalattomia</i>: <a href="/fi/The_Urantia_Book/131#p10_4">U-k 131:10.4</a>.  <i>Jeesus tuli etsimään ja pelastamaan kadonneita</i>: <a href="/fi/The_Urantia_Book/157#p6_9">U-k 157:6.9</a>.  <i>Jeesus tuli etsimään ja pelastamaan kadonneita</i>: <a href="/fi/The_Urantia_Book/169#p1_3">U-k 169:1.3</a>.  <i>Etsi ja pelasta kadonneita</i>: <a href="/fi/The_Urantia_Book/190#p5_4">U-k 190:5.4</a>. </li>
  <li id="fn7"><a href="#cite7">↑</a> 19:11 <i>Valtakunnan evankeliumi</i>: <a href="/fi/The_Urantia_Book/143#p1_5">U-k 143:1.5</a>.  <i>Julistakaa valtakunnan perustaminen</i>: <a href="/fi/The_Urantia_Book/137#p8_6">U-k 137:8.6</a>.  <i>Valtakunnan evankeliumi</i>: <a href="/fi/The_Urantia_Book/193#p0_4">U-k 193:0.4</a>.  <i>Jumalan valtakunta</i>: <a href="/fi/The_Urantia_Book/34#p6_13">U-k 34:6.13</a>.  <i>Jumalan valtakunta</i>: <a href="/fi/The_Urantia_Book/153#p2_4">U-k 153:2.4</a>.  <i>Jumalan valtakunta</i>: <a href="/fi/The_Urantia_Book/169#p4_6">U-k 169:4.6</a>.  <i>Valtakunnan evankeliumi</i>: <a href="/fi/The_Urantia_Book/190#p5_4">U-k 190:5.4</a>. </li>
  <li id="fn8"><a href="#cite8">↑</a> 19:11-12,14 <i>Vertaus punnista</i>: <a href="/fi/The_Urantia_Book/171#p8_3">U-k 171:8.3</a>. </li>
  <li id="fn9"><a href="#cite9">↑</a> 19:12-21 <i>Aika on ”yksi lahja” kaikista</i>: <a href="/fi/The_Urantia_Book/28#p6_9">U-k 28:6.9</a>. </li>
  <li id="fn10"><a href="#cite10">↑</a> 19:13 <i>Vertaus punnista, jatkoa</i>: <a href="/fi/The_Urantia_Book/171#p8_4">U-k 171:8.4</a>. </li>
  <li id="fn11"><a href="#cite11">↑</a> 19:15a <i>Vertaus punnista, jatkoa</i>: <a href="/fi/The_Urantia_Book/171#p8_5">U-k 171:8.5</a>. </li>
  <li id="fn12"><a href="#cite12">↑</a> 19:15b-23 <i>Vertaus punnista, jatk.</i>: <a href="/fi/The_Urantia_Book/171#p8_6">U-k 171:8.6</a>. </li>
  <li id="fn13"><a href="#cite13">↑</a> 19:16-19,26 <i>Uskollinen vähässä / uskollinen paljossa</i>: <a href="/fi/The_Urantia_Book/169#p2_6">U-k 169:2.6</a>. </li>
  <li id="fn14"><a href="#cite14">↑</a> 19:17 <i>Hyvin tehty, hyvä ja uskollinen</i>: <a href="/fi/The_Urantia_Book/25#p1_6">U-k 25:1.6</a>. </li>
  <li id="fn15"><a href="#cite15">↑</a> 19:24 <i>Rikkauden rakkaus</i>: <a href="/fi/The_Urantia_Book/163#p2_10">U-k 163:2.10</a>. </li>
  <li id="fn16"><a href="#cite16">↑</a> 19:24-26 <i>Vertaus punnista, päätetty.</i>: <a href="/fi/The_Urantia_Book/171#p8_7">U-k 171:8.7</a>. </li>
  <li id="fn17"><a href="#cite17">↑</a> 19:26 <i>Enemmän annetaan enemmän, vähemmän vähemmän</i>: <a href="/fi/The_Urantia_Book/151#p1_4">U-k 151:1.4</a>.  <i>On antanut, mistä ei ole ottanut</i>: <a href="/fi/The_Urantia_Book/109#p4_5">U-k 109:4.5</a>.  <i>Se, jolla on, saa enemmän</i>: <a href="/fi/The_Urantia_Book/151#p3_1">U-k 151:3.1</a>.  <i>Kenellä on, on annettu; ei ole ottanut</i>: <a href="/fi/The_Urantia_Book/176#p3_5">U-k 176:3.5</a>. </li>
  <li id="fn18"><a href="#cite18">↑</a> 19:28 <i>Jatkettu matka</i>: <a href="/fi/The_Urantia_Book/171#p8_15">U-k 171:8.15</a>. </li>
  <li id="fn19"><a href="#cite19">↑</a> 19:29-31 <i>Apostolit lähetetään hakemaan varsoja</i>: <a href="/fi/The_Urantia_Book/172#p3_6">U-k 172:3.6</a>. </li>
  <li id="fn20"><a href="#cite20">↑</a> 19:32-35a <i>Apostolit hakevat varsan</i>: <a href="/fi/The_Urantia_Book/172#p3_6">U-k 172:3.6</a>. </li>
  <li id="fn21"><a href="#cite21">↑</a> 19:35b-38 <i>Riemuvoittoisa sisääntulo Jerusalemiin</i>: <a href="/fi/The_Urantia_Book/172#p3_9">U-k 172:3.9</a>. </li>
  <li id="fn22"><a href="#cite22">↑</a> 19:36-38 <i>Riemuvoitto</i>: <a href="/fi/The_Urantia_Book/127#p5_6">U-k 127:5.6</a>. </li>
  <li id="fn23"><a href="#cite23">↑</a> 19:39-40 <i>Jeesus puolustaa sisääntuloa</i>: <a href="/fi/The_Urantia_Book/172#p3_13">U-k 172:3.13</a>. </li>
  <li id="fn24"><a href="#cite24">↑</a> 19:41 <i>Ei ole epäinhimillistä itkeä</i>: <a href="/fi/The_Urantia_Book/140#p5_16">U-k 140:5.16</a>. </li>
  <li id="fn25"><a href="#cite25">↑</a> 19:41-44 <i>Jeesuksen valitus Jerusalemin puolesta</i>: <a href="/fi/The_Urantia_Book/172#p3_10">U-k 172:3.10</a>. </li>
  <li id="fn26"><a href="#cite26">↑</a> 19:43-44 <i>Temppeli purettava</i>: <a href="/fi/The_Urantia_Book/128#p5_3">U-k 128:5.3</a>. </li>
  <li id="fn27"><a href="#cite27">↑</a> 19:45-46 <i>Hänen Isänsä talo</i>: <a href="/fi/The_Urantia_Book/125#p1_1">U-k 125:1.1</a>.  <i>Temppelin puhdistaminen</i>: <a href="/fi/The_Urantia_Book/175#p4_6">U-k 175:4.6</a>.  <i>Jeesus puhdistaa temppelin</i>: <a href="/fi/The_Urantia_Book/173#p1_7">U-k 173:1.7</a>. </li>
  <li id="fn28"><a href="#cite28">↑</a> 19:45a <i>Saapuminen temppeliin</i>: <a href="/fi/The_Urantia_Book/173#p0_3">U-k 173:0.3</a>. </li>
  <li id="fn29"><a href="#cite29">↑</a> 19:45b <i>Tahrattomien eläinten myynti</i>: <a href="/fi/The_Urantia_Book/173#p1_1">U-k 173:1.1</a>.  <i>Rahanvaihtajat</i>: <a href="/fi/The_Urantia_Book/173#p1_3">U-k 173:1.3</a>. </li>
  <li id="fn30"><a href="#cite30">↑</a> 19:47b-48 <i>Virkamiehet vihaisia, suunnittelevat Jeesuksen kuolemaa</i>: <a href="/fi/The_Urantia_Book/173#p1_9">U-k 173:1.9</a>. </li>
</ol>
</div>
