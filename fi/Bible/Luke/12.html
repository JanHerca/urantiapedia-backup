<!--
title: Evankeliumi Luukkaan mukaan - Luku 12
description: 
published: true
date: 2022-10-6T10:23:21Z
tags: bible, bible—luke
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Luke/11">Evankeliumi Luukkaan mukaan - Luku 11</a></td>
        <td><a href="/fi/Bible/Luke/Index">Indeksi</a></td>
        <td><a href="/fi/Bible/Luke/13">Evankeliumi Luukkaan mukaan - Luku 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kun sillä välin kansaa oli kokoontunut tuhatmäärin, niin että he polkivat toisiaan, rupesi hän puhumaan opetuslapsillensa: "Ennen kaikkea kavahtakaa fariseusten hapatusta, se on: ulkokultaisuutta. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite21"><a href="#fn21">[21]</a></sup></p>
<p id="v2"><sup><small>2</small></sup>  Ei ole mitään peitettyä, mikä ei tule paljastetuksi, eikä mitään salattua, mikä ei tule tunnetuksi. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v3"><sup><small>3</small></sup>  Sentähden, kaikki, mitä te pimeässä sanotte, joutuu päivänvalossa kuultavaksi, ja mitä korvaan puhutte kammioissa, se katoilta julistetaan. <sup id="cite5"><a href="#fn5">[5]</a></sup></p>
<p id="v4"><sup><small>4</small></sup>  Mutta minä sanon teille, ystävilleni: älkää peljätkö niitä, jotka tappavat ruumiin, eivätkä sen jälkeen voi mitään enempää tehdä. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v5"><sup><small>5</small></sup>  Vaan minä osoitan teille, ketä teidän on pelkääminen: peljätkää häntä, jolla on valta tapettuansa syöstä helvettiin. Niin, minä sanon teille, häntä te peljätkää. </p>
<p id="v6"><sup><small>6</small></sup>  Eikö viittä varpusta myydä kahteen ropoon? Eikä Jumala ole yhtäkään niistä unhottanut. <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v7"><sup><small>7</small></sup>  Ovatpa teidän päänne hiuksetkin kaikki luetut. Älkää peljätkö; te olette suurempiarvoiset kuin monta varpusta. <sup id="cite12"><a href="#fn12">[12]</a></sup></p>
<p id="v8"><sup><small>8</small></sup>  Mutta minä sanon teille: jokaisen, joka tunnustaa minut ihmisten edessä, myös Ihmisen Poika tunnustaa Jumalan enkelien edessä. <sup id="cite13"><a href="#fn13">[13]</a></sup> <sup id="cite14"><a href="#fn14">[14]</a></sup></p>
<p id="v9"><sup><small>9</small></sup>  Mutta joka kieltää minut ihmisten edessä, se kielletään Jumalan enkelien edessä. </p>
<p id="v10"><sup><small>10</small></sup>  Ja jokaiselle, joka sanoo sanan Ihmisen Poikaa vastaan, annetaan anteeksi; mutta sille, joka Pyhää Henkeä pilkkaa, ei anteeksi anneta. <sup id="cite15"><a href="#fn15">[15]</a></sup></p>
<p id="v11"><sup><small>11</small></sup>  Mutta kun he vievät teitä synagoogain ja hallitusten ja esivaltojen eteen, älkää huolehtiko siitä, miten tai mitä vastaisitte puolestanne tahi mitä sanoisitte; <sup id="cite16"><a href="#fn16">[16]</a></sup></p>
<p id="v12"><sup><small>12</small></sup>  sillä Pyhä Henki opettaa teille sillä hetkellä, mitä teidän on sanottava." </p>
<p id="v13"><sup><small>13</small></sup>  Niin muuan mies kansanjoukosta sanoi hänelle: "Opettaja, sano minun veljelleni, että hän jakaisi kanssani perinnön". <sup id="cite17"><a href="#fn17">[17]</a></sup></p>
<p id="v14"><sup><small>14</small></sup>  Mutta hän vastasi hänelle: "Ihminen, kuka on minut asettanut teille tuomariksi tai jakomieheksi?" </p>
<p id="v15"><sup><small>15</small></sup>  Ja hän sanoi heille: "Katsokaa eteenne ja kavahtakaa kaikkea ahneutta, sillä ei ihmisen elämä riipu hänen omaisuudestaan, vaikka sitä ylenpalttisesti olisi". <sup id="cite18"><a href="#fn18">[18]</a></sup></p>
<p id="v16"><sup><small>16</small></sup>  Ja hän puhui heille vertauksen sanoen: "Rikkaan miehen maa kasvoi hyvin. <sup id="cite19"><a href="#fn19">[19]</a></sup></p>
<p id="v17"><sup><small>17</small></sup>  Niin hän mietti mielessään ja sanoi: 'Mitä minä teen, kun ei minulla ole, mihin viljani kokoaisin?' </p>
<p id="v18"><sup><small>18</small></sup>  Ja hän sanoi: 'Tämän minä teen: minä revin maahan aittani ja rakennan suuremmat ja kokoan niihin kaiken eloni ja hyvyyteni; </p>
<p id="v19"><sup><small>19</small></sup>  ja sanon sielulleni: sielu, sinulla on paljon hyvää tallessa moneksi vuodeksi; nauti lepoa, syö, juo ja iloitse'. <sup id="cite20"><a href="#fn20">[20]</a></sup></p>
<p id="v20"><sup><small>20</small></sup>  Mutta Jumala sanoi hänelle: 'Sinä mieletön, tänä yönä sinun sielusi vaaditaan sinulta pois; kenelle sitten joutuu se, minkä sinä olet hankkinut?' <sup id="cite22"><a href="#fn22">[22]</a></sup></p>
<p id="v21"><sup><small>21</small></sup>  Näin käy sen, joka kokoaa aarteita itselleen, mutta jolla ei ole rikkautta Jumalan tykönä." <sup id="cite23"><a href="#fn23">[23]</a></sup> <sup id="cite24"><a href="#fn24">[24]</a></sup></p>
<p id="v22"><sup><small>22</small></sup>  Ja hän sanoi opetuslapsillensa: "Sentähden minä sanon teille: älkää murehtiko hengestänne, mitä söisitte, älkääkä ruumiistanne, mitä päällenne pukisitte. <sup id="cite25"><a href="#fn25">[25]</a></sup> <sup id="cite26"><a href="#fn26">[26]</a></sup> <sup id="cite27"><a href="#fn27">[27]</a></sup></p>
<p id="v23"><sup><small>23</small></sup>  Sillä henki on enemmän kuin ruoka, ja ruumis enemmän kuin vaatteet. </p>
<p id="v24"><sup><small>24</small></sup>  Katselkaa kaarneita: eivät ne kylvä eivätkä leikkaa, eikä niillä ole säilytyshuonetta eikä aittaa; ja Jumala ruokkii ne. Kuinka paljoa suurempiarvoiset te olette kuin linnut! </p>
<p id="v25"><sup><small>25</small></sup>  Ja kuka teistä voi murehtimisellaan lisätä ikäänsä kyynäränkään vertaa? </p>
<p id="v26"><sup><small>26</small></sup>  Jos siis ette voi sitäkään, mikä vähintä on, mitä te murehditte muusta? </p>
<p id="v27"><sup><small>27</small></sup>  Katselkaa kukkia, kuinka ne kasvavat: eivät ne työtä tee eivätkä kehrää. Kuitenkin minä sanon teille: ei Salomo kaikessa loistossansa ollut niin vaatetettu kuin yksi niistä. <sup id="cite28"><a href="#fn28">[28]</a></sup></p>
<p id="v28"><sup><small>28</small></sup>  Jos siis Jumala näin vaatettaa kedon ruohon, joka tänään kasvaa ja huomenna uuniin heitetään, kuinka paljoa ennemmin teidät, te vähäuskoiset! </p>
<p id="v29"><sup><small>29</small></sup>  Älkää siis tekään etsikö, mitä söisitte ja mitä joisitte, älkääkä korkeita tavoitelko. <sup id="cite29"><a href="#fn29">[29]</a></sup></p>
<p id="v30"><sup><small>30</small></sup>  Sillä näitä kaikkia maailman pakanakansat tavoittelevat; mutta teidän Isänne kyllä tietää teidän näitä tarvitsevan. </p>
<p id="v31"><sup><small>31</small></sup>  Vaan etsikää Jumalan valtakuntaa, niin myös nämä teille annetaan sen ohessa. <sup id="cite30"><a href="#fn30">[30]</a></sup> <sup id="cite31"><a href="#fn31">[31]</a></sup></p>
<p id="v32"><sup><small>32</small></sup>  Älä pelkää, sinä piskuinen lauma; sillä teidän Isänne on nähnyt hyväksi antaa teille valtakunnan. <sup id="cite32"><a href="#fn32">[32]</a></sup></p>
<p id="v33"><sup><small>33</small></sup>  Myykää, mitä teillä on, ja antakaa almuja; hankkikaa itsellenne kulumattomat kukkarot, loppumaton aarre taivaisiin, mihin ei varas ulotu ja missä koi ei turmele. <sup id="cite33"><a href="#fn33">[33]</a></sup></p>
<p id="v34"><sup><small>34</small></sup>  Sillä missä teidän aarteenne on, siellä on myös teidän sydämenne. </p>
<p id="v35"><sup><small>35</small></sup>  Olkoot teidän kupeenne vyötetyt ja lamppunne palamassa; <sup id="cite34"><a href="#fn34">[34]</a></sup></p>
<p id="v36"><sup><small>36</small></sup>  ja olkaa te niiden ihmisten kaltaiset, jotka herraansa odottavat, milloin hän palajaa häistä, että he hänen tullessaan ja kolkuttaessaan heti avaisivat hänelle. </p>
<p id="v37"><sup><small>37</small></sup>  Autuaat ne palvelijat, jotka heidän herransa tullessaan tapaa valvomasta! Totisesti minä sanon teille: hän vyöttäytyy ja asettaa heidät aterioimaan ja menee ja palvelee heitä. </p>
<p id="v38"><sup><small>38</small></sup>  Ja jos hän tulee toisella yövartiolla tai kolmannella ja havaitsee heidän näin tekevän, niin autuaat ovat ne palvelijat. </p>
<p id="v39"><sup><small>39</small></sup>  Mutta se tietäkää: jos perheenisäntä tietäisi, millä hetkellä varas tulee, hän ei sallisi taloonsa murtauduttavan. <sup id="cite35"><a href="#fn35">[35]</a></sup></p>
<p id="v40"><sup><small>40</small></sup>  Niin olkaa tekin valmiit, sillä sinä hetkenä, jona ette luule, Ihmisen Poika tulee." </p>
<p id="v41"><sup><small>41</small></sup>  Niin Pietari sanoi: "Herra, meistäkö sinä sanot tämän vertauksen vai myös kaikista muista?" <sup id="cite36"><a href="#fn36">[36]</a></sup></p>
<p id="v42"><sup><small>42</small></sup>  Ja Herra sanoi: "Kuka siis on se uskollinen ja ymmärtäväinen huoneenhaltija, jonka hänen herransa asettaa pitämään huolta hänen palvelusväestään, antamaan heille ajallaan heidän ruokaosansa? <sup id="cite37"><a href="#fn37">[37]</a></sup></p>
<p id="v43"><sup><small>43</small></sup>  Autuas se palvelija, jonka hänen herransa tullessaan havaitsee näin tekevän! </p>
<p id="v44"><sup><small>44</small></sup>  Totisesti minä sanon teille: hän asettaa hänet kaiken omaisuutensa hoitajaksi. </p>
<p id="v45"><sup><small>45</small></sup>  Mutta jos palvelija sanoo sydämessään: 'Herrani tulo viivästyy', ja rupeaa lyömään palvelijoita ja palvelijattaria sekä syömään ja juomaan ja päihdyttämään itseänsä, <sup id="cite38"><a href="#fn38">[38]</a></sup></p>
<p id="v46"><sup><small>46</small></sup>  niin sen palvelijan herra tulee päivänä, jona hän ei odota, ja hetkenä, jota hän ei arvaa, ja hakkaa hänet kappaleiksi ja määrää hänelle saman osan kuin uskottomille. </p>
<p id="v47"><sup><small>47</small></sup>  Ja sitä palvelijaa, joka tiesi herransa tahdon, mutta ei tehnyt valmistuksia eikä toiminut hänen tahtonsa mukaan, rangaistaan monilla lyönneillä. </p>
<p id="v48"><sup><small>48</small></sup>  Sitä taas, joka ei tiennyt, mutta teki semmoista, mikä lyöntejä ansaitsee, rangaistaan vain muutamilla lyönneillä. Sillä jokaiselta, jolle on paljon annettu, myös paljon vaaditaan; ja jolle on paljon uskottu, siltä sitä enemmän kysytään. <sup id="cite39"><a href="#fn39">[39]</a></sup> <sup id="cite40"><a href="#fn40">[40]</a></sup></p>
<p id="v49"><sup><small>49</small></sup>  Tulta minä olen tullut heittämään maan päälle; ja kuinka minä tahtoisinkaan, että se jo olisi syttynyt! </p>
<p id="v50"><sup><small>50</small></sup>  Mutta minä olen kasteella kastettava, ja kuinka minä olenkaan ahdistettu, kunnes se on täytetty! </p>
<p id="v51"><sup><small>51</small></sup>  Luuletteko, että minä olen tullut tuomaan maan päälle rauhaa? Ei, sanon minä teille, vaan eripuraisuutta. <sup id="cite41"><a href="#fn41">[41]</a></sup> <sup id="cite42"><a href="#fn42">[42]</a></sup></p>
<p id="v52"><sup><small>52</small></sup>  Sillä tästedes riitautuu viisi samassa talossa keskenään, kolme joutuu riitaan kahta vastaan ja kaksi kolmea vastaan, <sup id="cite43"><a href="#fn43">[43]</a></sup></p>
<p id="v53"><sup><small>53</small></sup>  isä poikaansa vastaan ja poika isäänsä vastaan, äiti tytärtänsä vastaan ja tytär äitiänsä vastaan, anoppi miniäänsä vastaan ja miniä anoppiansa vastaan." </p>
<p id="v54"><sup><small>54</small></sup>  Ja hän sanoi myöskin kansalle: "Kun näette pilven nousevan lännestä, sanotte kohta: 'Tulee sade'; ja niin tuleekin. <sup id="cite44"><a href="#fn44">[44]</a></sup></p>
<p id="v55"><sup><small>55</small></sup>  Ja kun näette etelätuulen puhaltavan, sanotte: 'Tulee helle'; ja niin tuleekin. </p>
<p id="v56"><sup><small>56</small></sup>  Te ulkokullatut, maan ja taivaan muodon te osaatte arvioida; mutta kuinka ette arvioitse tätä aikaa? </p>
<p id="v57"><sup><small>57</small></sup>  Miksi ette jo itsestänne päätä, mikä oikeata on? </p>
<p id="v58"><sup><small>58</small></sup>  Kun kuljet riitapuolesi kanssa hallitusmiehen eteen, niin tee matkalla voitavasi päästäksesi hänestä sovussa eroon, ettei hän raastaisi sinua tuomarin eteen ja tuomari antaisi sinua oikeudenpalvelijalle, ja ettei oikeudenpalvelija heittäisi sinua vankeuteen. </p>
<p id="v59"><sup><small>59</small></sup>  Minä sanon sinulle: sieltä et pääse, ennenkuin maksat viimeisenkin rovon." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Luke/11">Evankeliumi Luukkaan mukaan - Luku 11</a></td>
        <td><a href="/fi/Bible/Luke/Index">Indeksi</a></td>
        <td><a href="/fi/Bible/Luke/13">Evankeliumi Luukkaan mukaan - Luku 13</a></td>
      </tr>
    </tbody>
  </table>
</figure>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 12:1 <i>Varokaa fariseusten hapatusta</i>: <a href="/fi/The_Urantia_Book/165#p3_2">U-k 165:3.2</a>.  <i>Varokaa fariseusten hapatusta</i>: <a href="/fi/The_Urantia_Book/157#p2_2">U-k 157:2.2</a>.  <i>Varokaa fariseusten hapatusta</i>: <a href="/fi/The_Urantia_Book/157#p7_4">U-k 157:7.4</a>. </li>
  <li id="fn2"><a href="#cite2">↑</a> 12:1a <i>Kokoontuvat väkijoukot</i>: <a href="/fi/The_Urantia_Book/165#p3_1">U-k 165:3.1</a>. </li>
  <li id="fn3"><a href="#cite3">↑</a> 12:2-3 <i>Mikään ei ole salattu, kaikki tulee ilmi</i>: <a href="/fi/The_Urantia_Book/151#p3_1">U-k 151:3.1</a>. </li>
  <li id="fn4"><a href="#cite4">↑</a> 12:2-5 <i>Ei mitään salattua, mikä ei tulisi ilmi</i>: <a href="/fi/The_Urantia_Book/150#p4_2">U-k 150:4.2</a>. </li>
  <li id="fn5"><a href="#cite5">↑</a> 12:3 <i>Julistakaa kotikatoilta</i>: <a href="/fi/The_Urantia_Book/165#p3_3">U-k 165:3.3</a>. </li>
  <li id="fn6"><a href="#cite6">↑</a> 12:4 <i>Jumalaa tuntevalle uskovalle</i>: <a href="/fi/The_Urantia_Book/100#p2_7">U-k 100:2.7</a>. </li>
  <li id="fn7"><a href="#cite7">↑</a> 12:4,4,7,32 <i>”Älkää pelätkö”, sanoi Jeesus</i>: <a href="/fi/The_Urantia_Book/140#p8_20">U-k 140:8.20</a>. </li>
  <li id="fn8"><a href="#cite8">↑</a> 12:4-5 <i>Älkää pelätkö ruumiin tappajia</i>: <a href="/fi/The_Urantia_Book/165#p3_3">U-k 165:3.3</a>. </li>
  <li id="fn9"><a href="#cite9">↑</a> 12:4-7,32 <i>Älkää pelätkö</i>: <a href="/fi/The_Urantia_Book/100#p7_15">U-k 100:7.15</a>. </li>
  <li id="fn10"><a href="#cite10">↑</a> 12:6 <i>Varpunen ei putoa</i>: <a href="/fi/The_Urantia_Book/3#p3_1">U-k 3:3.1</a>. </li>
  <li id="fn11"><a href="#cite11">↑</a> 12:6-7 <i>Varpuset putoavat / karvat numeroitu</i>: <a href="/fi/The_Urantia_Book/150#p4_3">U-k 150:4.3</a>.  <i>Varpuset putoavat, karvat numeroitu</i>: <a href="/fi/The_Urantia_Book/165#p3_4">U-k 165:3.4</a>. </li>
  <li id="fn12"><a href="#cite12">↑</a> 12:7 <i>Pääkarvojen lukumäärä</i>: <a href="/fi/The_Urantia_Book/38#p2_3">U-k 38:2.3</a>.  <i>Hiukset ovat luetut</i>: <a href="/fi/The_Urantia_Book/3#p3_1">U-k 3:3.1</a>. </li>
  <li id="fn13"><a href="#cite13">↑</a> 12:8 <i>Joka tahtoo, se voi tulla</i>: <a href="/fi/The_Urantia_Book/166#p3_7">U-k 166:3.7</a>.  <i>Joka tahtoo, se voi tulla</i>: <a href="/fi/The_Urantia_Book/100#p7_6">U-k 100:7.6</a>.  <i>Joka tahtoo, se voi tulla</i>: <a href="/fi/The_Urantia_Book/139#p12_7">U-k 139:12.7</a>.  <i>Joka tahtoo, se voi tulla</i>: <a href="/fi/The_Urantia_Book/165#p3_8">U-k 165:3.8</a>.  <i>Jokainen, joka tahtoo, pelastuu</i>: <a href="/fi/The_Urantia_Book/131#p10_7">U-k 131:10.7</a>.  <i>Joka tahtoo, se voi tulla</i>: <a href="/fi/The_Urantia_Book/32#p5_8">U-k 32:5.8</a>.  <i>Joka tahtoo, se voi tulla</i>: <a href="/fi/The_Urantia_Book/2#p5_2">U-k 2:5.2</a>. </li>
  <li id="fn14"><a href="#cite14">↑</a> 12:8-9 <i>Tunnusta minut ihmisten edessä</i>: <a href="/fi/The_Urantia_Book/165#p3_5">U-k 165:3.5</a>. </li>
  <li id="fn15"><a href="#cite15">↑</a> 12:10 <i>Anteeksiantamaton synti</i>: <a href="/fi/The_Urantia_Book/165#p3_6">U-k 165:3.6</a>. </li>
  <li id="fn16"><a href="#cite16">↑</a> 12:11-12 <i>Hengen sisäinen todistus</i>: <a href="/fi/The_Urantia_Book/140#p9_3">U-k 140:9.3</a>.  <i>Henki antaa vastauksia</i>: <a href="/fi/The_Urantia_Book/165#p3_7">U-k 165:3.7</a>.  <i>Vaino ja vaara</i>: <a href="/fi/The_Urantia_Book/176#p1_1">U-k 176:1.1</a>. </li>
  <li id="fn17"><a href="#cite17">↑</a> 12:13-15 <i>Rakkaus aineellisiin asioihin</i>: <a href="/fi/The_Urantia_Book/165#p4_1">U-k 165:4.1</a>. </li>
  <li id="fn18"><a href="#cite18">↑</a> 12:15 <i>Omaisuus ei ole onni</i>: <a href="/fi/The_Urantia_Book/140#p8_17">U-k 140:8.17</a>. </li>
  <li id="fn19"><a href="#cite19">↑</a> 12:16-19 <i>Vertaus rikkaasta miehestä</i>: <a href="/fi/The_Urantia_Book/165#p4_2">U-k 165:4.2</a>. </li>
  <li id="fn20"><a href="#cite20">↑</a> 12:19 <i>Fariseukset raportoivat Sanhedrinille</i>: <a href="/fi/The_Urantia_Book/172#p3_14">U-k 172:3.14</a>. </li>
  <li id="fn21"><a href="#cite21">↑</a> 12:1b-2 <i>Varokaa fariseusten hapatusta</i>: <a href="/fi/The_Urantia_Book/165#p3_2">U-k 165:3.2</a>. </li>
  <li id="fn22"><a href="#cite22">↑</a> 12:20-21 <i>Taivaassa ei ole rikkauksia</i>: <a href="/fi/The_Urantia_Book/165#p4_3">U-k 165:4.3</a>. </li>
  <li id="fn23"><a href="#cite23">↑</a> 12:21 <i>Ajallinen v. hengellinen</i>: <a href="/fi/The_Urantia_Book/133#p4_6">U-k 133:4.6</a>. </li>
  <li id="fn24"><a href="#cite24">↑</a> 12:21,31-34 <i>Hengellinen fyysisen yläpuolella</i>: <a href="/fi/The_Urantia_Book/170#p2_5">U-k 170:2.5</a>. </li>
  <li id="fn25"><a href="#cite25">↑</a> 12:22-23 <i>Älkää olko huolissanne hengestänne</i>: <a href="/fi/The_Urantia_Book/140#p6_13">U-k 140:6.13</a>. </li>
  <li id="fn26"><a href="#cite26">↑</a> 12:22-26 <i>Jumala huolehtii</i>: <a href="/fi/The_Urantia_Book/165#p5_2">U-k 165:5.2</a>. </li>
  <li id="fn27"><a href="#cite27">↑</a> 12:22-32 <i>Usko</i>: <a href="/fi/The_Urantia_Book/140#p8_8">U-k 140:8.8</a>. </li>
  <li id="fn28"><a href="#cite28">↑</a> 12:27-28 <i>Te, joilla on vähäinen usko</i>: <a href="/fi/The_Urantia_Book/165#p5_3">U-k 165:5.3</a>. </li>
  <li id="fn29"><a href="#cite29">↑</a> 12:29-30 <i>Isä huolehtii tarpeista</i>: <a href="/fi/The_Urantia_Book/165#p5_3">U-k 165:5.3</a>. </li>
  <li id="fn30"><a href="#cite30">↑</a> 12:31 <i>Etsikää hengen todellista todellisuutta</i>: <a href="/fi/The_Urantia_Book/174#p0_2">U-k 174:0.2</a>.  <i>Etsikää ensin valtakuntaa</i>: <a href="/fi/The_Urantia_Book/137#p8_8">U-k 137:8.8</a>.  <i>Jumalan valtakunnan etsiminen</i>: <a href="/fi/The_Urantia_Book/195#p5_1">U-k 195:5.1</a>.  <i>Todelliset tarpeet täytetään</i>: <a href="/fi/The_Urantia_Book/165#p5_3">U-k 165:5.3</a>.  <i>Etsikää ensin valtakuntaa</i>: <a href="/fi/The_Urantia_Book/140#p1_5">U-k 140:1.5</a>.  <i>Valitsemalla jumalallisen</i>: <a href="/fi/The_Urantia_Book/110#p3_7">U-k 110:3.7</a>.  <i>Etsikää ensin valtakuntaa</i>: <a href="/fi/The_Urantia_Book/196#p0_8">U-k 196:0.8</a>. </li>
  <li id="fn31"><a href="#cite31">↑</a> 12:31-32 <i>Jumalan valtakunta</i>: <a href="/fi/The_Urantia_Book/153#p2_4">U-k 153:2.4</a>.  <i>Valtakunnan evankeliumi</i>: <a href="/fi/The_Urantia_Book/193#p0_4">U-k 193:0.4</a>.  <i>Valtakunnan evankeliumi</i>: <a href="/fi/The_Urantia_Book/190#p5_4">U-k 190:5.4</a>.  <i>Jumalan valtakunta</i>: <a href="/fi/The_Urantia_Book/169#p4_6">U-k 169:4.6</a>.  <i>Julistakaa valtakunnan perustaminen</i>: <a href="/fi/The_Urantia_Book/137#p8_6">U-k 137:8.6</a>.  <i>Valtakunnan evankeliumi</i>: <a href="/fi/The_Urantia_Book/143#p1_5">U-k 143:1.5</a>.  <i>Jumalan valtakunta</i>: <a href="/fi/The_Urantia_Book/34#p6_13">U-k 34:6.13</a>. </li>
  <li id="fn32"><a href="#cite32">↑</a> 12:32-34 <i>Sydän seuraa aarretta</i>: <a href="/fi/The_Urantia_Book/165#p5_4">U-k 165:5.4</a>. </li>
  <li id="fn33"><a href="#cite33">↑</a> 12:33-34 <i>Aarre taivaassa</i>: <a href="/fi/The_Urantia_Book/165#p4_5">U-k 165:4.5</a>.  <i>Kerää aarteita taivaaseen</i>: <a href="/fi/The_Urantia_Book/140#p6_11">U-k 140:6.11</a>.  <i>Hengellisesti viisas</i>: <a href="/fi/The_Urantia_Book/169#p2_2">U-k 169:2.2</a>. </li>
  <li id="fn34"><a href="#cite34">↑</a> 12:35-38 <i>Vertaus: paluu hääjuhlista</i>: <a href="/fi/The_Urantia_Book/165#p5_6">U-k 165:5.6</a>. </li>
  <li id="fn35"><a href="#cite35">↑</a> 12:39-40 <i>Kun sitä vähiten odotetaan</i>: <a href="/fi/The_Urantia_Book/165#p5_7">U-k 165:5.7</a>. </li>
  <li id="fn36"><a href="#cite36">↑</a> 12:41 <i>Kenelle on vertaus?</i>: <a href="/fi/The_Urantia_Book/165#p6_1">U-k 165:6.1</a>. </li>
  <li id="fn37"><a href="#cite37">↑</a> 12:42-44 <i>Luotettu palvelija</i>: <a href="/fi/The_Urantia_Book/165#p6_2">U-k 165:6.2</a>. </li>
  <li id="fn38"><a href="#cite38">↑</a> 12:45-46 <i>Laiska palvelija</i>: <a href="/fi/The_Urantia_Book/165#p6_3">U-k 165:6.3</a>. </li>
  <li id="fn39"><a href="#cite39">↑</a> 12:48 <i>Teiltä vaaditaan enemmän</i>: <a href="/fi/The_Urantia_Book/140#p3_1">U-k 140:3.1</a>. </li>
  <li id="fn40"><a href="#cite40">↑</a> 12:48a-53 <i>Ei rauhaa</i>: <a href="/fi/The_Urantia_Book/165#p6_3">U-k 165:6.3</a>. </li>
  <li id="fn41"><a href="#cite41">↑</a> 12:51 <i>Ei tullut tuomaan rauhaa</i>: <a href="/fi/The_Urantia_Book/160#p5_10">U-k 160:5.10</a>.  <i>Älkää luulko, että minä tulen rauhaa tuomaan</i>: <a href="/fi/The_Urantia_Book/52#p6_1">U-k 52:6.1</a>. </li>
  <li id="fn42"><a href="#cite42">↑</a> 12:51-53 <i>Ei rauhaa, vaan murhetta maan päällä</i>: <a href="/fi/The_Urantia_Book/150#p4_3">U-k 150:4.3</a>. </li>
  <li id="fn43"><a href="#cite43">↑</a> 12:52-53 <i>Viholliset omassa taloudessa</i>: <a href="/fi/The_Urantia_Book/154#p6_9">U-k 154:6.9</a>. </li>
  <li id="fn44"><a href="#cite44">↑</a> 12:54-56 <i>Luonnolliset merkit</i>: <a href="/fi/The_Urantia_Book/157#p2_1">U-k 157:2.1</a>. </li>
</ol>
</div>
