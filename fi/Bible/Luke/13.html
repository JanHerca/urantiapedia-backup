<!--
title: Evankeliumi Luukkaan mukaan - Luku 13
description: 
published: true
date: 2022-10-6T10:23:21Z
tags: bible, bible—luke
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Luke/12">Evankeliumi Luukkaan mukaan - Luku 12</a></td>
        <td><a href="/fi/Bible/Luke/Index">Indeksi</a></td>
        <td><a href="/fi/Bible/Luke/14">Evankeliumi Luukkaan mukaan - Luku 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Samaan aikaan oli saapuvilla muutamia, jotka kertoivat hänelle niistä galilealaisista, joiden veren Pilatus oli sekoittanut heidän uhriensa vereen. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Niin Jeesus vastasi ja sanoi heille: "Luuletteko, että nämä galilealaiset olivat syntisemmät kuin kaikki muut galilealaiset, koska he saivat kärsiä tämän? </p>
<p id="v3"><sup><small>3</small></sup>  Eivät olleet, sanon minä teille, mutta ellette tee parannusta, niin samoin te kaikki hukutte. </p>
<p id="v4"><sup><small>4</small></sup>  Taikka ne kahdeksantoista, jotka saivat surmansa, kun torni Siloassa kaatui heidän päällensä, luuletteko, että he olivat syyllisemmät kuin kaikki muut ihmiset, jotka Jerusalemissa asuvat? </p>
<p id="v5"><sup><small>5</small></sup>  Eivät olleet, sanon minä teille, mutta ellette tee parannusta, niin samoin te kaikki hukutte." </p>
<p id="v6"><sup><small>6</small></sup>  Ja hän puhui tämän vertauksen: "Eräällä miehellä oli viikunapuu istutettuna viinitarhassaan; ja hän tuli etsimään hedelmää siitä, mutta ei löytänyt. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Niin hän sanoi viinitarhurille: 'Katso, kolmena vuotena minä olen käynyt etsimässä hedelmää tästä viikunapuusta, mutta en ole löytänyt. Hakkaa se pois; mitä varten se vielä maata laihduttaa?' </p>
<p id="v8"><sup><small>8</small></sup>  Mutta tämä vastasi ja sanoi hänelle: 'Herra, anna sen olla vielä tämä vuosi; sillä aikaa minä kuokin ja lannoitan maan sen ympäriltä. </p>
<p id="v9"><sup><small>9</small></sup>  Ehkä se ensi vuonna tekee hedelmää; mutta jos ei, niin hakkaa se pois'." </p>
<p id="v10"><sup><small>10</small></sup>  Ja hän oli opettamassa eräässä synagoogassa sapattina. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Ja katso, siellä oli nainen, jossa oli ollut heikkouden henki kahdeksantoista vuotta, ja hän oli koukistunut ja täydelleen kykenemätön oikaisemaan itseänsä. </p>
<p id="v12"><sup><small>12</small></sup>  Hänet nähdessään Jeesus kutsui hänet luoksensa ja sanoi hänelle: "Nainen, sinä olet päässyt heikkoudestasi", </p>
<p id="v13"><sup><small>13</small></sup>  ja pani kätensä hänen päälleen. Ja heti hän oikaisi itsensä suoraksi ja ylisti Jumalaa. </p>
<p id="v14"><sup><small>14</small></sup>  Mutta synagoogan esimies, joka närkästyi siitä, että Jeesus paransi sapattina, rupesi puhumaan ja sanoi kansalle: "Kuusi päivää on, joina tulee työtä tehdä; tulkaa siis niinä päivinä parannuttamaan itseänne, älkääkä sapatinpäivänä". <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Mutta Herra vastasi hänelle ja sanoi: "Te ulkokullatut, eikö jokainen teistä sapattina päästä härkäänsä tai aasiansa seimestä ja vie sitä juomaan? <sup id="cite7"><a href="#fn7">[7]</a></sup></p>
<p id="v16"><sup><small>16</small></sup>  Ja tätä naista, joka on Aabrahamin tytär ja jota saatana on pitänyt sidottuna, katso, jo kahdeksantoista vuotta, tätäkö ei olisi pitänyt päästää siitä siteestä sapatinpäivänä?" </p>
<p id="v17"><sup><small>17</small></sup>  Ja hänen näin sanoessaan kaikki hänen vastustajansa häpesivät, ja kaikki kansa iloitsi kaikista niistä ihmeellisistä teoista, joita hän teki. </p>
<p id="v18"><sup><small>18</small></sup>  Niin hän sanoi: "Minkä kaltainen on Jumalan valtakunta, ja mihin minä sen vertaisin? <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup></p>
<p id="v19"><sup><small>19</small></sup>  Se on sinapinsiemenen kaltainen, jonka mies otti ja kylvi puutarhaansa; ja se kasvoi, ja siitä tuli puu, ja taivaan linnut tekivät pesänsä sen oksille." <sup id="cite11"><a href="#fn11">[11]</a></sup></p>
<p id="v20"><sup><small>20</small></sup>  Ja taas hän sanoi: "Mihin minä vertaisin Jumalan valtakunnan? <sup id="cite12"><a href="#fn12">[12]</a></sup></p>
<p id="v21"><sup><small>21</small></sup>  Se on hapatuksen kaltainen, jonka nainen otti ja sekoitti kolmeen vakalliseen jauhoja, kunnes kaikki happani." <sup id="cite13"><a href="#fn13">[13]</a></sup></p>
<p id="v22"><sup><small>22</small></sup>  Ja hän vaelsi kaupungista kaupunkiin ja kylästä kylään ja opetti, kulkien Jerusalemia kohti. <sup id="cite14"><a href="#fn14">[14]</a></sup></p>
<p id="v23"><sup><small>23</small></sup>  Ja joku kysyi häneltä: "Herra, onko niitä vähän, jotka pelastuvat? Niin hän sanoi heille: </p>
<p id="v24"><sup><small>24</small></sup>  "Kilvoitelkaa päästäksenne sisälle ahtaasta ovesta, sillä monet, sanon minä teille, koettavat päästä sisälle, mutta eivät voi. <sup id="cite15"><a href="#fn15">[15]</a></sup></p>
<p id="v25"><sup><small>25</small></sup>  Sen jälkeen kuin perheenisäntä on noussut ja sulkenut oven ja te rupeatte seisomaan ulkona ja kolkuttamaan ovea sanoen: 'Herra, avaa meille', vastaa hän ja sanoo teille: 'En minä tunne teitä enkä tiedä, mistä te olette'. <sup id="cite16"><a href="#fn16">[16]</a></sup></p>
<p id="v26"><sup><small>26</small></sup>  Silloin te rupeatte sanomaan: 'Mehän söimme ja joimme sinun seurassasi, ja meidän kaduillamme sinä opetit'. </p>
<p id="v27"><sup><small>27</small></sup>  Mutta hän on lausuva: 'Minä sanon teille: en tiedä, mistä te olette. Menkää pois minun tyköäni, kaikki te vääryyden tekijät.' </p>
<p id="v28"><sup><small>28</small></sup>  Siellä on oleva itku ja hammasten kiristys, kun näette Aabrahamin ja Iisakin ja Jaakobin ja kaikkien profeettain olevan Jumalan valtakunnassa, mutta huomaatte itsenne heitetyiksi ulos. <sup id="cite17"><a href="#fn17">[17]</a></sup> <sup id="cite18"><a href="#fn18">[18]</a></sup></p>
<p id="v29"><sup><small>29</small></sup>  Ja tulijoita saapuu idästä ja lännestä ja pohjoisesta ja etelästä, ja he aterioitsevat Jumalan valtakunnassa. </p>
<p id="v30"><sup><small>30</small></sup>  Ja katso, on viimeisiä, jotka tulevat ensimmäisiksi, ja on ensimmäisiä, jotka tulevat viimeisiksi." <sup id="cite19"><a href="#fn19">[19]</a></sup></p>
<p id="v31"><sup><small>31</small></sup>  Samalla hetkellä tuli hänen luoksensa muutamia fariseuksia, ja he sanoivat hänelle: "Lähde ja mene täältä pois, sillä Herodes tahtoo tappaa sinut". <sup id="cite20"><a href="#fn20">[20]</a></sup></p>
<p id="v32"><sup><small>32</small></sup>  Niin hän sanoi heille: "Menkää ja sanokaa sille ketulle: 'Katso, minä ajan ulos riivaajia ja parannan sairaita tänään ja huomenna, ja kolmantena päivänä minä pääsen määräni päähän'. <sup id="cite21"><a href="#fn21">[21]</a></sup></p>
<p id="v33"><sup><small>33</small></sup>  Kuitenkin minun pitää vaeltaman tänään ja huomenna ja ylihuomenna, sillä ei sovi, että profeetta saa surmansa muualla kuin Jerusalemissa. <sup id="cite22"><a href="#fn22">[22]</a></sup></p>
<p id="v34"><sup><small>34</small></sup>  Jerusalem, Jerusalem, sinä, joka tapat profeetat ja kivität ne, jotka ovat sinun tykösi lähetetyt, kuinka usein minä olenkaan tahtonut koota sinun lapsesi, niinkuin kana kokoaa poikansa siipiensä alle! Mutta te ette ole tahtoneet. <sup id="cite23"><a href="#fn23">[23]</a></sup></p>
<p id="v35"><sup><small>35</small></sup>  Katso, 'teidän huoneenne on jäävä hyljätyksi'. Mutta minä sanon teille: te ette näe minua, ennenkuin se aika tulee, jolloin te sanotte: 'Siunattu olkoon hän, joka tulee Herran nimeen'." <sup id="cite24"><a href="#fn24">[24]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Luke/12">Evankeliumi Luukkaan mukaan - Luku 12</a></td>
        <td><a href="/fi/Bible/Luke/Index">Indeksi</a></td>
        <td><a href="/fi/Bible/Luke/14">Evankeliumi Luukkaan mukaan - Luku 14</a></td>
      </tr>
    </tbody>
  </table>
</figure>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 13:1-5 <i>Katastrofit, ei tuomioita</i>: <a href="/fi/The_Urantia_Book/149#p2_10">U-k 149:2.10</a>.  <i>Ajan viattomia uhreja</i>: <a href="/fi/The_Urantia_Book/166#p4_4">U-k 166:4.4</a>. </li>
  <li id="fn2"><a href="#cite2">↑</a> 13:6,9 <i>Vaatimus kantaa hyvää hedelmää</i>: <a href="/fi/The_Urantia_Book/140#p3_19">U-k 140:3.19</a>. </li>
  <li id="fn3"><a href="#cite3">↑</a> 13:6-9 <i>Vaaditaan kantamaan hyvää hedelmää</i>: <a href="/fi/The_Urantia_Book/193#p2_2">U-k 193:2.2</a>.  <i>Karu viikunapuu</i>: <a href="/fi/The_Urantia_Book/166#p4_9">U-k 166:4.9</a>.  <i>Vaatimus kantaa hyvää hedelmää</i>: <a href="/fi/The_Urantia_Book/140#p4_7">U-k 140:4.7</a>. </li>
  <li id="fn4"><a href="#cite4">↑</a> 13:10-13 <i>Parantaminen sapattina</i>: <a href="/fi/The_Urantia_Book/167#p3_1">U-k 167:3.1</a>. </li>
  <li id="fn5"><a href="#cite5">↑</a> 13:10-16 <i>Parantaa sapattina</i>: <a href="/fi/The_Urantia_Book/169#p0_6">U-k 169:0.6</a>. </li>
  <li id="fn6"><a href="#cite6">↑</a> 13:14 <i>Päällikkö arvostelee parantamista</i>: <a href="/fi/The_Urantia_Book/167#p3_2">U-k 167:3.2</a>. </li>
  <li id="fn7"><a href="#cite7">↑</a> 13:15-17 <i>Jeesuksen vastaus</i>: <a href="/fi/The_Urantia_Book/167#p3_3">U-k 167:3.3</a>. </li>
  <li id="fn8"><a href="#cite8">↑</a> 13:18,20,28,29 <i>Julistakaa valtakunnan perustaminen</i>: <a href="/fi/The_Urantia_Book/137#p8_6">U-k 137:8.6</a>.  <i>Jumalan valtakunta</i>: <a href="/fi/The_Urantia_Book/34#p6_13">U-k 34:6.13</a>.  <i>Valtakunnan evankeliumi</i>: <a href="/fi/The_Urantia_Book/193#p0_4">U-k 193:0.4</a>.  <i>Valtakunnan evankeliumi</i>: <a href="/fi/The_Urantia_Book/143#p1_5">U-k 143:1.5</a>. </li>
  <li id="fn9"><a href="#cite9">↑</a> 13:18,20,28-29 <i>Valtakunnan evankeliumi</i>: <a href="/fi/The_Urantia_Book/190#p5_4">U-k 190:5.4</a>.  <i>Jumalan valtakunta</i>: <a href="/fi/The_Urantia_Book/153#p2_4">U-k 153:2.4</a>.  <i>Jumalan valtakunta</i>: <a href="/fi/The_Urantia_Book/169#p4_6">U-k 169:4.6</a>. </li>
  <li id="fn10"><a href="#cite10">↑</a> 13:18-19 <i>Luonteen kasvu</i>: <a href="/fi/The_Urantia_Book/140#p8_27">U-k 140:8.27</a>.  <i>Vertaus sinapinsiemenestä</i>: <a href="/fi/The_Urantia_Book/151#p4_2">U-k 151:4.2</a>. </li>
  <li id="fn11"><a href="#cite11">↑</a> 13:19 <i>Sinapinsiemen</i>: <a href="/fi/The_Urantia_Book/178#p1_15">U-k 178:1.15</a>.  <i>Sinapinsiemen</i>: <a href="/fi/The_Urantia_Book/170#p2_14">U-k 170:2.14</a>. </li>
  <li id="fn12"><a href="#cite12">↑</a> 13:20-21 <i>Vertaus hapatuksesta</i>: <a href="/fi/The_Urantia_Book/151#p4_3">U-k 151:4.3</a>. </li>
  <li id="fn13"><a href="#cite13">↑</a> 13:21 <i>hapate taikinassa</i>: <a href="/fi/The_Urantia_Book/170#p2_14">U-k 170:2.14</a>.  <i>hapate taikinassa</i>: <a href="/fi/The_Urantia_Book/178#p1_15">U-k 178:1.15</a>. </li>
  <li id="fn14"><a href="#cite14">↑</a> 13:22-23 <i>Moniko pelastuu?</i>: <a href="/fi/The_Urantia_Book/166#p3_1">U-k 166:3.1</a>. </li>
  <li id="fn15"><a href="#cite15">↑</a> 13:24 <i>Kaikki voivat mennä portista sisään</i>: <a href="/fi/The_Urantia_Book/166#p3_3">U-k 166:3.3</a>. </li>
  <li id="fn16"><a href="#cite16">↑</a> 13:25-27 <i>Ne, jotka hylkäävät valtakunnan</i>: <a href="/fi/The_Urantia_Book/166#p3_4">U-k 166:3.4</a>. </li>
  <li id="fn17"><a href="#cite17">↑</a> 13:28-29 <i>Monet tulevat</i>: <a href="/fi/The_Urantia_Book/140#p1_2">U-k 140:1.2</a>. </li>
  <li id="fn18"><a href="#cite18">↑</a> 13:28-30 <i>Häviäjät näkevät toisten syövän yhdessä</i>: <a href="/fi/The_Urantia_Book/166#p3_5">U-k 166:3.5</a>. </li>
  <li id="fn19"><a href="#cite19">↑</a> 13:30 <i>Monet, jotka ovat ensimmäiset, jäävät viimeisiksi</i>: <a href="/fi/The_Urantia_Book/163#p3_4">U-k 163:3.4</a>.  <i>Ensimmäinen on viimeinen, viimeinen on ensimmäinen</i>: <a href="/fi/The_Urantia_Book/166#p3_5">U-k 166:3.5</a>.  <i>Viimeisestä tulee ensimmäinen</i>: <a href="/fi/The_Urantia_Book/41#p10_5">U-k 41:10.5</a>. </li>
  <li id="fn20"><a href="#cite20">↑</a> 13:31 <i>Jeesusta varoitetaan salaliitosta tappaa</i>: <a href="/fi/The_Urantia_Book/171#p4_4">U-k 171:4.4</a>. </li>
  <li id="fn21"><a href="#cite21">↑</a> 13:32 <i>Se kettu (Herodes)</i>: <a href="/fi/The_Urantia_Book/126#p5_7">U-k 126:5.7</a>.  <i>Jeesuksen viesti Herodekselle</i>: <a href="/fi/The_Urantia_Book/171#p4_6">U-k 171:4.6</a>. </li>
  <li id="fn22"><a href="#cite22">↑</a> 13:33-35a <i>Keskustelu apostoleille</i>: <a href="/fi/The_Urantia_Book/171#p4_7">U-k 171:4.7</a>. </li>
  <li id="fn23"><a href="#cite23">↑</a> 13:34 <i>Valitusvirsi Jerusalemin puolesta</i>: <a href="/fi/The_Urantia_Book/175#p1_23">U-k 175:1.23</a>. </li>
  <li id="fn24"><a href="#cite24">↑</a> 13:35 <i>Surulliset jäähyväiset</i>: <a href="/fi/The_Urantia_Book/175#p1_24">U-k 175:1.24</a>.  <i>Jätä talo autioksi</i>: <a href="/fi/The_Urantia_Book/177#p3_7">U-k 177:3.7</a>. </li>
</ol>
</div>
