<!--
title: Evankeliumi Luukkaan mukaan - Luku 16
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Luke/15">Evankeliumi Luukkaan mukaan - Luku 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Luke/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Luke/17">Evankeliumi Luukkaan mukaan - Luku 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja hän puhui myös opetuslapsilleen: "Oli rikas mies, jolla oli huoneenhaltija, ja hänelle kanneltiin, että tämä hävitti hänen omaisuuttansa. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja hän kutsui hänet eteensä ja sanoi hänelle: 'Mitä minä kuulenkaan sinusta? Tee tili huoneenhallituksestasi; sillä sinä et saa enää minun huonettani hallita.' </p>
<p id="v3"><sup><small>3</small></sup>  Niin huoneenhaltija sanoi mielessään: 'Mitä minä teen, kun isäntäni ottaa minulta pois huoneenhallituksen? Kaivaa minä en jaksa, kerjuuta häpeän. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Minä tiedän, mitä teen, että ottaisivat minut taloihinsa, kun minut pannaan pois huoneenhallituksesta.' </p>
<p id="v5"><sup><small>5</small></sup>  Ja hän kutsui luoksensa jokaisen herransa velallisista ja sanoi ensimmäiselle: 'Paljonko sinä olet velkaa minun herralleni?' </p>
<p id="v6"><sup><small>6</small></sup>  Tämä sanoi: 'Sata astiaa öljyä'. Niin hän sanoi hänelle: 'Tässä on velkakirjasi, istu ja kirjoita pian viisikymmentä'. </p>
<p id="v7"><sup><small>7</small></sup>  Sitten hän sanoi toiselle: 'Entä sinä, paljonko sinä olet velkaa?' Tämä sanoi: 'Sata tynnyriä nisuja'. Hän sanoi hänelle: 'Tässä on velkakirjasi, kirjoita kahdeksankymmentä'. </p>
<p id="v8"><sup><small>8</small></sup>  Ja herra kehui väärää huoneenhaltijaa siitä, että hän oli menetellyt ovelasti. Sillä tämän maailman lapset ovat omaa sukukuntaansa kohtaan ovelampia kuin valkeuden lapset. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Ja minä sanon teille: tehkää itsellenne ystäviä väärällä mammonalla, että he, kun se loppuu, ottaisivat teidät iäisiin majoihin. </p>
<p id="v10"><sup><small>10</small></sup>  Joka vähimmässä on uskollinen, on paljossakin uskollinen, ja joka vähimmässä on väärä, on paljossakin väärä. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v11"><sup><small>11</small></sup>  Jos siis ette ole olleet uskolliset väärässä mammonassa, kuka teille uskoo sitä, mikä oikeata on? </p>
<p id="v12"><sup><small>12</small></sup>  Ja jos ette ole olleet uskolliset siinä, mikä on toisen omaa, kuka teille antaa sitä, mikä teidän omaanne on? </p>
<p id="v13"><sup><small>13</small></sup>  Ei kukaan palvelija voi palvella kahta herraa; sillä hän on joko tätä vihaava ja toista rakastava, taikka tähän liittyvä ja toista halveksiva. Ette voi palvella Jumalaa ja mammonaa." <sup id="cite8"><a href="#fn8">[8]</a></sup></p>
<p id="v14"><sup><small>14</small></sup>  Tämän kaiken kuulivat fariseukset, jotka olivat rahanahneita, ja he ivasivat häntä. <sup id="cite9"><a href="#fn9">[9]</a></sup></p>
<p id="v15"><sup><small>15</small></sup>  Ja hän sanoi heille: "Te juuri olette ne, jotka teette itsenne vanhurskaiksi ihmisten edessä, mutta Jumala tuntee teidän sydämenne; sillä mikä ihmisten kesken on korkeata, se on Jumalan edessä kauhistus. <sup id="cite10"><a href="#fn10">[10]</a></sup></p>
<p id="v16"><sup><small>16</small></sup>  Laki ja profeetat olivat Johannekseen asti; siitä lähtien julistetaan Jumalan valtakuntaa, ja jokainen tunkeutuu sinne väkisin. <sup id="cite11"><a href="#fn11">[11]</a></sup></p>
<p id="v17"><sup><small>17</small></sup>  Mutta ennemmin taivas ja maa katoavat, kuin yksikään lain piirto häviää. <sup id="cite12"><a href="#fn12">[12]</a></sup></p>
<p id="v18"><sup><small>18</small></sup>  Jokainen, joka hylkää vaimonsa ja nai toisen, tekee huorin; ja joka nai miehensä hylkäämän, tekee huorin. <sup id="cite13"><a href="#fn13">[13]</a></sup></p>
<p id="v19"><sup><small>19</small></sup>  Oli rikas mies, joka pukeutui purppuraan ja hienoihin pellavavaatteisiin ja eli joka päivä ilossa loisteliaasti. <sup id="cite14"><a href="#fn14">[14]</a></sup></p>
<p id="v20"><sup><small>20</small></sup>  Mutta eräs köyhä, nimeltä Lasarus, makasi hänen ovensa edessä täynnä paiseita </p>
<p id="v21"><sup><small>21</small></sup>  ja halusi ravita itseään niillä muruilla, jotka putosivat rikkaan pöydältä. Ja koiratkin tulivat ja nuolivat hänen paiseitansa. </p>
<p id="v22"><sup><small>22</small></sup>  Niin tapahtui, että köyhä kuoli, ja enkelit veivät hänet Aabrahamin helmaan. Ja rikaskin kuoli, ja hänet haudattiin. <sup id="cite15"><a href="#fn15">[15]</a></sup></p>
<p id="v23"><sup><small>23</small></sup>  Ja kun hän nosti silmänsä tuonelassa, vaivoissa ollessaan, näki hän kaukana Aabrahamin ja Lasaruksen hänen helmassaan. </p>
<p id="v24"><sup><small>24</small></sup>  Ja hän huusi sanoen: 'Isä Aabraham, armahda minua ja lähetä Lasarus kastamaan sormensa pää veteen ja jäähdyttämään minun kieltäni, sillä minulla on kova tuska tässä liekissä!' </p>
<p id="v25"><sup><small>25</small></sup>  Mutta Aabraham sanoi: 'Poikani, muista, että sinä eläessäsi sait hyväsi, ja Lasarus samoin sai pahaa; mutta nyt hän täällä saa lohdutusta, sinä taas kärsit tuskaa. </p>
<p id="v26"><sup><small>26</small></sup>  Ja kaiken tämän lisäksi on meidän välillemme ja teidän vahvistettu suuri juopa, että ne, jotka tahtovat mennä täältä teidän luoksenne, eivät voisi, eivätkä ne, jotka siellä ovat, pääsisi yli meidän luoksemme.' <sup id="cite16"><a href="#fn16">[16]</a></sup></p>
<p id="v27"><sup><small>27</small></sup>  Hän sanoi: 'Niin minä siis rukoilen sinua, isä, että lähetät hänet isäni taloon </p>
<p id="v28"><sup><small>28</small></sup>  - sillä minulla on viisi veljeä - todistamaan heille, etteivät hekin joutuisi tähän vaivan paikkaan'. </p>
<p id="v29"><sup><small>29</small></sup>  Mutta Aabraham sanoi: 'Heillä on Mooses ja profeetat; kuulkoot niitä'. </p>
<p id="v30"><sup><small>30</small></sup>  Niin hän sanoi: 'Ei, isä Aabraham; vaan jos joku kuolleista menisi heidän tykönsä, niin he tekisivät parannuksen'. </p>
<p id="v31"><sup><small>31</small></sup>  Mutta Aabraham sanoi hänelle: 'Jos he eivät kuule Moosesta ja profeettoja, niin eivät he usko, vaikka joku kuolleistakin nousisi ylös'." </p>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 16:1-2 <i>Vertaus epärehellisestä taloudenhoitajasta</i>: <a href="/fi/The_Urantia_Book/169#p2_3">U-k 169:2.3</a>. </li>
  <li id="fn2"><a href="#cite2">↑</a> 16:3-8a <i>Itsestään huolehtiva</i>: <a href="/fi/The_Urantia_Book/169#p2_4">U-k 169:2.4</a>. </li>
  <li id="fn3"><a href="#cite3">↑</a> 16:8 <i>Valon lapset</i>: <a href="/fi/The_Urantia_Book/181#p1_2">U-k 181:1.2</a>.  <i>”Valon lapset”</i>: <a href="/fi/The_Urantia_Book/120#p2_2">U-k 120:2.2</a>.  <i>Valon lapset</i>: <a href="/fi/The_Urantia_Book/147#p7_2">U-k 147:7.2</a>.  <i>Valon lapset</i>: <a href="/fi/The_Urantia_Book/193#p0_3">U-k 193:0.3</a>.  <i>Valon lapset</i>: <a href="/fi/The_Urantia_Book/178#p3_4">U-k 178:3.4</a>.  <i>Valon lapset</i>: <a href="/fi/The_Urantia_Book/191#p4_3">U-k 191:4.3</a>.  <i>Valon lapset</i>: <a href="/fi/The_Urantia_Book/180#p4_5">U-k 180:4.5</a>. </li>
  <li id="fn4"><a href="#cite4">↑</a> 16:8-9 <i>Zelotien kysymys</i>: <a href="/fi/The_Urantia_Book/169#p2_1">U-k 169:2.1</a>. </li>
  <li id="fn5"><a href="#cite5">↑</a> 16:8b-9 <i>Tee samoin henkisesti</i>: <a href="/fi/The_Urantia_Book/169#p2_5">U-k 169:2.5</a>. </li>
  <li id="fn6"><a href="#cite6">↑</a> 16:10 <i>Uskollinen vähässä / uskollinen paljossa</i>: <a href="/fi/The_Urantia_Book/169#p2_6">U-k 169:2.6</a>. </li>
  <li id="fn7"><a href="#cite7">↑</a> 16:10-12 <i>Olkaa hyviä taloudenhoitajia</i>: <a href="/fi/The_Urantia_Book/169#p2_6">U-k 169:2.6</a>. </li>
  <li id="fn8"><a href="#cite8">↑</a> 16:13 <i>Kukaan ei voi palvella kahta herraa</i>: <a href="/fi/The_Urantia_Book/169#p2_7">U-k 169:2.7</a>.  <i>Kukaan ei voi palvella kahta herraa</i>: <a href="/fi/The_Urantia_Book/109#p5_4">U-k 109:5.4</a>.  <i>Kukaan ei saa palvella kahta herraa</i>: <a href="/fi/The_Urantia_Book/140#p6_13">U-k 140:6.13</a>. </li>
  <li id="fn9"><a href="#cite9">↑</a> 16:14 <i>Fariseukset pilkkaavat</i>: <a href="/fi/The_Urantia_Book/169#p2_8">U-k 169:2.8</a>. </li>
  <li id="fn10"><a href="#cite10">↑</a> 16:15 <i>Jumala katsoo motiiveja</i>: <a href="/fi/The_Urantia_Book/166#p1_4">U-k 166:1.4</a>.  <i>Jumala tuomitsee ihmisten sydämet</i>: <a href="/fi/The_Urantia_Book/140#p3_19">U-k 140:3.19</a>. </li>
  <li id="fn11"><a href="#cite11">↑</a> 16:16 <i>Julistakaa valtakunnan perustaminen</i>: <a href="/fi/The_Urantia_Book/137#p8_6">U-k 137:8.6</a>.  <i>Jumalan valtakunta</i>: <a href="/fi/The_Urantia_Book/153#p2_4">U-k 153:2.4</a>.  <i>Jumalan valtakunta</i>: <a href="/fi/The_Urantia_Book/34#p6_13">U-k 34:6.13</a>.  <i>Valtakunnan evankeliumi</i>: <a href="/fi/The_Urantia_Book/143#p1_5">U-k 143:1.5</a>.  <i>Valtakunnan evankeliumi</i>: <a href="/fi/The_Urantia_Book/193#p0_4">U-k 193:0.4</a>.  <i>Jumalan valtakunta</i>: <a href="/fi/The_Urantia_Book/169#p4_6">U-k 169:4.6</a>.  <i>Valtakunnan evankeliumi</i>: <a href="/fi/The_Urantia_Book/190#p5_4">U-k 190:5.4</a>. </li>
  <li id="fn12"><a href="#cite12">↑</a> 16:17-26 <i>Sheol</i>: <a href="/fi/The_Urantia_Book/86#p4_8">U-k 86:4.8</a>. </li>
  <li id="fn13"><a href="#cite13">↑</a> 16:18 <i>Avioerosta</i>: <a href="/fi/The_Urantia_Book/140#p6_6">U-k 140:6.6</a>. </li>
  <li id="fn14"><a href="#cite14">↑</a> 16:19-21 <i>Vertaus rikkaasta miehestä ja kerjäläisestä</i>: <a href="/fi/The_Urantia_Book/169#p3_2">U-k 169:3.2</a>. </li>
  <li id="fn15"><a href="#cite15">↑</a> 16:22-31 <i>Ihmiset eivät usko</i>: <a href="/fi/The_Urantia_Book/169#p3_2">U-k 169:3.2</a>. </li>
  <li id="fn16"><a href="#cite16">↑</a> 16:26 <i>Suuri kuilu sinun ja Jumalan välillä</i>: <a href="/fi/The_Urantia_Book/2#p5_6">U-k 2:5.6</a>. </li>
</ol>
</div>
