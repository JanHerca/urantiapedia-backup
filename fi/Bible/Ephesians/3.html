<!--
title: Kirje efesolaisille - Luku 3
description: 
published: true
date: 2022-10-6T10:23:21Z
tags: bible, bible—ephesians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ephesians/2">Kirje efesolaisille - Luku 2</a></td>
        <td><a href="/fi/Bible/Ephesians/Index">Indeksi</a></td>
        <td><a href="/fi/Bible/Ephesians/4">Kirje efesolaisille - Luku 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sen takia minä, Paavali, teidän, pakanain, tähden Kristuksen Jeesuksen vanki, notkistan polveni - </p>
<p id="v2"><sup><small>2</small></sup>  olette kaiketi kuulleet siitä Jumalan armon taloudenhoidosta, mikä on minulle teitä varten annettu, </p>
<p id="v3"><sup><small>3</small></sup>  että näet tämä salaisuus on ilmestyksen kautta tehty minulle tiettäväksi, niinkuin olen siitä edellä lyhyesti kirjoittanut; </p>
<p id="v4"><sup><small>4</small></sup>  josta te sitä lukiessanne voitte huomata, kuinka perehtynyt minä olen Kristuksen salaisuuteen, </p>
<p id="v5"><sup><small>5</small></sup>  jota menneiden sukupolvien aikana ei ole ihmisten lapsille tiettäväksi tehty, niinkuin se nyt Hengessä on ilmoitettu hänen pyhille apostoleilleen ja profeetoille: </p>
<p id="v6"><sup><small>6</small></sup>  että näet pakanatkin ovat kanssaperillisiä ja yhtä ruumista ja osallisia lupaukseen Kristuksessa Jeesuksessa evankeliumin kautta, </p>
<p id="v7"><sup><small>7</small></sup>  jonka palvelijaksi minä olen tullut Jumalan armon lahjan kautta, joka minulle on annettu hänen voimansa vaikutuksesta. </p>
<p id="v8"><sup><small>8</small></sup>  Minulle, kaikista pyhistä halvimmalle, on annettu tämä armo: julistaa pakanoille evankeliumia Kristuksen tutkimattomasta rikkaudesta </p>
<p id="v9"><sup><small>9</small></sup>  ja saattaa kaikille ilmeiseksi, mitä on sen salaisuuden taloudenhoito, joka ikuisista ajoista asti on ollut kätkettynä Jumalassa, kaiken Luojassa, <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  että Jumalan moninainen viisaus seurakunnan kautta nyt tulisi taivaallisten hallitusten ja valtojen tietoon </p>
<p id="v11"><sup><small>11</small></sup>  sen iankaikkisen aivoituksen mukaisesti, jonka hän oli säätänyt Kristuksessa Jeesuksessa, meidän Herrassamme, <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  jossa meillä, uskon kautta häneen, on uskallus ja luottavainen pääsy Jumalan tykö. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Siksi minä pyydän, ettette lannistuisi niiden ahdistusten vuoksi, joita minä teidän tähtenne kärsin, sillä ne ovat teidän kunnianne. </p>
<p id="v14"><sup><small>14</small></sup>  Sentähden minä notkistan polveni Isän edessä, <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  josta kaikki, millä isä on, taivaissa ja maan päällä, saa nimensä, </p>
<p id="v16"><sup><small>16</small></sup>  että hän kirkkautensa runsauden mukaisesti antaisi teidän, sisällisen ihmisenne puolesta, voimassa vahvistua hänen Henkensä kautta <sup id="cite6"><a href="#fn6">[6]</a></sup></p>
<p id="v17"><sup><small>17</small></sup>  ja Kristuksen asua uskon kautta teidän sydämissänne, </p>
<p id="v18"><sup><small>18</small></sup>  niin että te, rakkauteen juurtuneina ja perustuneina, voisitte kaikkien pyhien kanssa käsittää, mikä leveys ja pituus ja korkeus ja syvyys on, </p>
<p id="v19"><sup><small>19</small></sup>  ja oppia tuntemaan Kristuksen rakkauden, joka on kaikkea tietoa ylempänä; että tulisitte täyteen Jumalan kaikkea täyteyttä. <sup id="cite7"><a href="#fn7">[7]</a></sup></p>
<p id="v20"><sup><small>20</small></sup>  Mutta hänelle, joka voi tehdä enemmän, monin verroin enemmän kuin kaikki, mitä me anomme tai ymmärrämme, sen voiman mukaan, joka meissä vaikuttaa, </p>
<p id="v21"><sup><small>21</small></sup>  hänelle kunnia seurakunnassa ja Kristuksessa Jeesuksessa kautta kaikkien sukupolvien, aina ja iankaikkisesti! Amen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ephesians/2">Kirje efesolaisille - Luku 2</a></td>
        <td><a href="/fi/Bible/Ephesians/Index">Indeksi</a></td>
        <td><a href="/fi/Bible/Ephesians/4">Kirje efesolaisille - Luku 4</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 3:9 <i>Luojan pojat</i>: <a href="/fi/The_Urantia_Book/21#p0_1">U-k 21:0.1</a>.  <i>Luoja</i>: <a href="/fi/The_Urantia_Book/131#p10_6">U-k 131:10.6</a>.  <i>Jumala loi kaiken</i>: <a href="/fi/The_Urantia_Book/6#p1_3">U-k 6:1.3</a>.  <i>Mikaelin luomus</i>: <a href="/fi/The_Urantia_Book/57#p3_8">U-k 57:3.8</a>.  <i>Uskollinen ja jumalallinen Luoja</i>: <a href="/fi/The_Urantia_Book/2#p1_2">U-k 2:1.2</a>.  <i>Universaalinen Luoja</i>: <a href="/fi/The_Urantia_Book/142#p3_7">U-k 142:3.7</a>.  <i>Jumala kaiken luojana</i>: <a href="/fi/The_Urantia_Book/0#p2_9">U-k 0:2.9</a>.  <i>Luoja Pojat luovat</i>: <a href="/fi/The_Urantia_Book/21#p2_1">U-k 21:2.1</a>.  <i>Jumala loi</i>: <a href="/fi/The_Urantia_Book/95#p5_9">U-k 95:5.9</a>.  <i>Yhteys Jumalan kanssa</i>: <a href="/fi/The_Urantia_Book/140#p10_1">U-k 140:10.1</a>.  <i>Jumala loi kaiken</i>: <a href="/fi/The_Urantia_Book/131#p2_2">U-k 131:2.2</a>.  <i>Jumala on luonut kaikki asiat ja olennot</i>: <a href="/fi/The_Urantia_Book/131#p10_2">U-k 131:10.2</a>. </li>
  <li id="fn2"><a href="#cite2">↑</a> 3:11 <i>Ikuinen tarkoitus</i>: <a href="/fi/The_Urantia_Book/2#p2_1">U-k 2:2.1</a>. </li>
  <li id="fn3"><a href="#cite3">↑</a> 3:12 <i>Syvä varmuus</i>: <a href="/fi/The_Urantia_Book/5#p4_2">U-k 5:4.2</a>. </li>
  <li id="fn4"><a href="#cite4">↑</a> 3:14 <i>Herran Jeesuksen Kristuksen Isä</i>: <a href="/fi/The_Urantia_Book/194#p3_11">U-k 194:3.11</a>.  <i>Herran Jeesuksen Kristuksen isä</i>: <a href="/fi/The_Urantia_Book/194#p4_6">U-k 194:4.6</a>. </li>
  <li id="fn5"><a href="#cite5">↑</a> 3:14-15 <i>Paavali käytti sanaa ”Jumalan perhe”</i>: <a href="/fi/The_Urantia_Book/170#p2_20">U-k 170:2.20</a>. </li>
  <li id="fn6"><a href="#cite6">↑</a> 3:16 <i>Voiman kautta vahvistunut</i>: <a href="/fi/The_Urantia_Book/34#p6_10">U-k 34:6.10</a>. </li>
  <li id="fn7"><a href="#cite7">↑</a> 3:19 <i>Täynnä Jumalan täyteyttä</i>: <a href="/fi/The_Urantia_Book/34#p6_10">U-k 34:6.10</a>. </li>
</ol>
</div>
