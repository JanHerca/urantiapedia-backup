<!--
title: Kirje efesolaisille - Luku 6
description: 
published: true
date: 2022-10-6T10:23:21Z
tags: bible, bible—ephesians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ephesians/5">Kirje efesolaisille - Luku 5</a></td>
        <td><a href="/fi/Bible/Ephesians/Index">Indeksi</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Lapset, olkaa vanhemmillenne kuuliaiset Herrassa, sillä se on oikein. </p>
<p id="v2"><sup><small>2</small></sup>  "Kunnioita isääsi ja äitiäsi" - tämä on ensimmäinen käsky, jota seuraa lupaus - </p>
<p id="v3"><sup><small>3</small></sup>  "että menestyisit ja kauan eläisit maan päällä". </p>
<p id="v4"><sup><small>4</small></sup>  Ja te isät, älkää kiihoittako lapsianne vihaan, vaan kasvattakaa heitä Herran kurissa ja nuhteessa. </p>
<p id="v5"><sup><small>5</small></sup>  Palvelijat, olkaa kuuliaiset maallisille isännillenne, pelossa ja vavistuksessa, sydämenne yksinkertaisuudessa, niinkuin Kristukselle, </p>
<p id="v6"><sup><small>6</small></sup>  ei silmänpalvelijoina, ihmisille mieliksi, vaan Kristuksen palvelijoina, sydämestänne tehden, mitä Jumala tahtoo, </p>
<p id="v7"><sup><small>7</small></sup>  hyvällä mielellä palvellen, niinkuin palvelisitte Herraa ettekä ihmisiä, </p>
<p id="v8"><sup><small>8</small></sup>  tietäen, että mitä hyvää kukin tekee, sen hän saa takaisin Herralta, olkoonpa orja tai vapaa. </p>
<p id="v9"><sup><small>9</small></sup>  Ja te isännät, tehkää samoin heille, jättäkää pois uhkaileminen, sillä tiedättehän, että sekä heidän että teidän Herranne on taivaissa ja ettei hän katso henkilöön. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Lopuksi, vahvistukaa Herrassa ja hänen väkevyytensä voimassa. </p>
<p id="v11"><sup><small>11</small></sup>  Pukekaa yllenne Jumalan koko sota-asu, voidaksenne kestää perkeleen kavalat juonet. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Sillä meillä ei ole taistelu verta ja lihaa vastaan, vaan hallituksia vastaan, valtoja vastaan, tässä pimeydessä hallitsevia maailmanvaltiaita vastaan, pahuuden henkiolentoja vastaan taivaan avaruuksissa. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Sentähden ottakaa päällenne Jumalan koko sota-asu, voidaksenne pahana päivänä tehdä vastarintaa ja kaikki suoritettuanne pysyä pystyssä. </p>
<p id="v14"><sup><small>14</small></sup>  Seisokaa siis kupeet totuuteen vyötettyinä, ja olkoon pukunanne vanhurskauden haarniska, </p>
<p id="v15"><sup><small>15</small></sup>  ja kenkinä jaloissanne alttius rauhan evankeliumille. </p>
<p id="v16"><sup><small>16</small></sup>  Kaikessa ottakaa uskon kilpi, jolla voitte sammuttaa kaikki pahan palavat nuolet, <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  ja ottakaa vastaan pelastuksen kypäri ja Hengen miekka, joka on Jumalan sana. </p>
<p id="v18"><sup><small>18</small></sup>  Ja tehkää tämä kaikella rukouksella ja anomisella, rukoillen joka aika Hengessä ja sitä varten valvoen kaikessa kestäväisyydessä ja anomisessa kaikkien pyhien puolesta; <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  ja minunkin puolestani, että minulle, kun suuni avaan, annettaisiin oikeat sanat rohkeasti julistaakseni evankeliumin salaisuutta, </p>
<p id="v20"><sup><small>20</small></sup>  jonka tähden minä olen lähettiläänä kahleissa, että minä siitä rohkeasti puhuisin, niinkuin minun puhua tulee. </p>
<p id="v21"><sup><small>21</small></sup>  Mutta että tekin tietäisitte tilani, kuinka minun on, niin on Tykikus, rakas veljeni ja uskollinen palvelija Herrassa, antava teille siitä kaikesta tiedon. <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  Minä lähetän hänet teidän tykönne juuri sitä varten, että saisitte tietää meidän tilamme ja että hän lohduttaisi teidän sydämiänne. </p>
<p id="v23"><sup><small>23</small></sup>  Rauha veljille ja rakkaus, uskon kanssa, Isältä Jumalalta ja Herralta Jeesukselta Kristukselta! </p>
<p id="v24"><sup><small>24</small></sup>  Armo olkoon kaikkien kanssa, jotka rakastavat meidän Herraamme Jeesusta Kristusta - katoamattomuudessa. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ephesians/5">Kirje efesolaisille - Luku 5</a></td>
        <td><a href="/fi/Bible/Ephesians/Index">Indeksi</a></td>
        <td> </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 6:9 <i>Ei juutalainen eikä pakana</i>: <a href="/fi/The_Urantia_Book/190#p4_1">U-k 190:4.1</a>.  <i>Ei kunnioiteta henkilöitä</i>: <a href="/fi/The_Urantia_Book/117#p6_22">U-k 117:6.22</a>.  <i>Jumala ei suosi ketään</i>: <a href="/fi/The_Urantia_Book/156#p2_4">U-k 156:2.4</a>.  <i>Jumala ei katso henkilöitä</i>: <a href="/fi/The_Urantia_Book/1#p4_6">U-k 1:4.6</a>.  <i>Jumala ei katso henkilöitä</i>: <a href="/fi/The_Urantia_Book/133#p0_3">U-k 133:0.3</a>.  <i>Ei kunnioiteta henkilöitä</i>: <a href="/fi/The_Urantia_Book/137#p8_6">U-k 137:8.6</a>.  <i>Ei juutalaisten eikä pakanoiden Jumala</i>: <a href="/fi/The_Urantia_Book/140#p1_2">U-k 140:1.2</a>.  <i>Jeesus ei kunnioita ihmisiä</i>: <a href="/fi/The_Urantia_Book/174#p2_2">U-k 174:2.2</a>.  <i>Jeesus ei kunnioita ihmisiä</i>: <a href="/fi/The_Urantia_Book/139#p10_9">U-k 139:10.9</a>.  <i>Jumala ei katso henkilöitä</i>: <a href="/fi/The_Urantia_Book/175#p2_3">U-k 175:2.3</a>.  <i>Jumala ei katso henkilöitä</i>: <a href="/fi/The_Urantia_Book/192#p2_2">U-k 192:2.2</a>.  <i>Jumala/Poika ei kunnioita ihmisiä</i>: <a href="/fi/The_Urantia_Book/181#p2_14">U-k 181:2.14</a>.  <i>Henkilöiden tasa-arvo</i>: <a href="/fi/The_Urantia_Book/150#p1_3">U-k 150:1.3</a>.  <i>Jumala ei kunnioita rotuja</i>: <a href="/fi/The_Urantia_Book/155#p6_2">U-k 155:6.2</a>.  <i>Ei kunnioiteta henkilöitä</i>: <a href="/fi/The_Urantia_Book/143#p1_5">U-k 143:1.5</a>.  <i>Ei kunnioiteta henkilöitä</i>: <a href="/fi/The_Urantia_Book/148#p6_2">U-k 148:6.2</a>.  <i>Jumala ei katso henkilöitä</i>: <a href="/fi/The_Urantia_Book/40#p10_13">U-k 40:10.13</a>.  <i>Jumala ei katso henkilöitä</i>: <a href="/fi/The_Urantia_Book/12#p7_8">U-k 12:7.8</a>.  <i>Valtakunnassa ei ole eroja</i>: <a href="/fi/The_Urantia_Book/190#p3_1">U-k 190:3.1</a>.  <i>Ei juutalainen eikä pakana</i>: <a href="/fi/The_Urantia_Book/137#p8_11">U-k 137:8.11</a>.  <i>Jumala ei katso henkilöitä</i>: <a href="/fi/The_Urantia_Book/112#p0_10">U-k 112:0.10</a>.  <i>Kaikki ihmiset ovat hengellisesti tasa-arvoisia</i>: <a href="/fi/The_Urantia_Book/134#p4_7">U-k 134:4.7</a>.  <i>Jumala ei katso henkilöitä</i>: <a href="/fi/The_Urantia_Book/2#p3_1">U-k 2:3.1</a>.  <i>Jumala ei katso henkilöitä</i>: <a href="/fi/The_Urantia_Book/166#p4_11">U-k 166:4.11</a>.  <i>Kaikkien Jumalaa etsivien tasa-arvo</i>: <a href="/fi/The_Urantia_Book/138#p4_2">U-k 138:4.2</a>.  <i>Jumala ei katso henkilöitä</i>: <a href="/fi/The_Urantia_Book/3#p1_12">U-k 3:1.12</a>. </li>
  <li id="fn2"><a href="#cite2">↑</a> 6:11-17 <i>Hengelliset aseet</i>: <a href="/fi/The_Urantia_Book/194#p3_11">U-k 194:3.11</a>. </li>
  <li id="fn3"><a href="#cite3">↑</a> 6:12 <i>Tämän maailman ruhtinas</i>: <a href="/fi/The_Urantia_Book/53#p8_5">U-k 53:8.5</a>.  <i>Paholainen, tämän maailman entinen ruhtinas</i>: <a href="/fi/The_Urantia_Book/53#p1_4">U-k 53:1.4</a>.  <i>Prinssi Caligastia</i>: <a href="/fi/The_Urantia_Book/66#p1_1">U-k 66:1.1</a>.  <i>Pahuuden hengelliset sotajoukot</i>: <a href="/fi/The_Urantia_Book/53#p9_2">U-k 53:9.2</a>.  <i>Petos miellytti pahoja</i>: <a href="/fi/The_Urantia_Book/179#p2_3">U-k 179:2.3</a>. </li>
  <li id="fn4"><a href="#cite4">↑</a> 6:16 <i>Usko: panssari syntiä vastaan</i>: <a href="/fi/The_Urantia_Book/53#p8_8">U-k 53:8.8</a>. </li>
  <li id="fn5"><a href="#cite5">↑</a> 6:18 <i>Rukoile hengessä</i>: <a href="/fi/The_Urantia_Book/168#p4_9">U-k 168:4.9</a>. </li>
  <li id="fn6"><a href="#cite6">↑</a> 6:21 <i>Kutsuttu veljeksi ja sisareksi</i>: <a href="/fi/The_Urantia_Book/194#p4_7">U-k 194:4.7</a>. </li>
</ol>
</div>
