<!--
title: Kirje efesolaisille - Luku 5
description: 
published: true
date: 2022-10-6T10:23:21Z
tags: bible, bible—ephesians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ephesians/4">Kirje efesolaisille - Luku 4</a></td>
        <td><a href="/fi/Bible/Ephesians/Index">Indeksi</a></td>
        <td><a href="/fi/Bible/Ephesians/6">Kirje efesolaisille - Luku 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Olkaa siis Jumalan seuraajia, niinkuin rakkaat lapset, </p>
<p id="v2"><sup><small>2</small></sup>  ja vaeltakaa rakkaudessa, niinkuin Kristuskin rakasti teitä ja antoi itsensä meidän edestämme lahjaksi ja uhriksi, Jumalalle "suloiseksi tuoksuksi". <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Mutta haureutta ja minkäänlaista saastaisuutta tai ahneutta älköön edes mainittako teidän keskuudessanne - niinkuin pyhien sopii - </p>
<p id="v4"><sup><small>4</small></sup>  älköön myös rivoutta tai tyhmää lorua tai ilvehtimistä, jotka ovat sopimattomia, vaan paremmin kiitosta. </p>
<p id="v5"><sup><small>5</small></sup>  Sillä sen te tiedätte ja tunnette, ettei yhdelläkään haureellisella eikä saastaisella eikä ahneella - sillä hän on epäjumalanpalvelija - ole perintöosaa Kristuksen ja Jumalan valtakunnassa. </p>
<p id="v6"><sup><small>6</small></sup>  Älköön kukaan pettäkö teitä tyhjillä puheilla, sillä semmoisten tähden kohtaa Jumalan viha tottelemattomuuden lapsia; </p>
<p id="v7"><sup><small>7</small></sup>  älkää siis olko niihin osallisia heidän kanssaan. </p>
<p id="v8"><sup><small>8</small></sup>  Ennen te olitte pimeys, mutta nyt te olette valkeus Herrassa. Vaeltakaa valkeuden lapsina <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  - sillä kaikkinainen hyvyys ja vanhurskaus ja totuus on valkeuden hedelmä - <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  ja tutkikaa, mikä on otollista Herralle; </p>
<p id="v11"><sup><small>11</small></sup>  älköönkä teillä olko mitään osallisuutta pimeyden hedelmättömiin tekoihin, vaan päinvastoin nuhdelkaakin niistä. </p>
<p id="v12"><sup><small>12</small></sup>  Sillä häpeällistä on jo sanoakin, mitä he salassa tekevät; </p>
<p id="v13"><sup><small>13</small></sup>  mutta tämä kaikki tulee ilmi, kun valkeus sen paljastaa, sillä kaikki, mikä tulee ilmi, on valkeutta. </p>
<p id="v14"><sup><small>14</small></sup>  Sentähden sanotaan: "Heräjä sinä, joka nukut, ja nouse kuolleista, niin Kristus sinua valaisee!" </p>
<p id="v15"><sup><small>15</small></sup>  Katsokaa siis tarkoin, kuinka vaellatte: ei niinkuin tyhmät, vaan niinkuin viisaat, </p>
<p id="v16"><sup><small>16</small></sup>  ja ottakaa vaari oikeasta hetkestä, sillä aika on paha. </p>
<p id="v17"><sup><small>17</small></sup>  Älkää sentähden olko mielettömät, vaan ymmärtäkää, mikä Herran tahto on. </p>
<p id="v18"><sup><small>18</small></sup>  Älkääkä juopuko viinistä, sillä siitä tulee irstas meno, vaan täyttykää Hengellä, </p>
<p id="v19"><sup><small>19</small></sup>  puhuen keskenänne psalmeilla ja kiitosvirsillä ja hengellisillä lauluilla, veisaten ja laulaen sydämessänne Herralle, </p>
<p id="v20"><sup><small>20</small></sup>  kiittäen aina Jumalaa ja Isää kaikesta meidän Herramme Jeesuksen Kristuksen nimessä. </p>
<p id="v21"><sup><small>21</small></sup>  Ja olkaa toinen toisellenne alamaiset Kristuksen pelossa. <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  Vaimot, olkaa omille miehillenne alamaiset niinkuin Herralle; </p>
<p id="v23"><sup><small>23</small></sup>  sillä mies on vaimon pää, niinkuin myös Kristus on seurakunnan pää, hän, ruumiin vapahtaja. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Mutta niinkuin seurakunta on Kristukselle alamainen, niin olkoot vaimotkin miehillensä kaikessa alamaiset. </p>
<p id="v25"><sup><small>25</small></sup>  Miehet, rakastakaa vaimojanne, niinkuin Kristuskin rakasti seurakuntaa ja antoi itsensä alttiiksi sen edestä, </p>
<p id="v26"><sup><small>26</small></sup>  että hän sen pyhittäisi, puhdistaen sen, vedellä pesten, sanan kautta, </p>
<p id="v27"><sup><small>27</small></sup>  saadakseen asetetuksi eteensä kirkastettuna seurakunnan, jossa ei olisi tahraa eikä ryppyä eikä mitään muuta sellaista, vaan joka olisi pyhä ja nuhteeton. </p>
<p id="v28"><sup><small>28</small></sup>  Samalla tavoin tulee myös miesten rakastaa vaimojansa niinkuin omia ruumiitaan; joka rakastaa vaimoansa, hän rakastaa itseänsä. </p>
<p id="v29"><sup><small>29</small></sup>  Sillä eihän kukaan koskaan ole vihannut omaa lihaansa, vaan hän ravitsee ja vaalii sitä, niinkuin Kristuskin seurakuntaa, </p>
<p id="v30"><sup><small>30</small></sup>  sillä me olemme hänen ruumiinsa jäseniä. </p>
<p id="v31"><sup><small>31</small></sup>  "Sentähden mies luopukoon isästänsä ja äidistänsä ja liittyköön vaimoonsa, ja ne kaksi tulevat yhdeksi lihaksi." <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  Tämä salaisuus on suuri; minä tarkoitan Kristusta ja seurakuntaa. </p>
<p id="v33"><sup><small>33</small></sup>  Mutta myös teistä kukin kohdaltaan rakastakoon vaimoaan niinkuin itseänsä; mutta vaimo kunnioittakoon miestänsä. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ephesians/4">Kirje efesolaisille - Luku 4</a></td>
        <td><a href="/fi/Bible/Ephesians/Index">Indeksi</a></td>
        <td><a href="/fi/Bible/Ephesians/6">Kirje efesolaisille - Luku 6</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 5:2 <i>Makea maku Jumalan sieraimissa</i>: <a href="/fi/The_Urantia_Book/89#p4_3">U-k 89:4.3</a>.  <i>Jeesus nähdään ihmisuhrina</i>: <a href="/fi/The_Urantia_Book/89#p9_3">U-k 89:9.3</a>. </li>
  <li id="fn2"><a href="#cite2">↑</a> 5:8 <i>Valon lapset</i>: <a href="/fi/The_Urantia_Book/191#p4_3">U-k 191:4.3</a>.  <i>Valon lapset</i>: <a href="/fi/The_Urantia_Book/147#p7_2">U-k 147:7.2</a>.  <i>Valon lapset</i>: <a href="/fi/The_Urantia_Book/181#p1_2">U-k 181:1.2</a>.  <i>Valon lapset</i>: <a href="/fi/The_Urantia_Book/180#p4_5">U-k 180:4.5</a>.  <i>”Valon lapset”</i>: <a href="/fi/The_Urantia_Book/120#p2_2">U-k 120:2.2</a>.  <i>Valon lapset</i>: <a href="/fi/The_Urantia_Book/178#p3_4">U-k 178:3.4</a>.  <i>Valon lapset</i>: <a href="/fi/The_Urantia_Book/193#p0_3">U-k 193:0.3</a>. </li>
  <li id="fn3"><a href="#cite3">↑</a> 5:9 <i>Hengen hedelmä</i>: <a href="/fi/The_Urantia_Book/140#p3_19">U-k 140:3.19</a>.  <i>Hengen hedelmät</i>: <a href="/fi/The_Urantia_Book/99#p5_6">U-k 99:5.6</a>.  <i>Hengen sosiaaliset hedelmät</i>: <a href="/fi/The_Urantia_Book/102#p7_5">U-k 102:7.5</a>.  <i>Hengen hedelmät</i>: <a href="/fi/The_Urantia_Book/34#p6_13">U-k 34:6.13</a>.  <i>Hengen hedelmät</i>: <a href="/fi/The_Urantia_Book/143#p2_8">U-k 143:2.8</a>.  <i>Hengen hedelmät</i>: <a href="/fi/The_Urantia_Book/156#p5_2">U-k 156:5.2</a>.  <i>Hengen hedelmät</i>: <a href="/fi/The_Urantia_Book/181#p2_26">U-k 181:2.26</a>.  <i>Hengen hedelmä</i>: <a href="/fi/The_Urantia_Book/180#p2_5">U-k 180:2.5</a>.  <i>Teokset: Hengen hedelmää, jatkaa</i>: <a href="/fi/The_Urantia_Book/140#p1_4">U-k 140:1.4</a>.  <i>Hengen hedelmät</i>: <a href="/fi/The_Urantia_Book/142#p1_1">U-k 142:1.1</a>.  <i>Hengen hedelmä</i>: <a href="/fi/The_Urantia_Book/194#p3_1">U-k 194:3.1</a>.  <i>Hengen hedelmät</i>: <a href="/fi/The_Urantia_Book/193#p2_2">U-k 193:2.2</a>.  <i>Puu tunnetaan hyvistä hedelmistä</i>: <a href="/fi/The_Urantia_Book/153#p4_4">U-k 153:4.4</a>.  <i>Hedelmistä heidät tunnistaa</i>: <a href="/fi/The_Urantia_Book/5#p2_4">U-k 5:2.4</a>.  <i>Tuomitse hengen hedelmien mukaan</i>: <a href="/fi/The_Urantia_Book/142#p5_2">U-k 142:5.2</a>.  <i>Hengen hedelmät</i>: <a href="/fi/The_Urantia_Book/34#p7_1">U-k 34:7.1</a>.  <i>Hengen hedelmät</i>: <a href="/fi/The_Urantia_Book/193#p1_2">U-k 193:1.2</a>.  <i>Hengen hedelmä</i>: <a href="/fi/The_Urantia_Book/176#p3_5">U-k 176:3.5</a>.  <i>Hengen hedelmä</i>: <a href="/fi/The_Urantia_Book/140#p4_7">U-k 140:4.7</a>. </li>
  <li id="fn4"><a href="#cite4">↑</a> 5:21-32 <i>Paavalin institutionalisoitu kirkko</i>: <a href="/fi/The_Urantia_Book/170#p5_7">U-k 170:5.7</a>. </li>
  <li id="fn5"><a href="#cite5">↑</a> 5:23-24 <i>Kristuksesta tuli kirkon pää</i>: <a href="/fi/The_Urantia_Book/170#p5_17">U-k 170:5.17</a>. </li>
  <li id="fn6"><a href="#cite6">↑</a> 5:31 <i>Kaksi tulee yhdeksi</i>: <a href="/fi/The_Urantia_Book/167#p5_7">U-k 167:5.7</a>. </li>
</ol>
</div>
