<!--
title: Nehemian kirja - Luku 9
description: 
published: true
date: 2023-11-8T20:28:17Z
tags: bible, bible—nehemiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Nehemiah/8">
          <span class="mdi mdi-arrow-left-drop-circle"></span><span class="pl-2">Nehemian kirja - Luku 8</span>
        </a>
        </td>
        <td>
        <a href="/fi/Bible/Nehemiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Nehemiah/10">
          <span class="pr-2">Nehemian kirja - Luku 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta saman kuun kahdentenakymmenentenä neljäntenä päivänä israelilaiset kokoontuivat paastoten, säkit yllä ja multaa pään päällä. </p>
<p id="v2"><sup><small>2</small></sup>  Ja Israelin heimo eristäytyi kaikista muukalaisista, astui esiin ja tunnusti syntinsä ja isiensä rikkomukset. </p>
<p id="v3"><sup><small>3</small></sup>  Sitten he nousivat seisomaan, kukin paikallansa, ja heille luettiin Herran, heidän Jumalansa, lain kirjaa neljännes päivää; ja toisen neljänneksen aikana he tunnustivat syntinsä ja kumartaen rukoilivat Herraa, Jumalaansa. </p>
<p id="v4"><sup><small>4</small></sup>  Ja Jeesua, Baani, Kadmiel, Sebanja, Bunni, Seerebja, Baani ja Kenani nousivat leeviläisten korokkeelle ja huusivat suurella äänellä Herraa, Jumalaansa; </p>
<p id="v5"><sup><small>5</small></sup>  ja leeviläiset Jeesua, Kadmiel, Baani, Hasabneja, Seerebja, Hoodia, Sebanja ja Petahja sanoivat: "Nouskaa ja kiittäkää Herraa, Jumalaanne, iankaikkisesta iankaikkiseen. Ja kiitettäköön sinun kunniallista nimeäsi, joka on korotettu yli kaiken kiitoksen ja ylistyksen. </p>
<p id="v6"><sup><small>6</small></sup>  Sinä yksin olet Herra. Sinä olet tehnyt taivaat ja taivasten taivaat kaikkine joukkoinensa, maan ja kaikki, mitä siinä on, meret ja kaikki, mitä niissä on. Sinä annat elämän niille kaikille, ja taivaan joukot kumartavat sinua. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Sinä olet Herra Jumala, joka valitsit Abramin ja veit hänet pois Kaldean Uurista ja annoit hänelle nimen Aabraham. </p>
<p id="v8"><sup><small>8</small></sup>  Ja sinä havaitsit hänen sydämensä uskolliseksi sinua kohtaan, ja niin sinä teit hänen kanssaan liiton antaaksesi hänen jälkeläisillensä kanaanilaisten, heettiläisten, amorilaisten, perissiläisten, jebusilaisten ja girgasilaisten maan. Ja lupauksesi sinä olet täyttänyt, sillä sinä olet vanhurskas. </p>
<p id="v9"><sup><small>9</small></sup>  Ja sinä näit meidän isiemme kurjuuden Egyptissä ja kuulit heidän huutonsa Kaislameren rannalla. </p>
<p id="v10"><sup><small>10</small></sup>  Sinä teit tunnustekoja ja ihmeitä rangaisten faraota ja kaikkia hänen palvelijoitansa ja kaikkea hänen maansa kansaa; sillä sinä tiesit näiden kohdelleen heitä ylimielisesti, ja sinä teit itsellesi nimen, niinkuin se tänäkin päivänä on. </p>
<p id="v11"><sup><small>11</small></sup>  Meren sinä halkaisit heidän edessänsä kahtia, niin että he kulkivat meren poikki kuivaa myöten; mutta heidän takaa-ajajansa sinä syöksit syvyyteen, niinkuin kiven valtaviin vesiin. </p>
<p id="v12"><sup><small>12</small></sup>  Sinä johdatit heitä päivällä pilvenpatsaasta ja yöllä tulenpatsaasta, valaisten heille tien, jota heidän oli kuljettava. </p>
<p id="v13"><sup><small>13</small></sup>  Ja sinä astuit alas Siinain vuorelle ja puhuit heille taivaasta ja annoit heille oikeat tuomiot ja totiset lait, hyvät säädökset ja käskyt. </p>
<p id="v14"><sup><small>14</small></sup>  Sinä ilmoitit heille pyhän sapattisi ja annoit heille käskyt, säädökset ja lain palvelijasi Mooseksen kautta. </p>
<p id="v15"><sup><small>15</small></sup>  Sinä annoit heille leipää taivaasta heidän nälkäänsä, ja sinä hankit heille vettä kalliosta heidän janoonsa. Ja sinä käskit heidän mennä ottamaan omaksensa maan, jonka sinä olit kättä kohottaen luvannut heille antaa. </p>
<p id="v16"><sup><small>16</small></sup>  Mutta he, meidän isämme, olivat ylimielisiä; he olivat niskureita eivätkä totelleet sinun käskyjäsi. </p>
<p id="v17"><sup><small>17</small></sup>  He eivät tahtoneet totella eivätkä muistaneet ihmeellisiä tekoja, jotka sinä olit heille tehnyt, vaan olivat niskureita ja valitsivat uppiniskaisuudessaan johtajan palatakseen takaisin orjuuteensa. Mutta sinä olet anteeksiantava Jumala, armahtavainen ja laupias, pitkämielinen ja suuri armossa: sinä et heitä hyljännyt. </p>
<p id="v18"><sup><small>18</small></sup>  Vaikka he tekivät itsellensä valetun vasikankuvan ja sanoivat: 'Tämä on sinun jumalasi, joka on johdattanut sinut Egyptistä', ja vaikka he paljon pilkkasivat Jumalaa, </p>
<p id="v19"><sup><small>19</small></sup>  niin sinä suuressa laupeudessasi et kuitenkaan hyljännyt heitä erämaassa. Pilvenpatsas ei väistynyt heidän luotansa päivällä, johtamasta heitä tiellä, eikä tulenpatsas yöllä, valaisemasta heille tietä, jota heidän oli kuljettava. </p>
<p id="v20"><sup><small>20</small></sup>  Hyvän Henkesi sinä annoit heitä opettamaan, mannaasi et kieltänyt heidän suustansa, ja vettä sinä annoit heille heidän janoonsa. </p>
<p id="v21"><sup><small>21</small></sup>  Neljäkymmentä vuotta sinä elätit heitä erämaassa, niin ettei heiltä mitään puuttunut, eivät heidän vaatteensa kuluneet, eivätkä heidän jalkansa ajettuneet. </p>
<p id="v22"><sup><small>22</small></sup>  Sinä annoit heidän haltuunsa valtakuntia ja kansoja ja jaoit ne alue alueelta; ja he valloittivat Siihonin maan - Hesbonin kuninkaan maan - ja Oogin, Baasanin kuninkaan, maan. </p>
<p id="v23"><sup><small>23</small></sup>  Ja heidän lastensa luvun sinä teit paljoksi kuin taivaan tähdet, ja sinä veit heidät siihen maahan, josta olit antanut heidän isillensä lupauksen, että he saavat mennä ottamaan sen omaksensa. </p>
<p id="v24"><sup><small>24</small></sup>  Ja lapset tulivat ja ottivat sen maan omaksensa, ja sinä nöyryytit heidän edessään maan asukkaat, kanaanilaiset, ja annoit nämä heidän käsiinsä, sekä heidän kuninkaansa että sen maan kansat, niin että he tekivät näille, mitä tahtoivat. </p>
<p id="v25"><sup><small>25</small></sup>  Ja he valloittivat varustetut kaupungit ja lihavan maan ja ottivat omikseen talot, jotka olivat täynnä kaikkea hyvää, kallioon hakatut vesisäiliöt, viinitarhat, öljypuut ja hedelmäpuita suuret määrät. He söivät ja tulivat ravituiksi ja lihaviksi ja pitivät hyviä päiviä sinun antimiesi runsaudessa. </p>
<p id="v26"><sup><small>26</small></sup>  Mutta he niskoittelivat ja kapinoivat sinua vastaan, heittivät sinun lakisi selkänsä taa ja tappoivat sinun profeettasi, jotka heitä varoittivat palauttaakseen heidät sinun luoksesi; ja he pilkkasivat paljon Jumalaa. </p>
<p id="v27"><sup><small>27</small></sup>  Sentähden sinä annoit heidät heidän ahdistajainsa käsiin, ja nämä ahdistivat heitä. Mutta kun he ahdinkonsa aikana huusivat sinua, niin sinä taivaasta kuulit ja suuressa laupeudessasi annoit heille vapauttajia, jotka vapauttivat heidät heidän ahdistajainsa käsistä. </p>
<p id="v28"><sup><small>28</small></sup>  Mutta rauhaan päästyään he jälleen tekivät sitä, mikä on pahaa sinun edessäsi. Silloin sinä jätit heidät heidän vihollistensa käsiin, niin että nämä vallitsivat heitä. Mutta kun he jälleen huusivat sinua, kuulit sinä taivaasta ja pelastit heidät laupeudessasi monta kertaa. </p>
<p id="v29"><sup><small>29</small></sup>  Ja sinä varoitit heitä palauttaaksesi heidät seuraamaan sinun lakiasi, mutta he olivat ylimielisiä eivätkä totelleet sinun käskyjäsi, vaan he rikkoivat sinun oikeutesi - se ihminen, joka ne pitää, on niistä elävä - mutta he käänsivät uppiniskaisina selkänsä ja olivat niskureita eivätkä totelleet. </p>
<p id="v30"><sup><small>30</small></sup>  Sinä kärsit heitä monta vuotta ja varoitit heitä Hengelläsi profeettaisi kautta, mutta he eivät ottaneet sitä korviinsa. Niin sinä annoit heidät pakanallisten kansojen käsiin. </p>
<p id="v31"><sup><small>31</small></sup>  Mutta sinä suuressa laupeudessasi et tehnyt loppua heistä etkä hyljännyt heitä; sillä sinä olet armahtavainen ja laupias Jumala. </p>
<p id="v32"><sup><small>32</small></sup>  Ja nyt, Jumalamme, sinä suuri, väkevä ja peljättävä Jumala, joka pidät liiton ja säilytät laupeuden: älä katso vähäksi kaikkea sitä vaivaa, joka on kohdannut meitä, meidän kuninkaitamme, päämiehiämme, pappejamme, profeettojamme, isiämme ja koko sinun kansaasi, Assurin kuningasten ajoista aina tähän päivään saakka. <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  Sinä olet vanhurskas kaikessa, mikä on meitä kohdannut; sillä sinä olet ollut uskollinen teoissasi, mutta me olemme olleet jumalattomat. </p>
<p id="v34"><sup><small>34</small></sup>  Meidän kuninkaamme, päämiehemme, pappimme ja isämme eivät ole seuranneet sinun lakiasi eivätkä tarkanneet sinun käskyjäsi ja säädöksiäsi, jotka sinä olit heille antanut. </p>
<p id="v35"><sup><small>35</small></sup>  Ja vaikka he elivät omassa valtakunnassansa ja siinä antimien runsaudessa, jonka sinä olit heille antanut, ja avarassa ja lihavassa maassa, jonka sinä olit heille antanut, eivät he kuitenkaan palvelleet sinua eivätkä kääntyneet pois pahoista teoistansa. </p>
<p id="v36"><sup><small>36</small></sup>  Katso, me olemme nyt orjia; siinä maassa, jonka sinä meidän isillemme annoit, että he söisivät sen hedelmiä ja antimia, siinä meidän täytyy orjina olla. </p>
<p id="v37"><sup><small>37</small></sup>  Sen runsas sato tulee niille kuninkaille, jotka sinä meidän syntiemme tähden olet pannut meitä hallitsemaan; he vallitsevat meitä ja meidän karjaamme, niinkuin tahtovat, ja me olemme suuressa ahdistuksessa." </p>
<p id="v38"><sup><small>38</small></sup>  "Kaiken tämän johdosta me teemme sitoumuksen ja kirjoitamme siihen nimemme; sinetöidyssä asiakirjassa ovat meidän päämiestemme, leeviläistemme ja pappiemme nimet. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Nehemiah/8">
          <span class="mdi mdi-arrow-left-drop-circle"></span><span class="pl-2">Nehemian kirja - Luku 8</span>
        </a>
        </td>
        <td>
        <a href="/fi/Bible/Nehemiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Nehemiah/10">
          <span class="pr-2">Nehemian kirja - Luku 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 9:6 <i>taivaan ja maan luoja</i>: <a href="/fi/The_Urantia_Book/128#p1_10">U-k 128:1.10</a>.  <i>Jumala loi taivaan ja maan</i>: <a href="/fi/The_Urantia_Book/92#p6_6">U-k 92:6.6</a>.  <i>Jumala on luonut kaikki asiat ja olennot</i>: <a href="/fi/The_Urantia_Book/131#p10_2">U-k 131:10.2</a>.  <i>Jumala säilyttää heidät kaikki</i>: <a href="/fi/The_Urantia_Book/4#p1_5">U-k 4:1.5</a>.  <i>Yksi Jumala</i>: <a href="/fi/The_Urantia_Book/45#p4_8">U-k 45:4.8</a>.  <i>Taivas, taivasten taivas</i>: <a href="/fi/The_Urantia_Book/48#p6_12">U-k 48:6.12</a>.  <i>Jumala loi taivaan ja maan</i>: <a href="/fi/The_Urantia_Book/1#p0_1">U-k 1:0.1</a>.  <i>Jumala on yksi</i>: <a href="/fi/The_Urantia_Book/56#p4_4">U-k 56:4.4</a>.  <i>Taivasten taivas</i>: <a href="/fi/The_Urantia_Book/181#p1_2">U-k 181:1.2</a>.  <i>Yksi Jumala</i>: <a href="/fi/The_Urantia_Book/92#p6_6">U-k 92:6.6</a>.  <i>Yksi Jumala</i>: <a href="/fi/The_Urantia_Book/92#p5_8">U-k 92:5.8</a>.  <i>Taivas, taivasten taivas</i>: <a href="/fi/The_Urantia_Book/48#p6_12">U-k 48:6.12</a>.  <i>Jumala: tekijä, säilyttäjä</i>: <a href="/fi/The_Urantia_Book/131#p2_7">U-k 131:2.7</a>.  <i>Yksi Jumala</i>: <a href="/fi/The_Urantia_Book/131#p10_2">U-k 131:10.2</a>.  <i>Taivasten taivas</i>: <a href="/fi/The_Urantia_Book/3#p1_2">U-k 3:1.2</a>.  <i>Uskollinen ja jumalallinen Luoja</i>: <a href="/fi/The_Urantia_Book/2#p1_2">U-k 2:1.2</a>.  <i>Jumala kaiken luojana</i>: <a href="/fi/The_Urantia_Book/0#p2_9">U-k 0:2.9</a>.  <i>Herra Jumala on yksi</i>: <a href="/fi/The_Urantia_Book/1#p7_6">U-k 1:7.6</a>.  <i>Ei ole Jumalaa sinun lisäksesi</i>: <a href="/fi/The_Urantia_Book/1#p0_1">U-k 1:0.1</a>.  <i>Taivasten taivas</i>: <a href="/fi/The_Urantia_Book/2#p1_1">U-k 2:1.1</a>.  <i>Universaalinen Luoja</i>: <a href="/fi/The_Urantia_Book/142#p3_7">U-k 142:3.7</a>.  <i>Jumala loi kaiken</i>: <a href="/fi/The_Urantia_Book/131#p2_2">U-k 131:2.2</a>.  <i>Herra, meidän Jumalamme, on yksi Jumala</i>: <a href="/fi/The_Urantia_Book/10#p7_1">U-k 10:7.1</a>.  <i>Jumala loi</i>: <a href="/fi/The_Urantia_Book/95#p5_9">U-k 95:5.9</a>.  <i>Jumala loi kaiken</i>: <a href="/fi/The_Urantia_Book/6#p1_3">U-k 6:1.3</a>.  <i>Luoja</i>: <a href="/fi/The_Urantia_Book/131#p10_6">U-k 131:10.6</a>.  <i>Herra on yksi Jumala</i>: <a href="/fi/The_Urantia_Book/96#p5_5">U-k 96:5.5</a>.  <i>Osa 1: Olet Jumala yksin</i>: <a href="/fi/The_Urantia_Book/1#p0_1">U-k 1:0.1</a>. </li>
  <li id="fn2"><a href="#cite2">↑</a> 9:32 <i>Mahtava, kauhea</i>: <a href="/fi/The_Urantia_Book/96#p4_5">U-k 96:4.5</a>. </li>
</ol>
</div>
