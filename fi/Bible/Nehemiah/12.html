<!--
title: Nehemian kirja - Luku 12
description: 
published: true
date: 2022-10-6T10:23:20Z
tags: bible, bible—nehemiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Nehemiah/11">Nehemian kirja - Luku 11</a></td>
        <td><a href="/fi/Bible/Nehemiah/Index">Indeksi</a></td>
        <td><a href="/fi/Bible/Nehemiah/13">Nehemian kirja - Luku 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Nämä olivat ne papit ja leeviläiset, jotka lähtivät Serubbaabelin, Sealtielin pojan, ja Jeesuan kanssa: Seraja, Jeremia, Esra, </p>
<p id="v2"><sup><small>2</small></sup>  Amarja, Malluk, Hattus, </p>
<p id="v3"><sup><small>3</small></sup>  Sekanja, Rehum, Meremot, </p>
<p id="v4"><sup><small>4</small></sup>  Iddo, Ginnetoi, Abia, </p>
<p id="v5"><sup><small>5</small></sup>  Miijamin, Maadja, Bilga, </p>
<p id="v6"><sup><small>6</small></sup>  Semaja, Joojarib, Jedaja, </p>
<p id="v7"><sup><small>7</small></sup>  Sallu, Aamok, Hilkia ja Jedaja. Nämä olivat pappien ja veljiensä päämiehet Jeesuan aikana. </p>
<p id="v8"><sup><small>8</small></sup>  Ja leeviläiset olivat: Jeesua, Binnui, Kadmiel, Seerebja, Juuda ja Mattanja, joka yhdessä veljiensä kanssa johti kiitosveisua; </p>
<p id="v9"><sup><small>9</small></sup>  ja heidän veljensä Bakbukja ja Unni seisoivat vastapäätä heitä tehtäviään suorittamassa. </p>
<p id="v10"><sup><small>10</small></sup>  Jeesualle syntyi Joojakim, Joojakimille syntyi Eljasib, Eljasibille syntyi Joojada, </p>
<p id="v11"><sup><small>11</small></sup>  Joojadalle syntyi Joonatan ja Joonatanille syntyi Jaddua. </p>
<p id="v12"><sup><small>12</small></sup>  Joojakimin aikana olivat seuraavat papit perhekunta-päämiehinä: Serajalla Meraja, Jeremialla Hananja, </p>
<p id="v13"><sup><small>13</small></sup>  Esralla Mesullam, Amarjalla Joohanan, </p>
<p id="v14"><sup><small>14</small></sup>  Mallukilla Joonatan, Sebanjalla Joosef, </p>
<p id="v15"><sup><small>15</small></sup>  Haarimilla Adna, Merajotilla Helkai, </p>
<p id="v16"><sup><small>16</small></sup>  Iddolla Sakarja, Ginnetonilla Mesullam, </p>
<p id="v17"><sup><small>17</small></sup>  Abialla Sikri, Minjaminilla, Mooadjalla Piltai, </p>
<p id="v18"><sup><small>18</small></sup>  Bilgalla Sammua, Semajalla Joonatan, </p>
<p id="v19"><sup><small>19</small></sup>  Joojaribilla Mattenai, Jedajalla Ussi, </p>
<p id="v20"><sup><small>20</small></sup>  Sallailla Kallai, Aamokilla Eeber, </p>
<p id="v21"><sup><small>21</small></sup>  Hilkialla Hasabja ja Jedajalla Netanel. </p>
<p id="v22"><sup><small>22</small></sup>  Leeviläisistä merkittiin Eljasibin, Joojadan, Joohananin ja Jadduan aikana perhekunta-päämiehet muistiin; ja samoin papit persialaisen Daarejaveksen hallitusaikana. </p>
<p id="v23"><sup><small>23</small></sup>  Leevin jälkeläisistä ovat perhekunta-päämiehet merkittyinä aikakirjaan Joohananin, Eljasibin pojan, aikaan asti. </p>
<p id="v24"><sup><small>24</small></sup>  Ja leeviläisten päämiehet olivat Hasabja, Seerebja ja Jeesua, Kadmielin poika, sekä heidän veljensä, jotka seisoivat heitä vastapäätä ylistämässä ja kiittämässä, niinkuin Jumalan mies Daavid oli käskenyt, osasto osaston vieressä; </p>
<p id="v25"><sup><small>25</small></sup>  ja Mattanja, Bakbukja, Obadja, Mesullam, Talmon ja Akkub, ovenvartijat, jotka vartioivat porttien varastohuoneita. </p>
<p id="v26"><sup><small>26</small></sup>  Nämä olivat Joojakimin, Jeesuan pojan, Joosadakin pojanpojan, aikalaisia ja käskynhaltija Nehemian ja pappi Esran, kirjanoppineen, aikalaisia. </p>
<p id="v27"><sup><small>27</small></sup>  Kun Jerusalemin muuri oli vihittävä, haettiin leeviläiset kaikista heidän asuinpaikoistansa ja tuotiin Jerusalemiin viettämään vihkimäjuhlaa iloiten, kiitosvirsiä ja lauluja laulaen, kymbaaleja, harppuja ja kanteleita soittaen. </p>
<p id="v28"><sup><small>28</small></sup>  Niin kokoontuivat veisaajain pojat Lakeudelta, Jerusalemin ympäristöstä, netofalaisten kylistä, </p>
<p id="v29"><sup><small>29</small></sup>  Beet-Gilgalista ja Geban ja Asmavetin peltomailta, sillä veisaajat olivat rakentaneet itselleen kyliä Jerusalemin ympäristöön. </p>
<p id="v30"><sup><small>30</small></sup>  Papit ja leeviläiset puhdistautuivat ja puhdistivat kansan sekä portit ja muurin. </p>
<p id="v31"><sup><small>31</small></sup>  Sitten minä vein Juudan päämiehet rinteelle, muurin yläpuolelle, ja järjestin kaksi suurta laulukuntaa ja juhlakulkuetta muurin yläpuolelle, oikealle kädelle, Lantaportille päin. </p>
<p id="v32"><sup><small>32</small></sup>  Ja heidän jäljessään kulkivat Hoosaja ja toinen puoli Juudan päämiehiä </p>
<p id="v33"><sup><small>33</small></sup>  sekä Asarja, Esra, Mesullam, </p>
<p id="v34"><sup><small>34</small></sup>  Juuda, Benjamin, Semaja ja Jeremia </p>
<p id="v35"><sup><small>35</small></sup>  sekä pappien poikia torvineen, ja Sakarja, Joonatanin poika, joka oli Semajan poika, joka Mattanjan poika, joka Miikajan poika, joka Sakkurin poika, joka Aasafin poika, </p>
<p id="v36"><sup><small>36</small></sup>  sekä hänen veljensä Semaja, Asarel, Milalai, Gilalai, Maai, Netanel, Juuda ja Hanani Daavidin, Jumalan miehen, soittimia kantaen; ja Esra, kirjanoppinut, kulki heidän edellään. </p>
<p id="v37"><sup><small>37</small></sup>  He menivät Lähdeportin ohi ja nousivat suoraan Daavidin kaupungin portaita sinne, mistä noustaan muurille, Daavidin palatsin yläpuolelle, aina Vesiportille asti idässä. </p>
<p id="v38"><sup><small>38</small></sup>  Toinen laulukunta kulki vastakkaiseen suuntaan, ja sen jäljessä minä ja toinen puoli kansaa, muurin yläpuolitse, Uunitornin yläpuolitse, aina Leveälle muurille asti, </p>
<p id="v39"><sup><small>39</small></sup>  ja Efraimin-portin yläpuolitse ja Vanhanportin, Kalaportin, Hananelin-tornin ja Hammea-tornin ohitse aina Lammasportille saakka; ja he asettuivat Vankilaportin luokse. </p>
<p id="v40"><sup><small>40</small></sup>  Sitten molemmat laulukunnat asettuivat Jumalan temppeliin, ja samoin minä ja toinen puoli esimiehiä minun kanssani, </p>
<p id="v41"><sup><small>41</small></sup>  sekä papit Eljakim, Maaseja, Minjamin, Miikaja, Eljoenai, Sakarja ja Hananja torvineen, </p>
<p id="v42"><sup><small>42</small></sup>  ja Maaseja, Semaja, Eleasar, Ussi, Joohanan, Malkia, Eelam ja Eser. Veisaajat kaiuttivat virsiään, ja Jisrahja oli johtajana. </p>
<p id="v43"><sup><small>43</small></sup>  Ja he uhrasivat sinä päivänä suuria uhreja ja iloitsivat, sillä Jumala oli suuresti ilahuttanut heitä; myöskin vaimot ja lapset iloitsivat. Ja ilo kuului Jerusalemista kauas. </p>
<p id="v44"><sup><small>44</small></sup>  Sinä päivänä asetettiin miehiä valvomaan varastokammioita, joissa antimet, uutiset ja kymmenykset säilytettiin. Niihin oli koottava kaupunkien peltomailta papeille ja leeviläisille lain mukaan tulevat osuudet. Sillä Juuda iloitsi palvelusta toimittavista papeista ja leeviläisistä. </p>
<p id="v45"><sup><small>45</small></sup>  Ja nämä toimittivat tehtävänsä Jumalaansa palvellen ja puhdistuksia suorittaen, samoin veisaajat ja ovenvartijat, niinkuin Daavid ja hänen poikansa Salomo olivat käskeneet. </p>
<p id="v46"><sup><small>46</small></sup>  Sillä jo muinoin, Daavidin ja Aasafin aikana, oli veisaajain päämiehiä, ja veisattiin ylistys- ja kiitosvirsiä Jumalalle. </p>
<p id="v47"><sup><small>47</small></sup>  Ja koko Israel antoi Serubbaabelin ja Nehemian aikana veisaajille ja ovenvartijoille heidän osuutensa, heidän jokapäiväiset tarpeensa; he pyhittivät lahjoja myöskin leeviläisille, ja leeviläiset pyhittivät lahjoja Aaronin pojille. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Nehemiah/11">Nehemian kirja - Luku 11</a></td>
        <td><a href="/fi/Bible/Nehemiah/Index">Indeksi</a></td>
        <td><a href="/fi/Bible/Nehemiah/13">Nehemian kirja - Luku 13</a></td>
      </tr>
    </tbody>
  </table>
</figure>
