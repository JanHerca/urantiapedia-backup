<!--
title: Neljäs Mooseksen kirja - Luku 4
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Numbers/3">Neljäs Mooseksen kirja - Luku 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Numbers/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Numbers/5">Neljäs Mooseksen kirja - Luku 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra puhui Moosekselle ja Aaronille sanoen: </p>
<p id="v2"><sup><small>2</small></sup>  "Laske Leevin jälkeläisten joukosta Kehatin jälkeläisten lukumäärä suvuittain ja perhekunnittain, </p>
<p id="v3"><sup><small>3</small></sup>  kolmikymmenvuotiset ja sitä vanhemmat aina viisikymmenvuotisiin saakka, kaikki, joiden on palveltava toimittamalla askareita ilmestysmajassa. </p>
<p id="v4"><sup><small>4</small></sup>  Kehatin poikien palvelustehtävänä ilmestysmajassa olkoon tämä: huolenpito korkeasti-pyhistä. </p>
<p id="v5"><sup><small>5</small></sup>  Ja leirin liikkeelle lähtiessä menkööt Aaron ja hänen poikansa ja päästäkööt alas esiripun sekä peittäkööt sillä lain arkin; </p>
<p id="v6"><sup><small>6</small></sup>  sitten he pankoot sen päälle sireeninnahkapeitteen ja levittäkööt päällimmäiseksi vaatteen, kokonaan punasinisistä langoista tehdyn, ja asettakoot paikoilleen sen korennot. </p>
<p id="v7"><sup><small>7</small></sup>  Ja näkyleipäpöydälle he levittäkööt punasinisen vaatteen ja pankoot sen päälle vadit ja kupit, maljat ja juomauhrikannut; ja ainainen leipä olkoon myös sen päällä. </p>
<p id="v8"><sup><small>8</small></sup>  Sitten he levittäkööt näiden päälle helakanpunaisen vaatteen ja peittäkööt sen sireeninnahkapeitteellä ja asettakoot paikoilleen sen korennot. </p>
<p id="v9"><sup><small>9</small></sup>  Ja he ottakoot punasinisen vaatteen ja peittäkööt seitsenhaaraisen lampun lamppuineen, lamppusaksineen, karstakuppeineen ja kaikkine öljyastioineen, joita sen hoitamisessa käytetään. </p>
<p id="v10"><sup><small>10</small></sup>  Ja he käärikööt sen ja kaiken sen kaluston sireeninnahkapeitteeseen ja pankoot kantopaareille. </p>
<p id="v11"><sup><small>11</small></sup>  Ja kultaiselle alttarille he levittäkööt punasinisen vaatteen ja peittäkööt sen sireeninnahkapeitteellä ja asettakoot paikoilleen sen korennot. </p>
<p id="v12"><sup><small>12</small></sup>  Ja he ottakoot kaiken jumalanpalveluskaluston, jota pyhäkössä käytetään, ja käärikööt sen punasiniseen vaatteeseen ja peittäkööt sen sireeninnahkapeitteellä ja pankoot kantopaareille. </p>
<p id="v13"><sup><small>13</small></sup>  Ja he puhdistakoot tuhasta alttarin sekä levittäkööt sen päälle purppuranpunaisen vaatteen </p>
<p id="v14"><sup><small>14</small></sup>  ja pankoot sen päälle kaiken kaluston, jota alttarilla käytetään: hiilipannut, haarukat, lapiot ja maljat, kaiken alttarikaluston; ja levittäkööt sen päälle sireeninnahkapeitteen ja asettakoot paikoilleen sen korennot. </p>
<p id="v15"><sup><small>15</small></sup>  Ja kun leirin lähtiessä liikkeelle Aaron ja hänen poikansa ovat valmiiksi peittäneet pyhäkön ja pyhäkön kaiken kaluston, niin tulkoot Kehatin pojat kantamaan, mutta älkööt koskeko pyhäkköön, etteivät kuolisi. Tämä on ilmestysmajasta se, mikä on Kehatin poikien kannettava. </p>
<p id="v16"><sup><small>16</small></sup>  Ja Eleasar, pappi Aaronin poika, pitäköön huolen seitsenhaaraisen lampun öljystä, hyvänhajuisesta suitsukkeesta, jokapäiväisestä ruokauhrista ja voiteluöljystä; hän pitäköön huolen koko asumuksesta ja kaikesta, mitä siinä on, pyhäköstä ja sen kalustosta." </p>
<p id="v17"><sup><small>17</small></sup>  Ja Herra puhui Moosekselle ja Aaronille sanoen: </p>
<p id="v18"><sup><small>18</small></sup>  "Älkää päästäkö kehatilaisten sukuhaaraa häviämään leeviläisten joukosta. </p>
<p id="v19"><sup><small>19</small></sup>  Näin siis tehkää heille, että he saisivat elää eivätkä kuolisi lähestyessään kaikkeinpyhintä: Aaron ja hänen poikansa menkööt ja asettakoot heidät jokaisen tekemään palvelustehtäväänsä ja kantamaan kannettavaansa; </p>
<p id="v20"><sup><small>20</small></sup>  mutta älkööt nämä menkö katsomaan pyhiä esineitä, älkööt silmänräpäykseksikään, etteivät kuolisi." </p>
<p id="v21"><sup><small>21</small></sup>  Ja Herra puhui Moosekselle sanoen: </p>
<p id="v22"><sup><small>22</small></sup>  "Laske myöskin Geersonin jälkeläisten lukumäärä perhekunnittain ja suvuittain; </p>
<p id="v23"><sup><small>23</small></sup>  pidä kolmikymmenvuotisten katselmus ja sitä vanhempien, viisikymmenvuotisiin asti, kaikkien, joiden on palveltava toimittamalla palvelusta ilmestysmajassa. </p>
<p id="v24"><sup><small>24</small></sup>  Geersonilaissukujen tehtävänä palveltaessa ja kannettaessa olkoon tämä: </p>
<p id="v25"><sup><small>25</small></sup>  he kantakoot asumuksen telttakankaan kaistat ja ilmestysmajan, sen peitteen ja sireeninnahkapeitteen, joka on sen päällä päällimmäisenä, sekä ilmestysmajan oven uutimen </p>
<p id="v26"><sup><small>26</small></sup>  ja asumusta ja alttaria ympäröivän esipihan ympärysverhot ja sen portin uutimen sekä niiden köydet ja kaiken niiden hoitamiseen tarvittavan kaluston; he toimittakoot kaiken, mitä siinä on tehtävä. </p>
<p id="v27"><sup><small>27</small></sup>  Aaronin ja hänen poikiensa käskyn mukaisesti tapahtukoon kaikki geersonilaisten palvelus, mitä hyvänsä he kantavat ja toimittavatkin, ja antakaa heidän hoitoonsa kaikki heidän kannettavansa. </p>
<p id="v28"><sup><small>28</small></sup>  Tämä on geersonilaissukujen palvelustehtävä ilmestysmajassa; ja he hoitakoot toimensa Iitamarin, pappi Aaronin pojan, johdolla. </p>
<p id="v29"><sup><small>29</small></sup>  Pidä Merarin jälkeläisten katselmus suvuittain ja perhekunnittain; </p>
<p id="v30"><sup><small>30</small></sup>  pidä kolmikymmenvuotisten katselmus ja sitä vanhempien, viisikymmenvuotisiin asti, kaikkien, joiden on palveltava toimittamalla palvelusta ilmestysmajassa. </p>
<p id="v31"><sup><small>31</small></sup>  Ja nämä ovat uskotut heille kannettaviksi heidän toimittaessaan palvelusta ilmestysmajassa: asumuksen laudat, sen poikkitangot, pylväät ja jalustat </p>
<p id="v32"><sup><small>32</small></sup>  sekä ympärillä olevan esipihan pylväät jalustoineen, vaarnoineen ja köysineen, kaikki niiden kalusto ja kaikki, mitä tarvitaan niiden hoitamiseen. Ja antakaa heidän hoitoonsa nimeltä mainittuina ne kalut, joiden kantaminen on heidän tehtävänään. </p>
<p id="v33"><sup><small>33</small></sup>  Tämä on merarilaissukujen palvelustehtävä, mitä hyvänsä he toimittavatkin ilmestysmajassa Iitamarin, pappi Aaronin pojan, johdolla." </p>
<p id="v34"><sup><small>34</small></sup>  Ja Mooses ja Aaron sekä kansan päämiehet pitivät Kehatin jälkeläisten katselmuksen suvuittain ja perhekunnittain, </p>
<p id="v35"><sup><small>35</small></sup>  kolmikymmenvuotisten ja sitä vanhempien, aina viisikymmenvuotisiin asti, kaikkien, joiden oli palveltava toimittamalla palvelusta ilmestysmajassa. </p>
<p id="v36"><sup><small>36</small></sup>  Ja heitä, suvuittain katselmuksessa olleita, oli kaksituhatta seitsemänsataa viisikymmentä. </p>
<p id="v37"><sup><small>37</small></sup>  Näin paljon oli kehatilaissuvuista katselmuksessa olleita, kaikkia ilmestysmajassa palvelevia, joiden katselmuksen Mooses ja Aaron pitivät sen käskyn mukaisesti, jonka Herra oli Mooseksen kautta antanut. </p>
<p id="v38"><sup><small>38</small></sup>  Ja Geersonin jälkeläisiä, joiden katselmus pidettiin suvuittain ja perhekunnittain, </p>
<p id="v39"><sup><small>39</small></sup>  kolmikymmenvuotisia ja sitä vanhempia viisikymmenvuotisiin asti, kaikkia, joiden oli palveltava toimittamalla palvelusta ilmestysmajassa, </p>
<p id="v40"><sup><small>40</small></sup>  näitä katselmuksessa olleita oli suvuittain ja perhekunnittain kaksituhatta kuusisataa kolmekymmentä. </p>
<p id="v41"><sup><small>41</small></sup>  Näin paljon oli geersonilaisten suvuista katselmuksessa olleita, kaikkia ilmestysmajassa palvelevia, joiden katselmuksen Mooses ja Aaron pitivät Herran käskyn mukaisesti. </p>
<p id="v42"><sup><small>42</small></sup>  Ja merarilaisten suvuista oli niitä, joiden katselmus pidettiin suvuittain ja perhekunnittain, </p>
<p id="v43"><sup><small>43</small></sup>  kolmikymmenvuotisia ja sitä vanhempia viisikymmenvuotisiin asti, kaikkia, joiden oli palveltava toimittamalla palvelusta ilmestysmajassa, </p>
<p id="v44"><sup><small>44</small></sup>  näitä, suvuittain katselmuksessa olleita, oli kolmetuhatta kaksisataa. </p>
<p id="v45"><sup><small>45</small></sup>  Näin paljon oli merarilaisten suvuista katselmuksessa olleita, joista Mooses ja Aaron pitivät katselmuksen sen käskyn mukaisesti, jonka Herra oli Mooseksen kautta antanut. </p>
<p id="v46"><sup><small>46</small></sup>  Kaikkia katselmuksessa olleita leeviläisiä, joiden katselmuksen Mooses ja Aaron ja Israelin päämiehet pitivät suvuittain ja perhekunnittain, </p>
<p id="v47"><sup><small>47</small></sup>  kolmikymmenvuotisia ja sitä vanhempia, viisikymmenvuotisiin asti, kaikkia, joiden oli palveltava toimittamalla palvelusta ja kantamistyötä ilmestysmajassa, </p>
<p id="v48"><sup><small>48</small></sup>  näitä katselmuksessa olleita oli kahdeksantuhatta viisisataa kahdeksankymmentä. </p>
<p id="v49"><sup><small>49</small></sup>  Sen käskyn mukaisesti, jonka Herra oli Mooseksen kautta antanut, määrättiin jokaiselle heistä oma palvelustehtävänsä ja kantamistyönsä. Tämän katselmuksen Mooses piti, niinkuin Herra oli häntä käskenyt. </p>
