<!--
title: Neljäs Mooseksen kirja - Luku 15
description: 
published: true
date: 2022-10-6T10:23:20Z
tags: bible, bible—numbers
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Numbers/14">Neljäs Mooseksen kirja - Luku 14</a></td>
        <td><a href="/fi/Bible/Numbers/Index">Indeksi</a></td>
        <td><a href="/fi/Bible/Numbers/16">Neljäs Mooseksen kirja - Luku 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra puhui Moosekselle sanoen: </p>
<p id="v2"><sup><small>2</small></sup>  "Puhu israelilaisille ja sano heille: Kun te tulette siihen maahan, jonka minä annan teille asuinsijaksi, </p>
<p id="v3"><sup><small>3</small></sup>  ja uhraatte Herralle uhrin, poltto- tai teurasuhrin, joko lupausta täyttääksenne tai vapaaehtoisena lahjana tai juhlissanne, valmistaaksenne Herralle suloisen tuoksun raavaista tai lampaista, <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  niin se, joka tuo uhrin, tuokoon lahjanansa Herralle ruokauhriksi kymmenenneksen lestyjä jauhoja, sekoitettuna neljännekseen hiin-mittaa öljyä; </p>
<p id="v5"><sup><small>5</small></sup>  ja juomauhriksi, polttouhrin tai teurasuhrin lisäksi, uhraa neljännes hiin-mittaa viiniä kutakin karitsaa kohti. </p>
<p id="v6"><sup><small>6</small></sup>  Mutta oinaan lisäksi uhraa ruokauhrina kaksi kymmenennestä lestyjä jauhoja, sekoitettuna kolmannekseen hiin-mittaa öljyä, </p>
<p id="v7"><sup><small>7</small></sup>  ja juomauhriksi tuo kolmannes hiin-mittaa viiniä suloiseksi tuoksuksi Herralle. </p>
<p id="v8"><sup><small>8</small></sup>  Mutta kun uhraat mullikan poltto- tai teurasuhriksi, joko lupausta täyttääksesi tai yhteysuhriksi Herralle, </p>
<p id="v9"><sup><small>9</small></sup>  niin tuotakoon mullikan lisäksi ruokauhrina kolme kymmenennestä lestyjä jauhoja, sekoitettuna puoleen hiin-mittaa öljyä, </p>
<p id="v10"><sup><small>10</small></sup>  ja juomauhriksi tuo puoli hiin-mittaa viiniä suloisesti tuoksuvaksi uhriksi Herralle. </p>
<p id="v11"><sup><small>11</small></sup>  Näin tehtäköön kutakin härkää tai oinasta tai karitsaa tai vohlaa uhrattaessa. </p>
<p id="v12"><sup><small>12</small></sup>  Niin monta kuin uhrieläimiä on, niin tehkää näin kullekin, niin monta kuin niitä on. </p>
<p id="v13"><sup><small>13</small></sup>  Jokainen maassa syntynyt tehköön näin, tuodessaan suloisesti tuoksuvan uhrin Herralle. </p>
<p id="v14"><sup><small>14</small></sup>  Ja jos muukalainen, joka asuu teidän luonanne tai on ainiaaksi asettunut teidän keskuuteenne, tahtoo uhrata suloisesti tuoksuvan uhrin Herralle, niin hän tehköön, niinkuin tekin teette. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Seurakunnassa olkoon laki sama teillä kuin muukalaisellakin, joka asuu teidän luonanne. Tämä olkoon teille ikuinen säädös sukupolvesta sukupolveen. Se, mikä koskee teitä, koskekoon myös muukalaista Herran edessä. </p>
<p id="v16"><sup><small>16</small></sup>  Sama laki ja sama oikeus olkoon sekä teillä että muukalaisella, joka asuu teidän luonanne." </p>
<p id="v17"><sup><small>17</small></sup>  Ja Herra puhui Moosekselle sanoen: </p>
<p id="v18"><sup><small>18</small></sup>  "Puhu israelilaisille ja sano heille: Kun tulette siihen maahan, johon minä teidät vien, </p>
<p id="v19"><sup><small>19</small></sup>  niin syödessänne sen maan leipää antakaa Herralle anti. </p>
<p id="v20"><sup><small>20</small></sup>  Ensimmäisistä jyvärouheistanne antakaa kakku anniksi; antakaa se, niinkuin puimatantereelta annatte annin. </p>
<p id="v21"><sup><small>21</small></sup>  Ensimmäisistä jyvärouheistanne antakaa Herralle anti sukupolvesta sukupolveen. </p>
<p id="v22"><sup><small>22</small></sup>  Mutta jos erehdyksestä jätätte täyttämättä jonkun näistä käskyistä, jotka Herra on Moosekselle puhunut, </p>
<p id="v23"><sup><small>23</small></sup>  mitä hyvänsä, mistä Herra Mooseksen kautta on teille käskyn antanut, siitä päivästä lähtien, jolloin Herra antoi käskynsä, ja edelleen sukupolvesta sukupolveen, </p>
<p id="v24"><sup><small>24</small></sup>  niin, jos rikkomus tapahtui seurakunnan tietämättä, erehdyksestä, uhratkoon koko seurakunta mullikan polttouhriksi, suloiseksi tuoksuksi Herralle, ynnä siihen kuuluvan ruoka- ja juomauhrin, niinkuin säädetty on, sekä kauriin syntiuhriksi. </p>
<p id="v25"><sup><small>25</small></sup>  Kun pappi sitten on toimittanut sovituksen kaikelle israelilaisten seurakunnalle, niin rikkomus annetaan heille anteeksi; sillä se on ollut erehdys ja he ovat tuoneet lahjansa uhriksi Herralle sekä syntiuhrinsa Herran eteen erehdyksensä vuoksi. </p>
<p id="v26"><sup><small>26</small></sup>  Se annetaan silloin anteeksi kaikelle israelilaisten seurakunnalle samoinkuin muukalaiselle, joka asuu heidän keskellänsä; sillä koko kansa on vastuunalainen erehdyksestä. </p>
<p id="v27"><sup><small>27</small></sup>  Mutta jos joku yksityinen rikkoo erehdyksestä, tuokoon vuoden vanhan vuohen syntiuhriksi. </p>
<p id="v28"><sup><small>28</small></sup>  Kun pappi on toimittanut sovituksen sille, joka on erehdyksestä, tahtomattaan, rikkonut Herraa vastaan, kun hän on toimittanut hänelle sovituksen, niin hänelle annetaan anteeksi. </p>
<p id="v29"><sup><small>29</small></sup>  Sama laki olkoon sekä maassa syntyneillä israelilaisilla että muukalaisella, joka asuu heidän keskellänsä, kun joku rikkoo erehdyksestä. </p>
<p id="v30"><sup><small>30</small></sup>  Mutta se, joka tahallisesti tekee syntiä, olipa hän maassa syntynyt tai muukalainen, pilkkaa Herraa, ja hänet hävitettäköön kansastansa. </p>
<p id="v31"><sup><small>31</small></sup>  Sillä hän on pitänyt halpana Herran sanan ja rikkonut hänen käskynsä; hänet tuhottakoon, syntivelka painaa häntä." </p>
<p id="v32"><sup><small>32</small></sup>  Israelilaisten oleskellessa erämaassa tavattiin mies kokoamassa puita sapatinpäivänä. </p>
<p id="v33"><sup><small>33</small></sup>  Niin ne, jotka hänet tapasivat puita kokoamasta, toivat hänet Mooseksen ja Aaronin ja koko seurakunnan eteen. </p>
<p id="v34"><sup><small>34</small></sup>  Ja he panivat hänet vankeuteen, koska ei ollut vielä määrätty, mitä hänelle oli tehtävä. </p>
<p id="v35"><sup><small>35</small></sup>  Mutta Herra sanoi Moosekselle: "Se mies rangaistakoon kuolemalla, koko seurakunta kivittäköön hänet leirin ulkopuolella". </p>
<p id="v36"><sup><small>36</small></sup>  Silloin koko seurakunta vei hänet leirin ulkopuolelle, ja he kivittivät hänet kuoliaaksi, niinkuin Herra oli Moosekselle käskyn antanut. </p>
<p id="v37"><sup><small>37</small></sup>  Ja Herra puhui Moosekselle sanoen: </p>
<p id="v38"><sup><small>38</small></sup>  "Puhu israelilaisille ja sano heille, että heidän on sukupolvesta sukupolveen tehtävä itsellensä tupsut viittojensa kulmiin ja sidottava kulmien tupsuihin punasininen lanka. </p>
<p id="v39"><sup><small>39</small></sup>  Ne tupsut olkoon teillä, että te, kun ne näette, muistaisitte kaikki Herran käskyt ja ne täyttäisitte ettekä seuraisi sydämenne ettekä silmienne himoja, jotka houkuttelevat teitä haureuteen; </p>
<p id="v40"><sup><small>40</small></sup>  niin muistakaa ja täyttäkää kaikki minun käskyni ja olkaa pyhät Jumalallenne. </p>
<p id="v41"><sup><small>41</small></sup>  Minä olen Herra, teidän Jumalanne, joka vein teidät pois Egyptin maasta ollakseni teidän Jumalanne. Minä olen Herra, teidän Jumalanne." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Numbers/14">Neljäs Mooseksen kirja - Luku 14</a></td>
        <td><a href="/fi/Bible/Numbers/Index">Indeksi</a></td>
        <td><a href="/fi/Bible/Numbers/16">Neljäs Mooseksen kirja - Luku 16</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 15:3,7,10,13 <i>Makea maku Jumalan sieraimissa</i>: <a href="/fi/The_Urantia_Book/89#p4_3">U-k 89:4.3</a>. </li>
  <li id="fn2"><a href="#cite2">↑</a> 15:14,24 <i>Makea maku Jumalan sieraimissa</i>: <a href="/fi/The_Urantia_Book/89#p4_3">U-k 89:4.3</a>. </li>
</ol>
</div>
