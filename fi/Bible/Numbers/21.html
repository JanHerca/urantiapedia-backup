<!--
title: Neljäs Mooseksen kirja - Luku 21
description: 
published: true
date: 2022-10-6T10:23:20Z
tags: bible, bible—numbers
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Numbers/20">Neljäs Mooseksen kirja - Luku 20</a></td>
        <td><a href="/fi/Bible/Numbers/Index">Indeksi</a></td>
        <td><a href="/fi/Bible/Numbers/22">Neljäs Mooseksen kirja - Luku 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta kun Aradin kuningas, kanaanilainen, joka asui Etelämaassa, kuuli, että Israel oli tulossa Atarimin tietä, ryhtyi hän sotimaan Israelia vastaan ja otti muutamia heistä vangiksi. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Silloin Israel teki lupauksen Herralle ja sanoi: "Jos sinä annat tämän kansan minun käsiini, niin minä vihin sen kaupungit tuhon omiksi". <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Ja Herra kuuli, mitä Israel lausui, ja jätti kanaanilaiset hänen käsiinsä. Niin Israel vihki heidät ja heidän kaupunkinsa tuhon omiksi. Ja sen paikan nimeksi pantiin Horma. </p>
<p id="v4"><sup><small>4</small></sup>  Senjälkeen he lähtivät liikkeelle Hoorin vuorelta Kaislameren tietä kiertääksensä Edomin maan. Mutta matkalla kansa kävi kärsimättömäksi. </p>
<p id="v5"><sup><small>5</small></sup>  Ja kansa puhui Jumalaa ja Moosesta vastaan: "Minkätähden te johdatitte meidät pois Egyptistä kuolemaan erämaahan? Eihän täällä ole leipää eikä vettä, ja me olemme kyllästyneet tähän huonoon ruokaan." </p>
<p id="v6"><sup><small>6</small></sup>  Silloin Herra lähetti kansan sekaan myrkkykäärmeitä, jotka purivat kansaa, niin että paljon kansaa Israelista kuoli. </p>
<p id="v7"><sup><small>7</small></sup>  Niin kansa tuli Mooseksen luo, ja he sanoivat: "Me teimme syntiä, kun puhuimme Herraa ja sinua vastaan. Rukoile Herraa, että hän poistaa käärmeet meidän kimpustamme." Ja Mooses rukoili kansan puolesta. </p>
<p id="v8"><sup><small>8</small></sup>  Silloin Herra sanoi Moosekselle: "Tee itsellesi käärme ja pane se tangon päähän, niin jokainen purtu, joka siihen katsoo, jää eloon". <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Niin Mooses teki vaskikäärmeen ja pani sen tangon päähän; jos ketä käärmeet sitten purivat ja tämä katsoi vaskikäärmeeseen, niin hän jäi eloon. </p>
<p id="v10"><sup><small>10</small></sup>  Sitten israelilaiset lähtivät liikkeelle ja leiriytyivät Oobotiin. </p>
<p id="v11"><sup><small>11</small></sup>  Ja he lähtivät liikkeelle Oobotista ja leiriytyivät Iije-Abarimiin siinä erämaassa, joka on Mooabista itään, auringon nousun puolella. </p>
<p id="v12"><sup><small>12</small></sup>  Sieltä he lähtivät liikkeelle ja leiriytyivät Seredin laaksoon. </p>
<p id="v13"><sup><small>13</small></sup>  Sieltä he lähtivät liikkeelle ja leiriytyivät erämaahan tuolle puolelle Arnon-jokea, joka lähtee amorilaisten alueelta; sillä Arnon on Mooabin rajana Mooabin ja amorilaisten maan välillä. </p>
<p id="v14"><sup><small>14</small></sup>  Sentähden sanotaan "Herran sotien kirjassa": "Vaaheb Suufassa ja Arnonin laaksot </p>
<p id="v15"><sup><small>15</small></sup>  ja laaksojen rinteet, jotka ulottuvat Aarin tienoille ja kallistuvat Mooabin rajaan". </p>
<p id="v16"><sup><small>16</small></sup>  Ja sieltä he kulkivat Beeriin. Se oli se kaivo, josta Herra oli sanonut Moosekselle: "Kokoa kansa, niin minä annan heille vettä". </p>
<p id="v17"><sup><small>17</small></sup>  Silloin lauloi Israel tämän laulun: "Kuohu, kaivo! - laulakaa sille laulu - </p>
<p id="v18"><sup><small>18</small></sup>  kaivo, jonka ruhtinaat kaivoivat, kansan parhaat koversivat valtikallaan, sauvoillansa!" Ja siitä erämaasta he kulkivat Mattanaan </p>
<p id="v19"><sup><small>19</small></sup>  ja Mattanasta Nahalieliin ja Nahalielista Baamotiin </p>
<p id="v20"><sup><small>20</small></sup>  ja Baamotista siihen laaksoon, joka on Mooabin maassa, Pisgan huipun juurella, joka kohoaa yli erämaan. </p>
<p id="v21"><sup><small>21</small></sup>  Ja Israel lähetti sanansaattajat Siihonin, amorilaisten kuninkaan, tykö sanomaan: </p>
<p id="v22"><sup><small>22</small></sup>  "Salli minun kulkea maasi läpi. Me emme poikkea pelloille emmekä viinitarhoihin emmekä juo vettä kaivoista. Valtatietä me kuljemme, kunnes olemme päässeet sinun alueesi läpi." </p>
<p id="v23"><sup><small>23</small></sup>  Mutta Siihon ei sallinut Israelin kulkea alueensa läpi, vaan kokosi kaiken väkensä ja lähti Israelia vastaan erämaahan. Ja kun hän oli tullut Jahaaseen, ryhtyi hän taisteluun Israelia vastaan. </p>
<p id="v24"><sup><small>24</small></sup>  Mutta Israel voitti hänet miekan terällä ja valloitti hänen maansa Arnonista Jabbokiin, aina ammonilaisten maahan asti, sillä ammonilaisten raja oli varustettu. </p>
<p id="v25"><sup><small>25</small></sup>  Ja Israel valtasi sieltä kaikki kaupungit; ja Israel asettui kaikkiin amorilaisten kaupunkeihin, Hesboniin ja kaikkiin sen tytärkaupunkeihin. </p>
<p id="v26"><sup><small>26</small></sup>  Sillä Hesbon oli amorilaisten kuninkaan Siihonin kaupunki; hän oli näet käynyt sotaa entistä Mooabin kuningasta vastaan sekä vallannut häneltä kaiken hänen maansa Arnoniin asti. </p>
<p id="v27"><sup><small>27</small></sup>  Sentähden runosepät sanovat: "Tulkaa Hesboniin! Rakennettakoon ja varustettakoon Siihonin kaupunki. </p>
<p id="v28"><sup><small>28</small></sup>  Sillä tuli lähti Hesbonista, liekki Siihonin kaupungista; se kulutti Aar-Mooabin, Arnonin kukkulain valtiaat. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Voi sinua, Mooab! Sinä hukuit, Kemoksen kansa! Poikiensa hän salli tulla pakolaisiksi, tytärtensä amorilaisten kuninkaan Siihonin vangeiksi. </p>
<p id="v30"><sup><small>30</small></sup>  Me ammuimme heidät, Hesbon kukistui Diibonia myöten; me hävitimme Noofahiin asti, aina Meedebaan saakka." </p>
<p id="v31"><sup><small>31</small></sup>  Niin Israel asettui amorilaisten maahan. </p>
<p id="v32"><sup><small>32</small></sup>  Ja Mooses lähetti vakoilemaan Jaeseria, ja he valloittivat sen tytärkaupungit; ja hän karkoitti amorilaiset, jotka siellä olivat. </p>
<p id="v33"><sup><small>33</small></sup>  Sitten he kääntyivät toisaalle ja kulkivat Baasanin tietä. Silloin lähti Oog, Baasanin kuningas, heitä vastaan, hän ja kaikki hänen väkensä, Edreihin taistelemaan. </p>
<p id="v34"><sup><small>34</small></sup>  Mutta Herra sanoi Moosekselle: "Älä pelkää häntä, sillä minä annan sinun käteesi hänet ja kaiken hänen kansansa ja maansa. Ja tee hänelle, niinkuin teit Siihonille, amorilaisten kuninkaalle, joka asui Hesbonissa." </p>
<p id="v35"><sup><small>35</small></sup>  Ja he voittivat hänet ja hänen poikansa ja kaiken hänen väkensä, päästämättä pakoon ainoatakaan. Niin he valloittivat hänen maansa. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Numbers/20">Neljäs Mooseksen kirja - Luku 20</a></td>
        <td><a href="/fi/Bible/Numbers/Index">Indeksi</a></td>
        <td><a href="/fi/Bible/Numbers/22">Neljäs Mooseksen kirja - Luku 22</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 21:1-3 <i>Kanaanilaiset eivät koskaan tuhoutuneet</i>: <a href="/fi/The_Urantia_Book/97#p9_1">U-k 97:9.1</a>. </li>
  <li id="fn2"><a href="#cite2">↑</a> 21:2-3 <i>Heprealaiset tuhoavat täysin</i>: <a href="/fi/The_Urantia_Book/69#p8_3">U-k 69:8.3</a>. </li>
  <li id="fn3"><a href="#cite3">↑</a> 21:8-9 <i>Käärmeen palvonta</i>: <a href="/fi/The_Urantia_Book/85#p3_3">U-k 85:3.3</a>.  <i>Käärmeen kunnioitus</i>: <a href="/fi/The_Urantia_Book/88#p1_5">U-k 88:1.5</a>. </li>
  <li id="fn4"><a href="#cite4">↑</a> 21:28 <i>Korkeat paikat</i>: <a href="/fi/The_Urantia_Book/85#p1_5">U-k 85:1.5</a>. </li>
</ol>
</div>
