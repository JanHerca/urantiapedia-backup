<!--
title: Neljäs Mooseksen kirja - Luku 6
description: 
published: true
date: 2023-11-8T20:28:17Z
tags: bible, bible—numbers
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Numbers/5">
          <span class="mdi mdi-arrow-left-drop-circle"></span><span class="pl-2">Neljäs Mooseksen kirja - Luku 5</span>
        </a>
        </td>
        <td>
        <a href="/fi/Bible/Numbers/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Numbers/7">
          <span class="pr-2">Neljäs Mooseksen kirja - Luku 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra puhui Moosekselle sanoen: </p>
<p id="v2"><sup><small>2</small></sup>  "Puhu israelilaisille ja sano heille: Kun mies tai nainen tekee nasiirilupauksen vihkiytyäksensä Herralle, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  niin pidättyköön hän viinistä ja väkijuomasta; älköön juoko hapanviiniä tai hapanta juomaa älköönkä mitään viinirypäleen mehua; älköön syökö tuoreita älköönkä kuivia rypäleitä. </p>
<p id="v4"><sup><small>4</small></sup>  Niin kauan kuin hänen nasiirilupauksensa kestää, älköön hän syökö mitään, mikä viiniköynnöksestä saadaan, älköön edes raakiloita tai köynnösten versoja. </p>
<p id="v5"><sup><small>5</small></sup>  Niin kauan kuin hänen nasiirilupauksensa kestää, älköön partaveitsi koskettako hänen päätänsä. Kunnes kuluu umpeen aika, joksi hän on vihkiytynyt Herralle, hän olkoon pyhä ja kasvattakoon päänsä hiukset pitkiksi. </p>
<p id="v6"><sup><small>6</small></sup>  Niin kauan kuin hän on Herralle vihkiytynyt, älköön hän menkö kuolleen luo. </p>
<p id="v7"><sup><small>7</small></sup>  Älköön hän saastuko edes isästänsä tai äidistänsä, veljestänsä tai sisarestansa heidän kuoltuaan, sillä hänen päässään on Jumalalle-vihkiytymisen merkki. </p>
<p id="v8"><sup><small>8</small></sup>  Niin kauan kuin hänen nasiirilupauksensa kestää, hän on pyhä Herralle. </p>
<p id="v9"><sup><small>9</small></sup>  Jos joku odottamatta, äkkiarvaamatta kuolee hänen läheisyydessään ja hän niin saastuttaa vihityn päänsä, niin hän ajattakoon hiuksensa puhdistuspäivänään, seitsemäntenä päivänä hän ajattakoon ne. </p>
<p id="v10"><sup><small>10</small></sup>  Ja kahdeksantena päivänä hän tuokoon kaksi metsäkyyhkystä tai kaksi kyyhkysenpoikaa papille ilmestysmajan ovelle. </p>
<p id="v11"><sup><small>11</small></sup>  Ja pappi uhratkoon toisen syntiuhriksi ja toisen polttouhriksi ja toimittakoon hänelle sovituksen kuolleen tähden tulleesta rikkomuksesta ja pyhittäköön uudelleen hänen päänsä sinä päivänä. </p>
<p id="v12"><sup><small>12</small></sup>  Ja hän vihkiytyköön uudelleen Herralle nasiirilupauksensa ajaksi ja tuokoon vuoden vanhan karitsan vikauhriksi. Mutta kulunut aika jääköön lukuunottamatta, koska hän saastutti vihkimyksensä. </p>
<p id="v13"><sup><small>13</small></sup>  Ja tämä on nasiirilaki: Sinä päivänä, jona hänen nasiirilupauksensa aika on kulunut umpeen, tuotakoon hänet ilmestysmajan ovelle, </p>
<p id="v14"><sup><small>14</small></sup>  ja hän tuokoon uhrilahjanansa Herralle vuoden vanhan virheettömän karitsan polttouhriksi ja vuoden vanhan virheettömän uuhikaritsan syntiuhriksi sekä virheettömän oinaan yhteysuhriksi </p>
<p id="v15"><sup><small>15</small></sup>  ynnä korillisen lestyistä jauhoista leivottuja happamattomia leipiä, öljyyn leivottuja kakkuja ja öljyllä voideltuja happamattomia ohukaisia sekä niihin kuuluvan ruoka- ja juomauhrin. </p>
<p id="v16"><sup><small>16</small></sup>  Ja pappi tuokoon ne Herran eteen ja toimittakoon hänen syntiuhrinsa ja polttouhrinsa. </p>
<p id="v17"><sup><small>17</small></sup>  Mutta oinaan hän uhratkoon yhteysuhriksi Herralle ynnä korillisen happamattomia leipiä; ja pappi toimittakoon myös hänen ruoka- ja juomauhrinsa. </p>
<p id="v18"><sup><small>18</small></sup>  Ja nasiiri ajattakoon hiuksensa, vihkiytymisensä merkin, ilmestysmajan ovella ja ottakoon päänsä hiukset, vihkiytymisensä merkin, ja pankoon ne tuleen, joka palaa yhteysuhrin alla. </p>
<p id="v19"><sup><small>19</small></sup>  Ja pappi ottakoon oinaan keitetyn lavan ja korista happamattoman kakun sekä happamattoman ohukaisen ja pankoon ne nasiirin käsiin, senjälkeen kuin tämä on ajattanut pois vihkiytymisensä merkin. </p>
<p id="v20"><sup><small>20</small></sup>  Ja pappi toimittakoon niiden heilutuksen Herran edessä. Se olkoon pyhä lahja papille, annettava heilutetun rintalihan ja anniksi annetun reiden lisäksi. Sen jälkeen nasiiri saakoon juoda viiniä. </p>
<p id="v21"><sup><small>21</small></sup>  Tämä on laki nasiirista, joka tekee lupauksen, ja hänen uhrilahjastaan, jonka hän uhraa Herralle vihkiytymisensä tähden, sen lisäksi, mitä hän muuten saa hankituksi. Tekemänsä lupauksen mukaan hän menetelköön näin, noudattaen vihkiytymistään koskevaa lakia." </p>
<p id="v22"><sup><small>22</small></sup>  Ja Herra puhui Moosekselle sanoen: </p>
<p id="v23"><sup><small>23</small></sup>  "Puhu Aaronille ja hänen pojillensa ja sano: Siunatessanne israelilaisia sanokaa heille: </p>
<p id="v24"><sup><small>24</small></sup>  Herra siunatkoon sinua ja varjelkoon sinua; </p>
<p id="v25"><sup><small>25</small></sup>  Herra valistakoon kasvonsa sinulle ja olkoon sinulle armollinen; </p>
<p id="v26"><sup><small>26</small></sup>  Herra kääntäköön kasvonsa sinun puoleesi ja antakoon sinulle rauhan. <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Näin he laskekoot minun nimeni israelilaisten ylitse, ja minä siunaan heitä." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Numbers/5">
          <span class="mdi mdi-arrow-left-drop-circle"></span><span class="pl-2">Neljäs Mooseksen kirja - Luku 5</span>
        </a>
        </td>
        <td>
        <a href="/fi/Bible/Numbers/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Numbers/7">
          <span class="pr-2">Neljäs Mooseksen kirja - Luku 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 6:2-15 <i>Pyhät valat ja valat</i>: <a href="/fi/The_Urantia_Book/87#p6_9">U-k 87:6.9</a>. </li>
  <li id="fn2"><a href="#cite2">↑</a> 6:26 <i>Pysyvä rauha</i>: <a href="/fi/The_Urantia_Book/5#p4_2">U-k 5:4.2</a>. </li>
</ol>
</div>
