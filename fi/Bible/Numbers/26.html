<!--
title: Neljäs Mooseksen kirja - Luku 26
description: 
published: true
date: 2023-11-8T20:28:17Z
tags: bible, bible—numbers
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Numbers/25">
          <span class="mdi mdi-arrow-left-drop-circle"></span><span class="pl-2">Neljäs Mooseksen kirja - Luku 25</span>
        </a>
        </td>
        <td>
        <a href="/fi/Bible/Numbers/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Numbers/27">
          <span class="pr-2">Neljäs Mooseksen kirja - Luku 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tämän vitsauksen jälkeen Herra puhui Moosekselle ja Eleasarille, pappi Aaronin pojalle, sanoen: </p>
<p id="v2"><sup><small>2</small></sup>  "Laskekaa koko israelilaisten seurakunnan väkiluku, kaksikymmenvuotiset ja sitä vanhemmat, perhekunnittain, kaikki Israelin sotakelpoiset miehet". </p>
<p id="v3"><sup><small>3</small></sup>  Ja Mooses ja pappi Eleasar puhuivat heille Mooabin arolla Jordanin luona, Jerikon kohdalla, sanoen: </p>
<p id="v4"><sup><small>4</small></sup>  "Kaksikymmenvuotiset ja sitä vanhemmat laskettakoon", niinkuin Herra oli Moosekselle käskyn antanut. Ja israelilaiset, jotka olivat lähteneet Egyptin maasta, olivat: </p>
<p id="v5"><sup><small>5</small></sup>  Ruuben, Israelin esikoinen; Ruubenin jälkeläisiä olivat: Hanokista hanokilaisten suku, Pallusta pallulaisten suku, </p>
<p id="v6"><sup><small>6</small></sup>  Hesronista hesronilaisten suku, Karmista karmilaisten suku. </p>
<p id="v7"><sup><small>7</small></sup>  Nämä olivat ruubenilaisten suvut. Ja katselmuksessa olleita oli heitä neljäkymmentäkolme tuhatta seitsemänsataa kolmekymmentä. </p>
<p id="v8"><sup><small>8</small></sup>  Ja Pallun poika oli Eliab. </p>
<p id="v9"><sup><small>9</small></sup>  Ja Eliabin pojat olivat Nemuel ja Daatan ja Abiram. Nämä olivat ne kansan edusmiehet Daatan ja Abiram, jotka taistelivat Moosesta ja Aaronia vastaan Koorahin joukossa ja taistelivat Herraa vastaan, </p>
<p id="v10"><sup><small>10</small></sup>  jolloin maa avasi kitansa ja nielaisi heidät ja Koorahin, silloin kun hänen joukkonsa kuoli ja tuli kulutti kaksisataa viisikymmentä miestä; ja heistä tuli varoitusmerkki. </p>
<p id="v11"><sup><small>11</small></sup>  Mutta Koorahin pojat eivät kuolleet. </p>
<p id="v12"><sup><small>12</small></sup>  Simeonin jälkeläisiä, sukujensa mukaan, olivat: Nemuelista nemuelilaisten suku, Jaaminista jaaminilaisten suku, Jaakinista jaakinilaisten suku, </p>
<p id="v13"><sup><small>13</small></sup>  Serahista serahilaisten suku, Saulista saulilaisten suku. </p>
<p id="v14"><sup><small>14</small></sup>  Nämä olivat simeonilaisten suvut, kaksikymmentäkaksi tuhatta kaksisataa. </p>
<p id="v15"><sup><small>15</small></sup>  Gaadin jälkeläisiä, sukujensa mukaan, olivat: Sefonista sefonilaisten suku, Haggista haggilaisten suku, Suunista suunilaisten suku, </p>
<p id="v16"><sup><small>16</small></sup>  Osnista osnilaisten suku, Eeristä eeriläisten suku, </p>
<p id="v17"><sup><small>17</small></sup>  Arodista arodilaisten suku, Arelista arelilaisten suku. </p>
<p id="v18"><sup><small>18</small></sup>  Nämä olivat Gaadin jälkeläisten suvut; katselmuksessa olleita oli heitä neljäkymmentä tuhatta viisisataa. </p>
<p id="v19"><sup><small>19</small></sup>  Juudan poikia olivat Eer ja Oonan, mutta Eer ja Oonan kuolivat Kanaanin maassa. </p>
<p id="v20"><sup><small>20</small></sup>  Ja Juudan jälkeläisiä, sukujensa mukaan, olivat: Seelasta seelalaisten suku, Pereksestä perekseläisten suku, Serahista serahilaisten suku. </p>
<p id="v21"><sup><small>21</small></sup>  Ja Pereksen jälkeläisiä olivat: Hesronista hesronilaisten suku, Haamulista haamulilaisten suku. </p>
<p id="v22"><sup><small>22</small></sup>  Nämä olivat Juudan suvut; katselmuksessa olleita oli heitä seitsemänkymmentäkuusi tuhatta viisisataa. </p>
<p id="v23"><sup><small>23</small></sup>  Isaskarin jälkeläisiä, sukujensa mukaan, olivat: Toolasta toolalaisten suku, Puvvasta puunilaisten suku, </p>
<p id="v24"><sup><small>24</small></sup>  Jaasubista jaasubilaisten suku, Simronista simronilaisten suku. </p>
<p id="v25"><sup><small>25</small></sup>  Nämä olivat Isaskarin suvut; katselmuksessa olleita oli heitä kuusikymmentäneljä tuhatta kolmesataa. </p>
<p id="v26"><sup><small>26</small></sup>  Sebulonin jälkeläisiä, sukujensa mukaan, olivat: Seredistä serediläisten suku, Eelonista eelonilaisten suku, Jahlelista jahlelilaisten suku. </p>
<p id="v27"><sup><small>27</small></sup>  Nämä olivat sebulonilaisten suvut; katselmuksessa olleita oli heitä kuusikymmentä tuhatta viisisataa. </p>
<p id="v28"><sup><small>28</small></sup>  Joosefin jälkeläisiä, sukujensa mukaan, olivat Manasse ja Efraim. </p>
<p id="v29"><sup><small>29</small></sup>  Manassen jälkeläisiä olivat: Maakirista maakirilaisten suku. Ja Maakirille syntyi Gilead; Gileadista on gileadilaisten suku. </p>
<p id="v30"><sup><small>30</small></sup>  Nämä olivat Gileadin jälkeläisiä: Iieseristä iieseriläisten suku, Helekistä helekiläisten suku; </p>
<p id="v31"><sup><small>31</small></sup>  Asrielista asrielilaisten suku, Sekemistä sekemiläisten suku; </p>
<p id="v32"><sup><small>32</small></sup>  Semidasta semidalaisten suku, Heeferistä heeferiläisten suku. </p>
<p id="v33"><sup><small>33</small></sup>  Mutta Selofhadilla, Heeferin pojalla, ei ollut poikia, vaan ainoastaan tyttäriä. Ja Selofhadin tyttärien nimet olivat: Mahla, Nooga, Hogla, Milka ja Tirsa. </p>
<p id="v34"><sup><small>34</small></sup>  Nämä olivat Manassen suvut; katselmuksessa olleita oli heitä viisikymmentäkaksi tuhatta seitsemänsataa. </p>
<p id="v35"><sup><small>35</small></sup>  Ja nämä olivat Efraimin jälkeläisiä, sukujensa mukaan: Suutelahista suutelahilaisten suku, Bekeristä bekeriläisten suku, Tahanista tahanilaisten suku. </p>
<p id="v36"><sup><small>36</small></sup>  Nämä olivat Suutelahin jälkeläisiä: Eeranista eeranilaisten suku. </p>
<p id="v37"><sup><small>37</small></sup>  Nämä olivat efraimilaisten suvut; katselmuksessa olleita oli heitä kolmekymmentäkaksi tuhatta viisisataa. Nämä olivat Joosefin jälkeläiset sukujensa mukaan. </p>
<p id="v38"><sup><small>38</small></sup>  Benjaminin jälkeläisiä, sukujensa mukaan, olivat: Belasta belalaisten suku, Asbelista asbelilaisten suku, Ahiramista ahiramilaisten suku, </p>
<p id="v39"><sup><small>39</small></sup>  Sefufamista suufamilaisten suku, Huufamista huufamilaisten suku. </p>
<p id="v40"><sup><small>40</small></sup>  Mutta Belan jälkeläisiä olivat Ard ja Naaman: Ardista ardilaisten suku, Naamanista naamilaisten suku. </p>
<p id="v41"><sup><small>41</small></sup>  Nämä olivat Benjaminin jälkeläiset sukujensa mukaan; ja katselmuksessa olleita oli heitä neljäkymmentäviisi tuhatta kuusisataa. </p>
<p id="v42"><sup><small>42</small></sup>  Nämä olivat Daanin jälkeläisiä, sukujensa mukaan: Suuhamista suuhamilaisten suku. Nämä ovat Daanin suvut sukujensa mukaan. </p>
<p id="v43"><sup><small>43</small></sup>  Kaikista suuhamilaisten suvuista oli katselmuksessa olleita kuusikymmentäneljä tuhatta neljäsataa. </p>
<p id="v44"><sup><small>44</small></sup>  Asserin jälkeläisiä, sukujensa mukaan, olivat: Jimnasta jimnalaisten suku, Jisvistä jisviläisten suku, Beriasta berialaisten suku. </p>
<p id="v45"><sup><small>45</small></sup>  Berian jälkeläisiä olivat: Heeberistä heeberiläisten suku, Malkielista malkielilaisten suku. </p>
<p id="v46"><sup><small>46</small></sup>  Mutta Asserin tyttären nimi oli Serah. </p>
<p id="v47"><sup><small>47</small></sup>  Nämä olivat asserilaisten suvut; katselmuksessa olleita oli heitä viisikymmentäkolme tuhatta neljäsataa. </p>
<p id="v48"><sup><small>48</small></sup>  Naftalin jälkeläisiä, sukujensa mukaan, olivat: Jahselista jahselilaisten suku, Guunista guunilaisten suku; </p>
<p id="v49"><sup><small>49</small></sup>  Jeeseristä jeeseriläisten suku, Sillemistä sillemiläisten suku. </p>
<p id="v50"><sup><small>50</small></sup>  Nämä olivat Naftalin suvut sukujensa mukaan; ja katselmuksessa olleita oli heitä neljäkymmentäviisi tuhatta neljäsataa. </p>
<p id="v51"><sup><small>51</small></sup>  Nämä olivat katselmuksessa olleet israelilaiset: kuusisataayksi tuhatta seitsemänsataa kolmekymmentä. </p>
<p id="v52"><sup><small>52</small></sup>  Ja Herra puhui Moosekselle sanoen: </p>
<p id="v53"><sup><small>53</small></sup>  "Näille jaettakoon maa perintöosiksi nimien lukumäärän mukaan. </p>
<p id="v54"><sup><small>54</small></sup>  Isommalle suvulle anna isompi perintöosa ja pienemmälle pienempi perintöosa; kullekin annettakoon perintöosa katselmuksessa olleiden määrän mukaan. </p>
<p id="v55"><sup><small>55</small></sup>  Mutta maa jaettakoon arvalla. Isiensä heimojen nimien mukaan he saakoot perintöosansa. </p>
<p id="v56"><sup><small>56</small></sup>  Arvan määräyksen mukaan jaettakoon perintöosat suurilukuisten ja vähälukuisten heimojen kesken." </p>
<p id="v57"><sup><small>57</small></sup>  Ja nämä olivat Leevin katselmuksessa olleet, sukujensa mukaan: Geersonista geersonilaisten suku, Kehatista kehatilaisten suku, Merarista merarilaisten suku. </p>
<p id="v58"><sup><small>58</small></sup>  Nämä olivat leeviläisten suvut: libniläisten suku, hebronilaisten suku, mahlilaisten suku, muusilaisten suku, koorahilaisten suku. Ja Kehatille oli syntynyt Amram. </p>
<p id="v59"><sup><small>59</small></sup>  Ja Amramin vaimon nimi oli Jookebed, Leevin tytär, joka oli Leeville syntynyt Egyptissä. Ja hän synnytti Amramille Aaronin ja Mooseksen sekä heidän sisarensa Mirjamin. </p>
<p id="v60"><sup><small>60</small></sup>  Ja Aaronille syntyi Naadab ja Abihu, Eleasar ja Iitamar. </p>
<p id="v61"><sup><small>61</small></sup>  Mutta Naadab ja Abihu kuolivat, kun toivat vierasta tulta Herran eteen. </p>
<p id="v62"><sup><small>62</small></sup>  Ja katselmuksessa olleita oli heitä kaksikymmentäkolme tuhatta, kaikki miehenpuolia, kuukauden vanhoja ja sitä vanhempia. Sillä heistä ei pidetty katselmusta yhdessä muiden israelilaisten kanssa, koska heille ei annettu perintöosaa israelilaisten keskuudessa. </p>
<p id="v63"><sup><small>63</small></sup>  Nämä olivat siinä israelilaisten katselmuksessa, jonka Mooses ja pappi Eleasar pitivät Mooabin arolla lähellä Jordania, Jerikon kohdalla. </p>
<p id="v64"><sup><small>64</small></sup>  Eikä heidän joukossaan ollut ketään siinä israelilaisten katselmuksessa ollutta, jonka Mooses ja pappi Aaron olivat pitäneet Siinain erämaassa. </p>
<p id="v65"><sup><small>65</small></sup>  Sillä Herra oli heille sanonut, että heidän oli kuoltava erämaassa. Eikä heistä jäänyt ketään, paitsi Kaaleb, Jefunnen poika, ja Joosua, Nuunin poika. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Numbers/25">
          <span class="mdi mdi-arrow-left-drop-circle"></span><span class="pl-2">Neljäs Mooseksen kirja - Luku 25</span>
        </a>
        </td>
        <td>
        <a href="/fi/Bible/Numbers/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Numbers/27">
          <span class="pr-2">Neljäs Mooseksen kirja - Luku 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 26:65 <i>Kaleb ja Joosua</i>: <a href="/fi/The_Urantia_Book/166#p3_2">U-k 166:3.2</a>. </li>
</ol>
</div>
