<!--
title: Neljäs Mooseksen kirja - Luku 31
description: 
published: true
date: 2022-10-6T10:23:20Z
tags: bible, bible—numbers
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Numbers/30">Neljäs Mooseksen kirja - Luku 30</a></td>
        <td><a href="/fi/Bible/Numbers/Index">Indeksi</a></td>
        <td><a href="/fi/Bible/Numbers/32">Neljäs Mooseksen kirja - Luku 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra puhui Moosekselle sanoen: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Kosta israelilaisten puolesta midianilaisille. Senjälkeen sinut otetaan pois heimosi tykö." </p>
<p id="v3"><sup><small>3</small></sup>  Niin Mooses puhui kansalle sanoen: "Varustakaa joukostanne miehiä sotaan, ja lähtekööt he Midiania vastaan toimittamaan Herran koston Midianille. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Tuhat miestä jokaisesta sukukunnasta, kaikista Israelin sukukunnista, lähettäkää sotaan." </p>
<p id="v5"><sup><small>5</small></sup>  Silloin annettiin Israelin heimoista tuhat miestä jokaisesta sukukunnasta, yhteensä kaksitoista tuhatta sotaan varustettua miestä. </p>
<p id="v6"><sup><small>6</small></sup>  Ja Mooses lähetti heidät, tuhat miestä jokaisesta sukukunnasta, sotaan sekä heidän kanssaan Piinehaan, pappi Eleasarin pojan; tällä oli mukanaan pyhät esineet ja hälytystorvet. </p>
<p id="v7"><sup><small>7</small></sup>  Niin he lähtivät sotimaan Midiania vastaan, niinkuin Herra oli Moosekselle käskyn antanut, ja surmasivat kaikki miehenpuolet. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Muiden mukana, jotka kaatuivat, he surmasivat Midianin kuninkaat Evin, Rekemin, Suurin, Huurin ja Reban, Midianin viisi kuningasta. Myös Bileamin, Beorin pojan, he surmasivat miekalla. </p>
<p id="v9"><sup><small>9</small></sup>  Mutta israelilaiset ottivat vangiksi midianilaisten vaimot ja lapset ja ryöstivät kaikki heidän juhtansa ja kaiken heidän karjansa ja kaiken heidän tavaransa. <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Ja kaikki heidän asumansa kaupungit ja kaikki heidän leiripaikkansa he polttivat tulella. </p>
<p id="v11"><sup><small>11</small></sup>  Ja he ottivat kaiken ryöstettävän ja kaiken otettavan, sekä ihmiset että karjan. </p>
<p id="v12"><sup><small>12</small></sup>  Ja he toivat Moosekselle ja pappi Eleasarille sekä Israelin kansalle vangit ja ottamansa ja ryöstämänsä saaliin leiriin Mooabin arolle, joka on Jordanin luona, Jerikon kohdalla. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Silloin Mooses ja pappi Eleasar ja kaikki kansan päämiehet lähtivät heitä vastaan leirin ulkopuolelle. </p>
<p id="v14"><sup><small>14</small></sup>  Ja Mooses vihastui sotajoukon johtajiin, tuhannen- ja sadanpäämiehiin, kun he palasivat sotaretkeltä. </p>
<p id="v15"><sup><small>15</small></sup>  Ja Mooses sanoi heille: "Oletteko siis jättäneet henkiin kaikki naiset? </p>
<p id="v16"><sup><small>16</small></sup>  Katso, nehän ne olivat, jotka Bileamin neuvosta saivat israelilaiset antautumaan uskottomuuteen Herraa vastaan Peorin vuoksi, niin että vitsaus kohtasi Herran seurakuntaa. </p>
<p id="v17"><sup><small>17</small></sup>  Niin surmatkaa siis kaikki poikalapset ja surmatkaa myös jokainen vaimo, joka on yhtynyt mieheen. </p>
<p id="v18"><sup><small>18</small></sup>  Mutta jokainen tyttö, joka ei ole yhtynyt mieheen, jättäkää itsellenne henkiin. </p>
<p id="v19"><sup><small>19</small></sup>  Mutta itse oleskelkaa leirin ulkopuolella seitsemän päivää. Jokainen teistä, joka on jonkun surmannut, ja jokainen teistä, joka on koskenut surmattuun, puhdistautukoon kolmantena ja seitsemäntenä päivänä, sekä te että teidän vankinne. </p>
<p id="v20"><sup><small>20</small></sup>  Ja puhdistettakoon jokainen vaate ja jokainen nahkaesine ja kaikki, mikä on tehty vuohen karvoista, ja jokainen puuesine." </p>
<p id="v21"><sup><small>21</small></sup>  Ja pappi Eleasar sanoi sotamiehille, jotka olivat menneet sotaan: "Tämä on lakisäädös, jonka Herra antoi Moosekselle: </p>
<p id="v22"><sup><small>22</small></sup>  Vain kulta, hopea, vaski, rauta, tina ja lyijy, </p>
<p id="v23"><sup><small>23</small></sup>  kaikki, mikä tulta kestää, käyttäkää tulessa, niin se puhdistuu; puhdistettakoon se kuitenkin vielä puhdistusvedellä. Mutta mikä ei tulta kestä, käyttäkää se vedessä. </p>
<p id="v24"><sup><small>24</small></sup>  Ja peskää vaatteenne seitsemäntenä päivänä, niin te puhdistutte; ja sitten tulkaa leiriin." </p>
<p id="v25"><sup><small>25</small></sup>  Ja Herra puhui Moosekselle sanoen: </p>
<p id="v26"><sup><small>26</small></sup>  "Laskekaa, sinä ja pappi Eleasar ja kansan perhekuntien päämiehet, otetun saaliin määrä, ihmiset ja karja. </p>
<p id="v27"><sup><small>27</small></sup>  Ja pane saalis kahtia soturien, sotaan lähteneiden, ja kaiken muun kansan kesken. </p>
<p id="v28"><sup><small>28</small></sup>  Ja ota Herralle verona sotamiehiltä, sotaan lähteneiltä, yksi viidestäsadasta, ihmisiä, raavaita, aaseja ja lampaita. </p>
<p id="v29"><sup><small>29</small></sup>  Ota se heille tulevasta puoliskosta ja anna se pappi Eleasarille antina Herralle. </p>
<p id="v30"><sup><small>30</small></sup>  Ja israelilaisille tulevasta puoliskosta ota yksi viidestäkymmenestä, ihmisiä, raavaita, aaseja, lampaita ja kaikkia karjaeläimiä, ja anna ne leeviläisille, joiden on hoidettava tehtävät Herran asumuksessa." </p>
<p id="v31"><sup><small>31</small></sup>  Ja Mooses ja pappi Eleasar tekivät, niinkuin Herra oli Moosekselle käskyn antanut. </p>
<p id="v32"><sup><small>32</small></sup>  Ja saalis, jäännös siitä, mitä sotajoukko oli ryöstänyt, oli: lampaita kuusisataa seitsemänkymmentäviisi tuhatta </p>
<p id="v33"><sup><small>33</small></sup>  ja raavaita seitsemänkymmentäkaksi tuhatta </p>
<p id="v34"><sup><small>34</small></sup>  ja aaseja kuusikymmentäyksi tuhatta </p>
<p id="v35"><sup><small>35</small></sup>  ja ihmisiä, tyttöjä, jotka eivät olleet yhtyneet mieheen, kaikkiaan kolmekymmentäkaksi tuhatta. </p>
<p id="v36"><sup><small>36</small></sup>  Ja puolet siitä eli se osa, joka tuli sotaan lähteneille, oli: lampaita kolmesataa kolmekymmentäseitsemän tuhatta viisisataa, </p>
<p id="v37"><sup><small>37</small></sup>  ja Herralle tuleva vero lampaista oli kuusisataa seitsemänkymmentä viisi; </p>
<p id="v38"><sup><small>38</small></sup>  ja raavaita kolmekymmentäkuusi tuhatta sekä niistä Herralle tuleva vero seitsemänkymmentä kaksi; </p>
<p id="v39"><sup><small>39</small></sup>  ja aaseja kolmekymmentä tuhatta viisisataa sekä niistä Herralle tuleva vero kuusikymmentä yksi; </p>
<p id="v40"><sup><small>40</small></sup>  ja ihmisiä kuusitoista tuhatta sekä niistä Herralle tuleva vero kolmekymmentä kaksi. </p>
<p id="v41"><sup><small>41</small></sup>  Ja Mooses antoi Herran antiveron pappi Eleasarille, niinkuin Herra oli Moosekselle käskyn antanut. </p>
<p id="v42"><sup><small>42</small></sup>  Ja israelilaisille tuleva puolisko, jonka Mooses oli erottanut sotamiesten osasta, </p>
<p id="v43"><sup><small>43</small></sup>  tämä seurakunnalle tuleva puolisko oli: lampaita kolmesataa kolmekymmentäseitsemän tuhatta viisisataa </p>
<p id="v44"><sup><small>44</small></sup>  ja raavaita kolmekymmentäkuusi tuhatta </p>
<p id="v45"><sup><small>45</small></sup>  ja aaseja kolmekymmentä tuhatta viisisataa </p>
<p id="v46"><sup><small>46</small></sup>  sekä ihmisiä kuusitoista tuhatta. </p>
<p id="v47"><sup><small>47</small></sup>  Tästä israelilaisille tulevasta puoliskosta Mooses otti yhden viidestäkymmenestä, ihmisiä ja karjaa, sekä antoi ne leeviläisille, joiden oli hoidettava tehtävät Herran asumuksessa, niinkuin Herra oli Moosekselle käskyn antanut. </p>
<p id="v48"><sup><small>48</small></sup>  Silloin tulivat sotajoukon osastojen johtajat, tuhannen- ja sadanpäämiehet, Mooseksen luo </p>
<p id="v49"><sup><small>49</small></sup>  ja sanoivat Moosekselle: "Palvelijasi ovat laskeneet niiden sotamiesten luvun, jotka ovat olleet hallussamme, eikä meistä puutu yhtäkään. </p>
<p id="v50"><sup><small>50</small></sup>  Sentähden me tuomme nyt Herralle lahjaksi, mitä kukin on saanut kultakaluja: käätyjä, rannerenkaita, sormuksia, korvarenkaita ja kaulakoristeita, saadaksemme itsellemme sovituksen Herran edessä." </p>
<p id="v51"><sup><small>51</small></sup>  Niin Mooses ja pappi Eleasar ottivat heiltä kullan, kaikkinaiset taidokkaasti valmistetut esineet. </p>
<p id="v52"><sup><small>52</small></sup>  Ja anniksi annettua kultaa, jonka he antoivat Herralle tuhannen- ja sadanpäämiesten puolesta, oli kaikkiaan kuusitoista tuhatta seitsemänsataa viisikymmentä sekeliä. </p>
<p id="v53"><sup><small>53</small></sup>  Sotamiehet olivat ottaneet saalista kukin itselleen. </p>
<p id="v54"><sup><small>54</small></sup>  Ja Mooses ja pappi Eleasar ottivat kullan tuhannen- ja sadanpäämiehiltä ja veivät sen ilmestysmajaan, että se johdattaisi israelilaiset Herran muistoon. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Numbers/30">Neljäs Mooseksen kirja - Luku 30</a></td>
        <td><a href="/fi/Bible/Numbers/Index">Indeksi</a></td>
        <td><a href="/fi/Bible/Numbers/32">Neljäs Mooseksen kirja - Luku 32</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 31:1-2 <i>Herran Israelin Jumalan nimessä</i>: <a href="/fi/The_Urantia_Book/70#p1_15">U-k 70:1.15</a>. </li>
  <li id="fn2"><a href="#cite2">↑</a> 31:3-31 <i>Barbaarien ryöstöretket</i>: <a href="/fi/The_Urantia_Book/70#p1_15">U-k 70:1.15</a>. </li>
  <li id="fn3"><a href="#cite3">↑</a> 31:7 <i>Tuhoa kaikki miehet</i>: <a href="/fi/The_Urantia_Book/69#p8_3">U-k 69:8.3</a>. </li>
  <li id="fn4"><a href="#cite4">↑</a> 31:9,15-18 <i>Vangitsemaan naaraat</i>: <a href="/fi/The_Urantia_Book/69#p8_4">U-k 69:8.4</a>. </li>
  <li id="fn5"><a href="#cite5">↑</a> 31:12-24 <i>Puhdista sodassa otettu saalis</i>: <a href="/fi/The_Urantia_Book/90#p5_3">U-k 90:5.3</a>. </li>
</ol>
</div>
