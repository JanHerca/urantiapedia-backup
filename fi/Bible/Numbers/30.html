<!--
title: Neljäs Mooseksen kirja - Luku 30
description: 
published: true
date: 2022-10-6T10:23:20Z
tags: bible, bible—numbers
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Numbers/29">Neljäs Mooseksen kirja - Luku 29</a></td>
        <td><a href="/fi/Bible/Numbers/Index">Indeksi</a></td>
        <td><a href="/fi/Bible/Numbers/31">Neljäs Mooseksen kirja - Luku 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Mooses puhui israelilaisille kaiken, mitä Herra oli Mooseksen käskenyt puhua. </p>
<p id="v2"><sup><small>2</small></sup>  Ja Mooses puhui Israelin sukukuntien päämiehille sanoen: "Näin on Herra käskenyt: <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Jos joku tekee lupauksen Herralle tahi valalla vannoen sitoutuu kieltäytymään jostakin, älköön hän rikkoko sanaansa, vaan tehköön kaiken, mitä hänen suunsa on sanonut. </p>
<p id="v4"><sup><small>4</small></sup>  Ja jos nainen ollessaan nuorena tyttönä isänsä kodissa tekee lupauksen Herralle tahi sitoutuu kieltäytymään jostakin </p>
<p id="v5"><sup><small>5</small></sup>  ja hänen isänsä kuulee hänen lupauksensa tai sitoumuksensa eikä hänen isänsä hänelle siitä mitään puhu, niin kaikki hänen lupauksensa ja kaikki hänen sitoumuksensa, joilla hän kieltäytyy jostakin, olkoot pätevät. </p>
<p id="v6"><sup><small>6</small></sup>  Mutta jos hänen isänsä kieltää häntä sinä päivänä, jona hän ne kuulee, niin hänen lupauksensa ja sitoumuksensa, joilla hän kieltäytyy jostakin, älkööt olko pätevät, olivatpa ne mitkä hyvänsä, ja Herra antaa hänelle anteeksi, sentähden että hänen isänsä on häntä kieltänyt. </p>
<p id="v7"><sup><small>7</small></sup>  Ja jos hän joutuu miehelle ja hänellä on täytettävänä lupauksia tai ajattelemattomasti lausuttu sana, jolla hän on kieltäytynyt jostakin, </p>
<p id="v8"><sup><small>8</small></sup>  ja hänen miehensä saa sen kuulla, mutta ei puhu hänelle siitä mitään sinä päivänä, jona hän sen kuulee, niin hänen lupauksensa ja hänen sitoumuksensa, joilla hän on kieltäytynyt jostakin, olkoot pätevät. </p>
<p id="v9"><sup><small>9</small></sup>  Mutta jos hänen miehensä sinä päivänä, jona hän sen kuulee, kieltää häntä, niin hän purkaa hänen lupauksensa, jonka täyttämiseen hän on sitoutunut, ja sen ajattelemattomasti lausutun sanan, jolla hän on kieltäytynyt jostakin, ja Herra antaa hänelle anteeksi. </p>
<p id="v10"><sup><small>10</small></sup>  Mutta lesken tai hyljätyn lupaus, mihin hyvänsä hän onkin sitoutunut, olkoon pätevä. </p>
<p id="v11"><sup><small>11</small></sup>  Ja jos vaimo on miehensä kodissa tehnyt lupauksen tahi valalla sitoutunut kieltäytymään jostakin </p>
<p id="v12"><sup><small>12</small></sup>  ja hänen miehensä saa sen kuulla, mutta ei puhu hänelle siitä mitään eikä kiellä häntä, niin kaikki hänen lupauksensa ja kaikki sitoumukset, joilla hän on kieltäytynyt jostakin, olkoot pätevät. </p>
<p id="v13"><sup><small>13</small></sup>  Mutta jos hänen miehensä ne purkaa sinä päivänä, jona hän niistä kuulee, älköön yksikään hänen huuliltaan lähtenyt lupaus tai sitoumus olko pätevä. Hänen miehensä on ne purkanut, ja Herra antaa hänelle anteeksi. </p>
<p id="v14"><sup><small>14</small></sup>  Jokaisen lupauksen ja jokaisen valallisen sitoumuksen, jonka vaimo itsensä kurittamiseksi tekee, saakoon hänen miehensä joko vahvistaa tahi purkaa. </p>
<p id="v15"><sup><small>15</small></sup>  Mutta jos hänen miehensä ei puhu hänelle niistä mitään sen päivän kuluessa, niin hän on vahvistanut kaikki hänen lupauksensa ja kaikki hänen sitoumuksensa, jotka hänellä on täytettävinä. Hän on ne vahvistanut, koska hän ei niistä hänelle mitään puhunut sinä päivänä, jona hän niistä kuuli. </p>
<p id="v16"><sup><small>16</small></sup>  Mutta jos hän ne purkaa vasta jonkun aikaa sen jälkeen, kuin on niistä kuullut, joutuu hän kantamaan vaimonsa syyllisyyden." </p>
<p id="v17"><sup><small>17</small></sup>  Nämä ovat ne säädökset, jotka Herra antoi Moosekselle, olemaan voimassa miehen ja hänen vaimonsa välillä sekä isän ja hänen tyttärensä välillä, tämän ollessa nuorena tyttönä isänsä kodissa. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Numbers/29">Neljäs Mooseksen kirja - Luku 29</a></td>
        <td><a href="/fi/Bible/Numbers/Index">Indeksi</a></td>
        <td><a href="/fi/Bible/Numbers/31">Neljäs Mooseksen kirja - Luku 31</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 30:2-16 <i>Pyhät valat ja valat</i>: <a href="/fi/The_Urantia_Book/87#p6_9">U-k 87:6.9</a>. </li>
</ol>
</div>
