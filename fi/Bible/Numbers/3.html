<!--
title: Neljäs Mooseksen kirja - Luku 3
description: 
published: true
date: 2023-11-8T20:28:17Z
tags: bible, bible—numbers
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Numbers/2">
          <span class="mdi mdi-arrow-left-drop-circle"></span><span class="pl-2">Neljäs Mooseksen kirja - Luku 2</span>
        </a>
        </td>
        <td>
        <a href="/fi/Bible/Numbers/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Numbers/4">
          <span class="pr-2">Neljäs Mooseksen kirja - Luku 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tämä on kertomus Aaronin ja Mooseksen suvusta, siihen aikaan kun Herra puhui Moosekselle Siinain vuorella. </p>
<p id="v2"><sup><small>2</small></sup>  Nämä ovat Aaronin poikien nimet: Naadab, esikoinen, Abihu, Eleasar ja Iitamar. </p>
<p id="v3"><sup><small>3</small></sup>  Nämä ovat Aaronin poikien, voideltujen pappien, nimet, niiden, jotka olivat vihityt papinvirkaa toimittamaan. </p>
<p id="v4"><sup><small>4</small></sup>  Mutta Naadab ja Abihu kuolivat Herran edessä tuodessaan vierasta tulta Herran eteen Siinain erämaassa; ja heillä ei ollut poikia. Niin Eleasar ja Iitamar toimittivat papinvirkaa isänsä Aaronin edessä. </p>
<p id="v5"><sup><small>5</small></sup>  Ja Herra puhui Moosekselle sanoen: </p>
<p id="v6"><sup><small>6</small></sup>  "Tuo Leevin sukukunta esille ja aseta se pappi Aaronin eteen palvelemaan häntä. </p>
<p id="v7"><sup><small>7</small></sup>  Ja he hoitakoot sekä hänen että koko kansan tehtäviä ilmestysmajan edustalla, toimittakoot palvelusta asumuksessa. </p>
<p id="v8"><sup><small>8</small></sup>  Ja he hoitakoot kaikkea ilmestysmajan kalustoa ja israelilaisten tehtäviä, toimittakoot palvelusta asumuksessa. </p>
<p id="v9"><sup><small>9</small></sup>  Niin on sinun annettava leeviläiset Aaronille ja hänen pojilleen; antakoot israelilaiset heidät hänen haltuunsa, hänelle palvelijoiksi. </p>
<p id="v10"><sup><small>10</small></sup>  Mutta Aaronin ja hänen poikiensa käske hoitaa papinvirkansa. Syrjäinen, joka siihen ryhtyy, surmattakoon." </p>
<p id="v11"><sup><small>11</small></sup>  Ja Herra puhui Moosekselle sanoen: </p>
<p id="v12"><sup><small>12</small></sup>  "Katso, minä itse olen ottanut leeviläiset israelilaisten keskuudesta israelilaisten kaikkien esikoisten sijaan, kaiken sijaan, joka avaa äidinkohdun; leeviläiset ovat siis tulleet minun omikseni. </p>
<p id="v13"><sup><small>13</small></sup>  Sillä minun omani on jokainen esikoinen. Sinä päivänä, jona minä surmasin kaikki Egyptin maan esikoiset, minä pyhitin itselleni kaikki Israelin esikoiset, sekä ihmisten että karjan; minun omani ne ovat. Minä olen Herra." <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Ja Herra puhui Moosekselle Siinain erämaassa sanoen: </p>
<p id="v15"><sup><small>15</small></sup>  "Pidä leeviläisten katselmus perhekunnittain ja suvuittain; kaikista miehenpuolista, kuukauden ikäisistä ja sitä vanhemmista, pidä katselmus". </p>
<p id="v16"><sup><small>16</small></sup>  Ja Mooses piti heistä katselmuksen Herran käskyn mukaan, niinkuin hänelle oli määrätty. </p>
<p id="v17"><sup><small>17</small></sup>  Ja nämä olivat Leevin poikien nimet: Geerson, Kehat ja Merari. </p>
<p id="v18"><sup><small>18</small></sup>  Ja nämä olivat Geersonin poikien nimet, suvuittain: Libni ja Siimei. </p>
<p id="v19"><sup><small>19</small></sup>  Ja Kehatin pojat olivat, suvuittain, Amram, Jishar, Hebron ja Ussiel. </p>
<p id="v20"><sup><small>20</small></sup>  Ja Merarin pojat olivat, suvuittain, Mahli ja Muusi. Nämä olivat Leevin suvut perhekunnittain. </p>
<p id="v21"><sup><small>21</small></sup>  Geersonista polveutuivat libniläisten suku ja siimeiläisten suku. Nämä olivat geersonilaisten suvut. </p>
<p id="v22"><sup><small>22</small></sup>  Katselmuksessa olleita oli heitä, kaikkien miehenpuolten, kuukauden ikäisten ja sitä vanhempien, lukumäärän mukaan - näitä katselmuksessa olleita oli seitsemäntuhatta viisisataa miestä. </p>
<p id="v23"><sup><small>23</small></sup>  Geersonilaisten suvut leiriytyivät asumuksen taakse länteen päin. </p>
<p id="v24"><sup><small>24</small></sup>  Ja geersonilaisten perhekunta-päämies oli Eljasaf, Laaelin poika. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Geersonin poikien hoidettavana ilmestysmajassa oli asumus ja teltta, sen peite, ilmestysmajan oven uudin </p>
<p id="v26"><sup><small>26</small></sup>  ja asumusta ja alttaria ympäröivän esipihan ympärysverhot ja sen portin uudin sekä sen köydet - kaikki ne palvelustehtävineen. </p>
<p id="v27"><sup><small>27</small></sup>  Kehatista polveutuivat amramilaisten suku, jisharilaisten suku, hebronilaisten suku ja ussielilaisten suku. Nämä olivat kehatilaisten suvut. </p>
<p id="v28"><sup><small>28</small></sup>  Miehenpuolten, kuukauden ikäisten ja sitä vanhempien, lukumäärän mukaan oli heitä kaikkiaan kahdeksantuhatta kuusisataa, jotka hoitivat pyhäkössä suoritettavia tehtäviä. </p>
<p id="v29"><sup><small>29</small></sup>  Kehatilaisten suvut leiriytyivät asumuksen sivulle etelään päin. </p>
<p id="v30"><sup><small>30</small></sup>  Ja kehatilaisten sukujen perhekunta-päämies oli Elisafan, Ussielin poika. </p>
<p id="v31"><sup><small>31</small></sup>  Heidän hoidettavanaan oli arkki, pöytä, seitsenhaarainen lamppu, alttarit ja pyhä kalusto, jota jumalanpalveluksessa käytettiin, ynnä esirippu - kaikkine palvelustehtävineen. </p>
<p id="v32"><sup><small>32</small></sup>  Ja leeviläisten päämiesten esimies oli Eleasar, pappi Aaronin poika; hän oli niiden päällysmies, jotka hoitivat tehtäviä pyhäkössä. </p>
<p id="v33"><sup><small>33</small></sup>  Merarista polveutuivat mahlilaisten suku ja muusilaisten suku. Nämä olivat Merarin suvut. </p>
<p id="v34"><sup><small>34</small></sup>  Katselmuksessa olleita oli heitä kaikkien miehenpuolten, kuukauden ikäisten ja sitä vanhempien, lukumäärän mukaan kuusituhatta kaksisataa. </p>
<p id="v35"><sup><small>35</small></sup>  Ja Merarin sukujen perhekunta-päämies oli Suuriel, Abihailin poika. He leiriytyivät asumuksen sivulle pohjoiseen päin. </p>
<p id="v36"><sup><small>36</small></sup>  Ja Merarin poikien hoidettavaksi oli uskottu asumuksen laudat, poikkitangot, pylväät ja jalustat sekä kaikki sen kalusto - kaikki ne palvelustehtävineen; </p>
<p id="v37"><sup><small>37</small></sup>  niinikään ympärillä olevan esipihan pylväät jalustoinensa, vaarnoinensa ja köysinensä. </p>
<p id="v38"><sup><small>38</small></sup>  Mutta asumuksen eteen, itään päin, ilmestysmajan eteen, auringon nousuun päin, leiriytyivät Mooses ja Aaron ynnä hänen poikansa; heidän hoidettavanaan oli pyhäkkö, se, mikä oli israelilaisten hoidettavana. Mutta syrjäinen, joka ryhtyi siihen, oli surmattava. </p>
<p id="v39"><sup><small>39</small></sup>  Katselmuksessa olleita leeviläisiä, joista Mooses ja Aaron Herran käskyn mukaan pitivät katselmuksen suvuittain, kaikkia miehenpuolia, kuukauden ikäisiä ja sitä vanhempia, oli kaikkiaan kaksikymmentäkaksi tuhatta. </p>
<p id="v40"><sup><small>40</small></sup>  Ja Herra sanoi Moosekselle: "Katsasta kaikki israelilaisten miehenpuoliset esikoiset, kuukauden ikäisistä ja sitä vanhemmista, ja laske heidän nimiensä lukumäärä. </p>
<p id="v41"><sup><small>41</small></sup>  Ja ota minulle - minä olen Herra - leeviläiset israelilaisten kaikkien esikoisten sijaan sekä myös leeviläisten karja israelilaisten karjan kaikkien esikoisten sijaan." </p>
<p id="v42"><sup><small>42</small></sup>  Ja Mooses katsasti, niinkuin Herra oli häntä käskenyt, kaikki israelilaisten esikoiset. </p>
<p id="v43"><sup><small>43</small></sup>  Ja katselmuksessa olleita oli heitä, kaikkia miehenpuolisia esikoisia, nimien lukumäärän mukaan, kuukauden ikäisiä ja sitä vanhempia, kaikkiaan kaksikymmentäkaksi tuhatta kaksisataa seitsemänkymmentä kolme. </p>
<p id="v44"><sup><small>44</small></sup>  Ja Herra puhui Moosekselle sanoen: </p>
<p id="v45"><sup><small>45</small></sup>  "Ota leeviläiset israelilaisten kaikkien esikoisten sijaan ja leeviläisten karja heidän karjansa sijaan, ja niin leeviläiset tulevat minun omikseni. Minä olen Herra. </p>
<p id="v46"><sup><small>46</small></sup>  Mutta lunastukseksi noista kahdestasadasta seitsemästäkymmenestä kolmesta, jonka verran israelilaisten esikoisia on yli leeviläisten määrän, </p>
<p id="v47"><sup><small>47</small></sup>  ota miestä kohti viisi sekeliä, ota ne pyhäkkösekelin painon mukaan, kaksikymmentä geeraa laskettuna sekeliin. </p>
<p id="v48"><sup><small>48</small></sup>  Ja anna se raha Aaronille ja hänen pojillensa lunastukseksi niistä, joita on yli leeviläisten määrän." </p>
<p id="v49"><sup><small>49</small></sup>  Ja Mooses otti lunastushinnan niistä, joita oli yli leeviläisillä lunastettujen määrän. </p>
<p id="v50"><sup><small>50</small></sup>  Israelilaisten esikoisista hän otti tämän rahan, tuhat kolmesataa kuusikymmentä viisi sekeliä pyhäkkösekelin painon mukaan. </p>
<p id="v51"><sup><small>51</small></sup>  Ja Mooses antoi sen lunastushinnan Aaronille ja hänen pojillensa Herran käskyn mukaan, niinkuin Herra oli Moosesta käskenyt. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Numbers/2">
          <span class="mdi mdi-arrow-left-drop-circle"></span><span class="pl-2">Neljäs Mooseksen kirja - Luku 2</span>
        </a>
        </td>
        <td>
        <a href="/fi/Bible/Numbers/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Numbers/4">
          <span class="pr-2">Neljäs Mooseksen kirja - Luku 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 3:13 <i>Jumalan esikoinen</i>: <a href="/fi/The_Urantia_Book/122#p9_1">U-k 122:9.1</a>. </li>
  <li id="fn2"><a href="#cite2">↑</a> 3:24 <i>Kansansa isä</i>: <a href="/fi/The_Urantia_Book/70#p6_2">U-k 70:6.2</a>. </li>
</ol>
</div>
