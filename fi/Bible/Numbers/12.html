<!--
title: Neljäs Mooseksen kirja - Luku 12
description: 
published: true
date: 2023-11-8T20:28:17Z
tags: bible, bible—numbers
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Numbers/11">
          <span class="mdi mdi-arrow-left-drop-circle"></span><span class="pl-2">Neljäs Mooseksen kirja - Luku 11</span>
        </a>
        </td>
        <td>
        <a href="/fi/Bible/Numbers/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Numbers/13">
          <span class="pr-2">Neljäs Mooseksen kirja - Luku 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta Mirjam ja Aaron parjasivat Moosesta etiopialaisen naisen tähden, jonka hän oli ottanut vaimokseen; sillä hän oli ottanut vaimokseen etiopialaisen naisen. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja he sanoivat: "Ainoastaan Mooseksen kauttako Herra puhuu? Eikö hän puhu myös meidän kauttamme?" Ja Herra kuuli sen. </p>
<p id="v3"><sup><small>3</small></sup>  Mutta Mooses oli sangen nöyrä mies, nöyrempi kuin kukaan muu ihminen maan päällä. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Niin Herra sanoi äkisti Moosekselle ja Aaronille ja Mirjamille: "Menkää te kaikki kolme ilmestysmajalle". Ja he menivät kaikki kolme sinne. </p>
<p id="v5"><sup><small>5</small></sup>  Silloin Herra astui alas pilvenpatsaassa, asettui majan ovelle ja kutsui Aaronia ja Mirjamia; molemmat menivät sinne. </p>
<p id="v6"><sup><small>6</small></sup>  Ja Herra sanoi: "Kuulkaa minun sanani. Jos keskuudessanne on profeetta, niin minä ilmestyn hänelle näyssä, puhun hänen kanssaan unessa. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Niin ei ole minun palvelijani Mooses, hän on uskollinen koko minun talossani; </p>
<p id="v8"><sup><small>8</small></sup>  hänen kanssaan minä puhun suusta suuhun, avoimesti enkä peitetyin sanoin, ja hän saa katsella Herran muotoa. Miksi ette siis peljänneet puhua minun palvelijaani Moosesta vastaan?" </p>
<p id="v9"><sup><small>9</small></sup>  Ja Herran viha syttyi heitä kohtaan, ja hän meni pois. </p>
<p id="v10"><sup><small>10</small></sup>  Kun pilvi oli poistunut majan päältä, niin katso, Mirjam oli lumivalkea pitalista; ja Aaron kääntyi Mirjamiin päin, ja katso, tämä oli pitalinen. </p>
<p id="v11"><sup><small>11</small></sup>  Silloin Aaron sanoi Moosekselle: "Oi, herrani! Älä pane meidän päällemme syntiä, jonka olemme tyhmyydessä tehneet. </p>
<p id="v12"><sup><small>12</small></sup>  Älä anna hänen jäädä kuolleen sikiön kaltaiseksi, jonka ruumis on puoleksi mädännyt, kun se äitinsä kohdusta tulee." </p>
<p id="v13"><sup><small>13</small></sup>  Silloin Mooses huusi Herran puoleen sanoen: "Oi, Jumala! Paranna hänet!" </p>
<p id="v14"><sup><small>14</small></sup>  Herra vastasi Moosekselle: "Jos hänen isänsä olisi sylkenyt häntä silmille, eikö hänen olisi ollut hävettävä seitsemän päivää? Olkoon hän nyt suljettuna ulos leiristä seitsemän päivää, ja sitten hän pääsköön takaisin." </p>
<p id="v15"><sup><small>15</small></sup>  Niin Mirjam oli suljettuna ulos leiristä seitsemän päivää, eikä kansa lähtenyt liikkeelle, ennenkuin Mirjam oli tuotu takaisin. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Numbers/11">
          <span class="mdi mdi-arrow-left-drop-circle"></span><span class="pl-2">Neljäs Mooseksen kirja - Luku 11</span>
        </a>
        </td>
        <td>
        <a href="/fi/Bible/Numbers/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Numbers/13">
          <span class="pr-2">Neljäs Mooseksen kirja - Luku 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 12:1 <i>Avioliiton ulkopuolinen avioliitto</i>: <a href="/fi/The_Urantia_Book/82#p5_6">U-k 82:5.6</a>. </li>
  <li id="fn2"><a href="#cite2">↑</a> 12:3 <i>Mooses, nöyrä mies</i>: <a href="/fi/The_Urantia_Book/140#p5_16">U-k 140:5.16</a>. </li>
  <li id="fn3"><a href="#cite3">↑</a> 12:6 <i>Jumala puhuu unissa</i>: <a href="/fi/The_Urantia_Book/86#p5_7">U-k 86:5.7</a>. </li>
</ol>
</div>
