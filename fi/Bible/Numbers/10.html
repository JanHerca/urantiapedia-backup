<!--
title: Neljäs Mooseksen kirja - Luku 10
description: 
published: true
date: 2022-10-6T10:23:20Z
tags: bible, bible—numbers
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Numbers/9">Neljäs Mooseksen kirja - Luku 9</a></td>
        <td><a href="/fi/Bible/Numbers/Index">Indeksi</a></td>
        <td><a href="/fi/Bible/Numbers/11">Neljäs Mooseksen kirja - Luku 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra puhui Moosekselle sanoen: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Tee itsellesi kaksi hopeatorvea, tee ne kohotakoista tekoa, käyttääksesi niitä kansan kokoonkutsumiseen ja leirien liikkeelle-panemiseen. </p>
<p id="v3"><sup><small>3</small></sup>  Kun niihin molempiin puhalletaan, kokoontukoon sinun luoksesi koko kansa ilmestysmajan oven eteen. </p>
<p id="v4"><sup><small>4</small></sup>  Mutta kun ainoastaan toiseen puhalletaan, kokoontukoot sinun luoksesi ruhtinaat, Israelin heimojen päämiehet. </p>
<p id="v5"><sup><small>5</small></sup>  Mutta kun puhallatte hälytyssoiton, silloin lähtekööt itään päin leiriytyneet leirit liikkeelle. </p>
<p id="v6"><sup><small>6</small></sup>  Ja kun toistamiseen puhallatte hälytyssoiton, lähtekööt etelään päin leiriytyneet leirit liikkeelle. Hälytyssoitto puhallettakoon liikkeelle lähdettäessä. </p>
<p id="v7"><sup><small>7</small></sup>  Mutta seurakuntaa kokoonkutsuttaessa puhaltakaa torveen, hälytyssoittoa soittamatta. </p>
<p id="v8"><sup><small>8</small></sup>  Ja Aaronin pojat, papit, puhaltakoot näitä torvia. Tämä olkoon teille ikuinen säädös sukupolvesta sukupolveen. </p>
<p id="v9"><sup><small>9</small></sup>  Ja kun te maassanne lähdette taisteluun vihollista vastaan, joka teitä ahdistaa, niin soittakaa torvilla hälytys; silloin te muistutte Herran, teidän Jumalanne, mieleen ja pelastutte vihollisistanne. </p>
<p id="v10"><sup><small>10</small></sup>  Ja ilopäivinänne sekä juhlinanne ynnä uudenkuun päivinä puhaltakaa torviin uhratessanne poltto- ja yhteysuhrejanne, niin ne saattavat teidän Jumalanne muistamaan teitä. Minä olen Herra, teidän Jumalanne." </p>
<p id="v11"><sup><small>11</small></sup>  Toisen vuoden toisen kuukauden kahdentenakymmenentenä päivänä pilvi kohosi lain asumuksen päältä. </p>
<p id="v12"><sup><small>12</small></sup>  Silloin israelilaiset lähtivät liikkeelle, leiri leirin jälkeen, Siinain erämaasta; ja pilvi pysähtyi Paaranin erämaassa. </p>
<p id="v13"><sup><small>13</small></sup>  Niin he ensi kerran lähtivät liikkeelle sillä tavoin, kuin Herra oli Mooseksen kautta käskenyt. </p>
<p id="v14"><sup><small>14</small></sup>  Juudan jälkeläisten leirin lippukunta lähti ensimmäisenä joukkona liikkeelle osastoittain, ja tätä osastoa johti Nahson, Amminadabin poika. </p>
<p id="v15"><sup><small>15</small></sup>  Ja Isaskarin jälkeläisten sukukuntaosastoa johti Netanel, Suuarin poika. </p>
<p id="v16"><sup><small>16</small></sup>  Ja Sebulonin jälkeläisten sukukuntaosastoa johti Eliab, Heelonin poika. </p>
<p id="v17"><sup><small>17</small></sup>  Ja kun asumus oli purettu, niin lähtivät liikkeelle Geersonin pojat ja Merarin pojat, jotka kantoivat asumusta. </p>
<p id="v18"><sup><small>18</small></sup>  Sitten lähti Ruubenin leirin lippukunta liikkeelle osastoittain, ja tätä osastoa johti Elisur, Sedeurin poika. </p>
<p id="v19"><sup><small>19</small></sup>  Ja Simeonin jälkeläisten sukukuntaosastoa johti Selumiel, Suurisaddain poika. </p>
<p id="v20"><sup><small>20</small></sup>  Ja Gaadin jälkeläisten sukukuntaosastoa johti Eljasaf, Deguelin poika. </p>
<p id="v21"><sup><small>21</small></sup>  Sitten lähtivät kehatilaiset liikkeelle kantaen pyhiä esineitä. Ja asumus pantiin pystyyn, ennenkuin he saapuivat perille. </p>
<p id="v22"><sup><small>22</small></sup>  Sitten lähti Efraimin jälkeläisten leirin lippukunta liikkeelle osastoittain, ja tätä osastoa johti Elisama, Ammihudin poika. </p>
<p id="v23"><sup><small>23</small></sup>  Manassen jälkeläisten sukukuntaosastoa johti Gamliel, Pedasurin poika. </p>
<p id="v24"><sup><small>24</small></sup>  Benjaminin jälkeläisten sukukuntaosastoa johti Abidan, Gideonin poika. </p>
<p id="v25"><sup><small>25</small></sup>  Sitten lähti Daanin jälkeläisten leirin lippukunta liikkeelle kaikkien leirien jälkijoukkona, osastoittain, ja tätä osastoa johti Ahieser, Ammisaddain poika. </p>
<p id="v26"><sup><small>26</small></sup>  Asserin jälkeläisten sukukuntaosastoa johti Pagiel, Okranin poika. </p>
<p id="v27"><sup><small>27</small></sup>  Ja Naftalin jälkeläisten sukukuntaosastoa johti Ahira, Eenanin poika. </p>
<p id="v28"><sup><small>28</small></sup>  Tällainen oli israelilaisten liikkeellelähtö osastoittain; niin he lähtivät liikkeelle. </p>
<p id="v29"><sup><small>29</small></sup>  Ja Mooses puhui Hoobabille, midianilaisen Reguelin, Mooseksen apen, pojalle: "Me lähdemme siihen paikkaan, josta Herra on sanonut: 'Sen minä annan teille'. Lähde meidän kanssamme, niin me palkitsemme sinut hyvin, sillä Herra on luvannut hyvää Israelille." </p>
<p id="v30"><sup><small>30</small></sup>  Mutta hän vastasi hänelle: "En lähde, vaan minä menen omaan maahani ja sukuni luo". </p>
<p id="v31"><sup><small>31</small></sup>  Niin Mooses sanoi: "Älä jätä meitä, sillä sinähän tiedät, mihin meidän sopii leiriytyä erämaassa; rupea siis meille oppaaksi. </p>
<p id="v32"><sup><small>32</small></sup>  Jos lähdet meidän kanssamme, niin me annamme sinun saada osasi siitä hyvästä, minkä Herra meille suo." </p>
<p id="v33"><sup><small>33</small></sup>  Niin he lähtivät liikkeelle Herran vuoren luota ja vaelsivat kolme päivänmatkaa. Ja Herran liitonarkki kulki heidän edellänsä kolme päivänmatkaa etsimässä heille levähdyspaikkaa. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Ja Herran pilvi oli heidän päällänsä päivällä, kun he lähtivät leiristä liikkeelle. </p>
<p id="v35"><sup><small>35</small></sup>  Ja kun arkki lähti liikkeelle, niin Mooses lausui: "Nouse, Herra, hajaantukoot sinun vihollisesi, ja sinun vihamiehesi paetkoot sinua". </p>
<p id="v36"><sup><small>36</small></sup>  Ja kun arkki laskettiin maahan, lausui hän: "Palaja, Herra, Israelin heimojen kymmentuhansien tykö". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Numbers/9">Neljäs Mooseksen kirja - Luku 9</a></td>
        <td><a href="/fi/Bible/Numbers/Index">Indeksi</a></td>
        <td><a href="/fi/Bible/Numbers/11">Neljäs Mooseksen kirja - Luku 11</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 10:1-7 <i>Hopeiset trumpetinpuhallukset</i>: <a href="/fi/The_Urantia_Book/162#p4_2">U-k 162:4.2</a>. </li>
  <li id="fn2"><a href="#cite2">↑</a> 10:33 <i>Pyhät vuoret</i>: <a href="/fi/The_Urantia_Book/85#p1_5">U-k 85:1.5</a>. </li>
</ol>
</div>
