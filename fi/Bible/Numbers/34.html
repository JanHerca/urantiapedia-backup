<!--
title: Neljäs Mooseksen kirja - Luku 34
description: 
published: true
date: 2022-10-6T10:23:20Z
tags: bible, bible—numbers
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Numbers/33">Neljäs Mooseksen kirja - Luku 33</a></td>
        <td><a href="/fi/Bible/Numbers/Index">Indeksi</a></td>
        <td><a href="/fi/Bible/Numbers/35">Neljäs Mooseksen kirja - Luku 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra puhui Moosekselle sanoen: </p>
<p id="v2"><sup><small>2</small></sup>  "Käske israelilaisia ja sano heille: Kun te tulette Kanaanin maahan - se on se maa, jonka te saatte perintöosaksenne, Kanaanin maa äärestä ääreen - </p>
<p id="v3"><sup><small>3</small></sup>  niin teidän eteläinen rajanne kulkekoon Siinin erämaasta Edomia pitkin; eteläinen raja alkakoon idässä Suolameren päästä </p>
<p id="v4"><sup><small>4</small></sup>  ja kääntyköön Skorpionisolasta etelään ja kulkekoon Siiniin, ja se päättyköön Kaades-Barneasta etelään. Sieltä raja lähteköön Hasar-Addariin, kulkekoon Asmoniin </p>
<p id="v5"><sup><small>5</small></sup>  ja kääntyköön Asmonista Egyptin purolle ja päättyköön mereen. </p>
<p id="v6"><sup><small>6</small></sup>  Ja teidän läntisenä rajananne olkoon Suuri meri; tämä olkoon läntisenä rajananne. </p>
<p id="v7"><sup><small>7</small></sup>  Ja teidän pohjoinen rajanne olkoon tämä: Suuresta merestä vetäkää raja Hoorin vuoreen; </p>
<p id="v8"><sup><small>8</small></sup>  Hoorin vuoresta vetäkää raja siihen, mistä mennään Hamatiin, ja raja päättyköön Sedadiin. </p>
<p id="v9"><sup><small>9</small></sup>  Sieltä raja lähteköön Sifroniin ja päättyköön Hasar-Eenaniin. Tämä olkoon pohjoisena rajananne. </p>
<p id="v10"><sup><small>10</small></sup>  Ja itäinen rajanne vetäkää Hasar-Eenanista Sefamiin; </p>
<p id="v11"><sup><small>11</small></sup>  Sefamista raja painukoon Riblaan, Ainista itään, ja sieltä raja edelleen painukoon, kunnes se sattuu vuoriselänteeseen Kinneretin järven itäpuolella. </p>
<p id="v12"><sup><small>12</small></sup>  Sitten raja yhtyköön Jordaniin ja päättyköön Suolamereen. Tämä on oleva teidän maanne rajoineen yltympäri." </p>
<p id="v13"><sup><small>13</small></sup>  Ja Mooses käski israelilaisia sanoen: "Tämä on se maa, joka teidän on jaettava arvalla keskenänne ja jonka Herra määräsi annettavaksi yhdeksälle ja puolelle sukukunnalle. </p>
<p id="v14"><sup><small>14</small></sup>  Sillä ruubenilaisten sukukunta perhekunnittain ja gaadilaisten sukukunta perhekunnittain ja toinen puoli Manassen sukukuntaa ovat jo saaneet perintöosansa. </p>
<p id="v15"><sup><small>15</small></sup>  Nämä kaksi ja puoli sukukuntaa ovat jo saaneet perintöosansa tällä puolella Jordania Jerikon kohdalla, itään päin, auringonnousuun päin." </p>
<p id="v16"><sup><small>16</small></sup>  Ja Herra puhui Moosekselle sanoen: </p>
<p id="v17"><sup><small>17</small></sup>  "Nämä ovat niiden miesten nimet, joiden on jaettava teille se maa: pappi Eleasar ja Joosua, Nuunin poika; </p>
<p id="v18"><sup><small>18</small></sup>  ja näiden lisäksi valitkaa päämies kustakin sukukunnasta maata jakamaan. </p>
<p id="v19"><sup><small>19</small></sup>  Nämä ovat niiden miesten nimet: Juudan sukukunnasta Kaaleb, Jefunnen poika; </p>
<p id="v20"><sup><small>20</small></sup>  simeonilaisten sukukunnasta Semuel, Ammihudin poika; </p>
<p id="v21"><sup><small>21</small></sup>  Benjaminin sukukunnasta Elidad, Kislonin poika; </p>
<p id="v22"><sup><small>22</small></sup>  daanilaisten sukukunnasta päämies Bukki, Joglin poika; </p>
<p id="v23"><sup><small>23</small></sup>  joosefilaisista, manasselaisten sukukunnasta, päämies Hanniel, Eefodin poika; </p>
<p id="v24"><sup><small>24</small></sup>  efraimilaisten sukukunnasta päämies Kemuel, Siftanin poika; </p>
<p id="v25"><sup><small>25</small></sup>  sebulonilaisten sukukunnasta päämies Elisafan, Parnakin poika; </p>
<p id="v26"><sup><small>26</small></sup>  isaskarilaisten sukukunnasta päämies Paltiel, Assanin poika; </p>
<p id="v27"><sup><small>27</small></sup>  asserilaisten sukukunnasta päämies Ahihud, Selomin poika, </p>
<p id="v28"><sup><small>28</small></sup>  ja naftalilaisten sukukunnasta Pedahel, Ammihudin poika." </p>
<p id="v29"><sup><small>29</small></sup>  Nämä olivat ne, jotka Herra määräsi jakamaan israelilaisille Kanaanin maan. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Numbers/33">Neljäs Mooseksen kirja - Luku 33</a></td>
        <td><a href="/fi/Bible/Numbers/Index">Indeksi</a></td>
        <td><a href="/fi/Bible/Numbers/35">Neljäs Mooseksen kirja - Luku 35</a></td>
      </tr>
    </tbody>
  </table>
</figure>
