<!--
title: Neljäs Mooseksen kirja - Luku 35
description: 
published: true
date: 2023-11-8T20:28:17Z
tags: bible, bible—numbers
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Numbers/34">
          <span class="mdi mdi-arrow-left-drop-circle"></span><span class="pl-2">Neljäs Mooseksen kirja - Luku 34</span>
        </a>
        </td>
        <td>
        <a href="/fi/Bible/Numbers/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Numbers/36">
          <span class="pr-2">Neljäs Mooseksen kirja - Luku 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra puhui Moosekselle Mooabin arolla Jordanin rannalla, Jerikon kohdalla, sanoen: </p>
<p id="v2"><sup><small>2</small></sup>  "Käske israelilaisia antamaan omistamistaan perintöosista leeviläisille kaupunkeja heidän asuaksensa ja antamaan leeviläisille myöskin laidunmaata näiden kaupunkien ympäriltä. </p>
<p id="v3"><sup><small>3</small></sup>  Nämä kaupungit olkoot heillä asuntoina, ja niiden laidunmaat olkoot heidän juhtiansa, karjaansa ja kaikkia muita elukoitansa varten. </p>
<p id="v4"><sup><small>4</small></sup>  Ja näiden kaupunkien laidunmaat, jotka teidän on annettava leeviläisille, ulottukoot kaupungin muurista ulospäin tuhat kyynärää joka taholle. </p>
<p id="v5"><sup><small>5</small></sup>  Ja mitatkaa kaupungin ulkopuolella itään päin kaksituhatta kyynärää ja etelään päin kaksituhatta kyynärää ja länteen päin kaksituhatta kyynärää ja pohjoiseen päin kaksituhatta kyynärää, ja kaupunki olkoon siinä keskellä. Tämä olkoon heillä kaupunkien laidunmaa. </p>
<p id="v6"><sup><small>6</small></sup>  Ja niistä kaupungeista, jotka teidän on annettava leeviläisille, olkoon kuusi turvakaupunkia, jotka teidän on annettava pakopaikaksi sille, joka on jonkun tappanut; ja niiden lisäksi antakaa neljäkymmentä kaksi kaupunkia. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Kaikkiaan olkoon kaupunkeja ja niiden laidunmaita, jotka teidän on annettava leeviläisille, neljäkymmentä kahdeksan. </p>
<p id="v8"><sup><small>8</small></sup>  Ja niitä israelilaisten omistamia kaupunkeja, jotka teidän on annettava, otettakoon useampia siltä sukukunnalta, jolla niitä on paljon, ja vähemmän siltä, jolla niitä on vähemmän. Kukin sukukunta antakoon leeviläisille kaupunkejaan saamansa perintöosan mukaan." </p>
<p id="v9"><sup><small>9</small></sup>  Ja Herra puhui Moosekselle sanoen: </p>
<p id="v10"><sup><small>10</small></sup>  "Puhu israelilaisille ja sano heille: Kun te olette menneet Jordanin yli Kanaanin maahan, </p>
<p id="v11"><sup><small>11</small></sup>  niin valitkaa itsellenne kaupunkeja turvakaupungeiksenne. Niihin paetkoon tappaja, joka tapaturmaisesti on jonkun surmannut. </p>
<p id="v12"><sup><small>12</small></sup>  Ja nämä kaupungit olkoot teillä turvapaikkoina verenkostajalta, niin ettei tappajan tarvitse kuolla, ennenkuin hän on ollut seurakunnan tuomittavana. </p>
<p id="v13"><sup><small>13</small></sup>  Ja kaupunkeja, jotka teidän on määrättävä turvakaupungeiksi, olkoon teillä kuusi. </p>
<p id="v14"><sup><small>14</small></sup>  Kolme kaupunkia teidän on määrättävä tältä puolelta Jordanin, ja kolme kaupunkia teidän on määrättävä Kanaanin maasta; ne olkoot turvakaupunkeja. </p>
<p id="v15"><sup><small>15</small></sup>  Israelilaisille ja teidän keskuudessanne asuvalle muukalaiselle ja loiselle olkoot ne kuusi kaupunkia turvapaikkoina, joihin voi paeta jokainen, joka tapaturmaisesti jonkun surmaa. </p>
<p id="v16"><sup><small>16</small></sup>  Mutta jos joku rauta-aseella lyö toista, niin että tämä kuolee, on hän tahallinen tappaja; sellainen tappaja rangaistakoon kuolemalla. </p>
<p id="v17"><sup><small>17</small></sup>  Jos joku ottaa käteensä kiven, jolla voi lyödä kuoliaaksi, ja lyö toista, niin että tämä kuolee, on hän tahallinen tappaja; sellainen tappaja rangaistakoon kuolemalla. </p>
<p id="v18"><sup><small>18</small></sup>  Tahi jos joku ottaa käteensä puuaseen, jolla voi lyödä kuoliaaksi, ja lyö toista, niin että tämä kuolee, on hän tahallinen tappaja; sellainen tappaja rangaistakoon kuolemalla. </p>
<p id="v19"><sup><small>19</small></sup>  Verenkostaja ottakoon sellaisen tappajan hengiltä; hän ottakoon hänet hengiltä, milloin vain hänet tapaa. </p>
<p id="v20"><sup><small>20</small></sup>  Ja jos joku vihassa iskee toista tahi heittää häntä jollakin murhaamisen tarkoituksessa, niin että tämä kuolee, </p>
<p id="v21"><sup><small>21</small></sup>  tahi vihaa kantaen lyö häntä kädellään, niin että hän kuolee, rangaistakoon lyöjä kuolemalla, sillä hän on tahallinen tappaja; verenkostaja ottakoon sellaisen tappajan hengiltä, milloin vain hänet tapaa. </p>
<p id="v22"><sup><small>22</small></sup>  Mutta jos joku vahingossa, vaan ei vihassa, satuttaa toista tai heittää häntä jollakin esineellä, millä hyvänsä, ilman murhaamisen tarkoitusta, </p>
<p id="v23"><sup><small>23</small></sup>  tahi jos hän kivellä, jolla voi lyödä kuoliaaksi, huomaamattansa satuttaa toista, niin että tämä kuolee, eikä hän ollut hänen vihamiehensä eikä tarkoittanut häntä vahingoittaa, </p>
<p id="v24"><sup><small>24</small></sup>  niin seurakunta ratkaiskoon tappajan ja verenkostajan välin näiden säädösten mukaan. </p>
<p id="v25"><sup><small>25</small></sup>  Ja seurakunta päästäköön tappajan verenkostajan kädestä, ja seurakunta antakoon hänen palata turvakaupunkiin, johon hän oli paennut, ja siellä hän asukoon pyhällä öljyllä voidellun ylimmäisen papin kuolemaan asti. </p>
<p id="v26"><sup><small>26</small></sup>  Mutta jos tappaja menee sen turvakaupungin alueen ulkopuolelle, johon hän on paennut, </p>
<p id="v27"><sup><small>27</small></sup>  ja verenkostaja tapaa hänet ulkopuolella hänen turvakaupunkinsa aluetta ja verenkostaja surmaa tappajan, niin ei hän joudu verenvikaan; </p>
<p id="v28"><sup><small>28</small></sup>  sillä hänen on asuttava turvakaupungissaan ylimmäisen papin kuolemaan asti. Mutta ylimmäisen papin kuoltua tappaja saa palata perintömaallensa. </p>
<p id="v29"><sup><small>29</small></sup>  Ja tämä olkoon teillä oikeussäädöksenä sukupolvesta sukupolveen, missä asuttekin. </p>
<p id="v30"><sup><small>30</small></sup>  Jos joku lyö toisen kuoliaaksi, surmattakoon tappaja todistajien antaman todistuksen nojalla; mutta yhden todistajan todistuksen nojalla älköön ketään kuolemalla rangaistako. <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Älkää ottako lunastusmaksua sellaisen tappajan hengestä, joka on tehnyt hengenrikoksen, vaan rangaistakoon hänet kuolemalla. <sup id="cite3"><a href="#fn3">[3]</a></sup></p>
<p id="v32"><sup><small>32</small></sup>  Älkääkä ottako lunastusmaksua siltä, joka on paennut turvakaupunkiin, ettei hän ennen papin kuolemaa saisi palata asumaan omalle maallensa. </p>
<p id="v33"><sup><small>33</small></sup>  Älkääkä saastuttako sitä maata, jossa te olette, sillä veri saastuttaa maan. Ja maalle ei voi toimittaa sovitusta verestä, joka siihen on vuodatettu, muulla kuin sen verellä, joka sen on vuodattanut. </p>
<p id="v34"><sup><small>34</small></sup>  Älkää siis saastuttako sitä maata, jossa te asutte ja jossa minäkin asun teidän keskellänne, sillä minä, Herra, asun israelilaisten keskellä." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Numbers/34">
          <span class="mdi mdi-arrow-left-drop-circle"></span><span class="pl-2">Neljäs Mooseksen kirja - Luku 34</span>
        </a>
        </td>
        <td>
        <a href="/fi/Bible/Numbers/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Numbers/36">
          <span class="pr-2">Neljäs Mooseksen kirja - Luku 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 35:6,11,14 <i>Turvakaupungit</i>: <a href="/fi/The_Urantia_Book/69#p4_4">U-k 69:4.4</a>. </li>
  <li id="fn2"><a href="#cite2">↑</a> 35:30 <i>Osa 2: Tuomioistuin</i>: <a href="/fi/The_Urantia_Book/140#p6_4">U-k 140:6.4</a>. </li>
  <li id="fn3"><a href="#cite3">↑</a> 35:31 <i>Älä ota lunnaita murhaajasta</i>: <a href="/fi/The_Urantia_Book/70#p10_12">U-k 70:10.12</a>. </li>
</ol>
</div>
