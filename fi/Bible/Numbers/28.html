<!--
title: Neljäs Mooseksen kirja - Luku 28
description: 
published: true
date: 2022-10-6T10:23:20Z
tags: bible, bible—numbers
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Numbers/27">Neljäs Mooseksen kirja - Luku 27</a></td>
        <td><a href="/fi/Bible/Numbers/Index">Indeksi</a></td>
        <td><a href="/fi/Bible/Numbers/29">Neljäs Mooseksen kirja - Luku 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra puhui Moosekselle sanoen: </p>
<p id="v2"><sup><small>2</small></sup>  "Käske israelilaisia ja sano heille: Pitäkää vaari siitä, että tuotte minulle minun uhrilahjani, ruokani, suloisesti tuoksuvat uhrini, määräaikanaan. </p>
<p id="v3"><sup><small>3</small></sup>  Ja sano heille: Tämä on se uhri, joka teidän on tuotava joka päivä Herralle: kaksi vuoden vanhaa virheetöntä karitsaa jokapäiväiseksi polttouhriksi. </p>
<p id="v4"><sup><small>4</small></sup>  Uhraa toinen karitsa aamulla, ja toinen karitsa uhraa iltahämärässä </p>
<p id="v5"><sup><small>5</small></sup>  ja ruokauhriksi kymmenesosa eefa-mittaa lestyjä jauhoja, sekoitettuna neljännekseen hiin-mittaa survomalla saatua öljyä. </p>
<p id="v6"><sup><small>6</small></sup>  Tämä on jokapäiväinen polttouhri, joka toimitettiin Siinain vuorella suloisesti tuoksuvaksi uhriksi Herralle. </p>
<p id="v7"><sup><small>7</small></sup>  Ja siihen kuulukoon juomauhrina neljännes hiin-mittaa viiniä kumpaakin karitsaa kohti. Pyhäkössä vuodata Herralle höysteviiniuhri. </p>
<p id="v8"><sup><small>8</small></sup>  Ja toinen karitsa uhraa iltahämärässä ja toimita siihen kuuluva ruoka- ja juomauhri samalla tavoin kuin aamullakin, suloisesti tuoksuvaksi uhriksi Herralle. </p>
<p id="v9"><sup><small>9</small></sup>  Mutta sapatinpäivänä uhraa kaksi vuoden vanhaa virheetöntä karitsaa ynnä kaksi kymmenennestä lestyjä jauhoja, öljyyn sekoitettuna, ruokauhriksi, sekä siihen kuuluva juomauhri. </p>
<p id="v10"><sup><small>10</small></sup>  Tämä on sapatin polttouhri, joka uhrattakoon kunakin sapattina jokapäiväisen polttouhrin ja siihen kuuluvan juomauhrin ohella. </p>
<p id="v11"><sup><small>11</small></sup>  Ja kuukausienne ensimmäisenä päivänä tuokaa polttouhriksi Herralle kaksi mullikkaa, oinas ja seitsemän virheetöntä vuoden vanhaa karitsaa </p>
<p id="v12"><sup><small>12</small></sup>  sekä kolme kymmenennestä lestyjä jauhoja, öljyyn sekoitettuna, ruokauhriksi kutakin mullikkaa kohti ynnä kaksi kymmenennestä lestyjä jauhoja, öljyyn sekoitettuna, ruokauhriksi oinasta kohti, </p>
<p id="v13"><sup><small>13</small></sup>  sekä yksi kymmenennes lestyjä jauhoja, öljyyn sekoitettuna, ruokauhriksi kutakin karitsaa kohti. Tämä on polttouhri, suloisesti tuoksuva uhri Herralle. </p>
<p id="v14"><sup><small>14</small></sup>  Ja niihin kuulukoon juomauhrina puoli hiin-mittaa viiniä kutakin mullikkaa kohti ja kolmannes hiin-mittaa oinasta kohti ja neljännes hiin-mittaa karitsaa kohti. Tämä on uudenkuun polttouhri, joka uhrattakoon kunakin uutenakuuna, vuoden kaikkina kuukausina. </p>
<p id="v15"><sup><small>15</small></sup>  Ja sitäpaitsi uhratkaa yksi kauris syntiuhriksi Herralle. Se uhrattakoon jokapäiväisen polttouhrin ynnä siihen kuuluvan juomauhrin ohella. </p>
<p id="v16"><sup><small>16</small></sup>  Ja ensimmäisessä kuussa, kuukauden neljäntenätoista päivänä, on pääsiäinen Herran kunniaksi. </p>
<p id="v17"><sup><small>17</small></sup>  Ja saman kuukauden viidentenätoista päivänä on juhla; seitsemän päivää syötäköön happamatonta leipää. </p>
<p id="v18"><sup><small>18</small></sup>  Ensimmäisenä päivänä on pyhä kokous; älkää silloin yhtäkään arkiaskaretta toimittako. <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Ja tuokaa polttouhriksi Herralle kaksi mullikkaa, oinas ja seitsemän vuodenvanhaa karitsaa; ne olkoot virheettömät. </p>
<p id="v20"><sup><small>20</small></sup>  Ja niihin kuuluvana ruokauhrina uhratkaa lestyjä jauhoja, öljyyn sekoitettuna, kolme kymmenennestä mullikkaa kohti ja kaksi kymmenennestä oinasta kohti. </p>
<p id="v21"><sup><small>21</small></sup>  Kutakin kohti niistä seitsemästä karitsasta uhratkaa kymmenennes. </p>
<p id="v22"><sup><small>22</small></sup>  Ja vielä uhratkaa kauris syntiuhriksi, joka tuottaa teille sovituksen. </p>
<p id="v23"><sup><small>23</small></sup>  Paitsi aamupolttouhria, joka on jokapäiväinen polttouhri, uhratkaa nämä. </p>
<p id="v24"><sup><small>24</small></sup>  Samoin uhratkaa Herralle joka päivä seitsemän päivän aikana leipää suloisesti tuoksuvaksi uhriksi; uhratkaa tämä jokapäiväisen polttouhrin ynnä siihen kuuluvan juomauhrin ohella. </p>
<p id="v25"><sup><small>25</small></sup>  Ja seitsemäntenä päivänä olkoon teillä pyhä kokous; älkää silloin yhtäkään arkiaskaretta toimittako. </p>
<p id="v26"><sup><small>26</small></sup>  Mutta uutisen päivänä, kun tuotte uuden ruokauhrin Herralle viikkojuhlananne, olkoon teillä pyhä kokous; älkää silloin yhtäkään arkiaskaretta toimittako. </p>
<p id="v27"><sup><small>27</small></sup>  Ja tuokaa suloisesti tuoksuvaksi polttouhriksi Herralle kaksi mullikkaa, oinas ja seitsemän vuodenvanhaa karitsaa </p>
<p id="v28"><sup><small>28</small></sup>  ja niihin kuuluvana ruokauhrina lestyjä jauhoja, öljyyn sekoitettuna, kolme kymmenennestä kutakin mullikkaa kohti, kaksi kymmenennestä oinasta kohti </p>
<p id="v29"><sup><small>29</small></sup>  ja yksi kymmenennes kutakin kohti niistä seitsemästä karitsasta; </p>
<p id="v30"><sup><small>30</small></sup>  ja yksi kauris sovittamiseksenne. </p>
<p id="v31"><sup><small>31</small></sup>  Paitsi jokapäiväistä polttouhria ja siihen kuuluvaa ruokauhria uhratkaa nämä ynnä niihin kuuluvat juomauhrit; eläimet olkoot virheettömät." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Numbers/27">Neljäs Mooseksen kirja - Luku 27</a></td>
        <td><a href="/fi/Bible/Numbers/Index">Indeksi</a></td>
        <td><a href="/fi/Bible/Numbers/29">Neljäs Mooseksen kirja - Luku 29</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 28:18,25-26 <i>Pyhä kokous</i>: <a href="/fi/The_Urantia_Book/128#p6_6">U-k 128:6.6</a>. </li>
</ol>
</div>
