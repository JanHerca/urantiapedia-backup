<!--
title: Neljäs Mooseksen kirja - Luku 33
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Numbers/32">Neljäs Mooseksen kirja - Luku 32</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Numbers/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Numbers/34">Neljäs Mooseksen kirja - Luku 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Nämä olivat israelilaisten matkat, jotka he kulkivat Egyptistä osastoittain Mooseksen ja Aaronin johdolla. </p>
<p id="v2"><sup><small>2</small></sup>  Ja Mooses kirjoitti Herran käskyn mukaan muistiin ne paikat, joista he lähtivät liikkeelle matkoillansa. Ja nämä ovat heidän matkansa heidän lähtöpaikkojensa mukaan. </p>
<p id="v3"><sup><small>3</small></sup>  He lähtivät liikkeelle Ramseksesta ensimmäisessä kuussa, ensimmäisen kuukauden viidentenätoista päivänä; pääsiäisen jälkeisenä päivänä israelilaiset lähtivät matkaan voimallisen käden suojassa, kaikkien egyptiläisten nähden, </p>
<p id="v4"><sup><small>4</small></sup>  egyptiläisten haudatessa kaikkia esikoisiansa, jotka Herra heidän keskuudestaan oli surmannut, ja Herran antaessa tuomion kohdata heidän jumaliansa. </p>
<p id="v5"><sup><small>5</small></sup>  Niin israelilaiset lähtivät Ramseksesta ja leiriytyivät Sukkotiin. </p>
<p id="v6"><sup><small>6</small></sup>  Sitten he lähtivät Sukkotista ja leiriytyivät Eetamiin, joka on erämaan reunassa. </p>
<p id="v7"><sup><small>7</small></sup>  Ja he lähtivät Eetamista ja kääntyivät takaisin Pii-Hahirotiin päin, joka on vastapäätä Baal-Sefonia, ja leiriytyivät Migdolin kohdalle. </p>
<p id="v8"><sup><small>8</small></sup>  Ja he lähtivät Pii-Hahirotista ja kulkivat meren keskitse erämaahan ja vaelsivat kolmen päivän matkan Eetamin erämaassa ja leiriytyivät Maaraan. </p>
<p id="v9"><sup><small>9</small></sup>  Sitten he lähtivät Maarasta ja tulivat Eelimiin. Eelimissä oli kaksitoista vesilähdettä ja seitsemänkymmentä palmupuuta, ja he leiriytyivät sinne. </p>
<p id="v10"><sup><small>10</small></sup>  Ja he lähtivät Eelimistä ja leiriytyivät Kaislameren rannalle. </p>
<p id="v11"><sup><small>11</small></sup>  Ja he lähtivät Kaislameren rannalta ja leiriytyivät Siinin erämaahan. </p>
<p id="v12"><sup><small>12</small></sup>  Ja he lähtivät Siinin erämaasta ja leiriytyivät Dofkaan. </p>
<p id="v13"><sup><small>13</small></sup>  Ja he lähtivät Dofkasta ja leiriytyivät Aalukseen. </p>
<p id="v14"><sup><small>14</small></sup>  Ja he lähtivät Aaluksesta ja leiriytyivät Refidimiin; siellä ei ollut vettä kansan juoda. </p>
<p id="v15"><sup><small>15</small></sup>  Ja he lähtivät Refidimistä ja leiriytyivät Siinain erämaahan. </p>
<p id="v16"><sup><small>16</small></sup>  Ja he lähtivät Siinain erämaasta ja leiriytyivät Kibrot-Hattaavaan. </p>
<p id="v17"><sup><small>17</small></sup>  Ja he lähtivät Kibrot-Hattaavasta ja leiriytyivät Haserotiin. </p>
<p id="v18"><sup><small>18</small></sup>  Ja he lähtivät Haserotista ja leiriytyivät Ritmaan. </p>
<p id="v19"><sup><small>19</small></sup>  Ja he lähtivät Ritmasta ja leiriytyivät Rimmon-Perekseen. </p>
<p id="v20"><sup><small>20</small></sup>  Ja he lähtivät Rimmon-Pereksestä ja leiriytyivät Libnaan. </p>
<p id="v21"><sup><small>21</small></sup>  Ja he lähtivät Libnasta ja leiriytyivät Rissaan. </p>
<p id="v22"><sup><small>22</small></sup>  Ja he lähtivät Rissasta ja leiriytyivät Kehelataan. </p>
<p id="v23"><sup><small>23</small></sup>  Ja he lähtivät Kehelatasta ja leiriytyivät Seferin vuoren juurelle. </p>
<p id="v24"><sup><small>24</small></sup>  Ja he lähtivät Seferin vuoren juurelta ja leiriytyivät Haradaan. </p>
<p id="v25"><sup><small>25</small></sup>  Ja he lähtivät Haradasta ja leiriytyivät Makhelotiin. </p>
<p id="v26"><sup><small>26</small></sup>  Ja he lähtivät Makhelotista ja leiriytyivät Tahatiin. </p>
<p id="v27"><sup><small>27</small></sup>  Ja he lähtivät Tahatista ja leiriytyivät Tarahiin. </p>
<p id="v28"><sup><small>28</small></sup>  Ja he lähtivät Tarahista ja leiriytyivät Mitkaan. </p>
<p id="v29"><sup><small>29</small></sup>  Ja he lähtivät Mitkasta ja leiriytyivät Hasmonaan. </p>
<p id="v30"><sup><small>30</small></sup>  Ja he lähtivät Hasmonasta ja leiriytyivät Mooserotiin. </p>
<p id="v31"><sup><small>31</small></sup>  Ja he lähtivät Mooserotista ja leiriytyivät Bene-Jaakaniin. </p>
<p id="v32"><sup><small>32</small></sup>  Ja he lähtivät Bene-Jaakanista ja leiriytyivät Hoor-Gidgadiin. </p>
<p id="v33"><sup><small>33</small></sup>  Ja he lähtivät Hoor-Gidgadista ja leiriytyivät Jotbataan. </p>
<p id="v34"><sup><small>34</small></sup>  Ja he lähtivät Jotbatasta ja leiriytyivät Abronaan. </p>
<p id="v35"><sup><small>35</small></sup>  Ja he lähtivät Abronasta ja leiriytyivät Esjon-Geberiin. </p>
<p id="v36"><sup><small>36</small></sup>  Ja he lähtivät Esjon-Geberistä ja leiriytyivät Siinin erämaahan, se on Kaadekseen. </p>
<p id="v37"><sup><small>37</small></sup>  Ja he lähtivät Kaadeksesta ja leiriytyivät Hoorin vuoren juurelle, Edomin maan rajalle. </p>
<p id="v38"><sup><small>38</small></sup>  Ja pappi Aaron nousi Hoorin vuorelle Herran käskyn mukaan ja kuoli siellä neljäntenäkymmenentenä vuotena siitä, kun israelilaiset olivat lähteneet Egyptin maasta, viidennessä kuussa, kuukauden ensimmäisenä päivänä. </p>
<p id="v39"><sup><small>39</small></sup>  Ja Aaron oli sadan kahdenkymmenen kolmen vuoden vanha kuollessaan Hoorin vuorella. </p>
<p id="v40"><sup><small>40</small></sup>  Mutta Aradin kuningas, kanaanilainen, joka asui Kanaanin maan eteläosassa, sai kuulla israelilaisten tulosta. </p>
<p id="v41"><sup><small>41</small></sup>  Ja he lähtivät Hoorin vuorelta ja leiriytyivät Salmonaan. </p>
<p id="v42"><sup><small>42</small></sup>  Ja he lähtivät Salmonasta ja leiriytyivät Puunoniin. </p>
<p id="v43"><sup><small>43</small></sup>  Ja he lähtivät Puunonista ja leiriytyivät Oobotiin. </p>
<p id="v44"><sup><small>44</small></sup>  Ja he lähtivät Oobotista ja leiriytyivät Iije-Abarimiin Mooabin rajalle. </p>
<p id="v45"><sup><small>45</small></sup>  Ja he lähtivät Iijimistä ja leiriytyivät Diibon-Gaadiin. </p>
<p id="v46"><sup><small>46</small></sup>  Ja he lähtivät Diibon-Gaadista ja leiriytyivät Almon-Diblataimiin. </p>
<p id="v47"><sup><small>47</small></sup>  Ja he lähtivät Almon-Diblataimista ja leiriytyivät Abarimin vuoristoon vastapäätä Neboa. </p>
<p id="v48"><sup><small>48</small></sup>  Ja he lähtivät Abarimin vuoristosta ja leiriytyivät Mooabin arolle Jordanin rantaan, Jerikon kohdalle. </p>
<p id="v49"><sup><small>49</small></sup>  Ja Jordanin rannalla heidän leirinsä ulottui Beet-Jesimotista aina Aabel-Sittimiin asti Mooabin arolle. </p>
<p id="v50"><sup><small>50</small></sup>  Ja Herra puhui Moosekselle Mooabin arolla Jordanin rannalla, Jerikon kohdalla, sanoen: </p>
<p id="v51"><sup><small>51</small></sup>  "Puhu israelilaisille ja sano heille: Kun olette kulkeneet Jordanin yli Kanaanin maahan, </p>
<p id="v52"><sup><small>52</small></sup>  niin karkoittakaa tieltänne kaikki maan asukkaat ja hävittäkää kaikki heidän jumalankuvansa, hävittäkää kaikki heidän valetut kuvansa ja kukistakaa kaikki heidän uhrikukkulansa. </p>
<p id="v53"><sup><small>53</small></sup>  Ottakaa sitten maa haltuunne ja asukaa siinä, sillä teille minä annan omaksi sen maan. </p>
<p id="v54"><sup><small>54</small></sup>  Ja jakakaa maa keskenänne arvalla sukujenne mukaan; suuremmalle antakaa suurempi perintöosa ja pienemmälle pienempi perintöosa. Kukin saakoon perintöosansa siinä, mihin arpa sen hänelle määrää; isienne sukukuntien mukaan jakakaa maa keskenänne. </p>
<p id="v55"><sup><small>55</small></sup>  Mutta jos ette karkoita maan asukkaita tieltänne, niin ne, jotka te heistä jätätte jäljelle, tulevat teille okaiksi silmiinne ja tutkaimiksi kylkiinne, ja he ahdistavat teitä siinä maassa, jossa te asutte. </p>
<p id="v56"><sup><small>56</small></sup>  Ja silloin minä teen teille, niinkuin aioin tehdä heille." </p>
