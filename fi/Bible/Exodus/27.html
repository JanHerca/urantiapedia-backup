<!--
title: Toinen Mooseksen kirja - Luku 27
description: 
published: true
date: 2022-10-6T10:23:20Z
tags: bible, bible—exodus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Exodus/26">Toinen Mooseksen kirja - Luku 26</a></td>
        <td><a href="/fi/Bible/Exodus/Index">Indeksi</a></td>
        <td><a href="/fi/Bible/Exodus/28">Toinen Mooseksen kirja - Luku 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Ja tee alttari akasiapuusta; se olkoon neliskulmainen, viittä kyynärää pitkä ja viittä kyynärää leveä sekä kolmea kyynärää korkea. </p>
<p id="v2"><sup><small>2</small></sup>  Tee siihen sarvet, sen neljään kulmaan, niin että sarvet ovat samaa kappaletta kuin se. Ja päällystä se vaskella. </p>
<p id="v3"><sup><small>3</small></sup>  Tee siihen kuuluvat kattilat tuhan poisviemistä varten sekä lapiot, maljat, haarukat ja hiilipannut. Kaikki sen kalusto tee vaskesta. </p>
<p id="v4"><sup><small>4</small></sup>  Ja tee siihen myös verkonkaltainen ristikkokehys vaskesta ja tee verkkoon neljä vaskirengasta, ristikon neljään kulmaan. </p>
<p id="v5"><sup><small>5</small></sup>  Ja aseta se alttarin välireunuksen alle, maahan kiinni, niin että verkko ulottuu puolitiehen alttaria. </p>
<p id="v6"><sup><small>6</small></sup>  Ja tee alttariin korennot akasiapuusta ja päällystä ne vaskella. </p>
<p id="v7"><sup><small>7</small></sup>  Ja korennot pistettäköön renkaisiin, niin että korennot ovat kahden puolen alttaria, sitä kannettaessa. </p>
<p id="v8"><sup><small>8</small></sup>  Tee se laudoista, ontoksi. Niinkuin sinulle näytettiin vuorella, niin se tehtäköön. </p>
<p id="v9"><sup><small>9</small></sup>  Tee myös asumukselle esipiha. Etelän puolella olkoot esipihan ympärysverhot kerratuista valkoisista pellavalangoista, sadan kyynärän pituiset tätä yhtä sivua varten; </p>
<p id="v10"><sup><small>10</small></sup>  ja olkoon niiden pylväitä kaksikymmentä ja näiden vaskijalustoja kaksikymmentä, mutta pylväiden koukut ja niiden koristepienat olkoot hopeata. </p>
<p id="v11"><sup><small>11</small></sup>  Samoin myös pohjoisen puolella olkoot ympärysverhot sadan kyynärän pituiset; ja olkoon niiden pylväitä kaksikymmentä ja näiden vaskijalustoja kaksikymmentä, mutta pylväiden koukut ja niiden koristepienat olkoot hopeata. </p>
<p id="v12"><sup><small>12</small></sup>  Ja esipihan lännenpuoleisella sivulla olkoot ympärysverhot viidenkymmenen kyynärän pituiset, ja olkoon niiden pylväitä kymmenen ja näiden jalustoja kymmenen. </p>
<p id="v13"><sup><small>13</small></sup>  Ja esipihan leveys etupuolella, itään päin, olkoon viisikymmentä kyynärää. </p>
<p id="v14"><sup><small>14</small></sup>  Ja olkoot ympärysverhot portin toisella puolella viidentoista kyynärän pituiset, ja olkoon niiden pylväitä kolme ja näiden jalustoja kolme. </p>
<p id="v15"><sup><small>15</small></sup>  Samoin olkoot ympärysverhot toisella puolella viidentoista kyynärän pituiset, ja olkoon niiden pylväitä kolme ja näiden jalustoja kolme. </p>
<p id="v16"><sup><small>16</small></sup>  Ja esipihan portissa olkoon kahdenkymmenen kyynärän pituinen uudin, kirjaellen kudottu punasinisistä, purppuranpunaisista ja helakanpunaisista langoista ja kerratuista valkoisista pellavalangoista, ja olkoon sen pylväitä neljä ja näiden jalustoja neljä. </p>
<p id="v17"><sup><small>17</small></sup>  Kaikissa pylväissä esipihan ympärillä olkoot koristepienat hopeata ja koukut hopeata, mutta jalustat vaskea. </p>
<p id="v18"><sup><small>18</small></sup>  Esipihan pituus olkoon sata kyynärää ja leveys viisikymmentä kyynärää; ympärysverho olkoon viittä kyynärää korkea ja kudottu kerratuista valkoisista pellavalangoista, ja jalustat olkoot vaskea. </p>
<p id="v19"><sup><small>19</small></sup>  Koko asumuksen kalusto kaikkia siinä tehtäviä töitä varten, samoin kuin kaikki sen vaarnat ja kaikki esipihan vaarnat, olkoot vaskea. </p>
<p id="v20"><sup><small>20</small></sup>  Ja käske israelilaisten tuoda sinulle puhdasta, survomalla saatua öljypuun öljyä seitsenhaaraista lamppua varten, että lamput aina voidaan nostaa paikoilleen. </p>
<p id="v21"><sup><small>21</small></sup>  Ilmestysmajassa, ulkopuolella esirippua, joka on lain arkin edessä, hoitakoon Aaron poikineen niitä illasta aamuun asti Herran edessä. Tämä olkoon ikuinen säädös, jota israelilaiset noudattakoot sukupolvesta sukupolveen." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Exodus/26">Toinen Mooseksen kirja - Luku 26</a></td>
        <td><a href="/fi/Bible/Exodus/Index">Indeksi</a></td>
        <td><a href="/fi/Bible/Exodus/28">Toinen Mooseksen kirja - Luku 28</a></td>
      </tr>
    </tbody>
  </table>
</figure>
