<!--
title: Toinen Mooseksen kirja - Luku 3
description: 
published: true
date: 2022-10-6T10:23:20Z
tags: bible, bible—exodus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Exodus/2">Toinen Mooseksen kirja - Luku 2</a></td>
        <td><a href="/fi/Bible/Exodus/Index">Indeksi</a></td>
        <td><a href="/fi/Bible/Exodus/4">Toinen Mooseksen kirja - Luku 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Mooses kaitsi appensa Jetron, Midianin papin, lampaita. Ja kun hän kerran ajoi lampaita erämaan tuolle puolen, tuli hän Jumalan vuoren, Hoorebin, juurelle. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Silloin Herran enkeli ilmestyi hänelle tulen liekissä keskellä orjantappurapensasta; ja hän näki, että pensas paloi ilmitulessa, mutta pensas ei kuitenkaan kulunut. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Niin Mooses sanoi: "Minä käyn tuonne ja katson tätä suurta näkyä, miksi ei pensas pala poroksi". </p>
<p id="v4"><sup><small>4</small></sup>  Kun Herra näki hänen tulevan katsomaan, huusi hän, Jumala, hänelle pensaasta ja sanoi: "Mooses, Mooses!" Hän vastasi: "Tässä olen". <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Hän sanoi: "Älä tule tänne! Riisu kengät jalastasi, sillä paikka, jossa seisot, on pyhä maa." </p>
<p id="v6"><sup><small>6</small></sup>  Ja hän sanoi vielä: "Minä olen sinun isäsi Jumala, Aabrahamin Jumala, Iisakin Jumala ja Jaakobin Jumala". Ja Mooses peitti kasvonsa, sillä hän pelkäsi katsoa Jumalaa. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Ja Herra sanoi: "Minä olen nähnyt kansani kurjuuden Egyptissä ja kuullut heidän huutonsa sortajainsa tähden; niin, minä tiedän heidän tuskansa. <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Sentähden minä olen astunut alas vapauttamaan heidät egyptiläisten kädestä ja johdattamaan heidät siitä maasta hyvään ja tilavaan maahan, maahan, joka vuotaa maitoa ja mettä, sinne, missä kanaanilaiset, heettiläiset, amorilaiset, perissiläiset, hivviläiset ja jebusilaiset asuvat. <sup id="cite6"><a href="#fn6">[6]</a></sup></p>
<p id="v9"><sup><small>9</small></sup>  Ja nyt on israelilaisten huuto tullut minun kuuluviini, ja minä olen myös nähnyt sen sorron, jolla egyptiläiset heitä sortavat. </p>
<p id="v10"><sup><small>10</small></sup>  Niin mene nyt, minä lähetän sinut faraon tykö, ja vie minun kansani, israelilaiset, pois Egyptistä." </p>
<p id="v11"><sup><small>11</small></sup>  Mutta Mooses sanoi Jumalalle: "Mikä minä olen menemään faraon tykö ja viemään israelilaisia pois Egyptistä?" </p>
<p id="v12"><sup><small>12</small></sup>  Hän vastasi: "Minä olen sinun kanssasi; ja tämä olkoon sinulle tunnusmerkkinä, että minä olen sinut lähettänyt: kun olet vienyt kansan pois Egyptistä, niin te palvelette Jumalaa tällä vuorella". </p>
<p id="v13"><sup><small>13</small></sup>  Mooses sanoi Jumalalle: "Katso, kun minä menen israelilaisten luo ja sanon heille: 'Teidän isienne Jumala on lähettänyt minut teidän luoksenne', ja kun he kysyvät minulta: 'Mikä hänen nimensä on?' niin mitä minä heille vastaan?" <sup id="cite7"><a href="#fn7">[7]</a></sup></p>
<p id="v14"><sup><small>14</small></sup>  Jumala vastasi Moosekselle: "Minä olen se, joka minä olen". Ja hän sanoi vielä: "Sano israelilaisille näin: 'Minä olen' lähetti minut teidän luoksenne". <sup id="cite8"><a href="#fn8">[8]</a></sup></p>
<p id="v15"><sup><small>15</small></sup>  Ja Jumala sanoi vielä Moosekselle: "Sano israelilaisille näin: Herra, teidän isienne Jumala, Aabrahamin Jumala, Iisakin Jumala ja Jaakobin Jumala, lähetti minut teidän luoksenne; tämä on minun nimeni iankaikkisesti, ja näin minua kutsuttakoon sukupolvesta sukupolveen. </p>
<p id="v16"><sup><small>16</small></sup>  Mene ja kokoa Israelin vanhimmat ja sano heille: Herra, teidän isienne Jumala, Aabrahamin, Iisakin ja Jaakobin Jumala, on ilmestynyt minulle ja sanonut: 'Totisesti minä pidän teistä huolen ja pidän silmällä, mitä teille tapahtuu Egyptissä. <sup id="cite9"><a href="#fn9">[9]</a></sup></p>
<p id="v17"><sup><small>17</small></sup>  Ja minä olen päättänyt näin: minä johdatan teidät pois Egyptin kurjuudesta kanaanilaisten, heettiläisten, amorilaisten, perissiläisten, hivviläisten ja jebusilaisten maahan, siihen maahan, joka vuotaa maitoa ja mettä.' </p>
<p id="v18"><sup><small>18</small></sup>  Ja he kuulevat sinua. Niin mene sitten, sinä ja Israelin vanhimmat, Egyptin kuninkaan tykö, ja sanokaa hänelle: 'Herra, hebrealaisten Jumala, on kohdannut meitä. Anna siis meidän mennä kolmen päivän matka erämaahan uhraamaan Herralle, Jumalallemme.' </p>
<p id="v19"><sup><small>19</small></sup>  Mutta minä tiedän, että Egyptin kuningas ei päästä teitä menemään, ei edes väkevän käden pakolla. </p>
<p id="v20"><sup><small>20</small></sup>  Mutta minä ojennan käteni ja lyön Egyptiä kaikenkaltaisilla ihmeilläni, joita minä olen siellä tekevä, ja sitten hän päästää teidät. </p>
<p id="v21"><sup><small>21</small></sup>  Ja minä annan tämän kansan päästä egyptiläisten suosioon, niin että te lähtiessänne ette lähde tyhjin käsin. </p>
<p id="v22"><sup><small>22</small></sup>  Vaan jokainen vaimo on pyytävä naapuriltaan ja luonaan majailevalta vaimolta hopea- ja kultakaluja ja vaatteita. Niihin te puette poikanne ja tyttärenne ja viette ne saaliina egyptiläisiltä." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Exodus/2">Toinen Mooseksen kirja - Luku 2</a></td>
        <td><a href="/fi/Bible/Exodus/Index">Indeksi</a></td>
        <td><a href="/fi/Bible/Exodus/4">Toinen Mooseksen kirja - Luku 4</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 3:1,12 <i>Pyhät vuoret</i>: <a href="/fi/The_Urantia_Book/85#p1_5">U-k 85:1.5</a>. </li>
  <li id="fn2"><a href="#cite2">↑</a> 3:2 <i>Herran enkeli</i>: <a href="/fi/The_Urantia_Book/37#p2_3">U-k 37:2.3</a>.  <i>Tulen enkelit</i>: <a href="/fi/The_Urantia_Book/85#p4_2">U-k 85:4.2</a>.  <i>Vauvat ajelehtivat veneissä</i>: <a href="/fi/The_Urantia_Book/85#p5_3">U-k 85:5.3</a>. </li>
  <li id="fn3"><a href="#cite3">↑</a> 3:4-17 <i>”Jumala sanoi”</i>: <a href="/fi/The_Urantia_Book/156#p5_4">U-k 156:5.4</a>. </li>
  <li id="fn4"><a href="#cite4">↑</a> 3:6 <i>Elävä Jumala</i>: <a href="/fi/The_Urantia_Book/174#p3_2">U-k 174:3.2</a>.  <i>Elävä Jumala</i>: <a href="/fi/The_Urantia_Book/174#p3_4">U-k 174:3.4</a>.  <i>Jumalan kutsuminen Jumalaksi</i>: <a href="/fi/The_Urantia_Book/1#p1_6">U-k 1:1.6</a>.  <i>MINÄ OLEN</i>: <a href="/fi/The_Urantia_Book/182#p1_9">U-k 182:1.9</a>. </li>
  <li id="fn5"><a href="#cite5">↑</a> 3:7 <i>Osa 1: Tiedän surusi</i>: <a href="/fi/The_Urantia_Book/148#p5_5">U-k 148:5.5</a>.  <i>Minä tunnen heidän murheensa</i>: <a href="/fi/The_Urantia_Book/3#p3_2">U-k 3:3.2</a>. </li>
  <li id="fn6"><a href="#cite6">↑</a> 3:8,17 <i>Virtaa maitoa ja hunajaa</i>: <a href="/fi/The_Urantia_Book/96#p2_2">U-k 96:2.2</a>. </li>
  <li id="fn7"><a href="#cite7">↑</a> 3:13-14 <i>MINÄ OLEN</i>: <a href="/fi/The_Urantia_Book/103#p7_12">U-k 103:7.12</a>.  <i>MINÄ OLEN</i>: <a href="/fi/The_Urantia_Book/0#p3_16">U-k 0:3.16</a>.  <i>MINÄ OLEN</i>: <a href="/fi/The_Urantia_Book/105#p1_1">U-k 105:1.1</a>.  <i>MINÄ OLEN</i>: <a href="/fi/The_Urantia_Book/106#p3_5">U-k 106:3.5</a>.  <i>Ääretön MINÄ OLEN</i>: <a href="/fi/The_Urantia_Book/102#p3_10">U-k 102:3.10</a>. </li>
  <li id="fn8"><a href="#cite8">↑</a> 3:14 <i>MINÄ OLEN</i>: <a href="/fi/The_Urantia_Book/118#p1_9">U-k 118:1.9</a>.  <i>MINÄ OLEN</i>: <a href="/fi/The_Urantia_Book/2#p1_5">U-k 2:1.5</a>.  <i>Minä olen se, joka minä olen</i>: <a href="/fi/The_Urantia_Book/182#p1_9">U-k 182:1.9</a>. </li>
  <li id="fn9"><a href="#cite9">↑</a> 3:16-18 <i>Vanhinten neuvosto</i>: <a href="/fi/The_Urantia_Book/70#p5_2">U-k 70:5.2</a>. </li>
</ol>
</div>
