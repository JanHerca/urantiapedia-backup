<!--
title: Toinen Mooseksen kirja - Luku 25
description: 
published: true
date: 2023-11-8T20:28:17Z
tags: bible, bible—exodus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Exodus/24">
          <span class="mdi mdi-arrow-left-drop-circle"></span><span class="pl-2">Toinen Mooseksen kirja - Luku 24</span>
        </a>
        </td>
        <td>
        <a href="/fi/Bible/Exodus/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Exodus/26">
          <span class="pr-2">Toinen Mooseksen kirja - Luku 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra puhui Moosekselle sanoen: </p>
<p id="v2"><sup><small>2</small></sup>  "Sano israelilaisille, että he kokoavat anteja minulle; jokaiselta, jonka sydän on siihen altis, ottakaa vastaan anti minulle. </p>
<p id="v3"><sup><small>3</small></sup>  Ja nämä ovat ne annit, joita teidän on otettava vastaan heiltä: kultaa, hopeata ja vaskea, </p>
<p id="v4"><sup><small>4</small></sup>  punasinisiä, purppuranpunaisia ja helakanpunaisia lankoja ja valkoisia pellavalankoja sekä vuohenkarvoja, </p>
<p id="v5"><sup><small>5</small></sup>  punaisia oinaannahkoja, sireeninnahkoja, akasiapuuta, </p>
<p id="v6"><sup><small>6</small></sup>  öljyä seitsenhaaraista lamppua varten, hajuaineita voiteluöljyä ja hyvänhajuista suitsutusta varten, </p>
<p id="v7"><sup><small>7</small></sup>  onyks-kiviä ja muita jalokiviä kasukkaa ja rintakilpeä varten. </p>
<p id="v8"><sup><small>8</small></sup>  Ja tehkööt he minulle pyhäkön asuakseni heidän keskellään. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Tehkää asumus ja kaikki sen kalusto tarkoin sen kaavan mukaan, jonka minä sinulle näytän. </p>
<p id="v10"><sup><small>10</small></sup>  Tehkööt he arkin akasiapuusta, puolenkolmatta kyynärän pituisen, puolentoista kyynärän levyisen ja puolentoista kyynärän korkuisen. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Ja päällystä se puhtaalla kullalla, päällystä se sisältä ja ulkoa; ja tee siihen kultareunus yltympäri. </p>
<p id="v12"><sup><small>12</small></sup>  Ja vala siihen neljä kultarengasta ja kiinnitä ne sen neljään jalkaan, niin että kaksi rengasta tulee sen toiselle puolelle ja kaksi rengasta sen toiselle puolelle. </p>
<p id="v13"><sup><small>13</small></sup>  Ja tee korennot akasiapuusta ja päällystä ne kullalla. </p>
<p id="v14"><sup><small>14</small></sup>  Ja pistä renkaisiin arkin sivuille korennot, joilla arkki on kannettava. </p>
<p id="v15"><sup><small>15</small></sup>  Korennot jääkööt arkin renkaisiin, älköönkä niitä vedettäkö pois. </p>
<p id="v16"><sup><small>16</small></sup>  Ja pane arkkiin laki, jonka minä sinulle annan. </p>
<p id="v17"><sup><small>17</small></sup>  Tee myös armoistuin puhtaasta kullasta, puolenkolmatta kyynärän pituinen ja puolentoista kyynärän levyinen. </p>
<p id="v18"><sup><small>18</small></sup>  Ja tee kaksi kultakerubia, tee ne kohotakoista tekoa, armoistuimen molempiin päihin. </p>
<p id="v19"><sup><small>19</small></sup>  Tee toinen kerubi toiseen päähän ja toinen kerubi toiseen päähän. Tehkää kerubit armoistuimesta kohoaviksi, sen kumpaankin päähän. </p>
<p id="v20"><sup><small>20</small></sup>  Ja kerubit levittäkööt siipensä ylöspäin, niin että ne peittävät siivillänsä armoistuimen, ja niiden kasvot olkoot vastakkain; armoistuinta kohti olkoot kerubien kasvot käännetyt. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Ja aseta armoistuin arkin päälle ja pane arkkiin laki, jonka minä sinulle annan. </p>
<p id="v22"><sup><small>22</small></sup>  Ja siinä minä ilmestyn sinulle ja puhun sinulle armoistuimelta, niiden kahden kerubin välistä, jotka ovat lain arkin päällä, kaiken sen, minkä minä sinun kauttasi israelilaisille säädän. </p>
<p id="v23"><sup><small>23</small></sup>  Ja tee pöytä akasiapuusta, kahden kyynärän pituinen, kyynärän levyinen ja puolentoista kyynärän korkuinen. </p>
<p id="v24"><sup><small>24</small></sup>  Ja päällystä se puhtaalla kullalla ja tee siihen kultareunus yltympäri. </p>
<p id="v25"><sup><small>25</small></sup>  Ja tee sen ympäri kämmenen korkuinen lista ja listan ympäri kultareunus. </p>
<p id="v26"><sup><small>26</small></sup>  Ja tee siihen neljä kultarengasta ja kiinnitä renkaat sen neljään kulmaan, kunkin neljän jalan kohdalle. </p>
<p id="v27"><sup><small>27</small></sup>  Renkaat olkoot juuri listan alla niiden korentojen pitiminä, joilla pöytä on kannettava. </p>
<p id="v28"><sup><small>28</small></sup>  Ja tee ne korennot akasiapuusta ja päällystä ne kullalla, ja niillä on pöytä kannettava. </p>
<p id="v29"><sup><small>29</small></sup>  Tee myös siihen vadit ja kupit, kannut ja maljat, joista juomauhrit vuodatetaan; tee ne puhtaasta kullasta. </p>
<p id="v30"><sup><small>30</small></sup>  Ja pidä aina minun edessäni pöydällä näkyleivät. </p>
<p id="v31"><sup><small>31</small></sup>  Ja tee myös seitsenhaarainen lamppu puhtaasta kullasta. Tee lamppu jalkoineen ja varsineen kohotakoista tekoa; sen kukkakuvut, nuput kukkalehtineen, olkoot samaa kappaletta kuin se. </p>
<p id="v32"><sup><small>32</small></sup>  Kuusi haaraa lähteköön lampun sivuista, kolme haaraa toisesta sivusta ja kolme haaraa toisesta sivusta. </p>
<p id="v33"><sup><small>33</small></sup>  Toisessa haarassa olkoon kolme mantelinkukan muotoista kukkakupua, nuppua kukkalehtineen, ja toisessa haarassa samoin kolme mantelinkukan muotoista kukkakupua, nuppua kukkalehtineen; näin olkoon jokaisessa kuudessa haarassa, jotka lampusta lähtevät. </p>
<p id="v34"><sup><small>34</small></sup>  Mutta lampussa itsessään olkoon neljä mantelinkukan muotoista kukkakupua, nuppua kukkalehtineen. </p>
<p id="v35"><sup><small>35</small></sup>  Yksi nuppu olkoon aina jokaisen haaraparin alla niistä kuudesta haarasta, jotka lampusta lähtevät. </p>
<p id="v36"><sup><small>36</small></sup>  Nuput ja haarat olkoot samaa kappaletta kuin se; olkoon se kauttaaltaan samaa kohotakoista tekoa, puhdasta kultaa. </p>
<p id="v37"><sup><small>37</small></sup>  Ja tee siihen seitsemän lamppua, ja lamput asetettakoon niin, että seitsenhaarainen lamppu heittää valonsa etupuolelle. </p>
<p id="v38"><sup><small>38</small></sup>  Ja sen lamppusakset ja karstakupit olkoot puhdasta kultaa. </p>
<p id="v39"><sup><small>39</small></sup>  Yhdestä talentista puhdasta kultaa tehtäköön sekä se että kaikki nämä kalut. </p>
<p id="v40"><sup><small>40</small></sup>  Ja katso, että teet ne sen kaavan mukaan, joka sinulle niistä vuorella näytettiin." <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Exodus/24">
          <span class="mdi mdi-arrow-left-drop-circle"></span><span class="pl-2">Toinen Mooseksen kirja - Luku 24</span>
        </a>
        </td>
        <td>
        <a href="/fi/Bible/Exodus/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Exodus/26">
          <span class="pr-2">Toinen Mooseksen kirja - Luku 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 25:8-10 <i>Mooseksen nostama fetissihuvila</i>: <a href="/fi/The_Urantia_Book/88#p2_3">U-k 88:2.3</a>. </li>
  <li id="fn2"><a href="#cite2">↑</a> 25:10-16 <i>Uudet fetissit</i>: <a href="/fi/The_Urantia_Book/88#p2_5">U-k 88:2.5</a>. </li>
  <li id="fn3"><a href="#cite3">↑</a> 25:20 <i>Enkelin siivet</i>: <a href="/fi/The_Urantia_Book/39#p5_12">U-k 39:5.12</a>. </li>
  <li id="fn4"><a href="#cite4">↑</a> 25:40 <i>Alkuperäinen malli</i>: <a href="/fi/The_Urantia_Book/27#p2_1">U-k 27:2.1</a>. </li>
</ol>
</div>
