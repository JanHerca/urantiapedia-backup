<!--
title: Toinen Mooseksen kirja - Luku 29
description: 
published: true
date: 2022-10-6T10:23:20Z
tags: bible, bible—exodus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Exodus/28">Toinen Mooseksen kirja - Luku 28</a></td>
        <td><a href="/fi/Bible/Exodus/Index">Indeksi</a></td>
        <td><a href="/fi/Bible/Exodus/30">Toinen Mooseksen kirja - Luku 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Tee heille näin, pyhittääksesi heidät pappeina palvelemaan minua: Ota mullikka ja kaksi virheetöntä oinasta <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ja happamatonta leipää ja öljyyn leivottuja happamattomia kakkuja ja öljyllä voideltuja happamattomia ohukaisia; leivo ne lestyistä nisujauhoista. </p>
<p id="v3"><sup><small>3</small></sup>  Ja pane ne samaan koriin ja tuo ne korissa, samalla kertaa kuin tuot mullikan ja kaksi oinasta. </p>
<p id="v4"><sup><small>4</small></sup>  Tuo sitten Aaron poikinensa ilmestysmajan ovelle ja pese heidät vedellä. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Ja ota vaatteet ja pue Aaronin ylle ihokas ja kasukan viitta ja kasukka ja rintakilpi; ja sido hänen ympärilleen kasukan vyö. </p>
<p id="v6"><sup><small>6</small></sup>  Pane myös käärelakki hänen päähänsä ja kiinnitä pyhä otsalehti käärelakkiin. </p>
<p id="v7"><sup><small>7</small></sup>  Ja ota voiteluöljyä ja vuodata hänen päähänsä ja voitele hänet. </p>
<p id="v8"><sup><small>8</small></sup>  Ja tuo hänen poikansa esille ja pue heidän ylleen ihokkaat. </p>
<p id="v9"><sup><small>9</small></sup>  Ja vyötä heidät vyöllä, sekä Aaron että hänen poikansa, ja sido päähineet heidän päähänsä, että pappeus olisi heillä ikuisena säätynä. Vihi näin virkaansa Aaron ja hänen poikansa. </p>
<p id="v10"><sup><small>10</small></sup>  Ja tuo mullikka ilmestysmajan eteen, ja Aaron poikineen laskekoon kätensä mullikan pään päälle. </p>
<p id="v11"><sup><small>11</small></sup>  Ja teurasta sitten mullikka Herran edessä, ilmestysmajan ovella. </p>
<p id="v12"><sup><small>12</small></sup>  Ja ota mullikan verta ja sivele sitä sormellasi alttarin sarviin; mutta kaikki muu veri vuodata alttarin juurelle. </p>
<p id="v13"><sup><small>13</small></sup>  Ja ota kaikki sisälmyksiä peittävä rasva ja maksanlisäke ja molemmat munuaiset ynnä niiden päällä oleva rasva, ja polta ne alttarilla. </p>
<p id="v14"><sup><small>14</small></sup>  Mutta mullikan liha, nahka ja rapa polta tulessa leirin ulkopuolella. Se on syntiuhri. </p>
<p id="v15"><sup><small>15</small></sup>  Ja ota toinen oinaista, ja Aaron poikinensa laskekoon kätensä sen oinaan pään päälle. </p>
<p id="v16"><sup><small>16</small></sup>  Teurasta sitten oinas ja ota sen veri ja vihmo se alttarille ympärinsä; </p>
<p id="v17"><sup><small>17</small></sup>  ja leikkele oinas määräkappaleiksi ja pese sen sisälmykset ja jalat ja pane ne kappaleiden ja pään päälle. </p>
<p id="v18"><sup><small>18</small></sup>  Ja polta koko oinas alttarilla. Se on polttouhri Herralle, se on suloisesti tuoksuva uhri Herralle. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Ota sitten toinen oinas, ja Aaron poikinensa laskekoon kätensä oinaan pään päälle. </p>
<p id="v20"><sup><small>20</small></sup>  Ja teurasta oinas ja ota sen verta ja sivele Aaronin ja hänen poikiensa oikean korvan lehteen ja oikean käden peukaloon ja heidän oikean jalkansa isoonvarpaaseen, mutta vihmo muu veri alttarille ympärinsä. </p>
<p id="v21"><sup><small>21</small></sup>  Ja ota alttarilla olevaa verta ja voiteluöljyä ja pirskoita Aaronin ja hänen vaatteidensa päälle, ja samoin hänen poikiensa ja heidän vaatteidensa päälle. Näin hän tulee pyhäkölle pyhitetyksi, sekä hän itse että hänen vaatteensa, ja samoin hänen poikansa ja hänen poikiensa vaatteet. </p>
<p id="v22"><sup><small>22</small></sup>  Ota sitten oinaasta rasva ja rasvahäntä ja sisälmyksiä peittävä rasva ja maksanlisäke ja molemmat munuaiset ynnä niiden päällä oleva rasva ja oikea reisi, sillä tämä on vihkiäisoinas. </p>
<p id="v23"><sup><small>23</small></sup>  Ja ota pyöreä leipä ja öljyyn leivottu kakku ja ohukainen happamattomien leipien korista, joka on Herran edessä. </p>
<p id="v24"><sup><small>24</small></sup>  Ja pane kaikki nämä Aaronin käsiin ja hänen poikiensa käsiin, että toimitettaisiin niiden heilutus Herran edessä. </p>
<p id="v25"><sup><small>25</small></sup>  Ota ne sitten heidän käsistään ja polta alttarilla, polttouhrin päällä, suloiseksi tuoksuksi Herran edessä. Se on Herran uhri. </p>
<p id="v26"><sup><small>26</small></sup>  Ja ota rintaliha Aaronin vihkiäisoinaasta ja toimituta sen heilutus Herran edessä; ja se olkoon sinun osasi. </p>
<p id="v27"><sup><small>27</small></sup>  Näin sinun on pyhitettävä heilutettu rintaliha ja anniksi annettu reisi, se, mitä on heilutettu ja anniksi annettu Aaronin ja hänen poikiensa vihkiäisoinaasta. </p>
<p id="v28"><sup><small>28</small></sup>  Ja ne olkoot Aaronin ja hänen poikiensa ikuinen osuus, israelilaisilta saatu, sillä se on anti. Se olkoon israelilaisten anti heidän yhteysuhreistaan, heidän antinsa Herralle. </p>
<p id="v29"><sup><small>29</small></sup>  Aaronin pyhät vaatteet tulkoot hänen pojillensa hänen jälkeensä, että heidät niissä voideltaisiin ja vihittäisiin virkaansa. <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  Seitsemänä päivänä on sen hänen pojistaan, joka tulee papiksi hänen sijaansa, puettava ne ylleen, kun hän menee ilmestysmajaan toimittamaan virkaansa pyhäkössä. </p>
<p id="v31"><sup><small>31</small></sup>  Ja ota vihkiäisoinas ja keitä sen liha pyhässä paikassa. </p>
<p id="v32"><sup><small>32</small></sup>  Ja Aaron poikinensa syököön ilmestysmajan ovella oinaan lihan ynnä leivän, joka on korissa. </p>
<p id="v33"><sup><small>33</small></sup>  He syökööt sen, mitä käytettiin heidän sovittamisekseen, kun heidät vihittiin virkaansa ja pyhitettiin, mutta syrjäinen älköön sitä syökö, sillä se on pyhää. </p>
<p id="v34"><sup><small>34</small></sup>  Jos jotakin jää tähteeksi vihkiäislihasta tai leivästä seuraavaan aamuun, polta tähteeksi jäänyt tulessa; älköön sitä syötäkö, sillä se on pyhää. </p>
<p id="v35"><sup><small>35</small></sup>  Tee näin Aaronille ja hänen pojillensa, aivan niinkuin minä olen sinua käskenyt. Seitsemän päivää kestäköön heidän vihkimisensä. </p>
<p id="v36"><sup><small>36</small></sup>  Ja uhraa joka päivä syntiuhrimullikka sovitukseksi, ja puhdista alttari toimittamalla sen sovitus ja voitele se pyhittääksesi sen. </p>
<p id="v37"><sup><small>37</small></sup>  Seitsemänä päivänä toimita alttarin sovitus ja pyhitä se. Näin tulee alttarista korkeasti-pyhä; jokainen, joka alttariin koskee, on pyhäkölle pyhitetty. </p>
<p id="v38"><sup><small>38</small></sup>  Ja uhraa alttarilla tämä: kaksi vuodenvanhaa karitsaa joka päivä, ainiaan. </p>
<p id="v39"><sup><small>39</small></sup>  Uhraa toinen karitsa aamulla ja toinen karitsa iltahämärässä, </p>
<p id="v40"><sup><small>40</small></sup>  ja kumpaakin karitsaa kohti kymmenennes lestyjä jauhoja, sekoitettuna neljännekseen hiin-mittaa survomalla saatua öljyä, ja juomauhriksi neljännes hiin-mittaa viiniä. </p>
<p id="v41"><sup><small>41</small></sup>  Ja uhraa toinen karitsa iltahämärässä; uhrattakoon se toimittamalla samankaltainen ruokauhri ja juomauhri kuin aamullakin, suloisesti tuoksuvaksi uhriksi Herralle. <sup id="cite6"><a href="#fn6">[6]</a></sup></p>
<p id="v42"><sup><small>42</small></sup>  Tämä olkoon teillä jokapäiväinen polttouhri sukupolvesta sukupolveen ilmestysmajan ovella Herran edessä, jossa minä ilmestyn teille puhuakseni sinun kanssasi. </p>
<p id="v43"><sup><small>43</small></sup>  Siinä minä ilmestyn israelilaisille, ja se on oleva minun kirkkauteni pyhittämä. </p>
<p id="v44"><sup><small>44</small></sup>  Ja minä pyhitän ilmestysmajan ja alttarin; ja minä pyhitän Aaronin poikinensa pappeina palvelemaan minua. </p>
<p id="v45"><sup><small>45</small></sup>  Ja minä asun israelilaisten keskellä ja olen heidän Jumalansa. </p>
<p id="v46"><sup><small>46</small></sup>  Ja he tulevat tietämään, että minä olen Herra, heidän Jumalansa, joka vein heidät pois Egyptin maasta, asuakseni heidän keskellään. Minä olen Herra, heidän Jumalansa." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Exodus/28">Toinen Mooseksen kirja - Luku 28</a></td>
        <td><a href="/fi/Bible/Exodus/Index">Indeksi</a></td>
        <td><a href="/fi/Bible/Exodus/30">Toinen Mooseksen kirja - Luku 30</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 29:1 <i>Uhraa parasta kaikesta</i>: <a href="/fi/The_Urantia_Book/89#p4_8">U-k 89:4.8</a>. </li>
  <li id="fn2"><a href="#cite2">↑</a> 29:4 <i>Puhdista pappien vaatteet</i>: <a href="/fi/The_Urantia_Book/90#p5_3">U-k 90:5.3</a>. </li>
  <li id="fn3"><a href="#cite3">↑</a> 29:4-9,29 <i>Shamaanit (papit)</i>: <a href="/fi/The_Urantia_Book/90#p1_1">U-k 90:1.1</a>. </li>
  <li id="fn4"><a href="#cite4">↑</a> 29:18,25,41 <i>Makea maku Jumalan sieraimissa</i>: <a href="/fi/The_Urantia_Book/89#p4_3">U-k 89:4.3</a>. </li>
  <li id="fn5"><a href="#cite5">↑</a> 29:29 <i>Perinnöllinen pappeus</i>: <a href="/fi/The_Urantia_Book/90#p5_4">U-k 90:5.4</a>. </li>
  <li id="fn6"><a href="#cite6">↑</a> 29:41-44 <i>Pyhitä tabernaakkeli ja alue</i>: <a href="/fi/The_Urantia_Book/90#p5_3">U-k 90:5.3</a>.  <i>Puhdista tabernaakkeli</i>: <a href="/fi/The_Urantia_Book/90#p5_3">U-k 90:5.3</a>. </li>
</ol>
</div>
