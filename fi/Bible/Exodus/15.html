<!--
title: Toinen Mooseksen kirja - Luku 15
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Exodus/14">Toinen Mooseksen kirja - Luku 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Exodus/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Exodus/16">Toinen Mooseksen kirja - Luku 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Silloin Mooses ja israelilaiset veisasivat Herralle tämän virren; he sanoivat näin: "Minä veisaan Herralle, sillä hän on ylen korkea; hevoset ja miehet hän mereen syöksi. </p>
<p id="v2"><sup><small>2</small></sup>  Herra on minun väkevyyteni ja ylistysvirteni, ja hänestä tuli minulle pelastus. Hän on minun Jumalani, ja minä ylistän häntä, hän on minun isäni Jumala, ja minä kunnioitan häntä. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Herra on sotasankari, Herra on hänen nimensä. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Faraon vaunut ja hänen sotajoukkonsa hän suisti mereen, hänen valitut vaunusoturinsa hukkuivat Kaislamereen. </p>
<p id="v5"><sup><small>5</small></sup>  Syvyys peitti heidät; he vajosivat pohjaan niinkuin kivi. </p>
<p id="v6"><sup><small>6</small></sup>  Sinun oikea kätesi, Herra, sinä voimassa jalo, sinun oikea kätesi, Herra, murskaa vihollisen. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Valtasuuruudessasi sinä kukistat vastustajasi. Sinä päästät vihasi valloilleen, ja se kuluttaa heidät niinkuin korret. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Ja sinun vihasi puhalluksesta kasaantuivat vedet, laineet seisahtuivat roukkioiksi, syvyyden aallot hyytyivät keskelle merta. </p>
<p id="v9"><sup><small>9</small></sup>  Vihollinen sanoi: 'Minä ajan takaa, minä saavutan heidät, minä jaan saaliin ja tyydytän heissä kostonhimoni; minä paljastan miekkani, minun käteni hävittää heidät'. </p>
<p id="v10"><sup><small>10</small></sup>  Sinun tuulesi puhalsi, ja meri peitti heidät; he upposivat valtavesiin niinkuin lyijy. </p>
<p id="v11"><sup><small>11</small></sup>  Herra, kuka on sinun vertaisesi jumalien joukossa! Kuka on sinun vertaisesi, sinä pyhyydessä jalo; sinä ylistettävissä teoissa peljättävä, sinä ihmeitten tekijä! <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Sinä ojensit oikean kätesi, maa nielaisi heidät. </p>
<p id="v13"><sup><small>13</small></sup>  Mutta armossasi sinä johdatit lunastamaasi kansaa, sinä veit sen voimallasi pyhään asuntoosi. </p>
<p id="v14"><sup><small>14</small></sup>  Kansat kuulivat sen ja vapisivat, tuska valtasi Filistean asukkaat. </p>
<p id="v15"><sup><small>15</small></sup>  Silloin peljästyivät Edomin ruhtinaat, Mooabin sankarit valtasi vavistus, kaikki Kanaanin asukkaat menehtyivät pelkoon. </p>
<p id="v16"><sup><small>16</small></sup>  Kauhu ja väristys valtasi heidät; sinun käsivartesi väkevyyden tähden he kävivät mykiksi niinkuin kivi. Niin sinun kansasi, Herra, kulkee perille, kulkee perille se kansa, jonka olet itsellesi hankkinut. </p>
<p id="v17"><sup><small>17</small></sup>  Sinä viet heidät perille ja istutat heidät vuorelle, joka on sinun perintöosasi, paikkaan, jonka sinä, Herra, olet asunnoksesi valmistanut, pyhäkköösi, Herra, jonka sinun kätesi ovat tehneet. </p>
<p id="v18"><sup><small>18</small></sup>  Herra on kuningas aina ja iankaikkisesti." </p>
<p id="v19"><sup><small>19</small></sup>  Sillä kun faraon hevoset ja hänen sotavaununsa ja ratsumiehensä menivät mereen, palautti Herra meren vedet heidän päällensä; mutta israelilaiset kulkivat kuivaa myöten meren poikki. </p>
<p id="v20"><sup><small>20</small></sup>  Ja naisprofeetta Mirjam, Aaronin sisar, otti vaskirummun käteensä, ja kaikki naiset seurasivat häntä vaskirumpuja lyöden ja karkeloiden. </p>
<p id="v21"><sup><small>21</small></sup>  Ja Mirjam viritti heille virren: "Veisatkaa Herralle, sillä hän on ylen korkea, hevoset ja miehet hän mereen syöksi". </p>
<p id="v22"><sup><small>22</small></sup>  Sitten Mooses antoi israelilaisten lähteä liikkeelle Kaislameren luota, ja he menivät Suurin erämaahan. Ja he vaelsivat kolme päivää erämaassa löytämättä vettä. </p>
<p id="v23"><sup><small>23</small></sup>  Sitten he tulivat Maaraan; mutta he eivät voineet juoda Maaran vettä; sillä se oli karvasta. Sentähden paikka sai nimen Maara. </p>
<p id="v24"><sup><small>24</small></sup>  Niin kansa napisi Moosesta vastaan ja sanoi: "Mitä me juomme?" </p>
<p id="v25"><sup><small>25</small></sup>  Mutta hän huusi Herran puoleen; ja Herra osoitti hänelle puun, jonka hän heitti veteen, ja vesi tuli makeaksi. Siellä hän antoi kansalle lain ja oikeuden, ja siellä hän koetteli sitä. </p>
<p id="v26"><sup><small>26</small></sup>  Hän sanoi: "Jos sinä kuulet Herraa, Jumalaasi, ja teet, mikä on oikein hänen silmissänsä, tarkkaat hänen käskyjänsä ja noudatat kaikkea hänen lakiansa, niin minä en pane sinun kärsittäväksesi yhtäkään niistä vaivoista, jotka olen pannut egyptiläisten kärsittäviksi, sillä minä olen Herra, sinun parantajasi". </p>
<p id="v27"><sup><small>27</small></sup>  Sitten he tulivat Eelimiin; siellä oli kaksitoista vesilähdettä ja seitsemänkymmentä palmupuuta. Ja he leiriytyivät siellä veden ääreen. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 15:2 <i>Pelastuksen Jumala</i>: <a href="/fi/The_Urantia_Book/2#p6_3">U-k 2:6.3</a>. </li>
  <li id="fn2"><a href="#cite2">↑</a> 15:3 <i>Osa 2: Sodan mies</i>: <a href="/fi/The_Urantia_Book/96#p5_7">U-k 96:5.7</a>. </li>
  <li id="fn3"><a href="#cite3">↑</a> 15:6 <i>Jumalan voima</i>: <a href="/fi/The_Urantia_Book/1#p1_4">U-k 1:1.4</a>.  <i>Jumala on kaikkivoipa</i>: <a href="/fi/The_Urantia_Book/131#p10_3">U-k 131:10.3</a>.  <i>Kaikkivaltias</i>: <a href="/fi/The_Urantia_Book/142#p3_7">U-k 142:3.7</a>.  <i>Osa 5: Pilko viholliset palasiksi</i>: <a href="/fi/The_Urantia_Book/96#p5_7">U-k 96:5.7</a>.  <i>Osa 4: Voimaltaan loistava</i>: <a href="/fi/The_Urantia_Book/96#p5_7">U-k 96:5.7</a>.  <i>Voima</i>: <a href="/fi/The_Urantia_Book/131#p10_6">U-k 131:10.6</a>. </li>
  <li id="fn4"><a href="#cite4">↑</a> 15:7 <i>”Jumalallinen viha”</i>: <a href="/fi/The_Urantia_Book/20#p6_7">U-k 20:6.7</a>. </li>
  <li id="fn5"><a href="#cite5">↑</a> 15:11 <i>Kuka on meidän Jumalamme kaltainen kaikkien joukossa</i>: <a href="/fi/The_Urantia_Book/96#p5_5">U-k 96:5.5</a>.  <i>Osa 2: Kuka voi vertailla</i>: <a href="/fi/The_Urantia_Book/97#p1_7">U-k 97:1.7</a>. </li>
</ol>
</div>
