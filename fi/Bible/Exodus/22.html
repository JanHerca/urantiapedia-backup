<!--
title: Toinen Mooseksen kirja - Luku 22
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Exodus/21">Toinen Mooseksen kirja - Luku 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Exodus/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Exodus/23">Toinen Mooseksen kirja - Luku 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Jos joku varastaa härän tai lampaan ja teurastaa tahi myy sen, antakoon viisi raavasta yhdestä härästä ja neljä lammasta yhdestä lampaasta. </p>
<p id="v2"><sup><small>2</small></sup>  Jos varas tavataan murtautumasta sisälle ja lyödään kuoliaaksi, ei tappaja ole vereen vikapää. </p>
<p id="v3"><sup><small>3</small></sup>  Mutta jos aurinko jo oli noussut, niin tappaja on vereen vikapää. Varas maksakoon korvauksen; mutta jos hänellä ei ole mitään, niin myytäköön hänet varastamansa tavaran korvaukseksi. </p>
<p id="v4"><sup><small>4</small></sup>  Jos varastettu eläin, olipa se härkä, aasi tai lammas, tavataan hänen hallustaan elävänä, niin korvatkoon sen kaksinkertaisesti. </p>
<p id="v5"><sup><small>5</small></sup>  Jos joku turmelee toiselta pellon tai viinitarhan päästämällä siihen karjansa ja syöttämällä sitä toisen pellossa, antakoon korvaukseksi peltonsa tai viinitarhansa parhaimman kasvun. </p>
<p id="v6"><sup><small>6</small></sup>  Jos tuli pääsee irti ja tarttuu orjantappuroihin ja jos kuhilaat tai vilja tai pelto palaa, niin korvatkoon vahingon se, joka on kulovalkean sytyttänyt. </p>
<p id="v7"><sup><small>7</small></sup>  Jos joku antaa toiselle rahaa tai tavaraa säilytettäväksi ja se varastetaan tämän talosta, niin varas, jos hänet tavataan, korvatkoon sen kaksinkertaisesti. </p>
<p id="v8"><sup><small>8</small></sup>  Mutta jos varasta ei tavata, astukoon talon omistaja Jumalan eteen ja vannokoon, ettei hän ole kädellänsä kajonnut toisen omaan. </p>
<p id="v9"><sup><small>9</small></sup>  Jokaisessa anastusasiassa, koskipa se härkää tai aasia tai lammasta tai vaatetta tai mitä tahansa kadonnutta, josta joku sanoo: 'Tämä se on', tulkoon kummankin asia Jumalan eteen; ja se, jonka Jumala tuomitsee syylliseksi, korvatkoon toiselle kaksinkertaisesti. </p>
<p id="v10"><sup><small>10</small></sup>  Jos joku antaa toiselle aasin tai härän tai lampaan tai minkä eläimen tahansa säilytettäväksi ja se kuolee tai vahingoittuu tai ryöstetään pois kenenkään näkemättä, </p>
<p id="v11"><sup><small>11</small></sup>  niin vala Herran edessä ratkaiskoon heidän välillään, onko toinen kädellänsä kajonnut toisen omaan; omistaja hyväksyköön valan, ja toinen olkoon korvauksesta vapaa. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Mutta jos se on häneltä varastettu, korvatkoon sen omistajalle. </p>
<p id="v13"><sup><small>13</small></sup>  Jos se on raadeltu, tuokoon sen esiin todistukseksi, eikä hänen tarvitse raadeltua korvata. </p>
<p id="v14"><sup><small>14</small></sup>  Jos joku lainaa toiselta elukan ja se vahingoittuu tai kuolee eikä sen omistaja ole saapuvilla, korvatkoon sen. </p>
<p id="v15"><sup><small>15</small></sup>  Jos sen omistaja on saapuvilla, ei tarvitse korvausta maksaa; jos se oli vuokralla, olkoon vuokra korvauksena. </p>
<p id="v16"><sup><small>16</small></sup>  Jos joku viettelee neitsyen, joka ei ole kihlattu, ja makaa hänet, maksakoon hänestä morsiamenhinnan ja ottakoon hänet vaimokseen. </p>
<p id="v17"><sup><small>17</small></sup>  Jos isä kieltäytyy antamasta häntä hänelle, maksakoon mies rahassa morsiamenhinnan niinkuin neitsyestä. </p>
<p id="v18"><sup><small>18</small></sup>  Velhonaisen älä salli elää. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Jokainen, joka sekaantuu eläimeen, rangaistakoon kuolemalla. </p>
<p id="v20"><sup><small>20</small></sup>  Joka uhraa muille jumalille kuin Herralle, ainoalle, olkoon vihitty tuhon omaksi. </p>
<p id="v21"><sup><small>21</small></sup>  Älä sorra äläkä ahdista muukalaista, sillä te olette itse olleet muukalaisina Egyptin maassa. </p>
<p id="v22"><sup><small>22</small></sup>  Älkää sortako leskeä tai orpoa. </p>
<p id="v23"><sup><small>23</small></sup>  Sillä jos sinä sorrat heitä ja he huutavat minua avuksensa, niin minä totisesti kuulen heidän huutonsa, </p>
<p id="v24"><sup><small>24</small></sup>  ja minun vihani syttyy, ja minä surmaan teidät miekalla, niin että teidän vaimonne joutuvat leskiksi ja lapsenne orvoiksi. <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  Jos lainaat rahaa jollekin minun kansastani, jollekin köyhälle, joka on sinun luonasi, niin älä menettele koronkiskurin tavoin häntä kohtaan. Älkää panko korkoa hänen maksettavakseen. </p>
<p id="v26"><sup><small>26</small></sup>  Jos sinä olet lähimmäiseltäsi ottanut pantiksi vaipan, anna se hänelle takaisin, ennenkuin aurinko laskee; </p>
<p id="v27"><sup><small>27</small></sup>  sillä se on hänen ainoa peitteensä, johon hän käärii ruumiinsa. Missä hän muutoin makaisi? Ja jos hän huutaa minua avukseen, kuulen minä häntä, sillä minä olen laupias. </p>
<p id="v28"><sup><small>28</small></sup>  Jumalaa älä herjaa, ja kansasi ruhtinasta älä kiroa. </p>
<p id="v29"><sup><small>29</small></sup>  Älä viivyttele antamasta antia vilja- ja mehusatosi runsaudesta. Esikoinen pojistasi anna minulle. <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  Samoin tee raavaittesi ja lampaittesi ensiksisyntyneelle. Seitsemän päivää se olkoon emänsä kanssa; kahdeksantena päivänä anna se minulle. </p>
<p id="v31"><sup><small>31</small></sup>  Ja te olkaa minulle pyhä kansa. Älkää syökö kedolla raadellun eläimen lihaa, vaan heittäkää se koirille." </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 22:11 <i>Pyhät valat ja valat</i>: <a href="/fi/The_Urantia_Book/87#p6_9">U-k 87:6.9</a>. </li>
  <li id="fn2"><a href="#cite2">↑</a> 22:18 <i>Noituus</i>: <a href="/fi/The_Urantia_Book/90#p2_3">U-k 90:2.3</a>. </li>
  <li id="fn3"><a href="#cite3">↑</a> 22:24 <i>Suuren vihan, raivokkaan vihan jumala</i>: <a href="/fi/The_Urantia_Book/142#p2_1">U-k 142:2.1</a>. </li>
  <li id="fn4"><a href="#cite4">↑</a> 22:29-30 <i>Jumalan esikoinen</i>: <a href="/fi/The_Urantia_Book/122#p9_1">U-k 122:9.1</a>. </li>
</ol>
</div>
