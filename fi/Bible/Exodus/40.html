<!--
title: Toinen Mooseksen kirja - Luku 40
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Exodus/39">Toinen Mooseksen kirja - Luku 39</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Exodus/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra puhui Moosekselle sanoen: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Ensimmäisen kuukauden ensimmäisenä päivänä pystytä asumus, ilmestysmaja. </p>
<p id="v3"><sup><small>3</small></sup>  Ja aseta sinne lain arkki ja ripusta esirippu arkin eteen. </p>
<p id="v4"><sup><small>4</small></sup>  Ja tuo sinne pöytä ja lado sille näkyleivät päälletysten; ja tuo sinne seitsenhaarainen lamppu ja nosta sen lamput paikoilleen. </p>
<p id="v5"><sup><small>5</small></sup>  Ja sijoita kultainen suitsutusalttari lain arkin eteen ja ripusta uudin majan oveen. </p>
<p id="v6"><sup><small>6</small></sup>  Ja polttouhrialttari sijoita asumuksen, ilmestysmajan, oven eteen. </p>
<p id="v7"><sup><small>7</small></sup>  Ja allas sijoita ilmestysmajan ja alttarin välille ja kaada siihen vettä. </p>
<p id="v8"><sup><small>8</small></sup>  Ja tee esipiha yltympäri ja pane uudin esipihan porttiin. </p>
<p id="v9"><sup><small>9</small></sup>  Ota sitten voiteluöljyä ja voitele asumus ja kaikki, mitä siinä on, ja pyhitä se kalustoineen, että se tulisi pyhäksi. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Ja voitele polttouhrialttari kaikkine kaluineen ja pyhitä alttari, että alttari tulisi korkeasti-pyhäksi. </p>
<p id="v11"><sup><small>11</small></sup>  Voitele myös allas jalustoineen ja pyhitä se. </p>
<p id="v12"><sup><small>12</small></sup>  Tuo sitten Aaron poikineen ilmestysmajan ovelle ja pese heidät vedellä. </p>
<p id="v13"><sup><small>13</small></sup>  Ja pue Aaron pyhiin vaatteisiin ja voitele hänet ja pyhitä hänet, että hän pappina palvelisi minua. </p>
<p id="v14"><sup><small>14</small></sup>  Ja tuo myös hänen poikansa ja pue heidän ylleen ihokkaat. </p>
<p id="v15"><sup><small>15</small></sup>  Ja voitele heidät, niinkuin sinä voitelit heidän isänsäkin, että he pappeina palvelisivat minua. Niin tämä on oleva heille voitelu ikuiseen pappeuteen, sukupolvesta sukupolveen." </p>
<p id="v16"><sup><small>16</small></sup>  Ja Mooses teki kaiken, niinkuin Herra oli häntä käskenyt; niin hän teki. </p>
<p id="v17"><sup><small>17</small></sup>  Ja asumus pystytettiin toisen vuoden ensimmäisessä kuussa, kuukauden ensimmäisenä päivänä. </p>
<p id="v18"><sup><small>18</small></sup>  Silloin Mooses pystytti asumuksen. Hän asetti paikoilleen sen jalustat, kiinnitti sen laudat, sovitti paikoilleen sen poikkitangot ja pystytti sen pylväät. </p>
<p id="v19"><sup><small>19</small></sup>  Ja hän levitti asumuksen ylle teltan ja asetti ylimmäksi sen päälle telttapeitteen, niinkuin Herra oli Moosesta käskenyt. </p>
<p id="v20"><sup><small>20</small></sup>  Sitten hän otti lain, pani sen arkkiin ja kiinnitti arkkiin korennot ja asetti armoistuimen arkin päälle. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Ja hän toi arkin asumukseen ja sijoitti paikoilleen sitä verhoavan esiripun, ripustaen sen lain arkin eteen, niinkuin Herra oli Moosesta käskenyt. </p>
<p id="v22"><sup><small>22</small></sup>  Ja hän asetti pöydän ilmestysmajaan, asumuksen pohjoissivulle, esiripun ulkopuolelle </p>
<p id="v23"><sup><small>23</small></sup>  ja latoi sille näkyleivät päälletysten Herran eteen, niinkuin Herra oli Moosesta käskenyt. </p>
<p id="v24"><sup><small>24</small></sup>  Ja hän asetti seitsenhaaraisen lampun ilmestysmajaan, vastapäätä pöytää, asumuksen eteläsivulle, </p>
<p id="v25"><sup><small>25</small></sup>  ja nosti lamput paikoilleen Herran eteen, niinkuin Herra oli Moosesta käskenyt. </p>
<p id="v26"><sup><small>26</small></sup>  Ja hän asetti kultaisen alttarin ilmestysmajaan esiripun eteen </p>
<p id="v27"><sup><small>27</small></sup>  ja poltti siinä hyvänhajuista suitsuketta, niinkuin Herra oli Moosesta käskenyt. </p>
<p id="v28"><sup><small>28</small></sup>  Ja hän ripusti uutimen asumuksen oveen. </p>
<p id="v29"><sup><small>29</small></sup>  Ja polttouhrialttarin hän asetti asumuksen, ilmestysmajan, oven eteen ja uhrasi sen päällä polttouhrin ja ruokauhrin, niinkuin Herra oli Moosesta käskenyt. </p>
<p id="v30"><sup><small>30</small></sup>  Ja altaan hän asetti ilmestysmajan ja alttarin välille ja kaatoi siihen vettä peseytymistä varten. </p>
<p id="v31"><sup><small>31</small></sup>  Ja Mooses ja Aaron ja hänen poikansa pesivät siinä kätensä ja jalkansa; </p>
<p id="v32"><sup><small>32</small></sup>  kun he menivät ilmestysmajaan tahi lähestyivät alttaria, niin he aina peseytyivät, niinkuin Herra oli Moosesta käskenyt. </p>
<p id="v33"><sup><small>33</small></sup>  Ja asumuksen ja alttarin ympärille hän laittoi esipihan ja ripusti uutimen esipihan porttiin. Ja niin Mooses päätti sen työn. </p>
<p id="v34"><sup><small>34</small></sup>  Sitten pilvi peitti ilmestysmajan, ja Herran kirkkaus täytti asumuksen; </p>
<p id="v35"><sup><small>35</small></sup>  eikä Mooses voinut mennä ilmestysmajaan, sillä pilvi oli laskeutunut sen päälle, ja Herran kirkkaus täytti asumuksen. </p>
<p id="v36"><sup><small>36</small></sup>  Ja joka kerta, kun pilvi kohosi asumuksen päältä, lähtivät israelilaiset liikkeelle; näin oli koko heidän vaelluksensa ajan. </p>
<p id="v37"><sup><small>37</small></sup>  Mutta milloin pilvi ei kohonnut, he eivät lähteneet liikkeelle, ennenkuin sinä päivänä, jona se taas kohosi. </p>
<p id="v38"><sup><small>38</small></sup>  Sillä Herran pilvi oli päivällä asumuksen päällä, ja yöllä oli pilvessä tulen hohde kaikkien israelilaisten silmien edessä; näin oli koko heidän vaelluksensa ajan. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 40:1-8 <i>Mooseksen nostama fetissihuvila</i>: <a href="/fi/The_Urantia_Book/88#p2_3">U-k 88:2.3</a>. </li>
  <li id="fn2"><a href="#cite2">↑</a> 40:9-11 <i>Pyhittää voitelemalla</i>: <a href="/fi/The_Urantia_Book/90#p5_3">U-k 90:5.3</a>. </li>
  <li id="fn3"><a href="#cite3">↑</a> 40:20 <i>Uudet fetissit</i>: <a href="/fi/The_Urantia_Book/88#p2_5">U-k 88:2.5</a>. </li>
</ol>
</div>
