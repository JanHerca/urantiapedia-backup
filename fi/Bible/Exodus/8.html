<!--
title: Toinen Mooseksen kirja - Luku 8
description: 
published: true
date: 2023-11-8T20:28:17Z
tags: bible, bible—exodus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Exodus/7">
          <span class="mdi mdi-arrow-left-drop-circle"></span><span class="pl-2">Toinen Mooseksen kirja - Luku 7</span>
        </a>
        </td>
        <td>
        <a href="/fi/Bible/Exodus/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Exodus/9">
          <span class="pr-2">Toinen Mooseksen kirja - Luku 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sitten Herra sanoi Moosekselle: "Mene faraon luo ja sano hänelle: 'Näin sanoo Herra: Päästä minun kansani palvelemaan minua. </p>
<p id="v2"><sup><small>2</small></sup>  Mutta jos kieltäydyt päästämästä heitä, niin katso, minä rankaisen koko sinun maatasi sammakoilla. </p>
<p id="v3"><sup><small>3</small></sup>  Ja Niilivirta on vilisevä sammakoita, ja ne nousevat maalle ja tulevat sinun taloosi ja makuuhuoneeseesi ja vuoteeseesi, sekä sinun palvelijaisi taloihin ja kansasi sekaan, sinun leivinuuneihisi ja taikinakaukaloihisi. </p>
<p id="v4"><sup><small>4</small></sup>  Jopa sinun ja sinun kansasi ja kaikkien sinun palvelijaisi päälle hyppii sammakoita.'" </p>
<p id="v5"><sup><small>5</small></sup>  Ja Herra sanoi Moosekselle: "Sano Aaronille: 'Ojenna kätesi sauvoinensa jokien, kanavien ja lammikkojen yli ja nostata sammakoita Egyptin maahan'". </p>
<p id="v6"><sup><small>6</small></sup>  Niin Aaron ojensi kätensä Egyptin vetten yli, ja sammakoita nousi, ja ne peittivät Egyptin maan. </p>
<p id="v7"><sup><small>7</small></sup>  Ja tietäjät tekivät samoin taioillansa ja nostattivat sammakoita Egyptin maahan. </p>
<p id="v8"><sup><small>8</small></sup>  Niin farao kutsui Mooseksen ja Aaronin ja sanoi: "Rukoilkaa Herraa, että hän ottaisi pois sammakot vaivaamasta minua ja minun kansaani, niin minä päästän kansan uhraamaan Herralle". </p>
<p id="v9"><sup><small>9</small></sup>  Mooses sanoi faraolle: "Suvaitse määrätä minulle aika, jonka kuluessa minun on rukoiltava, sinun itsesi, sinun palvelijaisi ja kansasi puolesta, sammakot hävitettäviksi luotasi ja taloistasi, niin että niitä jää ainoastaan Niilivirtaan". </p>
<p id="v10"><sup><small>10</small></sup>  Hän vastasi: "Huomiseksi". Niin Mooses sanoi: "Tapahtukoon, niinkuin sanoit, tietääksesi, ettei kukaan ole niinkuin Herra, meidän Jumalamme. </p>
<p id="v11"><sup><small>11</small></sup>  Sammakot katoavat luotasi ja taloistasi ja sinun palvelijaisi ja kansasi luota, ja niitä jää ainoastaan Niilivirtaan." </p>
<p id="v12"><sup><small>12</small></sup>  Niin Mooses ja Aaron lähtivät faraon luota. Ja Mooses huusi Herran puoleen sammakkojen tähden, jotka hän oli pannut faraon vaivaksi. </p>
<p id="v13"><sup><small>13</small></sup>  Ja Herra teki Mooseksen sanan mukaan: sammakot kuolivat huoneista, pihoilta ja kedoilta. </p>
<p id="v14"><sup><small>14</small></sup>  Ja he kokosivat niitä läjittäin, ja maa rupesi haisemaan. </p>
<p id="v15"><sup><small>15</small></sup>  Mutta kun farao näki päässeensä hengähtämään, kovensi hän sydämensä eikä kuullut heitä, niinkuin Herra oli sanonutkin. </p>
<p id="v16"><sup><small>16</small></sup>  Sitten Herra sanoi Moosekselle: "Sano Aaronille: 'Ojenna sauvasi ja lyö maan tomua, niin siitä tulee sääskiä koko Egyptin maahan'". </p>
<p id="v17"><sup><small>17</small></sup>  Ja he tekivät niin: Aaron ojensi kätensä ja sauvansa ja löi maan tomua; niin sääsket ahdistivat ihmisiä ja karjaa. Kaikki maan tomu muuttui sääskiksi koko Egyptin maassa. </p>
<p id="v18"><sup><small>18</small></sup>  Ja tietäjät tekivät samoin taioillansa saadakseen sääskiä syntymään, mutta he eivät voineet. Ja sääsket ahdistivat ihmisiä ja karjaa. </p>
<p id="v19"><sup><small>19</small></sup>  Niin tietäjät sanoivat faraolle: "Tämä on Jumalan sormi". Mutta faraon sydän paatui, eikä hän kuullut heitä, niinkuin Herra oli sanonutkin. </p>
<p id="v20"><sup><small>20</small></sup>  Ja Herra sanoi Moosekselle: "Astu huomenaamuna varhain faraon eteen, kun hän menee veden luo, ja sano hänelle: 'Näin sanoo Herra: Päästä minun kansani palvelemaan minua. </p>
<p id="v21"><sup><small>21</small></sup>  Sillä jos et päästä minun kansaani, niin katso, minä lähetän paarmoja sinun, sinun palvelijaisi ja sinun kansasi kimppuun ja sinun taloihisi, niin että egyptiläisten talot, jopa se maa, jonka päällä ne ovat, tulevat paarmoja täyteen. </p>
<p id="v22"><sup><small>22</small></sup>  Mutta minä erotan sinä päivänä Goosenin maan, jossa minun kansani asuu, ettei sinne paarmoja tule, tietääksesi, että minä olen maan Herra. </p>
<p id="v23"><sup><small>23</small></sup>  Näin minä panen pelastuksen erottamaan oman kansani sinun kansastasi. Huomenna on tämä ihme tapahtuva.'" </p>
<p id="v24"><sup><small>24</small></sup>  Ja Herra teki niin: paarmoja tuli suuret parvet faraon ja hänen palvelijainsa taloihin; ja paarmat tulivat maan turmioksi koko Egyptin maassa. </p>
<p id="v25"><sup><small>25</small></sup>  Niin farao kutsutti Mooseksen ja Aaronin ja sanoi: "Menkää ja uhratkaa Jumalallenne tässä maassa". </p>
<p id="v26"><sup><small>26</small></sup>  Mutta Mooses sanoi: "Ei sovi niin tehdä; sillä me uhraamme Herralle, Jumalallemme, sellaista, joka on egyptiläisille kauhistus. Jos me nyt uhraamme egyptiläisten nähden sellaista, joka on heille kauhistus, niin eivätkö he kivitä meitä? </p>
<p id="v27"><sup><small>27</small></sup>  Salli meidän mennä kolmen päivän matka erämaahan uhraamaan Herralle, Jumalallemme, niinkuin hän on meille sanonut." </p>
<p id="v28"><sup><small>28</small></sup>  Farao sanoi: "Minä päästän teidät uhraamaan Herralle, Jumalallenne, erämaassa; älkää vain menkö kovin kauas. Rukoilkaa minun puolestani." </p>
<p id="v29"><sup><small>29</small></sup>  Niin Mooses sanoi: "Katso, kun olen lähtenyt sinun luotasi, rukoilen minä Herraa, ja paarmat häviävät pois huomenna faraolta, hänen palvelijoiltansa ja hänen kansaltaan. Älköön vain farao enää pettäkö, niin ettei hän päästäkään kansaa uhraamaan Herralle." </p>
<p id="v30"><sup><small>30</small></sup>  Ja Mooses lähti faraon luota ja rukoili Herraa. </p>
<p id="v31"><sup><small>31</small></sup>  Ja Herra teki, niinkuin Mooses oli sanonut: hän vapautti faraon, hänen palvelijansa ja hänen kansansa paarmoista, niin ettei niitä jäänyt ainoatakaan. </p>
<p id="v32"><sup><small>32</small></sup>  Mutta farao kovensi sydämensä tälläkin kerralla eikä päästänyt kansaa. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Exodus/7">
          <span class="mdi mdi-arrow-left-drop-circle"></span><span class="pl-2">Toinen Mooseksen kirja - Luku 7</span>
        </a>
        </td>
        <td>
        <a href="/fi/Bible/Exodus/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Exodus/9">
          <span class="pr-2">Toinen Mooseksen kirja - Luku 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
