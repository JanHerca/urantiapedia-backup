<!--
title: Toinen Mooseksen kirja - Luku 30
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Exodus/29">Toinen Mooseksen kirja - Luku 29</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Exodus/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Exodus/31">Toinen Mooseksen kirja - Luku 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Tee myös alttari suitsutuksen polttamista varten; tee se akasiapuusta. </p>
<p id="v2"><sup><small>2</small></sup>  Olkoon se kyynärän pituinen ja kyynärän levyinen, siis neliskulmainen, ja kahta kyynärää korkea; sen sarvet olkoot samaa kappaletta kuin sekin. </p>
<p id="v3"><sup><small>3</small></sup>  Ja päällystä se puhtaalla kullalla, sekä sen levy että sivut ympärinsä ja sen sarvet; ja tee kultareunus sen ympäri. </p>
<p id="v4"><sup><small>4</small></sup>  Ja tee siihen kaksi kultarengasta; pane ne reunuksen alle, kummallekin sivulle, molempiin sivukappaleihin. Ne olkoot niiden korentojen pitiminä, joilla alttari on kannettava. </p>
<p id="v5"><sup><small>5</small></sup>  Ja tee korennotkin akasiapuusta ja päällystä ne kullalla. </p>
<p id="v6"><sup><small>6</small></sup>  Ja aseta se lain arkin edessä olevan esiripun eteen, niin että se tulee armoistuimen kohdalle, joka on lain arkin päällä ja jossa minä sinulle ilmestyn. </p>
<p id="v7"><sup><small>7</small></sup>  Ja Aaron polttakoon sen päällä hyvänhajuista suitsutusta; joka aamu, kun hän laittaa lamput kuntoon, hän polttakoon sitä. </p>
<p id="v8"><sup><small>8</small></sup>  Samoin myös, kun Aaron iltahämärässä nostaa lamput paikoilleen, hän polttakoon sitä. Tämä olkoon teillä jokapäiväinen suitsutusuhri Herran edessä sukupolvesta sukupolveen. </p>
<p id="v9"><sup><small>9</small></sup>  Älkää uhratko sen päällä vierasta suitsutusta älkääkä polttouhria tai ruokauhria; älkää myöskään vuodattako juomauhria sen päällä. </p>
<p id="v10"><sup><small>10</small></sup>  Ja Aaron toimittakoon kerran vuodessa sen sarvien sovituksen; sovitukseksi uhratun syntiuhrin verellä hän toimittakoon kerran vuodessa sen sovituksen, sukupolvesta sukupolveen. Se on korkeasti-pyhä Herralle." </p>
<p id="v11"><sup><small>11</small></sup>  Ja Herra puhui Moosekselle sanoen: </p>
<p id="v12"><sup><small>12</small></sup>  "Kun sinä lasket israelilaisten lukumäärän - niiden, joiden on oltava katselmuksessa - niin jokainen heistä suorittakoon, heistä katselmusta pidettäessä, hengestään sovitusmaksun Herralle, ettei mikään rangaistus heitä kohtaisi, heistä katselmusta pidettäessä. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Jokainen katselmuksessa oleva antakoon puoli sekeliä, pyhäkkösekelin painon mukaan, kaksikymmentä geeraa laskettuna sekeliin; puoli sekeliä olkoon anti Herralle. </p>
<p id="v14"><sup><small>14</small></sup>  Kaikki katselmuksessa olevat, kaksikymmenvuotiaat ja sitä vanhemmat, antakoot tämän annin Herralle. </p>
<p id="v15"><sup><small>15</small></sup>  Rikas älköön antako enemmän älköönkä köyhä vähemmän kuin puoli sekeliä, antina Herralle, maksaaksenne sovituksen hengestänne. </p>
<p id="v16"><sup><small>16</small></sup>  Ja ota sovitusrahat israelilaisilta ja käytä ne palvelukseen ilmestysmajassa, että israelilaiset johdatettaisiin muistoon Herran edessä teidän henkenne sovitukseksi." </p>
<p id="v17"><sup><small>17</small></sup>  Ja Herra puhui Moosekselle sanoen: </p>
<p id="v18"><sup><small>18</small></sup>  "Tee myös vaskiallas vaskijalustoineen peseytymistä varten ja aseta se ilmestysmajan ja alttarin välille ja kaada siihen vettä; </p>
<p id="v19"><sup><small>19</small></sup>  ja Aaron ja hänen poikansa peskööt siinä kätensä ja jalkansa. </p>
<p id="v20"><sup><small>20</small></sup>  Kun he menevät ilmestysmajaan, peseytykööt vedessä, etteivät kuolisi; samoin myös, kun he lähestyvät alttaria ja käyvät toimittamaan virkaansa polttamalla uhrin Herralle. </p>
<p id="v21"><sup><small>21</small></sup>  He peskööt kätensä ja jalkansa, etteivät kuolisi. Ja tämä olkoon heille ikuinen säädös, hänelle itselleen ja hänen jälkeläisillensä, sukupolvesta sukupolveen." </p>
<p id="v22"><sup><small>22</small></sup>  Ja Herra puhui Moosekselle sanoen: </p>
<p id="v23"><sup><small>23</small></sup>  "Ota itsellesi hajuaineita parasta lajia: sulavaa mirhaa viisisataa sekeliä, hyvänhajuista kanelia puolet siitä eli kaksisataa viisikymmentä sekeliä ja hyvänhajuista kalmoruokoa samoin kaksisataa viisikymmentä sekeliä, <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  sitten vielä kassiaa viisisataa sekeliä, pyhäkkösekelin painon mukaan, ja hiin-mitta öljypuun öljyä. </p>
<p id="v25"><sup><small>25</small></sup>  Ja tee siitä pyhä voiteluöljy, höystetty voide, jollaista voiteensekoittaja valmistaa; se olkoon pyhä voiteluöljy. </p>
<p id="v26"><sup><small>26</small></sup>  Voitele sillä ilmestysmaja, lain arkki </p>
<p id="v27"><sup><small>27</small></sup>  ja pöytä kaikkine kaluineen, seitsenhaarainen lamppu kaluineen, niin myös suitsutusalttari, </p>
<p id="v28"><sup><small>28</small></sup>  polttouhrialttari kaikkine kaluineen ynnä allas jalustoineen. </p>
<p id="v29"><sup><small>29</small></sup>  Ja pyhitä ne, niin että ne tulevat korkeasti-pyhiksi. Jokainen, joka niihin koskee, tulee pyhäksi. </p>
<p id="v30"><sup><small>30</small></sup>  Voitele myös Aaron ja hänen poikansa ja pyhitä heidät pappeina palvelemaan minua. </p>
<p id="v31"><sup><small>31</small></sup>  Puhu myös israelilaisille ja sano: Tämä olkoon teillä minun pyhä voiteluöljyni sukupolvesta sukupolveen. </p>
<p id="v32"><sup><small>32</small></sup>  Kenenkään muun ihmisen ruumiille älköön sitä vuodatettako, älkääkä sen sekoitusta jäljitelkö. Pyhä se on, ja pyhänä se pitäkää. </p>
<p id="v33"><sup><small>33</small></sup>  Jokainen, joka valmistaa sellaisen voiteen, ja jokainen, joka sivelee sitä syrjäiseen, hävitettäköön kansastansa." </p>
<p id="v34"><sup><small>34</small></sup>  Ja Herra sanoi Moosekselle vielä: "Ota itsellesi hyvänhajuisia aineita, hajupihkaa, simpukankuorta, tuoksukumia, näitä hyvänhajuisia aineita, ja puhdasta suitsuketta, yhtä paljon kutakin lajia, </p>
<p id="v35"><sup><small>35</small></sup>  ja tee niistä suitsutus, höystesekoitus, jollaista voiteensekoittaja valmistaa, suolansekainen, puhdas ja pyhä. </p>
<p id="v36"><sup><small>36</small></sup>  Ja hienonna osa siitä jauhoksi ja pane sitä lain arkin eteen ilmestysmajaan, jossa minä ilmestyn sinulle. Korkeasti-pyhänä se pitäkää. </p>
<p id="v37"><sup><small>37</small></sup>  Älkää valmistako itsellenne mitään muuta suitsutusta tämän sekoituksen mukaan. Pidä tämä Herralle pyhitettynä. </p>
<p id="v38"><sup><small>38</small></sup>  Jokainen, joka sellaista tekee nauttiaksensa sen tuoksusta, hävitettäköön kansastansa." </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 30:12-16 <i>Ihmisten lukumäärä</i>: <a href="/fi/The_Urantia_Book/88#p1_6">U-k 88:1.6</a>. </li>
  <li id="fn2"><a href="#cite2">↑</a> 30:23-30 <i>Sovinnon öljy</i>: <a href="/fi/The_Urantia_Book/28#p5_13">U-k 28:5.13</a>. </li>
</ol>
</div>
