<!--
title: Toinen Mooseksen kirja - Luku 21
description: 
published: true
date: 2022-10-6T10:23:20Z
tags: bible, bible—exodus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Exodus/20">Toinen Mooseksen kirja - Luku 20</a></td>
        <td><a href="/fi/Bible/Exodus/Index">Indeksi</a></td>
        <td><a href="/fi/Bible/Exodus/22">Toinen Mooseksen kirja - Luku 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Nämä ovat ne oikeudet, jotka sinun tulee asettaa heidän eteensä: </p>
<p id="v2"><sup><small>2</small></sup>  Jos sinä ostat hebrealaisen orjan, niin hän palvelkoon kuusi vuotta, mutta seitsemäntenä hän pääsköön vapaaksi maksutta. </p>
<p id="v3"><sup><small>3</small></sup>  Jos hän on tullut yksinäisenä, niin yksinäisenä lähteköönkin; mutta jos hän oli nainut, niin lähteköön vaimo hänen kanssaan. </p>
<p id="v4"><sup><small>4</small></sup>  Jos hänen isäntänsä on antanut hänelle vaimon, ja tämä on synnyttänyt hänelle poikia tai tyttäriä, niin vaimo lapsinensa jääköön isännän omaksi, ja hän lähteköön yksinään. </p>
<p id="v5"><sup><small>5</small></sup>  Mutta jos orja vakuuttaa: 'Minä rakastan isäntääni, vaimoani ja lapsiani enkä tahdo päästä vapaaksi', </p>
<p id="v6"><sup><small>6</small></sup>  niin hänen isäntänsä vieköön hänet Jumalan eteen ja asettakoon hänet ovea tai pihtipieltä vasten, ja hänen isäntänsä lävistäköön hänen korvansa naskalilla, ja hän olkoon hänen orjansa ainiaan. </p>
<p id="v7"><sup><small>7</small></sup>  Jos joku myy tyttärensä orjaksi, älköön tämä pääskö vapaaksi, niinkuin miesorjat pääsevät. </p>
<p id="v8"><sup><small>8</small></sup>  Jos hän ei miellytä isäntäänsä, sitten kuin tämä jo on määrännyt hänet itsellensä, niin tämä sallikoon lunastaa hänet pois. Vieraaseen kansaan älköön hänellä olko valtaa häntä myydä, kun hän hänet hylkää. </p>
<p id="v9"><sup><small>9</small></sup>  Mutta jos hän määrää hänet pojallensa, niin antakoon hänen nauttia tyttärien oikeutta. </p>
<p id="v10"><sup><small>10</small></sup>  Jos hän ottaa itselleen toisen vaimon, niin älköön vähentäkö ensimmäiseltä tämän ravintoa, vaatetusta ja aviollista oikeutta. </p>
<p id="v11"><sup><small>11</small></sup>  Jos hän ei tee hänelle näitä kolmea, niin lähteköön vaimo pois maksutta ja rahakorvauksetta. </p>
<p id="v12"><sup><small>12</small></sup>  Joka lyö ihmistä, niin että tämä kuolee, se rangaistakoon kuolemalla. </p>
<p id="v13"><sup><small>13</small></sup>  Mutta jos hän ei ole tehnyt sitä murha-aikeessa, vaan Jumala on sallinut sen vahingon tapahtua hänen kätensä kautta, niin minä määrään sinulle paikan, johon hän voi paeta. </p>
<p id="v14"><sup><small>14</small></sup>  Mutta jos joku menettelee niin rikollisesti lähimmäistänsä kohtaan, että tappaa hänet kavalasti, on sinun otettava hänet minun alttarinikin luota surmattavaksi. </p>
<p id="v15"><sup><small>15</small></sup>  Joka lyö isäänsä tai äitiänsä, se rangaistakoon kuolemalla. </p>
<p id="v16"><sup><small>16</small></sup>  Joka varastaa ihmisen ja joko myy hänet tahi pitää häntä hallussansa, se rangaistakoon kuolemalla. </p>
<p id="v17"><sup><small>17</small></sup>  Joka kiroaa isäänsä tai äitiänsä, se rangaistakoon kuolemalla. </p>
<p id="v18"><sup><small>18</small></sup>  Jos miehet riitelevät keskenänsä ja toinen lyö toista kivellä tai nyrkillä, mutta tämä ei kuole, vaan joutuu vuoteen omaksi, </p>
<p id="v19"><sup><small>19</small></sup>  niin olkoon, jos hän tointuu ja voi mennä ulos sauvaansa nojaten, lyöjä vapaa rangaistuksesta; korvatkoon ainoastaan hänen sairastamisaikansa ja pitäköön huolta hänen paranemisestaan. </p>
<p id="v20"><sup><small>20</small></sup>  Jos joku lyö orjaansa tai orjatartaan sauvalla, niin että tämä kuolee hänen käsiinsä, niin häntä rangaistakoon. </p>
<p id="v21"><sup><small>21</small></sup>  Mutta jos se elää päivän tai kaksi, niin älköön lyöjää rangaistako, sillä se on hänen omaa rahaansa. </p>
<p id="v22"><sup><small>22</small></sup>  Jos miehet tappelevat keskenänsä ja loukkaavat raskasta vaimoa, niin että hän synnyttää kesken, mutta vahinkoa ei tapahdu, niin sakotettakoon syyllistä vaimon miehen vaatimuksen ja riidanratkaisijain harkinnan mukaan. </p>
<p id="v23"><sup><small>23</small></sup>  Mutta jos vahinko tapahtuu, niin annettakoon henki hengestä, <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  silmä silmästä, hammas hampaasta, käsi kädestä, jalka jalasta, <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  palovamma palovammasta, haava haavasta, mustelma mustelmasta. </p>
<p id="v26"><sup><small>26</small></sup>  Jos joku lyö orjaansa tai orjatartansa silmään ja turmelee sen, niin päästäköön hänet vapaaksi silmän tähden. </p>
<p id="v27"><sup><small>27</small></sup>  Ja jos hän lyö orjaltaan tai orjattareltaan hampaan suusta, niin päästäköön hänet vapaaksi hampaan tähden. </p>
<p id="v28"><sup><small>28</small></sup>  Jos härkä puskee miehen tai naisen kuoliaaksi, niin härkä kivitettäköön, älköönkä sen lihaa syötäkö; mutta härän omistaja olkoon vapaa rangaistuksesta. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Mutta jos härkä on ennenkin puskenut ja sen isäntää on varoitettu eikä hän ole sitä vartioinut, ja jos se tappaa miehen tai naisen, niin härkä kivitettäköön, ja myös sen isäntä rangaistakoon kuolemalla. </p>
<p id="v30"><sup><small>30</small></sup>  Mutta jos hänelle määrätään lunastusmaksu, niin maksakoon henkensä lunnaiksi niin paljon, kuin hänelle määrätään. <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  Jos se puskee pojan tai tytön, niin meneteltäköön saman lain mukaan. </p>
<p id="v32"><sup><small>32</small></sup>  Jos härkä puskee orjan tai orjattaren, niin maksakoon sen omistaja pusketun isännälle kolmekymmentä hopeasekeliä, ja härkä kivitettäköön. </p>
<p id="v33"><sup><small>33</small></sup>  Jos joku jättää kaivon auki tahi kaivaa kaivon eikä peitä sitä, ja härkä tai aasi putoaa siihen, </p>
<p id="v34"><sup><small>34</small></sup>  niin kaivon omistaja korvatkoon isännälle sen rahassa; mutta kuollut eläin olkoon hänen. </p>
<p id="v35"><sup><small>35</small></sup>  Jos jonkun härkä puskee toisen härän kuoliaaksi, niin myykööt elävän härän ja jakakoot sen hinnan, ja myös kuolleen jakakoot keskenään. </p>
<p id="v36"><sup><small>36</small></sup>  Jos taas oli tunnettua, että se härkä ennenkin oli puskenut eikä sen isäntä ollut sitä vartioinut, niin antakoon härän härästä, mutta kuollut olkoon hänen." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Exodus/20">Toinen Mooseksen kirja - Luku 20</a></td>
        <td><a href="/fi/Bible/Exodus/Index">Indeksi</a></td>
        <td><a href="/fi/Bible/Exodus/22">Toinen Mooseksen kirja - Luku 22</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 21:23 <i># 1 Elämä elämästä</i>: <a href="/fi/The_Urantia_Book/89#p6_7">U-k 89:6.7</a>.  <i>Elämä elämästä</i>: <a href="/fi/The_Urantia_Book/70#p10_9">U-k 70:10.9</a>. </li>
  <li id="fn2"><a href="#cite2">↑</a> 21:23-24 <i>Silmä silmästä</i>: <a href="/fi/The_Urantia_Book/70#p10_9">U-k 70:10.9</a>. </li>
  <li id="fn3"><a href="#cite3">↑</a> 21:24 <i>Silmä silmästä, hammas hampaasta</i>: <a href="/fi/The_Urantia_Book/140#p6_9">U-k 140:6.9</a>.  <i>Silmä silmästä</i>: <a href="/fi/The_Urantia_Book/159#p5_11">U-k 159:5.11</a>.  <i>Silmä silmästä, hammas hampaasta</i>: <a href="/fi/The_Urantia_Book/140#p8_5">U-k 140:8.5</a>. </li>
  <li id="fn4"><a href="#cite4">↑</a> 21:28 <i>rahalliset vahingot</i>: <a href="/fi/The_Urantia_Book/70#p10_12">U-k 70:10.12</a>. </li>
  <li id="fn5"><a href="#cite5">↑</a> 21:30 <i>Sijaiset ja lunnaat</i>: <a href="/fi/The_Urantia_Book/89#p7_1">U-k 89:7.1</a>. </li>
</ol>
</div>
