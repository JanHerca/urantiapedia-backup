<!--
title: Toinen Mooseksen kirja - Luku 1
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Exodus/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Exodus/2">Toinen Mooseksen kirja - Luku 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Nämä ovat Egyptiin tulleiden Israelin poikien nimet; Jaakobin kanssa he olivat itsekukin perheineen tulleet sinne: </p>
<p id="v2"><sup><small>2</small></sup>  Ruuben, Simeon, Leevi ja Juuda, </p>
<p id="v3"><sup><small>3</small></sup>  Isaskar, Sebulon ja Benjamin, </p>
<p id="v4"><sup><small>4</small></sup>  Daan, Naftali, Gaad ja Asser. </p>
<p id="v5"><sup><small>5</small></sup>  Ja Jaakobin kupeista lähteneitä oli kaikkiaan seitsemänkymmentä henkeä. Mutta Joosef oli jo ennestään Egyptissä. </p>
<p id="v6"><sup><small>6</small></sup>  Ja Joosef kuoli ja kaikki hänen veljensä ynnä koko se sukupolvi. </p>
<p id="v7"><sup><small>7</small></sup>  Mutta israelilaiset olivat hedelmälliset ja sikisivät, lisääntyivät ja enenivät hyvin suurilukuisiksi, niin että maa tuli heitä täyteen. </p>
<p id="v8"><sup><small>8</small></sup>  Niin Egyptiin tuli uusi kuningas, joka ei Joosefista mitään tiennyt. </p>
<p id="v9"><sup><small>9</small></sup>  Tämä sanoi kansallensa: "Katso, israelilaisten kansa on suurempi ja väkevämpi kuin me. </p>
<p id="v10"><sup><small>10</small></sup>  Tulkaa, menetelkäämme siis viisaasti heitä kohtaan, että he eivät lisääntyisi eivätkä, jos sota syttyisi, liittyisi hekin vihollisiimme ja sotisi meitä vastaan ja lähtisi maasta pois." </p>
<p id="v11"><sup><small>11</small></sup>  Niin heille asetettiin työnjohtajia rasittamaan heitä raskaalla työllä. Ja heidän täytyi rakentaa faraolle varastokaupungit Piitom ja Ramses. </p>
<p id="v12"><sup><small>12</small></sup>  Mutta kuta enemmän kansaa rasitettiin, sitä enemmän se lisääntyi, ja sitä enemmän se levisi, niin että israelilaisia ruvettiin pelkäämään. </p>
<p id="v13"><sup><small>13</small></sup>  Niin egyptiläiset pitivät israelilaisia orjantyössä väkivalloin </p>
<p id="v14"><sup><small>14</small></sup>  ja katkeroittivat heidän elämänsä kovalla laasti- ja tiilityöllä ja kaikenlaisella työllä ulkona kedolla, kaikenlaisella työllä, jota he teettivät heillä väkivalloin. </p>
<p id="v15"><sup><small>15</small></sup>  Ja Egyptin kuningas puhui hebrealaisille kätilövaimoille, joista toisen nimi oli Sifra ja toisen Puua; </p>
<p id="v16"><sup><small>16</small></sup>  ja hän sanoi: "Kun te autatte hebrealaisia vaimoja heidän synnyttäessänsä, niin tarkastakaa lapsen sukupuoli: jos se on poika, surmatkaa se, mutta jos se on tyttö, jääköön eloon". </p>
<p id="v17"><sup><small>17</small></sup>  Mutta kätilövaimot pelkäsivät Jumalaa eivätkä tehneet, niinkuin Egyptin kuningas oli heille sanonut, vaan antoivat poikalasten elää. </p>
<p id="v18"><sup><small>18</small></sup>  Niin Egyptin kuningas kutsui kätilövaimot ja sanoi heille: "Miksi te näin teette ja annatte poikalasten elää?" </p>
<p id="v19"><sup><small>19</small></sup>  Kätilövaimot vastasivat faraolle: "Hebrealaiset vaimot eivät ole niinkuin egyptiläiset. He ovat voimakkaita; ennenkuin kätilövaimo tulee heidän luoksensa, ovat he jo synnyttäneet." </p>
<p id="v20"><sup><small>20</small></sup>  Mutta Jumala salli kätilövaimojen menestyä, ja kansa lisääntyi ja eneni suurilukuiseksi. </p>
<p id="v21"><sup><small>21</small></sup>  Ja koska kätilövaimot pelkäsivät Jumalaa, niin hän antoi heille runsaasti perhettä. </p>
<p id="v22"><sup><small>22</small></sup>  Niin farao antoi käskyn kaikelle kansallensa, sanoen: "Kaikki poikalapset, jotka syntyvät, heittäkää Niilivirtaan, mutta kaikkien tyttölasten antakaa elää". </p>
