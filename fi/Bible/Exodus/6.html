<!--
title: Toinen Mooseksen kirja - Luku 6
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Exodus/5">Toinen Mooseksen kirja - Luku 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Exodus/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Exodus/7">Toinen Mooseksen kirja - Luku 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta Herra vastasi Moosekselle: "Nyt saat nähdä, mitä minä faraolle teen; sillä väkevän käden pakottamana hän on päästävä heidät, ja väkevän käden pakottamana hän on ajava heidät maastansa". </p>
<p id="v2"><sup><small>2</small></sup>  Ja Jumala puhui Moosekselle ja sanoi hänelle: "Minä olen Herra. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ja minä olen ilmestynyt Aabrahamille, Iisakille ja Jaakobille 'Jumalana Kaikkivaltiaana', mutta nimelläni 'Herra' en minä ole tehnyt itseäni heille tunnetuksi. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Ja minä tein myös liittoni heidän kanssansa, antaakseni heille Kanaanin maan, sen maan, jossa he muukalaisina asuivat. </p>
<p id="v5"><sup><small>5</small></sup>  Ja nyt minä olen kuullut israelilaisten vaikeroimisen, kun egyptiläiset pitävät heitä orjantyössä, ja olen muistanut liittoni. </p>
<p id="v6"><sup><small>6</small></sup>  Sano sentähden israelilaisille: 'Minä olen Herra, ja minä vien teidät pois egyptiläisten sorron alta ja vapautan teidät orjuudesta ja pelastan teidät ojennetulla käsivarrella ja suurilla rangaistustuomioilla. </p>
<p id="v7"><sup><small>7</small></sup>  Niin minä otan teidät kansakseni ja olen teidän Jumalanne; ja te tulette tietämään, että minä olen Herra, teidän Jumalanne, joka vien teidät pois egyptiläisten sorron alta. </p>
<p id="v8"><sup><small>8</small></sup>  Ja minä johdatan teidät siihen maahan, jonka minä olen kättä kohottaen luvannut antaa Aabrahamille, Iisakille ja Jaakobille; ja sen minä annan teille omaksi. Minä olen Herra.'" </p>
<p id="v9"><sup><small>9</small></sup>  Ja Mooses puhui näin israelilaisille; mutta he eivät kuulleet Moosesta tuskaantumisensa ja raskaan orjuutensa tähden. </p>
<p id="v10"><sup><small>10</small></sup>  Sitten Herra puhui Moosekselle ja sanoi: </p>
<p id="v11"><sup><small>11</small></sup>  "Mene ja sano faraolle, Egyptin kuninkaalle, että hän päästää israelilaiset maastansa". </p>
<p id="v12"><sup><small>12</small></sup>  Mutta Mooses puhui Herran edessä ja sanoi: "Katso, israelilaiset eivät kuulleet minua; kuinka sitten farao kuulisi minua, joka olen huuliltani ympärileikkaamaton?" </p>
<p id="v13"><sup><small>13</small></sup>  Mutta Herra puhui Moosekselle ja Aaronille ja käski heitä menemään israelilaisten ja faraon, Egyptin kuninkaan, tykö ja viemään israelilaiset pois Egyptin maasta. </p>
<p id="v14"><sup><small>14</small></sup>  Nämä ovat heidän perhekuntainsa päämiehet: Ruubenin, Israelin esikoisen, pojat olivat Hanok ja Pallu, Hesron ja Karmi. Nämä ovat Ruubenin sukukunnat. </p>
<p id="v15"><sup><small>15</small></sup>  Simeonin pojat olivat Jemuel, Jaamin, Oohad, Jaakin, Soohar ja Saul, kanaanilaisen vaimon poika. Nämä ovat Simeonin sukukunnat. </p>
<p id="v16"><sup><small>16</small></sup>  Ja nämä ovat Leevin poikien nimet heidän polveutumisensa mukaan: Geerson, Kehat ja Merari. Ja Leevin elinaika oli sata kolmekymmentä seitsemän vuotta. </p>
<p id="v17"><sup><small>17</small></sup>  Geersonin pojat olivat Libni ja Siimei, sukujensa mukaan. </p>
<p id="v18"><sup><small>18</small></sup>  Kehatin pojat olivat Amram, Jishar, Hebron ja Ussiel. Ja Kehatin elinaika oli sata kolmekymmentä kolme vuotta. </p>
<p id="v19"><sup><small>19</small></sup>  Merarin pojat olivat Mahli ja Muusi. Nämä ovat Leevin suvut polveutumisensa mukaan. </p>
<p id="v20"><sup><small>20</small></sup>  Mutta Amram otti isänsä sisaren Jookebedin vaimokseen, ja tämä synnytti hänelle Aaronin ja Mooseksen. Ja Amramin elinaika oli sata kolmekymmentä seitsemän vuotta. </p>
<p id="v21"><sup><small>21</small></sup>  Jisharin pojat olivat Koorah, Nefeg ja Sikri. </p>
<p id="v22"><sup><small>22</small></sup>  Ussielin pojat olivat Miisael, Elsafan ja Sitri. </p>
<p id="v23"><sup><small>23</small></sup>  Ja Aaron otti vaimoksensa Eliseban, Amminadabin tyttären, Nahsonin sisaren, ja tämä synnytti hänelle Naadabin, Abihun, Eleasarin ja Iitamarin. </p>
<p id="v24"><sup><small>24</small></sup>  Koorahin pojat olivat Assir, Elkana ja Abiasaf. Nämä ovat koorahilaisten suvut. </p>
<p id="v25"><sup><small>25</small></sup>  Ja Eleasar, Aaronin poika, otti itsellensä vaimon Puutielin tyttäristä, ja tämä synnytti hänelle Piinehaan. Nämä ovat leeviläisten perhekuntien päämiehet heidän sukujensa mukaan. </p>
<p id="v26"><sup><small>26</small></sup>  Nämä olivat Aaron ja Mooses, joille Herra sanoi: "Viekää israelilaiset joukkoinensa pois Egyptin maasta". </p>
<p id="v27"><sup><small>27</small></sup>  Nämä puhuivat faraolle, Egyptin kuninkaalle, että he aikoivat viedä israelilaiset pois Egyptistä, nimittäin Mooses ja Aaron. </p>
<p id="v28"><sup><small>28</small></sup>  Ja niihin aikoihin, kun Herra puhui Moosekselle Egyptin maassa, </p>
<p id="v29"><sup><small>29</small></sup>  puhui Herra Moosekselle näin: "Minä olen Herra. Sano faraolle, Egyptin kuninkaalle, kaikki, mitä minä sinulle puhun." </p>
<p id="v30"><sup><small>30</small></sup>  Mutta Mooses vastasi Herran edessä: "Katso, minä olen huuliltani ympärileikkaamaton, kuinka siis farao kuulisi minua?" </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 6:2 <i>Elohim (jumalat) luonut</i>: <a href="/fi/The_Urantia_Book/142#p3_6">U-k 142:3.6</a>.  <i>Elohim</i>: <a href="/fi/The_Urantia_Book/96#p1_8">U-k 96:1.8</a>. </li>
  <li id="fn2"><a href="#cite2">↑</a> 6:3 <i>Jehova (Jahve)</i>: <a href="/fi/The_Urantia_Book/96#p1_10">U-k 96:1.10</a>.  <i>El Shaddai</i>: <a href="/fi/The_Urantia_Book/96#p1_5">U-k 96:1.5</a>.  <i>El Shaddai, luoja jumaluus</i>: <a href="/fi/The_Urantia_Book/142#p3_5">U-k 142:3.5</a>.  <i>Kaikkivaltias</i>: <a href="/fi/The_Urantia_Book/131#p10_6">U-k 131:10.6</a>.  <i>Jahve, Siinain klaanien Jumala</i>: <a href="/fi/The_Urantia_Book/142#p3_3">U-k 142:3.3</a>.  <i>Jahve</i>: <a href="/fi/The_Urantia_Book/96#p1_3">U-k 96:1.3</a>. </li>
</ol>
</div>
