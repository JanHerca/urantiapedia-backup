<!--
title: Toinen Mooseksen kirja - Luku 4
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Exodus/3">Toinen Mooseksen kirja - Luku 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Exodus/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Exodus/5">Toinen Mooseksen kirja - Luku 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mooses vastasi ja sanoi: "Katso, he eivät usko minua eivätkä kuule minua, vaan sanovat: 'Ei Herra ole sinulle ilmestynyt'". </p>
<p id="v2"><sup><small>2</small></sup>  Herra sanoi hänelle: "Mikä sinulla on kädessäsi?" Hän vastasi: "Sauva". <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Hän sanoi: "Heitä se maahan". Ja hän heitti sen maahan, ja se muuttui käärmeeksi; ja Mooses pakeni sitä. </p>
<p id="v4"><sup><small>4</small></sup>  Mutta Herra sanoi Moosekselle: "Ojenna kätesi ja tartu sen pyrstöön". Niin hän ojensi kätensä ja tarttui siihen, ja se muuttui sauvaksi hänen kädessänsä. </p>
<p id="v5"><sup><small>5</small></sup>  - "Siitä he uskovat, että Herra, heidän isiensä Jumala, Aabrahamin Jumala, Iisakin Jumala ja Jaakobin Jumala, on sinulle ilmestynyt". </p>
<p id="v6"><sup><small>6</small></sup>  Ja Herra sanoi vielä hänelle: "Pistä kätesi poveesi". Ja hän pisti kätensä poveensa. Ja kun hän veti sen ulos, niin katso, hänen kätensä oli pitalista valkoinen niinkuin lumi. </p>
<p id="v7"><sup><small>7</small></sup>  Ja hän sanoi: "Pistä kätesi takaisin poveesi". Ja hän pisti kätensä takaisin poveensa. Ja kun hän veti sen ulos povestansa, niin katso, se oli taas niinkuin hänen muukin ihonsa. </p>
<p id="v8"><sup><small>8</small></sup>  Herra sanoi: "Jos he eivät usko sinua eivätkä tottele ensimmäistä tunnustekoa, niin he uskovat toisen tunnusteon. </p>
<p id="v9"><sup><small>9</small></sup>  Mutta jos he eivät usko näitäkään kahta tunnustekoa eivätkä kuule sinua, niin ota vettä Niilivirrasta ja kaada kuivalle maalle, niin se vesi, jonka virrasta otat, on muuttuva vereksi kuivalla maalla." </p>
<p id="v10"><sup><small>10</small></sup>  Niin Mooses sanoi Herralle: "Oi Herra, minä en ole puhetaitoinen mies; en ole ollut ennen enkä senkään jälkeen, kuin sinä puhuit palvelijallesi; sillä minulla on hidas puhe ja kankea kieli". </p>
<p id="v11"><sup><small>11</small></sup>  Ja Herra sanoi hänelle: "Kuka on antanut ihmiselle suun, tahi kuka tekee mykän tai kuuron, näkevän tai sokean? Enkö minä, Herra? </p>
<p id="v12"><sup><small>12</small></sup>  Mene siis nyt, minä olen sinun suusi apuna ja opetan sinulle, mitä sinun on puhuttava." </p>
<p id="v13"><sup><small>13</small></sup>  Mutta hän sanoi: "Oi Herra, lähetä kuka muu tahansa!" </p>
<p id="v14"><sup><small>14</small></sup>  Niin Herra vihastui Moosekseen ja sanoi: "Eikö sinulla ole veljesi Aaron, leeviläinen? Minä tiedän, että hän osaa puhua. Ja katso, hän tuleekin sinua vastaan; ja kun hän näkee sinut, iloitsee hän sydämestänsä. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Ja puhu sinä hänelle ja pane sanat hänen suuhunsa. Ja minä olen sinun suusi apuna ja hänen suunsa apuna ja opetan teille, mitä teidän on tehtävä. </p>
<p id="v16"><sup><small>16</small></sup>  Ja hän on puhuva sinun puolestasi kansalle; niin hän on oleva sinulla suuna, ja sinä olet oleva hänellä jumalana. </p>
<p id="v17"><sup><small>17</small></sup>  Ja ota käteesi tämä sauva, jolla olet tekevä nuo tunnusteot." </p>
<p id="v18"><sup><small>18</small></sup>  Niin Mooses tuli takaisin appensa Jetron luo ja sanoi hänelle: "Anna minun mennä takaisin veljieni tykö Egyptiin, katsomaan, ovatko he vielä elossa". Jetro sanoi Moosekselle: "Mene rauhassa". </p>
<p id="v19"><sup><small>19</small></sup>  Ja Herra sanoi Moosekselle Midianissa: "Mene takaisin Egyptiin, sillä kaikki ne ovat kuolleet, jotka väijyivät sinun henkeäsi". </p>
<p id="v20"><sup><small>20</small></sup>  Niin Mooses otti vaimonsa ja poikansa ja pani heidät aasin selkään ja palasi Egyptin maahan; ja Mooses otti käteensä Jumalan sauvan. </p>
<p id="v21"><sup><small>21</small></sup>  Ja Herra sanoi Moosekselle: "Kun tulet takaisin Egyptiin, niin katso, että teet faraon edessä kaikki ne ihmeet, jotka minä olen pannut sinun käteesi. Mutta minä paadutan hänen sydämensä, niin että hän ei päästä kansaa. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  Sano silloin faraolle: 'Näin sanoo Herra: Israel on minun esikoispoikani; </p>
<p id="v23"><sup><small>23</small></sup>  sentähden minä sanon sinulle: Päästä minun poikani palvelemaan minua. Mutta jos kieltäydyt päästämästä häntä, niin katso, minä tapan sinun esikoispoikasi.'" </p>
<p id="v24"><sup><small>24</small></sup>  Ja matkan varrella yöpaikassa tapahtui, että Herra kävi hänen kimppuunsa ja tahtoi surmata hänet. </p>
<p id="v25"><sup><small>25</small></sup>  Silloin Sippora otti terävän kiven ja leikkasi pois poikansa esinahan, kosketti sillä Moosesta alhaalta ja sanoi: "Sinä olet minun veriylkäni". </p>
<p id="v26"><sup><small>26</small></sup>  Niin hän jätti hänet rauhaan. Silloin Sippora sanoi: "Veriylkä ympärileikkauksen kautta". </p>
<p id="v27"><sup><small>27</small></sup>  Ja Herra sanoi Aaronille: "Mene Moosesta vastaan erämaahan". Ja hän meni ja kohtasi hänet Jumalan vuorella ja suuteli häntä. </p>
<p id="v28"><sup><small>28</small></sup>  Ja Mooses kertoi Aaronille kaikki, mitä Herra oli puhunut lähettäessään hänet, ja kaikki ne tunnusteot, jotka hän oli käskenyt hänen tehdä. </p>
<p id="v29"><sup><small>29</small></sup>  Niin Mooses ja Aaron menivät ja kokosivat kaikki israelilaisten vanhimmat. </p>
<p id="v30"><sup><small>30</small></sup>  Ja Aaron puhui kaikki, mitä Herra oli Moosekselle sanonut, ja Mooses teki tunnusteot kansan silmien edessä. </p>
<p id="v31"><sup><small>31</small></sup>  Ja kansa uskoi. Ja kun he kuulivat, että Herra oli pitänyt huolta israelilaisista ja nähnyt heidän kurjuutensa, kumartuivat he maahan ja rukoilivat. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 4:2-4 <i>Käärmeen kunnioitus</i>: <a href="/fi/The_Urantia_Book/88#p1_5">U-k 88:1.5</a>.  <i>Käärmeen palvonta</i>: <a href="/fi/The_Urantia_Book/85#p3_3">U-k 85:3.3</a>. </li>
  <li id="fn2"><a href="#cite2">↑</a> 4:14 <i>Jumala sanoi olevansa vihainen</i>: <a href="/fi/The_Urantia_Book/4#p3_2">U-k 4:3.2</a>. </li>
  <li id="fn3"><a href="#cite3">↑</a> 4:21 <i>Koveta faraon sydän</i>: <a href="/fi/The_Urantia_Book/156#p5_4">U-k 156:5.4</a>. </li>
</ol>
</div>
