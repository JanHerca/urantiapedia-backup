<!--
title: Toinen Mooseksen kirja - Luku 36
description: 
published: true
date: 2023-11-8T20:28:17Z
tags: bible, bible—exodus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Exodus/35">
          <span class="mdi mdi-arrow-left-drop-circle"></span><span class="pl-2">Toinen Mooseksen kirja - Luku 35</span>
        </a>
        </td>
        <td>
        <a href="/fi/Bible/Exodus/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Exodus/37">
          <span class="pr-2">Toinen Mooseksen kirja - Luku 37</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Ja Besalel ja Oholiab ynnä kaikki taidolliset, joille Herra on antanut taidollisuuden ja ymmärryksen tietää, miten mikin pyhäkössä tehtävä työ on suoritettava, tehkööt kaikissa kohdin, niinkuin Herra on käskenyt." </p>
<p id="v2"><sup><small>2</small></sup>  Niin Mooses kutsui luoksensa Besalelin ja Oholiabin ja kaikki taidolliset, joiden sydämeen Herra oli antanut taidollisuuden, kaikki, joiden sydän vaati heitä ryhtymään työhön suorittaaksensa sen. </p>
<p id="v3"><sup><small>3</small></sup>  Ja he ottivat Moosekselta kaikki annit, jotka israelilaiset olivat tuoneet pyhäkössä tehtävien töiden suorittamista varten. Mutta he toivat hänelle vielä joka aamu vapaaehtoisia lahjoja. </p>
<p id="v4"><sup><small>4</small></sup>  Niin tulivat kaikki taidolliset, jotka tekivät kaikkinaista työtä pyhäkössä, mies toisensa jälkeen, siitä työstä, jota kukin oli tekemässä, </p>
<p id="v5"><sup><small>5</small></sup>  ja sanoivat Moosekselle näin: "Kansa tuo enemmän, kuin mitä tarvitaan sen työn valmistamiseksi, jonka Herra on käskenyt tehdä". </p>
<p id="v6"><sup><small>6</small></sup>  Niin Mooses käski kuuluttaa leirissä ja sanoa: "Älköön kukaan, mies tai nainen, enää valmistako mitään anniksi pyhäkköä varten". Ja niin kansa lakkasi tuomasta lahjoja. </p>
<p id="v7"><sup><small>7</small></sup>  Sillä kaikkea työtä varten, mikä oli tehtävä, oli jo koottu riittävästi, jopa liiaksikin. </p>
<p id="v8"><sup><small>8</small></sup>  Ja niin kaikki taidolliset, jotka siinä työssä olivat, tekivät asumuksen kymmenestä telttakankaan kaistasta, jotka olivat valmistetut kerratuista valkoisista pellavalangoista ja punasinisistä, purppuranpunaisista ja helakanpunaisista langoista; ja niihin tehtiin taidokkaasti kudottuja kerubeja. </p>
<p id="v9"><sup><small>9</small></sup>  Kunkin kaistan pituus oli kaksikymmentä kahdeksan kyynärää ja leveys neljä kyynärää; kaikilla kaistoilla oli sama mitta. </p>
<p id="v10"><sup><small>10</small></sup>  Ja viisi kaistaa yhdistettiin toisiinsa, ja samoin toiset viisi kaistaa yhdistettiin toisiinsa. </p>
<p id="v11"><sup><small>11</small></sup>  Sitten tehtiin silmukat punasinisestä langasta ensimmäisen kaistan reunaan, yhdistetyn kappaleen laitaan, ja samoin toisen yhdistetyn kappaleen viimeisen kaistan reunaan. </p>
<p id="v12"><sup><small>12</small></sup>  Viisikymmentä silmukkaa tehtiin ensimmäiseen kaistaan ja viisikymmentä silmukkaa vastaavan kaistan laitaan, toiseen yhdistettyyn kappaleeseen, niin että silmukat olivat kohdakkain. </p>
<p id="v13"><sup><small>13</small></sup>  Ja sitten tehtiin viisikymmentä kultahakasta, ja kaistat yhdistettiin toisiinsa näillä hakasilla, niin että siitä tuli yhtenäinen asumus. </p>
<p id="v14"><sup><small>14</small></sup>  Vielä tehtiin vuohen karvoista telttakankaan kaistoja asumusta suojaavaksi teltaksi; niitä kaistoja tehtiin yksitoista. </p>
<p id="v15"><sup><small>15</small></sup>  Kunkin kaistan pituus oli kolmekymmentä kyynärää ja leveys neljä kyynärää; niillä yhdellätoista kaistalla oli sama mitta. </p>
<p id="v16"><sup><small>16</small></sup>  Kaistat liitettiin yhteen, viisi kaistaa erikseen ja kuusi kaistaa erikseen. </p>
<p id="v17"><sup><small>17</small></sup>  Ja viisikymmentä silmukkaa tehtiin toisen yhdistetyn kappaleen viimeisen kaistan reunaan ja viisikymmentä silmukkaa toisen yhdistetyn kappaleen vastaavan kaistan reunaan. </p>
<p id="v18"><sup><small>18</small></sup>  Sitten tehtiin viisikymmentä vaskihakasta, joilla teltta liitettiin yhteen, niin että siitä tuli yhtenäinen. </p>
<p id="v19"><sup><small>19</small></sup>  Vielä tehtiin teltalle peite punaisista oinaannahoista ja sen päälle vielä toinen peite sireeninnahoista. </p>
<p id="v20"><sup><small>20</small></sup>  Asumuksen laudat tehtiin akasiapuusta, pystyyn asetettaviksi. </p>
<p id="v21"><sup><small>21</small></sup>  Jokainen lauta oli kymmentä kyynärää pitkä ja puoltatoista kyynärää leveä. </p>
<p id="v22"><sup><small>22</small></sup>  Jokaisessa laudassa oli kaksi tappia, jotka olivat poikkilistalla yhdistetyt keskenään; näin tehtiin kaikki asumuksen laudat. </p>
<p id="v23"><sup><small>23</small></sup>  Ja asumuksen lautoja tehtiin kaksikymmentä lautaa eteläpuolta varten. </p>
<p id="v24"><sup><small>24</small></sup>  Ja tehtiin neljäkymmentä hopeajalustaa kahdenkymmenen laudan alle, aina kaksi jalustaa kunkin laudan alle, sen kahta tappia varten. </p>
<p id="v25"><sup><small>25</small></sup>  Samoin asumuksen toista sivua, pohjoispuolta, varten tehtiin kaksikymmentä lautaa, </p>
<p id="v26"><sup><small>26</small></sup>  ja neljäkymmentä hopeajalustaa, aina kaksi jalustaa kunkin laudan alle. </p>
<p id="v27"><sup><small>27</small></sup>  Mutta asumuksen takasivua, länsipuolta, varten tehtiin kuusi lautaa. </p>
<p id="v28"><sup><small>28</small></sup>  Ja kaksi lautaa tehtiin asumuksen peränurkkia varten, </p>
<p id="v29"><sup><small>29</small></sup>  ja ne olivat yhteenliitettyjä kaksoislautoja ja alhaalta alkaen kiinni toisissaan ylös saakka, ensimmäiseen renkaaseen asti; näin ne molemmat tehtiin kumpaakin nurkkaa varten. </p>
<p id="v30"><sup><small>30</small></sup>  Näin tuli olemaan yhteensä kahdeksan lautaa ja niihin kuusitoista hopeajalustaa, aina kaksi jalustaa kunkin laudan alla. </p>
<p id="v31"><sup><small>31</small></sup>  Sitten tehtiin myös viisi poikkitankoa akasiapuusta asumuksen toisen sivun lautoja varten </p>
<p id="v32"><sup><small>32</small></sup>  ja viisi poikkitankoa asumuksen toisen sivun lautoja varten ja viisi poikkitankoa asumuksen takasivun, länsipuolen, lautoja varten. </p>
<p id="v33"><sup><small>33</small></sup>  Ja keskimmäinen poikkitanko tehtiin kulkemaan lautojen keskikohdalta, reunasta reunaan. </p>
<p id="v34"><sup><small>34</small></sup>  Ja laudat päällystettiin kullalla, ja niiden renkaat tehtiin kullasta poikkitankojen pitimiksi, ja poikkitangotkin päällystettiin kullalla. </p>
<p id="v35"><sup><small>35</small></sup>  Vielä tehtiin esirippu punasinisistä, purppuranpunaisista ja helakanpunaisista langoista ja kerratuista valkoisista pellavalangoista; ja siihen tehtiin taidokkaasti kudottuja kerubeja. </p>
<p id="v36"><sup><small>36</small></sup>  Ja siihen tehtiin neljä pylvästä akasiapuusta, ja ne päällystettiin kullalla, ja niiden koukut olivat kultaa; ja niitä varten valettiin neljä hopeajalustaa. </p>
<p id="v37"><sup><small>37</small></sup>  Sitten tehtiin myös teltan oveen uudin, kirjaellen kudottu punasinisistä, purppuranpunaisista ja helakanpunaisista langoista ja kerratuista valkoisista pellavalangoista, </p>
<p id="v38"><sup><small>38</small></sup>  ja siihen viisi pylvästä koukkuineen; ja niiden päät ja niiden koristepienat päällystettiin kullalla, ja niiden viisi jalustaa tehtiin vaskesta. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Exodus/35">
          <span class="mdi mdi-arrow-left-drop-circle"></span><span class="pl-2">Toinen Mooseksen kirja - Luku 35</span>
        </a>
        </td>
        <td>
        <a href="/fi/Bible/Exodus/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Exodus/37">
          <span class="pr-2">Toinen Mooseksen kirja - Luku 37</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
