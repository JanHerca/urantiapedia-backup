<!--
title: Toinen Mooseksen kirja - Luku 23
description: 
published: true
date: 2023-11-8T20:28:17Z
tags: bible, bible—exodus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Exodus/22">
          <span class="mdi mdi-arrow-left-drop-circle"></span><span class="pl-2">Toinen Mooseksen kirja - Luku 22</span>
        </a>
        </td>
        <td>
        <a href="/fi/Bible/Exodus/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Exodus/24">
          <span class="pr-2">Toinen Mooseksen kirja - Luku 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Älä levitä valheellista huhua, äläkä anna apuasi syylliselle rupeamalla vääräksi todistajaksi. </p>
<p id="v2"><sup><small>2</small></sup>  Älä ole joukon mukana tekemässä pahaa, äläkä todista riita-asiassa niin, että taivut joukon mukaan ja väännät oikean vääräksi. </p>
<p id="v3"><sup><small>3</small></sup>  Älä ole puolueellinen alhaisen hyväksi hänen asiassansa. </p>
<p id="v4"><sup><small>4</small></sup>  Jos tapaat vihollisesi härän tai aasin eksyksissä, niin saata se hänelle takaisin. </p>
<p id="v5"><sup><small>5</small></sup>  Jos näet vihamiehesi aasin makaavan kuormansa alla, niin älä jätä häntä auttamatta, vaan auta häntä sitä päästämään. </p>
<p id="v6"><sup><small>6</small></sup>  Älä väännä vääräksi keskuudessanne asuvan köyhän oikeutta hänen riita-asiassansa. </p>
<p id="v7"><sup><small>7</small></sup>  Pysy erilläsi väärästä asiasta, äläkä surmaa viatonta ja syytöntä, sillä minä en julista syyllistä syyttömäksi. </p>
<p id="v8"><sup><small>8</small></sup>  Äläkä ota lahjusta, sillä lahjus sokaisee näkevät ja vääristää syyttömien asiat. </p>
<p id="v9"><sup><small>9</small></sup>  Muukalaista älä sorra, sillä te tiedätte muukalaisen mielialan, koska itsekin olette olleet muukalaisina Egyptin maassa. </p>
<p id="v10"><sup><small>10</small></sup>  Kuutena vuotena kylvä maasi ja korjaa sen sato. </p>
<p id="v11"><sup><small>11</small></sup>  Mutta seitsemäntenä vuotena jätä se korjaamatta ja lepäämään, että kansasi köyhät saisivat siitä syödä; ja mitä jäljelle jää, sen metsän eläimet syökööt. Samoin tee viinitarhallesi ja öljytarhallesi. </p>
<p id="v12"><sup><small>12</small></sup>  Kuusi päivää tee työtäsi, mutta lepää seitsemäs päivä, että härkäsi ja aasisi saisivat hengähtää ja orjattaresi poika ynnä muukalainen saisivat virkistyä. </p>
<p id="v13"><sup><small>13</small></sup>  Kaikkea, mitä minä olen sanonut teille, noudattakaa. Vierasten jumalien nimiä älkää mainitko, älköön niitä kuuluko teidän huuliltanne. </p>
<p id="v14"><sup><small>14</small></sup>  Kolme kertaa vuodessa vietä juhlaa minun kunniakseni. </p>
<p id="v15"><sup><small>15</small></sup>  Pidä happamattoman leivän juhla: seitsemänä päivänä syö happamatonta leipää, niinkuin minä olen sinua käskenyt, määrättynä aikana aabib-kuussa, sillä siinä kuussa sinä olet lähtenyt Egyptistä; mutta tyhjin käsin älköön tultako minun kasvojeni eteen. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Ja vietä leikkuujuhla, kun leikkaat uutiset viljastasi, jonka olet kylvänyt vainioon, ja korjuujuhla vuoden lopussa, kun korjaat satosi vainiolta. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Kolme kertaa vuodessa tulkoon kaikki sinun miesväkesi Herran, Herran, kasvojen eteen. </p>
<p id="v18"><sup><small>18</small></sup>  Älä uhraa minun teurasuhrini verta happamen leivän ohella. Ja minun juhlauhrini rasvaa älköön jääkö yön yli seuraavaan aamuun. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Parhaat maasi uutisesta tuo Herran, Jumalasi, huoneeseen. Älä keitä vohlaa emänsä maidossa. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Katso, minä lähetän enkelin sinun edellesi varjelemaan sinua tiellä ja johdattamaan sinua siihen paikkaan, jonka minä olen valmistanut. </p>
<p id="v21"><sup><small>21</small></sup>  Ole varuillasi hänen edessään ja kuule häntä äläkä pahoita hänen mieltänsä. Hän ei jätä teidän rikoksianne rankaisematta, sillä minun nimeni on hänessä. </p>
<p id="v22"><sup><small>22</small></sup>  Mutta jos sinä kuulet häntä ja teet kaikki, mitä minä käsken, niin minä olen sinun vihollistesi vihollinen ja vastustajaisi vastustaja. </p>
<p id="v23"><sup><small>23</small></sup>  Sillä minun enkelini käy sinun edelläsi ja johdattaa sinut amorilaisten, heettiläisten, perissiläisten, kanaanilaisten, hivviläisten ja jebusilaisten maahan, ja minä hävitän heidät. </p>
<p id="v24"><sup><small>24</small></sup>  Älä kumarra heidän jumaliansa, älä palvele niitä äläkä tee, niinkuin he tekevät, vaan kukista ne maahan ja murskaa niiden patsaat. </p>
<p id="v25"><sup><small>25</small></sup>  Palvelkaa Herraa, Jumalaanne, niin hän siunaa sinun ruokasi ja juomasi, ja minä pidän puutteen sinusta kaukana. <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  Ei keskensynnyttäjää eikä hedelmätöntä ole sinun maassasi oleva. Ja sinun päiviesi luvun minä teen täydeksi. </p>
<p id="v27"><sup><small>27</small></sup>  Minä lähetän kauhuni sinun edelläsi ja saatan hämminkiin kaikki kansat, joiden luo sinä tulet, ja ajan kaikki vihollisesi pakoon sinun edestäsi. </p>
<p id="v28"><sup><small>28</small></sup>  Ja minä lähetän herhiläisiä sinun edelläsi karkoittamaan hivviläiset, kanaanilaiset ja heettiläiset sinun tieltäsi. </p>
<p id="v29"><sup><small>29</small></sup>  Mutta minä en karkoita heitä sinun tieltäsi yhtenä vuotena, ettei maa tulisi autioksi eivätkä metsän pedot lisääntyisi sinun vahingoksesi; </p>
<p id="v30"><sup><small>30</small></sup>  vähitellen minä karkoitan heidät sinun tieltäsi, kunnes olet tullut kyllin lukuisaksi ottamaan haltuusi maan. </p>
<p id="v31"><sup><small>31</small></sup>  Ja minä asetan sinun rajasi Kaislamerestä filistealaisten mereen ja erämaasta Eufrat-virtaan asti; sillä minä annan maan asukkaat teidän valtaanne, ja sinä karkoitat heidät tieltäsi. </p>
<p id="v32"><sup><small>32</small></sup>  Älä tee liittoa heidän äläkä heidän jumaliensa kanssa. </p>
<p id="v33"><sup><small>33</small></sup>  Älkööt he jääkö asumaan sinun maahasi, etteivät saattaisi sinua tekemään syntiä minua vastaan; sillä jos sinä palvelet heidän jumaliansa, on se sinulle paulaksi." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Exodus/22">
          <span class="mdi mdi-arrow-left-drop-circle"></span><span class="pl-2">Toinen Mooseksen kirja - Luku 22</span>
        </a>
        </td>
        <td>
        <a href="/fi/Bible/Exodus/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Exodus/24">
          <span class="pr-2">Toinen Mooseksen kirja - Luku 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 23:15 <i>Pidä happamattomat leivät</i>: <a href="/fi/The_Urantia_Book/142#p3_13">U-k 142:3.13</a>. </li>
  <li id="fn2"><a href="#cite2">↑</a> 23:16 <i>Pidä kaksi juhlaa</i>: <a href="/fi/The_Urantia_Book/142#p3_16">U-k 142:3.16</a>. </li>
  <li id="fn3"><a href="#cite3">↑</a> 23:16,19a <i>Tuo ensimmäiset hedelmät</i>: <a href="/fi/The_Urantia_Book/142#p3_19">U-k 142:3.19</a>. </li>
  <li id="fn4"><a href="#cite4">↑</a> 23:18a <i>Ei uhrauksia hapatetun leivän kanssa</i>: <a href="/fi/The_Urantia_Book/142#p3_17">U-k 142:3.17</a>. </li>
  <li id="fn5"><a href="#cite5">↑</a> 23:18b <i>Ruokaa ei jäänyt aamuun asti</i>: <a href="/fi/The_Urantia_Book/142#p3_18">U-k 142:3.18</a>. </li>
  <li id="fn6"><a href="#cite6">↑</a> 23:19b <i>Älä valuta lasta äidinmaidossa</i>: <a href="/fi/The_Urantia_Book/142#p3_20">U-k 142:3.20</a>. </li>
  <li id="fn7"><a href="#cite7">↑</a> 23:25 <i>Palvelkaa Herraa, teidän Jumalaanne</i>: <a href="/fi/The_Urantia_Book/145#p2_2">U-k 145:2.2</a>. </li>
</ol>
</div>
