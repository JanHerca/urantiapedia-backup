<!--
title: Toinen Mooseksen kirja - Luku 34
description: 
published: true
date: 2023-11-8T20:28:17Z
tags: bible, bible—exodus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Exodus/33">
          <span class="mdi mdi-arrow-left-drop-circle"></span><span class="pl-2">Toinen Mooseksen kirja - Luku 33</span>
        </a>
        </td>
        <td>
        <a href="/fi/Bible/Exodus/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Exodus/35">
          <span class="pr-2">Toinen Mooseksen kirja - Luku 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra sanoi Moosekselle: "Veistä itsellesi kaksi kivitaulua, entisten kaltaista, niin minä kirjoitan niihin tauluihin ne sanat, jotka olivat entisissä tauluissa, jotka sinä murskasit. </p>
<p id="v2"><sup><small>2</small></sup>  Ole siis huomenaamuksi valmis; ja nouse huomenaamuna Siinain vuorelle ja seiso siellä minua vastassa vuoren huipulla. </p>
<p id="v3"><sup><small>3</small></sup>  Mutta älköön kukaan nousko sinne sinun kanssasi, älköönkä ketään näkykö koko vuorella; lampaitakaan ja karjaa älköön käykö laitumella vuoren vaiheilla." </p>
<p id="v4"><sup><small>4</small></sup>  Ja Mooses veisti kaksi kivitaulua, entisten kaltaista. Ja varhain seuraavana aamuna Mooses nousi Siinain vuorelle, niinkuin Herra oli häntä käskenyt, ja otti ne kaksi kivitaulua käteensä. </p>
<p id="v5"><sup><small>5</small></sup>  Niin Herra astui alas pilvessä, ja Mooses asettui siellä hänen läheisyyteensä ja huusi Herran nimeä. </p>
<p id="v6"><sup><small>6</small></sup>  Ja Herra kulki hänen ohitsensa ja huusi: "Herra, Herra on laupias ja armahtavainen Jumala, pitkämielinen ja suuri armossa ja uskollisuudessa, <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  joka pysyy armollisena tuhansille, joka antaa anteeksi pahat teot, rikokset ja synnit, mutta ei kuitenkaan jätä rankaisematta, vaan kostaa isien pahat teot lapsille ja lasten lapsille kolmanteen ja neljänteen polveen". </p>
<p id="v8"><sup><small>8</small></sup>  Niin Mooses kumartui nopeasti maahan ja rukoili ja sanoi: </p>
<p id="v9"><sup><small>9</small></sup>  "Herra, jos olen saanut armon sinun silmiesi edessä, niin käyköön Herra meidän keskellämme. Sillä tämä on tosin niskurikansa, mutta anna anteeksi meidän pahat tekomme ja syntimme ja ota meidät perintöosaksesi." </p>
<p id="v10"><sup><small>10</small></sup>  Hän vastasi: "Katso, minä teen liiton, minä teen kaiken sinun kansasi nähden ihmeellisiä tekoja, joiden kaltaisia ei ole tehty yhdessäkään maassa, ei minkään kansan keskuudessa. Niin koko kansa, jonka keskellä sinä olet, on näkevä Herran teot, sillä peljättävää on se, mitä minä sinulle teen. </p>
<p id="v11"><sup><small>11</small></sup>  Noudata, mitä minä tänä päivänä käsken sinun noudattaa. Katso, minä karkoitan sinun tieltäsi amorilaiset, kanaanilaiset, heettiläiset, perissiläiset, hivviläiset ja jebusilaiset. </p>
<p id="v12"><sup><small>12</small></sup>  Kavahda, ettet tee liittoa sen maan asukasten kanssa, johon tulet, etteivät he tulisi teidän keskuudessanne ansaksi; </p>
<p id="v13"><sup><small>13</small></sup>  vaan kukistakaa heidän alttarinsa ja murskatkaa heidän patsaansa ja hakatkaa maahan heidän asera-karsikkonsa. </p>
<p id="v14"><sup><small>14</small></sup>  Älä kumarra muuta jumalaa; sillä Herra on nimeltänsä Kiivas, hän on kiivas Jumala. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Älä siis tee liittoa maan asukasten kanssa, ettet, kun he kulkevat haureudessa jumaliensa jäljessä ja uhraavat jumalillensa ja kutsuvat sinua, sinä söisi heidän uhristaan, </p>
<p id="v16"><sup><small>16</small></sup>  ja etteivät heidän tyttärensä, kun sinä otat heitä pojillesi vaimoiksi ja kun he kulkevat haureudessa jumaliensa jäljessä, viettelisi sinun poikiasikin haureudessa kulkemaan heidän jumaliensa jäljessä. </p>
<p id="v17"><sup><small>17</small></sup>  Älä tee itsellesi valettuja jumalankuvia. <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Vietä happamattoman leivän juhlaa: seitsemänä päivänä syö happamatonta leipää, niinkuin minä olen sinua käskenyt, määrättynä aikana, aabib-kuussa, sillä aabib-kuussa sinä olet lähtenyt Egyptistä. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Kaikki, mikä avaa äidinkohdun, on minun; samoin myös kaikki sinun karjasi urospuolet, raavaittesi ja lampaittesi ensiksisynnyttämät. <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  Mutta aasin ensiksisynnyttämä lunasta lampaalla, mutta jos et sitä lunasta, niin taita siltä niska. Jokainen esikoinen pojistasi lunasta. Ja tyhjin käsin älköön tultako minun kasvojeni eteen. <sup id="cite6"><a href="#fn6">[6]</a></sup></p>
<p id="v21"><sup><small>21</small></sup>  Kuusi päivää tee työtä, mutta lepää seitsemäs päivä; kyntö- ja elonleikkuuaikanakin sinun on levättävä. <sup id="cite7"><a href="#fn7">[7]</a></sup></p>
<p id="v22"><sup><small>22</small></sup>  Ja vietä viikkojuhla, kun leikkaat nisusi uutisen, ja korjuujuhla vuoden vaihteessa. <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v23"><sup><small>23</small></sup>  Kolme kertaa vuodessa kaikki sinun miesväkesi tulkoon Herran, sinun Herrasi, Israelin Jumalan, kasvojen eteen. </p>
<p id="v24"><sup><small>24</small></sup>  Sillä minä karkoitan kansat sinun tieltäsi ja laajennan sinun alueesi; eikä kukaan ole himoitseva sinun maatasi, kun sinä kolme kertaa vuodessa vaellat tullaksesi Herran, sinun Jumalasi, kasvojen eteen. </p>
<p id="v25"><sup><small>25</small></sup>  Älä uhraa minun teurasuhrini verta happamen leivän ohella. Ja pääsiäisjuhlan uhrista älköön mitään jääkö yli yön seuraavaan aamuun. <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v26"><sup><small>26</small></sup>  Parhaat maasi uutisesta tuo Herran, sinun Jumalasi, huoneeseen. Älä keitä vohlaa emänsä maidossa." <sup id="cite12"><a href="#fn12">[12]</a></sup></p>
<p id="v27"><sup><small>27</small></sup>  Ja Herra sanoi Moosekselle: "Kirjoita itsellesi nämä sanat, sillä näiden sanojen mukaisesti minä olen tehnyt liiton sinun ja Israelin kanssa". </p>
<p id="v28"><sup><small>28</small></sup>  Ja hän oli siellä Herran tykönä neljäkymmentä päivää ja neljäkymmentä yötä syömättä ja juomatta. Ja hän kirjoitti tauluihin liiton sanat, ne kymmenen sanaa. </p>
<p id="v29"><sup><small>29</small></sup>  Ja kun Mooses astui alas Siinain vuorelta ja hänellä vuorelta alas astuessaan oli kädessänsä kaksi laintaulua, ei hän tiennyt, että hänen kasvojensa iho oli tullut säteileväksi hänen puhuessaan Herran kanssa. </p>
<p id="v30"><sup><small>30</small></sup>  Ja kun Aaron ja kaikki israelilaiset näkivät Mooseksen kasvojen ihon säteilevän, pelkäsivät he lähestyä häntä. </p>
<p id="v31"><sup><small>31</small></sup>  Mutta Mooses huusi heitä; niin Aaron ja kaikki kansan päämiehet kääntyivät takaisin hänen luokseen, ja Mooses puhui heille. </p>
<p id="v32"><sup><small>32</small></sup>  Sitten kaikki israelilaiset lähestyivät häntä, ja hän käski heidän noudattaa kaikkea, mitä Herra oli puhunut hänelle Siinain vuorella. </p>
<p id="v33"><sup><small>33</small></sup>  Ja kun Mooses oli lakannut puhumasta heidän kanssaan, pani hän peitteen kasvoillensa. </p>
<p id="v34"><sup><small>34</small></sup>  Mutta niin usein kuin hän meni Herran eteen puhuttelemaan häntä, poisti hän peitteen, siksi kunnes tuli ulos. Ja tultuaan ulos hän puhui israelilaisille, mitä hänen oli käsketty puhua. </p>
<p id="v35"><sup><small>35</small></sup>  Ja israelilaiset näkivät joka kerta Mooseksen kasvojen ihon säteilevän; ja Mooses veti peitteen kasvoillensa, siksi kunnes hän jälleen meni puhuttelemaan häntä. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Exodus/33">
          <span class="mdi mdi-arrow-left-drop-circle"></span><span class="pl-2">Toinen Mooseksen kirja - Luku 33</span>
        </a>
        </td>
        <td>
        <a href="/fi/Bible/Exodus/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Exodus/35">
          <span class="pr-2">Toinen Mooseksen kirja - Luku 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 34:6 <i>Jumalan hyvyys</i>: <a href="/fi/The_Urantia_Book/2#p6_3">U-k 2:6.3</a>.  <i>Jumalan hyvyys</i>: <a href="/fi/The_Urantia_Book/2#p5_7">U-k 2:5.7</a>.  <i>Pitkämielinen, hyvä ja totta</i>: <a href="/fi/The_Urantia_Book/131#p2_3">U-k 131:2.3</a>.  <i>Jumala on armollinen ja armollinen</i>: <a href="/fi/The_Urantia_Book/2#p6_3">U-k 2:6.3</a>. </li>
  <li id="fn2"><a href="#cite2">↑</a> 34:14 <i>Älä palvo mitään muuta jumalaa</i>: <a href="/fi/The_Urantia_Book/142#p3_11">U-k 142:3.11</a>.  <i>Mooses sanoi, että Jumala on kateellinen</i>: <a href="/fi/The_Urantia_Book/142#p2_1">U-k 142:2.1</a>.  <i>Jumala sanoi olevansa kateellinen</i>: <a href="/fi/The_Urantia_Book/4#p3_1">U-k 4:3.1</a>.  <i>Yksi Jumala ja väärät jumalat</i>: <a href="/fi/The_Urantia_Book/160#p5_9">U-k 160:5.9</a>.  <i>Kateellinen</i>: <a href="/fi/The_Urantia_Book/96#p4_6">U-k 96:4.6</a>. </li>
  <li id="fn3"><a href="#cite3">↑</a> 34:17 <i>Ei mitään veistettyä kuvaa mistään</i>: <a href="/fi/The_Urantia_Book/88#p2_5">U-k 88:2.5</a>.  <i>Ei sulaa jumalaa</i>: <a href="/fi/The_Urantia_Book/142#p3_12">U-k 142:3.12</a>. </li>
  <li id="fn4"><a href="#cite4">↑</a> 34:18 <i>Pidä happamattomat leivät</i>: <a href="/fi/The_Urantia_Book/142#p3_13">U-k 142:3.13</a>. </li>
  <li id="fn5"><a href="#cite5">↑</a> 34:19-20 <i>Jumala vaatii ensisyntyisiä miehiä</i>: <a href="/fi/The_Urantia_Book/142#p3_14">U-k 142:3.14</a>. </li>
  <li id="fn6"><a href="#cite6">↑</a> 34:20 <i>Uhrilammas</i>: <a href="/fi/The_Urantia_Book/85#p3_4">U-k 85:3.4</a>.  <i>Lunastus</i>: <a href="/fi/The_Urantia_Book/122#p9_1">U-k 122:9.1</a>. </li>
  <li id="fn7"><a href="#cite7">↑</a> 34:21 <i>Lepää sapattina</i>: <a href="/fi/The_Urantia_Book/142#p3_15">U-k 142:3.15</a>. </li>
  <li id="fn8"><a href="#cite8">↑</a> 34:22 <i>Pidä kaksi juhlaa</i>: <a href="/fi/The_Urantia_Book/142#p3_16">U-k 142:3.16</a>. </li>
  <li id="fn9"><a href="#cite9">↑</a> 34:22,26a <i>Tuo ensimmäiset hedelmät</i>: <a href="/fi/The_Urantia_Book/142#p3_19">U-k 142:3.19</a>. </li>
  <li id="fn10"><a href="#cite10">↑</a> 34:25a <i>Ei uhrauksia hapatetun leivän kanssa</i>: <a href="/fi/The_Urantia_Book/142#p3_17">U-k 142:3.17</a>. </li>
  <li id="fn11"><a href="#cite11">↑</a> 34:25b <i>Ruokaa ei jäänyt aamuun asti</i>: <a href="/fi/The_Urantia_Book/142#p3_18">U-k 142:3.18</a>. </li>
  <li id="fn12"><a href="#cite12">↑</a> 34:26b <i>Älä valuta lasta äidinmaidossa</i>: <a href="/fi/The_Urantia_Book/142#p3_20">U-k 142:3.20</a>. </li>
</ol>
</div>
