<!--
title: Toinen Mooseksen kirja - Luku 35
description: 
published: true
date: 2022-10-6T10:23:20Z
tags: bible, bible—exodus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Exodus/34">Toinen Mooseksen kirja - Luku 34</a></td>
        <td><a href="/fi/Bible/Exodus/Index">Indeksi</a></td>
        <td><a href="/fi/Bible/Exodus/36">Toinen Mooseksen kirja - Luku 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Mooses kokosi kaiken Israelin kansan ja sanoi heille: "Näin on Herra käskenyt teidän tehdä: </p>
<p id="v2"><sup><small>2</small></sup>  Kuusi päivää tehtäköön työtä, mutta seitsemäs päivä olkoon teille pyhä sapatti, levon päivä, Herralle pyhitetty. Kuka ikinä silloin työtä tekee, se surmattakoon. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Älkää sytyttäkö tulta sapatin päivänä, missä asuttekin." </p>
<p id="v4"><sup><small>4</small></sup>  Ja Mooses sanoi koko Israelin kansalle näin: "Näin on Herra käskenyt ja sanonut: </p>
<p id="v5"><sup><small>5</small></sup>  Ottakaa siitä, mitä teillä on, anti Herralle; jokainen, jonka sydän on siihen altis, tuokoon anniksi Herralle kultaa, hopeata ja vaskea, </p>
<p id="v6"><sup><small>6</small></sup>  punasinisiä, purppuranpunaisia ja helakanpunaisia lankoja ja valkoisia pellavalankoja sekä vuohenkarvoja, </p>
<p id="v7"><sup><small>7</small></sup>  punaisia oinaannahkoja, sireeninnahkoja, akasiapuuta, </p>
<p id="v8"><sup><small>8</small></sup>  öljyä seitsenhaaraista lamppua varten, hajuaineita voiteluöljyä ja hyvänhajuista suitsutusta varten, </p>
<p id="v9"><sup><small>9</small></sup>  onyks-kiviä ja muita jalokiviä kasukkaa ja rintakilpeä varten. </p>
<p id="v10"><sup><small>10</small></sup>  Ja kaikki taidolliset teidän keskuudessanne tulkoot ja tehkööt kaikki, mitä Herra on käskenyt: </p>
<p id="v11"><sup><small>11</small></sup>  asumuksen telttoineen ja peitteineen, hakasineen, lautoineen, poikkitankoineen, pylväineen ja jalustoineen, </p>
<p id="v12"><sup><small>12</small></sup>  arkin korentoineen, armoistuimen ja sitä verhoavan esiripun, </p>
<p id="v13"><sup><small>13</small></sup>  pöydän korentoineen ja kaikkine kaluineen sekä näkyleivät, </p>
<p id="v14"><sup><small>14</small></sup>  seitsenhaaraisen lampun kaluineen ja lamppuineen, öljyä seitsenhaaraista lamppua varten, </p>
<p id="v15"><sup><small>15</small></sup>  suitsutusalttarin korentoineen, voiteluöljyn ja hyvänhajuisen suitsukkeen, oviuutimen asumuksen ovelle, </p>
<p id="v16"><sup><small>16</small></sup>  polttouhrialttarin vaskiristikkoineen, korentoineen ja kaikkine kaluineen, altaan jalustoineen, </p>
<p id="v17"><sup><small>17</small></sup>  esipihan ympärysverhot pylväineen ja jalustoineen sekä esipihan porttiin uutimen, </p>
<p id="v18"><sup><small>18</small></sup>  asumuksen vaarnat ja esipihan vaarnat köysineen, </p>
<p id="v19"><sup><small>19</small></sup>  virkapuvut pyhäkköpalvelusta varten ja pappi Aaronin muut pyhät vaatteet sekä hänen poikiensa pappispuvut." </p>
<p id="v20"><sup><small>20</small></sup>  Ja kaikki israelilaisten seurakunta meni pois Mooseksen luota. </p>
<p id="v21"><sup><small>21</small></sup>  Sitten he tulivat takaisin, jokainen, jonka sydän häntä siihen vaati, ja jokainen, jonka henki oli siihen altis, ja toivat antinsa Herralle ilmestysmajan valmistamista varten ja kaikkea siinä vietettävää jumalanpalvelusta varten ja pyhiä vaatteita varten. </p>
<p id="v22"><sup><small>22</small></sup>  He tulivat, sekä miehet että naiset, jokainen, jonka sydän oli siihen altis, ja toivat solkia, korvarenkaita, sormuksia ja kaulakoristeita, kaikkinaisia kultakaluja - jokainen, joka toi Herralle kultaa heilutusuhriksi. </p>
<p id="v23"><sup><small>23</small></sup>  Ja jokainen, jolla oli punasinisiä, purppuranpunaisia ja helakanpunaisia lankoja, valkoisia pellavalankoja, vuohen karvoja, punaisia oinaannahkoja tai sireeninnahkoja, toi niitä. </p>
<p id="v24"><sup><small>24</small></sup>  Ja jokainen, joka voi antaa anniksi hopeata ja vaskea, toi annin Herralle. Ja jokainen, jolla oli akasiapuuta, toi sitä kaikkinaisten töiden valmistamista varten. </p>
<p id="v25"><sup><small>25</small></sup>  Ja kaikki taitavat naiset kehräsivät omin käsin ja toivat kehräämänsä punasiniset, purppuranpunaiset ja helakanpunaiset langat ja valkoiset pellavalangat; </p>
<p id="v26"><sup><small>26</small></sup>  ja kaikki naiset, joiden taidollinen sydän heitä siihen vaati, kehräsivät vuohenkarvoja. </p>
<p id="v27"><sup><small>27</small></sup>  Mutta päämiehet toivat onyks-kiviä ja muita jalokiviä kasukkaa ja rintakilpeä varten, </p>
<p id="v28"><sup><small>28</small></sup>  ja hajuaineita ja öljyä seitsenhaaraista lamppua varten sekä voiteluöljyksi ja hyvänhajuiseksi suitsutukseksi. </p>
<p id="v29"><sup><small>29</small></sup>  Kaikki israelilaiset, miehet ja naiset, joiden sydän oli altis ja vaati heitä tuomaan jotakin niitä töitä varten, joita Herra Mooseksen kautta oli käskenyt tehdä, toivat vapaaehtoisen lahjan Herralle. </p>
<p id="v30"><sup><small>30</small></sup>  Ja Mooses sanoi israelilaisille: "Katsokaa, Herra on nimeltään kutsunut Besalelin, Uurin pojan, Huurin pojanpojan, Juudan sukukunnasta, </p>
<p id="v31"><sup><small>31</small></sup>  ja on täyttänyt hänet Jumalan hengellä, taidollisuudella, ymmärryksellä, tiedolla ja kaikkinaisella kätevyydellä <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  sommittelemaan taidokkaita teoksia ja valmistamaan niitä kullasta, hopeasta ja vaskesta, </p>
<p id="v33"><sup><small>33</small></sup>  hiomaan ja kiinnittämään kiviä ja veistämään puuta, tekemään kaikkinaisia taidokkaita töitä. </p>
<p id="v34"><sup><small>34</small></sup>  Hänelle ja Oholiabille, Ahisamakin pojalle, Daanin sukukunnasta, hän on myös antanut kyvyn opettaa muita. </p>
<p id="v35"><sup><small>35</small></sup>  Nämä hän on täyttänyt taidollisuudella tekemään kaikkinaisia töitä, jommoisia tekevät seppä, kuvakudosten tekijä, kirjokankaiden kutoja, joka valmistaa punasinisiä, purppuranpunaisia ja helakanpunaisia kankaita ja valkoisia pellavakankaita, sekä muu kankuri, ne, jotka valmistavat kaikkinaisia töitä ja sommittelevat taidokkaita teoksia." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Exodus/34">Toinen Mooseksen kirja - Luku 34</a></td>
        <td><a href="/fi/Bible/Exodus/Index">Indeksi</a></td>
        <td><a href="/fi/Bible/Exodus/36">Toinen Mooseksen kirja - Luku 36</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 35:2-3 <i>Sapatin pitäminen</i>: <a href="/fi/The_Urantia_Book/95#p1_2">U-k 95:1.2</a>. </li>
  <li id="fn2"><a href="#cite2">↑</a> 35:31 <i>Jumalan Henki (Pyhä Henki)</i>: <a href="/fi/The_Urantia_Book/8#p5_5">U-k 8:5.5</a>.  <i>Tiedon henki</i>: <a href="/fi/The_Urantia_Book/36#p5_9">U-k 36:5.9</a>.  <i>Pyhä Henki</i>: <a href="/fi/The_Urantia_Book/34#p4_1">U-k 34:4.1</a>.  <i>Ymmärryksen henki</i>: <a href="/fi/The_Urantia_Book/36#p5_7">U-k 36:5.7</a>.  <i>Henki ihmisessä (Pyhä Henki)</i>: <a href="/fi/The_Urantia_Book/103#p1_6">U-k 103:1.6</a>.  <i>Jumalan Henki (Pyhä Henki)</i>: <a href="/fi/The_Urantia_Book/8#p5_3">U-k 8:5.3</a>.  <i>Viisauden henki</i>: <a href="/fi/The_Urantia_Book/36#p5_12">U-k 36:5.12</a>. </li>
</ol>
</div>
