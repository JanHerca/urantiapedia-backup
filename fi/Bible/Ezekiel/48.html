<!--
title: Hesekielin kirja - Luku 48
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Ezekiel/47">Hesekielin kirja - Luku 47</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Ezekiel/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Ja nämä ovat sukukuntien nimet: Pohjois-äärellä, pitkin Hetlonin tien vartta siihen asti, mistä mennään Hamatiin, ja siitä Hasar-Eenaniin - Damaskon alue jää pohjoiseen Hamatin sivulle -; tämä tulee hänelle idän puolelta lännen puolelle asti: Daan, yksi osa. </p>
<p id="v2"><sup><small>2</small></sup>  Daanin alueen sivussa, idän puolelta lännen puolelle asti: Asser, yksi osa. </p>
<p id="v3"><sup><small>3</small></sup>  Asserin alueen sivussa, idän puolelta lännen puolelle asti: Naftali, yksi osa. </p>
<p id="v4"><sup><small>4</small></sup>  Naftalin alueen sivussa, idän puolelta lännen puolelle asti: Manasse, yksi osa. </p>
<p id="v5"><sup><small>5</small></sup>  Manassen alueen sivussa, idän puolelta lännen puolelle asti: Efraim, yksi osa. </p>
<p id="v6"><sup><small>6</small></sup>  Efraimin alueen sivussa, idän puolelta lännen puolelle asti: Ruuben, yksi osa. </p>
<p id="v7"><sup><small>7</small></sup>  Ruubenin alueen sivussa, idän puolelta lännen puolelle asti: Juuda, yksi osa. </p>
<p id="v8"><sup><small>8</small></sup>  Juudan alueen sivussa, idän puolelta lännen puolelle asti, on oleva se antimaa, joka teidän on annettava, kahtakymmentäviittä tuhatta leveä ja niin pitkä kuin yksi sukukuntaosa idän puolelta lännen puolelle; ja pyhäkkö olkoon sen keskellä. </p>
<p id="v9"><sup><small>9</small></sup>  Antimaa, joka teidän on annettava Herralle, olkoon kahtakymmentäviittä tuhatta pitkä ja kahtakymmentä tuhatta leveä. </p>
<p id="v10"><sup><small>10</small></sup>  Ja pyhää antimaata tulkoon seuraaville: papeille pohjoisesta kahtakymmentäviittä tuhatta, lännestä kymmentätuhatta leveälti, idästä kymmentätuhatta leveälti ja etelästä kahtakymmentäviittä tuhatta pitkälti; ja Herran pyhäkkö olkoon siinä keskellä. </p>
<p id="v11"><sup><small>11</small></sup>  Papeille, niille Saadokin jälkeläisistä, jotka ovat pyhitettyjä, jotka ovat hoitaneet minulle suoritettavat tehtävät ja jotka eivät eksyneet, niinkuin leeviläiset eksyivät, silloin kun israelilaiset joutuivat eksyksiin, </p>
<p id="v12"><sup><small>12</small></sup>  heille se tulkoon verona antimaasta, korkeasti-pyhänä; tulkoon leeviläisten alueen vierestä. </p>
<p id="v13"><sup><small>13</small></sup>  Leeviläiset saakoot samanlaisen alueen kuin papit, kahtakymmentäviittä tuhatta pitkän ja kymmentätuhatta leveän. Koko pituus olkoon kaksikymmentäviisi tuhatta ja leveys kaksikymmentä tuhatta. </p>
<p id="v14"><sup><small>14</small></sup>  Älkööt he myykö siitä mitään, älköönkä parasta maata vaihdettako tai luovutettako, sillä se on pyhitetty Herralle. </p>
<p id="v15"><sup><small>15</small></sup>  Mutta viittätuhatta leveä maa, mikä jää yli kahdenkymmenenviiden tuhannen sivusta, on kaupungin yhteisomaisuutta asumuksia ja avointa tilaa varten; ja kaupunki olkoon sen keskellä. </p>
<p id="v16"><sup><small>16</small></sup>  Ja nämä olkoot sen mitat: pohjoispuoli neljätuhatta viisisataa, eteläpuoli neljätuhatta viisisataa, itäpuoli neljätuhatta viisisataa ja länsipuoli neljätuhatta viisisataa. </p>
<p id="v17"><sup><small>17</small></sup>  Ja kaupungilla olkoon avoin tila: pohjoiseen päin kaksisataa viisikymmentä, etelään päin kaksisataa viisikymmentä, itään päin kaksisataa viisikymmentä ja länteen päin kaksisataa viisikymmentä. </p>
<p id="v18"><sup><small>18</small></sup>  Mutta niin pitkälti kuin jää yli pyhän antimaan viereltä, kymmenentuhatta itään päin ja kymmenentuhatta länteen päin, se olkoon pyhän antimaan vierellä, ja sen sato tulkoon leiväksi kaupungin työmiehille; </p>
<p id="v19"><sup><small>19</small></sup>  ja sitä viljelkööt kaupungin työmiehet kaikista Israelin sukukunnista. </p>
<p id="v20"><sup><small>20</small></sup>  Koko antimaa on kahtakymmentäviittä tuhatta ja kahtakymmentäviittä tuhatta. Neliönmuotoisena on teidän annettava pyhä antimaa ynnä kaupungin perintömaa. </p>
<p id="v21"><sup><small>21</small></sup>  Mikä jää yli, se tulkoon ruhtinaalle: molemmilta puolilta pyhää antimaata ja kaupungin perintömaata, niitten kahdenkymmenenviiden tuhannen - antimaan - sivusta itärajaan asti, ynnä länteen päin niitten kahdenkymmenen viiden tuhannen sivusta länsirajaan asti, on ruhtinaalle tuleva sukukuntaosia vastaava maa; ja pyhä antimaa sekä temppelipyhäkkö olkoot sen keskellä. </p>
<p id="v22"><sup><small>22</small></sup>  Leeviläisten perintömaasta ja kaupungin perintömaasta asti, jotka ovat ruhtinaalle tulevan maan keskellä, tulee ruhtinaalle se, mikä on Juudan alueen ja Benjaminin alueen välissä. </p>
<p id="v23"><sup><small>23</small></sup>  Sitten muut sukukunnat: Idän puolelta lännen puolelle asti: Benjamin, yksi osa. </p>
<p id="v24"><sup><small>24</small></sup>  Benjaminin alueen sivussa, idän puolelta lännen puolelle asti: Simeon, yksi osa. </p>
<p id="v25"><sup><small>25</small></sup>  Simeonin alueen sivussa, idän puolelta lännen puolelle asti: Isaskar, yksi osa. </p>
<p id="v26"><sup><small>26</small></sup>  Isaskarin alueen sivussa, idän puolelta lännen puolelle asti: Sebulon, yksi osa. </p>
<p id="v27"><sup><small>27</small></sup>  Sebulonin alueen sivussa, idän puolelta lännen puolelle asti: Gaad, yksi osa. </p>
<p id="v28"><sup><small>28</small></sup>  Ja Gaadin alueen sivua, etelän puolella, päivään päin, menee raja Taamarista Meriban veteen, Kaadekseen, Puroon ja Suureen mereen. </p>
<p id="v29"><sup><small>29</small></sup>  Tämä on maa, joka teidän on arvottava perintöosiksi Israelin sukukunnille, ja nämä ovat heidän osuutensa, sanoo Herra, Herra. </p>
<p id="v30"><sup><small>30</small></sup>  Ja nämä ovat kaupungin uloskäytävät: Pohjoispuolella on mitta neljätuhatta viisisataa. </p>
<p id="v31"><sup><small>31</small></sup>  Ja kaupungin portteja, jotka ovat nimitetyt Israelin sukukuntain mukaan, on pohjoisessa kolme: Ruubenin portti yksi, Juudan portti toinen ja Leevin portti kolmas. </p>
<p id="v32"><sup><small>32</small></sup>  Itäpuolella: neljätuhatta viisisataa, ja portteja kolme: Joosefin portti yksi, Benjaminin portti toinen ja Daanin portti kolmas. </p>
<p id="v33"><sup><small>33</small></sup>  Eteläpuolella on mitta neljätuhatta viisisataa, ja portteja kolme: Simeonin portti yksi, Isaskarin portti toinen ja Sebulonin portti kolmas. </p>
<p id="v34"><sup><small>34</small></sup>  Länsipuolella: neljätuhatta viisisataa, ja portteja kolme: Gaadin portti yksi, Asserin portti toinen ja Naftalin portti kolmas. </p>
<p id="v35"><sup><small>35</small></sup>  Ympärinsä: kahdeksantoista tuhatta. Ja kaupungin nimi on tästedes oleva: Herra on täällä." </p>
