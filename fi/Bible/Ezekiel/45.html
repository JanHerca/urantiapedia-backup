<!--
title: Hesekielin kirja - Luku 45
description: 
published: true
date: 2022-10-6T10:23:21Z
tags: bible, bible—ezekiel
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ezekiel/44">Hesekielin kirja - Luku 44</a></td>
        <td><a href="/fi/Bible/Ezekiel/Index">Indeksi</a></td>
        <td><a href="/fi/Bible/Ezekiel/46">Hesekielin kirja - Luku 46</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Kun te arvotte maata perintöosiksi, niin antakaa Herralle anti, pyhä osa maasta, kahtakymmentäviittä tuhatta pitkä ja kahtakymmentä tuhatta leveä. Se olkoon pyhä koko alueeltaan, yltympäri. </p>
<p id="v2"><sup><small>2</small></sup>  Siitä tulkoon pyhäkölle neliö, viisisataa ja viisisataa joka taholta, ja sen lisäksi avointa tilaa viisikymmentä joka taholta. </p>
<p id="v3"><sup><small>3</small></sup>  Ja mittaa tästä mitatusta alueesta kahtakymmentäviittä tuhatta pitkälti ja kymmentätuhatta leveälti, ja siinä olkoon pyhäkkö, korkeasti-pyhä. </p>
<p id="v4"><sup><small>4</small></sup>  Se olkoon pyhä osa maasta papeille, jotka palvelevat pyhäkössä, jotka lähestyvät ja palvelevat Herraa; se olkoon talojen sijana heitä varten ja pyhänä paikkana pyhäkköä varten. </p>
<p id="v5"><sup><small>5</small></sup>  Kahtakymmentäviittä tuhatta pitkälti ja kymmentätuhatta leveälti on tuleva leeviläisille, jotka toimittavat palvelusta pyhäkössä, heille perintömaaksi - kaksikymmentä kammiota -. </p>
<p id="v6"><sup><small>6</small></sup>  Kaupungille antakaa perintömaata viittätuhatta leveälti ja kahtakymmentäviittä tuhatta pitkälti, pyhän antimaan viereltä; se olkoon kaiken Israelin heimon oma. </p>
<p id="v7"><sup><small>7</small></sup>  Ja ruhtinaalle: molemmilta puolin pyhää antimaata ja kaupungin perintömaata, pyhän antimaan sivusta ja kaupungin perintömaan sivusta, lännen puolelta länteen päin ja idän puolelta itään päin, maata yhtä pitkälti kuin on yhden sukukuntaosan pituus länsirajasta itärajaan. </p>
<p id="v8"><sup><small>8</small></sup>  Se olkoon hänellä maana, perintömaana Israelissa; ja älkööt minun ruhtinaani enää sortako minun kansaani, vaan jättäkööt muun maan Israelin heimolle sukukunnittain. </p>
<p id="v9"><sup><small>9</small></sup>  Näin sanoo Herra, Herra: Jo riittää, te Israelin ruhtinaat! Heittäkää pois väkivalta ja sorto, noudattakaa oikeutta ja vanhurskautta, heretkää häätämästä mailtansa minun kansaani, sanoo Herra, Herra. </p>
<p id="v10"><sup><small>10</small></sup>  Olkoon teillä oikea paino, oikea eefa-mitta ja oikea bat-mitta. </p>
<p id="v11"><sup><small>11</small></sup>  Eefa- ja bat-mitta olkoot tarkoin yhtä suuret: bat vetäköön kymmenenneksen hoomer-mittaa ja eefa kymmenenneksen hoomer-mittaa; hoomerin mukaan määrättäköön kumpaisenkin suuruus. </p>
<p id="v12"><sup><small>12</small></sup>  Sekelissä olkoon kaksikymmentä geeraa; miina olkoon teillä kaksikymmentä sekeliä, kaksikymmentäviisi sekeliä, viisitoista sekeliä. </p>
<p id="v13"><sup><small>13</small></sup>  Tämä on anti, joka teidän on annettava: kuudennes eefaa nisuhoomerista ja kuudennes eefaa ohrahoomerista; </p>
<p id="v14"><sup><small>14</small></sup>  öljyn määrä bat-mitasta öljyä: kymmenennes batia koor-mitasta - kymmenestä batista, hoomerista - sillä hoomer on kymmenen batia; </p>
<p id="v15"><sup><small>15</small></sup>  pikkukarjasta: kahdestasadasta yksi lammas Israelin runsasvetisiltä laitumilta ruokauhriksi, polttouhriksi ja yhteysuhriksi, että voitaisiin toimittaa heille sovitus, sanoo Herra, Herra. </p>
<p id="v16"><sup><small>16</small></sup>  Kaikki maan kansa on velvoitettu tähän antiin Israelin ruhtinaalle. </p>
<p id="v17"><sup><small>17</small></sup>  Mutta ruhtinas toimittakoon polttouhrit, ruokauhrin ja juomauhrin juhlina, uusinakuina ja sapatteina, kaikkina Israelin heimon juhla-aikoina; hän uhratkoon syntiuhrin, ruokauhrin, polttouhrin ja yhteysuhrin toimittaakseen sovituksen Israelin heimolle. </p>
<p id="v18"><sup><small>18</small></sup>  Näin sanoo Herra, Herra: Ota ensimmäisessä kuussa, kuukauden ensimmäisenä päivänä virheetön mullikka ja puhdista pyhäkkö. </p>
<p id="v19"><sup><small>19</small></sup>  Ja pappi ottakoon syntiuhrin verta ja sivelköön sitä temppelin ovenpieliin ja alttarin välireunan neljään kulmaan ja sisemmän esipihan portin ovenpieliin. </p>
<p id="v20"><sup><small>20</small></sup>  Samoin tee kuukauden seitsemäntenä päivänä sen varalta, että joku olisi erehdyksestä tai tietämättömyydestä rikkonut. Ja niin te toimitatte temppelin sovituksen. </p>
<p id="v21"><sup><small>21</small></sup>  Ensimmäisessä kuussa, kuukauden neljäntenätoista päivänä, on teillä pääsiäinen. Se on seitsenpäiväinen juhla. Syötäköön silloin happamatonta leipää. </p>
<p id="v22"><sup><small>22</small></sup>  Sinä päivänä uhratkoon ruhtinas omasta puolestansa ja maan kaiken kansan puolesta mullikan syntiuhriksi. </p>
<p id="v23"><sup><small>23</small></sup>  Ja seitsemänä juhlapäivänä hän uhratkoon polttouhriksi Herralle seitsemän mullikkaa ja seitsemän oinasta, virheettömiä, joka päivä seitsemänä päivänä, ja syntiuhriksi kauriin joka päivä. </p>
<p id="v24"><sup><small>24</small></sup>  Ja ruokauhriksi hän uhratkoon eefa-mitan mullikkaa ja eefa-mitan oinasta kohti sekä öljyä hiin-mitan eefaa kohti. </p>
<p id="v25"><sup><small>25</small></sup>  Seitsemännessä kuussa, kuukauden viidentenätoista päivänä, juhlana, hän uhratkoon samalla tavoin - niin seitsemänä päivänä - samankaltaisen syntiuhrin, polttouhrin ja ruokauhrin sekä saman määrän öljyä." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ezekiel/44">Hesekielin kirja - Luku 44</a></td>
        <td><a href="/fi/Bible/Ezekiel/Index">Indeksi</a></td>
        <td><a href="/fi/Bible/Ezekiel/46">Hesekielin kirja - Luku 46</a></td>
      </tr>
    </tbody>
  </table>
</figure>
