<!--
title: Hesekielin kirja - Luku 23
description: 
published: true
date: 2022-10-6T10:23:21Z
tags: bible, bible—ezekiel
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ezekiel/22">Hesekielin kirja - Luku 22</a></td>
        <td><a href="/fi/Bible/Ezekiel/Index">Indeksi</a></td>
        <td><a href="/fi/Bible/Ezekiel/24">Hesekielin kirja - Luku 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja minulle tuli tämä Herran sana: </p>
<p id="v2"><sup><small>2</small></sup>  "Ihmislapsi, oli kaksi naista, saman äidin tyttäriä. </p>
<p id="v3"><sup><small>3</small></sup>  He harjoittivat haureutta Egyptissä; nuoruudessaan he haureutta harjoittivat. Siellä heidän rintojansa likisteltiin ja heidän neitsyellisiä nisiänsä puristeltiin. </p>
<p id="v4"><sup><small>4</small></sup>  Heidän nimensä olivat: vanhemman Ohola ja hänen sisarensa Oholiba. Sitten he tulivat minun omikseni ja synnyttivät poikia ja tyttäriä. - Heidän nimensä: Samaria on Ohola ja Jerusalem Oholiba. </p>
<p id="v5"><sup><small>5</small></sup>  Mutta Ohola harjoitti haureutta, vaikka oli minun, ja himoitsi rakastajiansa, assurilaisia, naapureita, </p>
<p id="v6"><sup><small>6</small></sup>  jotka olivat punasiniseen purppuraan puettuja ja olivat käskynhaltijoita ja päämiehiä, komeita nuorukaisia kaikki, ratsumiehiä, hevosen selässä ajajia. </p>
<p id="v7"><sup><small>7</small></sup>  Ja hän antautui haureuteen näiden kanssa, jotka olivat Assurin valiopoikia kaikki; ja keitä vain hän himoitsi, niiden kaikkien kanssa hän saastutti itsensä kaikilla heidän kivijumalillaan. </p>
<p id="v8"><sup><small>8</small></sup>  Mutta Egyptin-aikaista haureuttansa hän ei jättänyt, sillä he olivat maanneet hänen kanssansa hänen nuoruudessaan, olivat puristelleet hänen neitsyellisiä nisiänsä ja vuodattaneet hänen ylitsensä haureuttaan. </p>
<p id="v9"><sup><small>9</small></sup>  Sentähden minä annoin hänet rakastajainsa käsiin, Assurin poikain käsiin, joita hän oli himoinnut. </p>
<p id="v10"><sup><small>10</small></sup>  He paljastivat hänen häpynsä ja ottivat hänen poikansa ja tyttärensä ja tappoivat hänet itsensä miekalla, niin että hänestä tuli varoittava esimerkki muille naisille, ja panivat hänessä toimeen tuomiot. </p>
<p id="v11"><sup><small>11</small></sup>  Mutta hänen sisarensa Oholiba, vaikka näki tämän, oli himossaan vielä häntäkin riettaampi ja oli haureudessaan vielä riettaampi, kuin hänen sisarensa oli ollut haureudessaan. </p>
<p id="v12"><sup><small>12</small></sup>  Hän himoitsi Assurin poikia, jotka olivat käskynhaltijoita, päämiehiä, naapureita, pulskasti puettuja, ratsumiehiä, hevosen selässä ajajia, komeita nuorukaisia kaikki. </p>
<p id="v13"><sup><small>13</small></sup>  Silloin minä näin, että hän saastutti itsensä: sama oli tie kumpaisellakin. </p>
<p id="v14"><sup><small>14</small></sup>  Mutta hän meni vielä pitemmälle haureudessaan; kun hän näki seinään piirrettyjä miehiä, kaldealaisten kuvia, punavärillä piirrettyjä, </p>
<p id="v15"><sup><small>15</small></sup>  vyö vyötettynä kupeille, päässä muhkea päähine, sankarien näköisiä kaikki, Baabelin poikain muotoisia, joiden synnyinmaa on Kaldea, </p>
<p id="v16"><sup><small>16</small></sup>  niin hän silmän näkemältä sai himon heihin ja lähetti lähettiläitä heidän luoksensa Kaldeaan. </p>
<p id="v17"><sup><small>17</small></sup>  Niin Baabelin pojat tulivat ja makasivat hänen kanssaan hekumassa ja saastuttivat hänet haureudellaan, niin että hän saastui heistä. Sitten hänen sielunsa vieraantui heistä. </p>
<p id="v18"><sup><small>18</small></sup>  Mutta kun hän paljasti haureutensa ja paljasti häpynsä, niin minun sieluni vieraantui hänestä, niinkuin minun sieluni oli vieraantunut hänen sisarestansa. </p>
<p id="v19"><sup><small>19</small></sup>  Mutta hän yhä enensi haureuttaan, kun muisti nuoruutensa päivät, jolloin oli haureutta harjoittanut Egyptin maassa. </p>
<p id="v20"><sup><small>20</small></sup>  Ja hän sai himon heidän hekumoitsijoihinsa, joilla on jäsen kuin aaseilla ja vuoto kuin orheilla. </p>
<p id="v21"><sup><small>21</small></sup>  Ja sinä etsit nuoruutesi iljettävyyttä, jolloin egyptiläiset puristelivat nisiäsi nuorekkaiden rintojesi tähden. </p>
<p id="v22"><sup><small>22</small></sup>  Sentähden, Oholiba, näin sanoo Herra, Herra: Katso, minä nostatan sinun kimppuusi rakastajasi, joista sielusi on vieraantunut, ja tuon heidät sinun kimppuusi joka taholta: </p>
<p id="v23"><sup><small>23</small></sup>  Baabelin pojat ja kaikki kaldealaiset, Pekodin, Sooan ja Kooan ja heidän kanssaan kaikki Assurin pojat - komeita nuorukaisia, käskynhaltijoita ja päämiehiä kaikki, sankareita ja mainioita miehiä, ratsumiehiä, hevosten selässä ajajia kaikki. </p>
<p id="v24"><sup><small>24</small></sup>  He tulevat sinun kimppuusi, mukanaan paljon vaunuja ja rattaita ja suuret joukot kansoja; suurine ja pienine kilpineen ja kypäreineen he käyvät sinua vastaan joka taholta. Minä annan heille tuomiovallan, ja he tuomitsevat sinut oikeuksiensa mukaan. </p>
<p id="v25"><sup><small>25</small></sup>  Minä osoitan sinussa kiivauteni, niin että he kohtelevat sinua tuimasti: he leikkaavat sinulta pois nenän ja korvat, ja sinun jälkeläisesi kaatuvat miekkaan. He ottavat sinun poikasi ja tyttäresi, ja sinun jälkeläisesi kuluttaa tuli. </p>
<p id="v26"><sup><small>26</small></sup>  He raastavat sinulta vaatteesi ja ottavat korukalusi. </p>
<p id="v27"><sup><small>27</small></sup>  Niin minä teen lopun sinun iljettävyydestäsi, jo Egyptin-aikaisesta haureudestasi; etkä sinä sitten luo silmiäsi heihin etkä enää muistele Egyptiä. </p>
<p id="v28"><sup><small>28</small></sup>  Sillä näin sanoo Herra, Herra: Katso, minä annan sinut niitten käsiin, joita vihaat, niitten käsiin, joista sielusi on vieraantunut. </p>
<p id="v29"><sup><small>29</small></sup>  Ja he kohtelevat sinua vihamielisesti, ottavat kaiken vaivannäkösi ja jättävät sinut alastomaksi ja paljaaksi; ja sinun haureellinen häpysi ja iljettävyytesi ja haureutesi paljastuu. </p>
<p id="v30"><sup><small>30</small></sup>  Näin sinulle tehdään sentähden, että uskottomana juoksit pakanain perässä, että saastutit itsesi heidän kivijumalillansa. </p>
<p id="v31"><sup><small>31</small></sup>  Sinä vaelsit sisaresi tietä, ja minä annan hänen maljansa sinun käteesi. </p>
<p id="v32"><sup><small>32</small></sup>  Näin sanoo Herra, Herra: Sisaresi maljan sinä juot, syvän ja laajan ja paljon vetävän. Sinä tulet nauruksi ja pilkaksi. </p>
<p id="v33"><sup><small>33</small></sup>  Tulet juopumusta ja murhetta täyteen: kauhun ja häviön malja on sinun sisaresi Samarian malja. </p>
<p id="v34"><sup><small>34</small></sup>  Sen sinä juot ja särvit, sen sirpaleita sinä kaluat ja niillä rintasi revit. Sillä minä olen puhunut, sanoo Herra, Herra. </p>
<p id="v35"><sup><small>35</small></sup>  Sentähden, näin sanoo Herra, Herra: Koska sinä olet minut unhottanut, minut selkäsi taakse heittänyt, niin kanna myös iljettävyytesi ja haureutesi." </p>
<p id="v36"><sup><small>36</small></sup>  Ja Herra sanoi minulle: "Ihmislapsi, etkö tuomitse Oholaa ja Oholibaa? Ilmoita heille heidän kauhistuksensa. </p>
<p id="v37"><sup><small>37</small></sup>  Sillä he ovat rikkoneet avion, ja heidän käsissään on verta; kivijumalainsa kanssa he ovat avion rikkoneet, ja myös lapsensa, jotka he olivat minulle synnyttäneet, he ovat polttaneet, ruuaksi niille. </p>
<p id="v38"><sup><small>38</small></sup>  Vielä tämänkin he ovat minulle tehneet: ovat samana päivänä saastuttaneet minun pyhäkköni ja rikkoneet minun sapattini. </p>
<p id="v39"><sup><small>39</small></sup>  Teurastettuaan lapsiansa kivijumalilleen he samana päivänä tulivat minun pyhäkkööni ja niin häpäisivät sen. Katso, näin he ovat tehneet keskellä minun huonettani. </p>
<p id="v40"><sup><small>40</small></sup>  Vieläpä he lähettivät sanan miehille, jotka tulivat kaukaa: katso, ne tulivat siinä samassa, kun sana oli lähetetty, nuo, joita varten sinä peseydyit ja maalasit silmäluomesi ja panit päällesi korut. </p>
<p id="v41"><sup><small>41</small></sup>  Ja sinä istuit komealle vuoteelle, sen ääressä oli katettu pöytä, ja sille sinä panit minun suitsukkeeni ja öljyni. </p>
<p id="v42"><sup><small>42</small></sup>  Sitten sieltä kuului suruton melu. Ihmisjoukosta otettujen miesten lisäksi tuotiin erämaasta juomareita, ja ne panivat noiden naisten käsiin rannerenkaat ja heidän päähänsä kauniit kruunut. </p>
<p id="v43"><sup><small>43</small></sup>  Mutta minä sanoin: 'Tuollekin kuihtuneelle kelpaa aviorikos! Hänen kanssaan nyt harjoitetaan haureutta - ja vielä hänkin!' </p>
<p id="v44"><sup><small>44</small></sup>  Hänen luoksensa tultiin, aivan kuin tullaan porttonaisen luo: niin tultiin Oholan ja Oholiban luokse - noiden iljettävien naisten. </p>
<p id="v45"><sup><small>45</small></sup>  Mutta vanhurskaat miehet tulevat tuomitsemaan heidät sen mukaan, mitä on säädetty avionrikkoja-naisista ja mitä on säädetty verenvuodattaja-naisista; sillä he ovat rikkoneet avion, ja heidän käsissään on verta. </p>
<p id="v46"><sup><small>46</small></sup>  Sillä näin sanoo Herra, Herra: Nostatettakoon kansanjoukko heitä vastaan, ja heidät pantakoon kauhistukseksi ja ryöstettäköön. </p>
<p id="v47"><sup><small>47</small></sup>  Ja kansanjoukko kivittäköön heidät ja hakatkoon kappaleiksi miekoillansa; tappakoot ne heidän poikansa ja tyttärensä ja polttakoot heidän talonsa tulella. </p>
<p id="v48"><sup><small>48</small></sup>  Niin minä lopetan iljettävän menon maasta. Ja kaikki naiset ottavat siitä ojentuakseen, niin etteivät harjoita iljettävää menoa, niinkuin te. </p>
<p id="v49"><sup><small>49</small></sup>  Teidän iljettävyytenne pannaan teidän päällenne, ja te saatte kantaa kivijumalainne kanssa tehdyt syntinne. Ja te tulette tietämään, että minä olen Herra, Herra." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ezekiel/22">Hesekielin kirja - Luku 22</a></td>
        <td><a href="/fi/Bible/Ezekiel/Index">Indeksi</a></td>
        <td><a href="/fi/Bible/Ezekiel/24">Hesekielin kirja - Luku 24</a></td>
      </tr>
    </tbody>
  </table>
</figure>
