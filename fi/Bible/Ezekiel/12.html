<!--
title: Hesekielin kirja - Luku 12
description: 
published: true
date: 2023-11-8T20:28:17Z
tags: bible, bible—ezekiel
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Ezekiel/11">
          <span class="mdi mdi-arrow-left-drop-circle"></span><span class="pl-2">Hesekielin kirja - Luku 11</span>
        </a>
        </td>
        <td>
        <a href="/fi/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Ezekiel/13">
          <span class="pr-2">Hesekielin kirja - Luku 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja minulle tuli tämä Herran sana: </p>
<p id="v2"><sup><small>2</small></sup>  "Ihmislapsi, sinä asut uppiniskaisen suvun keskellä, niiden, joilla on silmät nähdä, mutta eivät näe, ja korvat kuulla, mutta eivät kuule; sillä he ovat uppiniskainen suku. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Sinä, ihmislapsi, tee itsellesi matkavarusteet ja mene päiväiseen aikaan heidän silmäinsä edessä pakkosiirtolaisuuteen; sinun on mentävä pakkosiirtolaisuuteen omalta paikkakunnaltasi toiseen paikkakuntaan heidän silmäinsä edessä. Ehkäpä he näkevät sen, sillä he ovat uppiniskainen suku. </p>
<p id="v4"><sup><small>4</small></sup>  Ja vie ulos varusteesi, niinkuin pakkosiirtolaiset varusteensa, päiväiseen aikaan heidän silmäinsä edessä; mutta lähde itse illalla heidän silmäinsä edessä, niinkuin pakkosiirtolaiset lähtevät. </p>
<p id="v5"><sup><small>5</small></sup>  Murtaudu läpi seinän heidän silmäinsä edessä ja vie ne siitä ulos. </p>
<p id="v6"><sup><small>6</small></sup>  Nosta ne hartioillesi heidän silmäinsä edessä ja vie ulos pilkkopimeässä; peitä kasvosi, niin ettet näe maata. Sillä ennusmerkiksi minä olen sinut pannut Israelin heimolle." </p>
<p id="v7"><sup><small>7</small></sup>  Ja minä tein, niinkuin minua oli käsketty: minä vein ulos päiväiseen aikaan varusteeni, niinkuin pakkosiirtolaiset varusteensa, mutta illalla minä murtauduin käsin läpi seinän; pilkkopimeässä minä ne vein ulos, minä nostin ne hartioilleni heidän silmäinsä edessä. </p>
<p id="v8"><sup><small>8</small></sup>  Mutta aamulla minulle tuli tämä Herran sana: </p>
<p id="v9"><sup><small>9</small></sup>  "Ihmislapsi, eikö ole Israelin heimo, uppiniskainen suku, sinulle sanonut: 'Mitä sinä teet?' </p>
<p id="v10"><sup><small>10</small></sup>  Sano heille: Näin sanoo Herra, Herra: Ruhtinasta, joka on Jerusalemissa, koskee tämä ennustus ja kaikkea Israelin heimoa, mikä on heidän keskuudessaan. </p>
<p id="v11"><sup><small>11</small></sup>  Sano: Minä olen teille ennusmerkki: niinkuin minä tein, niin heille tehdään, pakkosiirtolaisuuteen, vankeuteen he menevät. </p>
<p id="v12"><sup><small>12</small></sup>  Ruhtinas, joka on heidän keskellänsä, nostaa nostettavansa hartioilleen ja lähtee ulos pilkkopimeässä; seinästä he murtautuvat läpi, viedäkseen siitä ulos vietävänsä. Kasvonsa hän peittää, koska hän ei ole silmillänsä näkevä maata. </p>
<p id="v13"><sup><small>13</small></sup>  Minä levitän verkkoni hänen ylitsensä, ja hän takertuu minun pyydykseeni; minä vien hänet Baabeliin, kaldealaisten maahan, mutta sitä hän ei saa nähdä, ja sinne hän kuolee. </p>
<p id="v14"><sup><small>14</small></sup>  Ja kaikki, keitä hänellä on ympärillään apunansa, ja kaikki hänen sotajoukkonsa minä hajotan kaikkiin tuuliin, ja minä ajan niitä takaa paljastetulla miekalla. </p>
<p id="v15"><sup><small>15</small></sup>  Ja he tulevat tietämään, että minä olen Herra, kun minä hajotan heidät pakanain sekaan ja sirotan heidät muihin maihin. </p>
<p id="v16"><sup><small>16</small></sup>  Mutta vähäisen määrän heitä minä jätän miekasta, nälästä ja rutosta jäljelle kertomaan pakanain seassa, siellä, minne he joutuvat, kaikista kauhistuksistansa; ja ne tulevat tietämään, että minä olen Herra." </p>
<p id="v17"><sup><small>17</small></sup>  Ja minulle tuli tämä Herran sana: </p>
<p id="v18"><sup><small>18</small></sup>  "Ihmislapsi, syö leipäsi vavisten, juo vetesi väristen ja huolenalaisena </p>
<p id="v19"><sup><small>19</small></sup>  ja sano maan kansalle: Näin sanoo Herra, Herra Jerusalemin asukkaista Israelin maassa: He tulevat syömään leipänsä huolenalaisina ja juomaan vetensä kauhun vallassa, ja sen maa tulee autioksi kaikesta, mitä siinä on, kaikkien siinä asuvaisten väkivaltaisuuden tähden. </p>
<p id="v20"><sup><small>20</small></sup>  Asutut kaupungit joutuvat raunioiksi, ja maa tulee autioksi; ja te tulette tietämään, että minä olen Herra." </p>
<p id="v21"><sup><small>21</small></sup>  Ja minulle tuli tämä Herran sana: </p>
<p id="v22"><sup><small>22</small></sup>  "Ihmislapsi, miksi teillä on tämä pilkkalause Israelin maasta, kun sanotte: 'Aika venyy pitkälle, ja tyhjään raukeavat kaikki näyt?' </p>
<p id="v23"><sup><small>23</small></sup>  Sentähden sano heille: Näin sanoo Herra, Herra: Minä teen lopun tästä pilkkalauseesta, niin ettei sitä enää lausuta Israelissa. Sano heille päinvastoin: Lähellä on aika ja kaikkien näkyjen täyttymys. </p>
<p id="v24"><sup><small>24</small></sup>  Sillä ei ole oleva enää petollista näkyä, ei liukasta ennustelua Israelin heimon keskuudessa. </p>
<p id="v25"><sup><small>25</small></sup>  Sillä minä, Herra, minä puhun; ja minkä sanan minä puhun, se tapahtuu eikä enää viivy. Sillä teidän aikananne, uppiniskainen suku, minä sanan puhun ja sen myös täytän, sanoo Herra, Herra." </p>
<p id="v26"><sup><small>26</small></sup>  Ja minulle tuli tämä Herran sana: </p>
<p id="v27"><sup><small>27</small></sup>  "Ihmislapsi, katso, Israelin heimo sanoo: 'Niihin näkyihin, joita tämä näkee, on päiviä paljon, ja hän ennustaa kaukaisista ajoista'. </p>
<p id="v28"><sup><small>28</small></sup>  Sentähden sano heille: Näin sanoo Herra, Herra: Ei viivy enää yksikään minun sanani: Minkä sanan minä puhun, se tapahtuu, sanoo Herra, Herra." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Ezekiel/11">
          <span class="mdi mdi-arrow-left-drop-circle"></span><span class="pl-2">Hesekielin kirja - Luku 11</span>
        </a>
        </td>
        <td>
        <a href="/fi/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Ezekiel/13">
          <span class="pr-2">Hesekielin kirja - Luku 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 12:2 <i>Silmät eivät näe, korvat eivät kuule</i>: <a href="/fi/The_Urantia_Book/157#p2_2">U-k 157:2.2</a>. </li>
</ol>
</div>
