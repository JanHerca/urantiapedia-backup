<!--
title: Hesekielin kirja - Luku 6
description: 
published: true
date: 2023-11-8T20:28:17Z
tags: bible, bible—ezekiel
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Ezekiel/5">
          <span class="mdi mdi-arrow-left-drop-circle"></span><span class="pl-2">Hesekielin kirja - Luku 5</span>
        </a>
        </td>
        <td>
        <a href="/fi/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Ezekiel/7">
          <span class="pr-2">Hesekielin kirja - Luku 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Minulle tuli tämä Herran sana: </p>
<p id="v2"><sup><small>2</small></sup>  "Ihmislapsi, käännä kasvosi Israelin vuoria kohti ja ennusta niitä vastaan </p>
<p id="v3"><sup><small>3</small></sup>  ja sano: Israelin vuoret, kuulkaa Herran, Herran sana. Näin sanoo Herra, Herra vuorille ja kukkuloille, puronotkoille ja laaksoille: Katso, minä annan miekan tulla teidän ylitsenne ja hävitän teidän uhrikukkulanne. </p>
<p id="v4"><sup><small>4</small></sup>  Teidän alttarinne jäävät autioiksi, auringonpatsaanne murskataan, ja teidän surmattujenne minä annan kaatua teidän kivijumalainne eteen. </p>
<p id="v5"><sup><small>5</small></sup>  Minä panen israelilaisten ruumiit heidän kivijumalainsa eteen ja hajotan heidän luunsa heidän alttariensa ympärille. </p>
<p id="v6"><sup><small>6</small></sup>  Kaikilla teidän asuinpaikoillanne tulevat kaupungit raunioiksi ja uhrikukkulat autioiksi; niin jäävät teidän alttarinne raunioiksi ja autioiksi, teidän kivijumalanne murskataan ja hävitetään, teidän auringonpatsaanne särjetään, ja teidän tekeleenne pyyhkäistään pois, </p>
<p id="v7"><sup><small>7</small></sup>  surmattuja kaatuu teidän keskellänne, ja te tulette tietämään, että minä olen Herra. </p>
<p id="v8"><sup><small>8</small></sup>  Mutta minä jätän jäännöksen: teillä on oleva miekasta pelastuneita pakanain seassa, kun teidät on hajotettu niiden maihin; </p>
<p id="v9"><sup><small>9</small></sup>  ja ne teistä, jotka pelastuvat, muistavat minut pakanain seassa, mihin ovat vangeiksi viedyt, sillä minä särjen heidän haureellisen sydämensä, joka poikkesi minusta pois, ja heidän silmänsä, jotka haureellisina kulkivat heidän kivijumalainsa jäljessä. Ja heitä kyllästyttää oma itsensä pahain töitten tähden, joita he ovat tehneet, kaikkien heidän kauhistustensa tähden. </p>
<p id="v10"><sup><small>10</small></sup>  Ja he tulevat tietämään, että minä olen Herra; en ole turhaan puhunut, että minä tuotan teille tämän onnettomuuden. </p>
<p id="v11"><sup><small>11</small></sup>  Näin sanoo Herra, Herra: Paukuta käsiäsi ja polje jalkaasi ja sano: 'voi!' kaikista Israelin heimon häijyistä kauhistuksista, heidän, jotka kaatuvat miekkaan, nälkään ja ruttoon. </p>
<p id="v12"><sup><small>12</small></sup>  Kaukainen kuolee ruttoon, läheinen kaatuu miekkaan, jäljellejäänyt ja säilynyt kuolee nälkään, ja minä panen vihani täytäntöön heissä. </p>
<p id="v13"><sup><small>13</small></sup>  Ja te tulette tietämään, että minä olen Herra, kun heitä on surmattuina heidän kivijumalainsa keskellä, heidän alttariensa ympärillä, jokaisella korkealla kukkulalla, kaikilla vuorten huipuilla, jokaisen viheriän puun alla ja jokaisen tuuhean tammen alla, missä paikassa vain he ovat tarinneet suloista tuoksua kaikille kivijumalillensa. </p>
<p id="v14"><sup><small>14</small></sup>  Ja minä ojennan käteni heitä vastaan ja teen maan autiommaksi ja hävitetymmäksi, kuin on Diblatan erämaa, kaikilla heidän asuinpaikoillansa; ja he tulevat tietämään, että minä olen Herra." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Ezekiel/5">
          <span class="mdi mdi-arrow-left-drop-circle"></span><span class="pl-2">Hesekielin kirja - Luku 5</span>
        </a>
        </td>
        <td>
        <a href="/fi/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Ezekiel/7">
          <span class="pr-2">Hesekielin kirja - Luku 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
