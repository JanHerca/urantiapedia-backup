<!--
title: Hesekielin kirja - Luku 18
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Ezekiel/17">Hesekielin kirja - Luku 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Ezekiel/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Ezekiel/19">Hesekielin kirja - Luku 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja minulle tuli tämä Herran sana: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Mikä teillä on, kun te lausutte tätä pilkkalausetta Israelin maasta: 'Isät söivät raakoja rypäleitä, lasten hampaat heltyivät'? <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Niin totta kuin minä elän, sanoo Herra, Herra, ei tule teidän enää lausua tätä pilkkalausetta Israelissa. </p>
<p id="v4"><sup><small>4</small></sup>  Katso, kaikki sielut ovat minun: niinkuin isän sielu, niin pojankin sielu - ne ovat minun. Se sielu, joka syntiä tekee - sen on kuoltava. </p>
<p id="v5"><sup><small>5</small></sup>  Jos mies on vanhurskas ja tekee oikeuden ja vanhurskauden: </p>
<p id="v6"><sup><small>6</small></sup>  ei syö uhrivuorilla, ei luo silmiänsä Israelin heimon kivijumaliin, ei saastuta lähimmäisensä vaimoa, ei ryhdy naiseen, joka on kuukautistilassa, </p>
<p id="v7"><sup><small>7</small></sup>  ei sorra toista, vaan antaa takaisin velanpantin, ei riistä eikä raasta, vaan antaa leipäänsä nälkäiselle, verhoaa vaatteella alastonta, </p>
<p id="v8"><sup><small>8</small></sup>  ei anna rahaansa korolle, ei ota voittoa, vaan pidättää kätensä vääryydestä, tekee oikean tuomion miesten välillä, </p>
<p id="v9"><sup><small>9</small></sup>  vaeltaa minun käskyjeni mukaan ja noudattaa minun oikeuksiani, niin että tekee sitä, mikä oikein on - hän on vanhurskas, hän totisesti saa elää, sanoo Herra, Herra. </p>
<p id="v10"><sup><small>10</small></sup>  Mutta jos hänelle on syntynyt poika, väkivaltainen, verenvuodattaja, joka tekee yhtäkin näistä, </p>
<p id="v11"><sup><small>11</small></sup>  mitä hän itse ei ole tehnyt: syö uhrivuorilla, saastuttaa lähimmäisensä vaimon, </p>
<p id="v12"><sup><small>12</small></sup>  sortaa kurjaa ja köyhää, riistää ja raastaa, ei anna takaisin panttia, luo silmänsä kivijumaliin, tekee kauhistuksia, </p>
<p id="v13"><sup><small>13</small></sup>  antaa rahansa korolle ja ottaa voittoa - saisiko tämä elää? Ei hän saa elää: kaikkia näitä kauhistuksia hän on tehnyt, hänet on kuolemalla rangaistava; hän on verivelan alainen. </p>
<p id="v14"><sup><small>14</small></sup>  Mutta katso, jos tälle on syntynyt poika ja hän näkee kaikki isänsä synnit, jotka tämä on tehnyt - näkee ne eikä tee sellaisia: </p>
<p id="v15"><sup><small>15</small></sup>  ei syö uhrivuorilla, ei luo silmiänsä Israelin heimon kivijumaliin, ei saastuta lähimmäisensä vaimoa, </p>
<p id="v16"><sup><small>16</small></sup>  ei sorra toista, ei ota panttia, ei riistä eikä raasta, vaan antaa leipäänsä nälkäiselle, verhoaa vaatteella alastonta, </p>
<p id="v17"><sup><small>17</small></sup>  pidättää kätensä kurjasta, ei ota korkoa eikä voittoa, vaan tekee minun oikeuksieni mukaan, vaeltaa käskyjeni mukaan - hänen ei ole kuoltava isänsä syntivelan tähden, hän totisesti saa elää. </p>
<p id="v18"><sup><small>18</small></sup>  Hänen isänsä taas kun teki väkivallan töitä, riisti ja raastoi veljeltänsä ja teki kansansa keskuudessa sitä, mikä ei ole hyvää, niin katso, hänen oli kuoltava syntivelkansa tähden. </p>
<p id="v19"><sup><small>19</small></sup>  Ja vielä te kysytte: 'Minkätähden ei poika kanna isän syntivelkaa?' Kun poika on tehnyt oikeuden ja vanhurskauden, noudattanut kaikkia minun käskyjäni ja tehnyt niitten mukaan, hän totisesti saa elää. Se sielu, joka syntiä tekee - sen on kuoltava. </p>
<p id="v20"><sup><small>20</small></sup>  Poika ei kanna isän syntivelkaa, eikä isä kanna pojan syntivelkaa. Vanhurskaan ylitse on tuleva hänen vanhurskautensa, ja jumalattoman ylitse on tuleva hänen jumalattomuutensa. </p>
<p id="v21"><sup><small>21</small></sup>  Ja jos jumalaton kääntyy pois kaikesta synnistänsä, mitä hän on tehnyt, ja noudattaa kaikkia minun käskyjäni ja tekee oikeuden ja vanhurskauden, hän totisesti saa elää; ei hänen ole kuoltava. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  Ei yhtäkään hänen synneistänsä, jotka hän on tehnyt, muisteta; vanhurskautensa tähden, jota hän on noudattanut, hän saa elää. </p>
<p id="v23"><sup><small>23</small></sup>  Olisiko minulle mieleen jumalattoman kuolema, sanoo Herra, Herra; eikö se, että hän kääntyy pois teiltänsä ja elää? </p>
<p id="v24"><sup><small>24</small></sup>  Ja jos vanhurskas kääntyy pois vanhurskaudestansa ja tekee vääryyttä, tekee kaikkien niiden kauhistusten kaltaisia, joita jumalaton tekee - saisiko hän tehdä niin ja elää? Ei yhtäkään hänen vanhurskasta tekoansa, jonka hän on tehnyt, muisteta. Uskottomuutensa tähden, johon hän on langennut, ja syntinsä tähden, jota on tehnyt, niiden tähden hänen on kuoltava. </p>
<p id="v25"><sup><small>25</small></sup>  Ja vielä te sanotte: 'Herran tie ei ole oikea'. Kuulkaa siis, te Israelin heimo! Minunko tieni ei olisi oikea? Eikö niin: teidän omat tienne eivät ole oikeat! </p>
<p id="v26"><sup><small>26</small></sup>  Jos vanhurskas kääntyy pois vanhurskaudestansa ja tekee vääryyttä, sentähden hänen on kuoltava; vääryytensä tähden, jota on tehnyt, hänen on kuoltava. </p>
<p id="v27"><sup><small>27</small></sup>  Ja jos jumalaton kääntyy pois jumalattomuudestaan, jota on harjoittanut, ja tekee oikeuden ja vanhurskauden, hän säilyttää sielunsa elossa. </p>
<p id="v28"><sup><small>28</small></sup>  Koska hän näki ja kääntyi pois kaikista synneistänsä, joita oli tehnyt, hän totisesti saa elää; ei hänen ole kuoltava. </p>
<p id="v29"><sup><small>29</small></sup>  Mutta Israelin heimo sanoo: 'Herran tie ei ole oikea'. Minunko tieni eivät olisi oikeat, te Israelin heimo? Eikö niin: teidän omat tienne eivät ole oikeat! </p>
<p id="v30"><sup><small>30</small></sup>  Niinpä minä tuomitsen teidät, te Israelin heimo, itsekunkin hänen teittensä mukaan, sanoo Herra, Herra. Kääntykää, palatkaa pois kaikista synneistänne, ja älköön syntivelka tulko teille lankeemukseksi. </p>
<p id="v31"><sup><small>31</small></sup>  Heittäkää pois päältänne kaikki syntinne, joilla te olette rikkoneet, ja tehkää itsellenne uusi sydän ja uusi henki. Ja minkätähden te kuolisitte, Israelin heimo? <sup id="cite4"><a href="#fn4">[4]</a></sup></p>
<p id="v32"><sup><small>32</small></sup>  Sillä ei ole minulle mieleen kuolevan kuolema, sanoo Herra, Herra. Siis kääntykää, niin te saatte elää." </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 18:1-9 <i>Hesekial: moraalinen vastuu</i>: <a href="/fi/The_Urantia_Book/97#p10_7">U-k 97:10.7</a>. </li>
  <li id="fn2"><a href="#cite2">↑</a> 18:2-4 <i>Vain syntinen sielu kuolee</i>: <a href="/fi/The_Urantia_Book/145#p2_7">U-k 145:2.7</a>. </li>
  <li id="fn3"><a href="#cite3">↑</a> 18:21-23,27 <i>Jumala rakastaa jumalattomia</i>: <a href="/fi/The_Urantia_Book/131#p10_4">U-k 131:10.4</a>. </li>
  <li id="fn4"><a href="#cite4">↑</a> 18:31 <i>Lupaus lohduttajasta</i>: <a href="/fi/The_Urantia_Book/180#p3_3">U-k 180:3.3</a>.  <i>Totuuden henki</i>: <a href="/fi/The_Urantia_Book/21#p5_7">U-k 21:5.7</a>.  <i>Totuuden Henki lahjoitettu kaikille</i>: <a href="/fi/The_Urantia_Book/194#p3_6">U-k 194:3.6</a>.  <i>Henki ihmisessä (Totuuden Henki)</i>: <a href="/fi/The_Urantia_Book/103#p1_6">U-k 103:1.6</a>.  <i>Totuuden henki</i>: <a href="/fi/The_Urantia_Book/32#p5_8">U-k 32:5.8</a>.  <i>Minä lähetän henkeni</i>: <a href="/fi/The_Urantia_Book/180#p4_5">U-k 180:4.5</a>.  <i>Seuraa uutta opettajaa sydämissä</i>: <a href="/fi/The_Urantia_Book/181#p2_14">U-k 181:2.14</a>.  <i>Totuuden henki</i>: <a href="/fi/The_Urantia_Book/180#p6_3">U-k 180:6.3</a>.  <i>Totuuden henki</i>: <a href="/fi/The_Urantia_Book/146#p3_6">U-k 146:3.6</a>.  <i>Totuuden henki</i>: <a href="/fi/The_Urantia_Book/34#p5_5">U-k 34:5.5</a>.  <i>Totuuden henki</i>: <a href="/fi/The_Urantia_Book/191#p6_3">U-k 191:6.3</a>.  <i>Toinen opettaja, Totuuden Henki</i>: <a href="/fi/The_Urantia_Book/176#p4_3">U-k 176:4.3</a>.  <i>Henki vuodatetaan kaiken lihan päälle</i>: <a href="/fi/The_Urantia_Book/52#p5_6">U-k 52:5.6</a>.  <i>Totuuden henki</i>: <a href="/fi/The_Urantia_Book/137#p8_7">U-k 137:8.7</a>.  <i>Transformation</i>: <a href="/fi/The_Urantia_Book/143#p2_4">U-k 143:2.4</a>.  <i>Totuuden henki</i>: <a href="/fi/The_Urantia_Book/120#p2_6">U-k 120:2.6</a>.  <i>Kaada henkeä kaiken lihan päälle</i>: <a href="/fi/The_Urantia_Book/190#p5_4">U-k 190:5.4</a>.  <i>Totuuden henki</i>: <a href="/fi/The_Urantia_Book/34#p4_1">U-k 34:4.1</a>.  <i>Totuuden Henki asuu sydämissä</i>: <a href="/fi/The_Urantia_Book/181#p1_5">U-k 181:1.5</a>.  <i>Totuuden henki</i>: <a href="/fi/The_Urantia_Book/34#p7_1">U-k 34:7.1</a>.  <i>Totuuden henki</i>: <a href="/fi/The_Urantia_Book/20#p6_8">U-k 20:6.8</a>.  <i>Jeesus vuodattaa henkensä</i>: <a href="/fi/The_Urantia_Book/141#p4_5">U-k 141:4.5</a>.  <i>Lähetä totuuden henki</i>: <a href="/fi/The_Urantia_Book/193#p5_2">U-k 193:5.2</a>.  <i>Uusi henki, joka elää ihmisten sydämissä</i>: <a href="/fi/The_Urantia_Book/121#p7_5">U-k 121:7.5</a>.  <i>Uusi opettaja sydämessä</i>: <a href="/fi/The_Urantia_Book/181#p2_17">U-k 181:2.17</a>.  <i>Totuuden henki</i>: <a href="/fi/The_Urantia_Book/120#p2_4">U-k 120:2.4</a>.  <i>Totuuden Henki on oleva teidän kanssanne</i>: <a href="/fi/The_Urantia_Book/181#p2_24">U-k 181:2.24</a>.  <i>Vuodata minun henkeni kaiken lihan päälle</i>: <a href="/fi/The_Urantia_Book/181#p1_4">U-k 181:1.4</a>.  <i>Poika vuodatti hengen lihaan</i>: <a href="/fi/The_Urantia_Book/20#p1_6">U-k 20:1.6</a>. </li>
</ol>
</div>
