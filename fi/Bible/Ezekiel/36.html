<!--
title: Hesekielin kirja - Luku 36
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Ezekiel/35">Hesekielin kirja - Luku 35</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Ezekiel/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Ezekiel/37">Hesekielin kirja - Luku 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Ja sinä, ihmislapsi, ennusta Israelin vuorista ja sano: </p>
<p id="v2"><sup><small>2</small></sup>  Israelin vuoret, kuulkaa Herran sana: Näin sanoo Herra, Herra: Koska vihollinen on sanonut teistä: 'Kas niin!' ja: 'Ikuiset kukkulat ovat tulleet meille perinnöksi', </p>
<p id="v3"><sup><small>3</small></sup>  sentähden ennusta ja sano: Näin sanoo Herra, Herra: Koska - niin, koska teitä on hävitetty ja poljettu joka taholta, että joutuisitte muiden kansain omaisuudeksi, ja koska te olette joutuneet pahain kielten ja kansan panettelun alaisiksi, </p>
<p id="v4"><sup><small>4</small></sup>  sentähden, Israelin vuoret, kuulkaa Herran, Herran sana: Näin sanoo Herra, Herra vuorille ja kukkuloille, puronotkoille ja laaksoille, autioille raunioille ja hyljätyille kaupungeille, jotka ovat joutuneet saaliiksi ja pilkaksi muille kansoille, mitä ympärillä on. </p>
<p id="v5"><sup><small>5</small></sup>  Sentähden sanoo Herra, Herra näin: Totisesti, kiivauteni tulessa minä puhun muita kansoja vastaan ja koko Edomia vastaan, jotka ovat kaikesta sydämestään iloiten ja sielu täynnä ylenkatsetta ottaneet omakseen minun maani karkoittaaksensa siitä ihmiset ja ryöstääksensä sen. </p>
<p id="v6"><sup><small>6</small></sup>  Sentähden ennusta Israelin maasta ja sano vuorille ja kukkuloille, puronotkoille ja laaksoille: Näin sanoo Herra, Herra: Katso, kiivaudessani ja vihassani minä puhun, koska teidän täytyy kärsiä pakanakansain pilkkaa. </p>
<p id="v7"><sup><small>7</small></sup>  Sentähden, näin sanoo Herra, Herra: Minä kohotan käteni: totisesti saavat pakanakansat, jotka teidän ympärillänne ovat, itse kärsiä oman pilkkansa. </p>
<p id="v8"><sup><small>8</small></sup>  Mutta te, Israelin vuoret, teette lehvänne ja kannatte hedelmänne minun kansalleni Israelille, sillä he ovat aivan lähellä, ovat tulossa. </p>
<p id="v9"><sup><small>9</small></sup>  Sillä katso, minä tulen teidän tykönne ja käännyn teidän puoleenne, ja teidät viljellään ja teihin kylvetään. </p>
<p id="v10"><sup><small>10</small></sup>  Ja minä lisään teille ihmisiä runsaasti - kaiken Israelin heimon kokonansa - ja kaupungit asutetaan ja rauniot rakennetaan. </p>
<p id="v11"><sup><small>11</small></sup>  Ja minä lisään teille ihmisiä ja karjaa runsaasti, ja ne lisääntyvät ja ovat hedelmälliset. Minä teen teidät asutuiksi, niinkuin olitte muinaisina päivinänne, ja teen hyvää vielä enemmän kuin alkuaikoinanne. Ja te tulette tietämään, että minä olen Herra. </p>
<p id="v12"><sup><small>12</small></sup>  Minä annan teidän kukkuloillanne kulkea ihmisten, kansani Israelin; ja he ottavat sinut omaksensa, ja sinä tulet heille perintöosaksi, ja sinä et enää tästälähin riistä heidän lapsiansa. </p>
<p id="v13"><sup><small>13</small></sup>  Näin sanoo Herra, Herra: Koska teille on sanottu: 'Sinä olet ihmissyöjätär, oman kansasi lasten riistäjätär', </p>
<p id="v14"><sup><small>14</small></sup>  sentähden et sinä ole enää syövä ihmisiä etkä enää riistävä lapsia omalta kansaltasi, sanoo Herra, Herra. </p>
<p id="v15"><sup><small>15</small></sup>  Enkä minä enää anna sinun joutua kuulemaan pakanakansojen pilkkaa, eikä tarvitse sinun enää kärsiä kansojen herjauksia, et myöskään sinä enää omaa kansaasi kaada, sanoo Herra, Herra." </p>
<p id="v16"><sup><small>16</small></sup>  Ja minulle tuli tämä Herran sana: </p>
<p id="v17"><sup><small>17</small></sup>  "Ihmislapsi, kun Israelin heimo asui maassansa, he saastuttivat sen vaelluksellaan ja teoillaan. Niinkuin kuukautistilan saastaisuus oli minun edessäni heidän vaelluksensa. </p>
<p id="v18"><sup><small>18</small></sup>  Niin minä vuodatin kiivauteni heidän ylitsensä veren tähden, jota he olivat vuodattaneet maassa, ja heidän kivijumalainsa tähden, joilla he olivat sen saastuttaneet. </p>
<p id="v19"><sup><small>19</small></sup>  Ja minä hajotin heidät pakanakansojen sekaan, ja heidät siroteltiin muihin maihin. Vaelluksensa ja tekojensa mukaan minä heidät tuomitsin. </p>
<p id="v20"><sup><small>20</small></sup>  Niin he tulivat pakanakansain sekaan; minne tulivatkin, he häpäisivät minun pyhän nimeni, kun heistä sanottiin: 'Nämä ovat Herran kansa, mutta heidän on täytynyt lähteä pois hänen maastansa'. </p>
<p id="v21"><sup><small>21</small></sup>  Niin minun tuli sääli pyhää nimeäni, jonka Israelin heimo saastutti pakanakansain seassa, minne tulivatkin. </p>
<p id="v22"><sup><small>22</small></sup>  Sentähden sano Israelin heimolle: Näin sanoo Herra, Herra: En tee minä teidän tähtenne, Israelin heimo, sitä minkä teen, vaan oman pyhän nimeni tähden, jonka te olette häväisseet pakanakansain seassa, minne tulittekin. </p>
<p id="v23"><sup><small>23</small></sup>  Minä pyhitän suuren nimeni, joka on häväisty pakanakansain seassa, jonka te olette häväisseet heidän keskellänsä. Ja pakanakansat tulevat tietämään, että minä olen Herra, sanoo Herra, Herra, kun minä osoitan teissä pyhyyteni heidän silmäinsä edessä. </p>
<p id="v24"><sup><small>24</small></sup>  Minä otan teidät pois pakanakansoista ja kokoan teidät kaikista maista ja tuon teidät omaan maahanne. </p>
<p id="v25"><sup><small>25</small></sup>  Ja minä vihmon teidän päällenne puhdasta vettä, niin että te puhdistutte; kaikista saastaisuuksistanne ja kaikista kivijumalistanne minä teidät puhdistan. </p>
<p id="v26"><sup><small>26</small></sup>  Ja minä annan teille uuden sydämen, ja uuden hengen minä annan teidän sisimpäänne. Minä poistan teidän ruumiistanne kivisydämen ja annan teille lihasydämen. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Henkeni minä annan teidän sisimpäänne ja vaikutan sen, että te vaellatte minun käskyjeni mukaan, noudatatte minun oikeuksiani ja pidätte ne. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Niin te saatte asua maassa, jonka minä annoin teidän isillenne; ja te olette minun kansani, ja minä olen teidän Jumalanne. </p>
<p id="v29"><sup><small>29</small></sup>  Minä vapahdan teidät kaikista saastaisuuksistanne. Ja minä kutsun esiin viljan ja teen sen runsaaksi enkä anna teille nälänhätää. </p>
<p id="v30"><sup><small>30</small></sup>  Minä teen runsaaksi puitten hedelmän ja pellon sadon, niin ettette enää joudu kärsimään kansojen seassa herjausta nälän takia. </p>
<p id="v31"><sup><small>31</small></sup>  Niin te muistatte huonon vaelluksenne ja tekonne, jotka eivät olleet hyvät, ja teitä kyllästyttää oma itsenne rikostenne ja kauhistustenne tähden. </p>
<p id="v32"><sup><small>32</small></sup>  En minä teidän tähtenne sitä tee, sanoo Herra, Herra: se olkoon teille tiettävä. Hävetkää ja tuntekaa häpeätä vaelluksenne tähden, te Israelin heimo. </p>
<p id="v33"><sup><small>33</small></sup>  Näin sanoo Herra, Herra: Sinä päivänä, jona minä teidät puhdistan kaikista pahoista teoistanne, minä asutan kaupungit, ja rauniot rakennetaan jälleen, </p>
<p id="v34"><sup><small>34</small></sup>  ja autiomaa viljellään, sen sijaan että se on ollut autiona jokaisen ohitsekulkijan silmäin edessä. </p>
<p id="v35"><sup><small>35</small></sup>  Silloin sanotaan: 'Tästä maasta, joka oli autiona, on tullut kuin Eedenin puutarha; ja raunioina olleet, autiot ja maahan revityt kaupungit ovat varustettuja ja asuttuja'. <sup id="cite4"><a href="#fn4">[4]</a></sup></p>
<p id="v36"><sup><small>36</small></sup>  Niin tulevat pakanakansat, joita on jäljellä teidän ympärillänne, tietämään, että minä, Herra, rakennan jälleen alasrevityn ja istutan aution: minä, Herra, olen puhunut, ja minä teen sen. </p>
<p id="v37"><sup><small>37</small></sup>  Näin sanoo Herra, Herra: Vielä tätäkin annan Israelin heimon minulta anoa, että tekisin heille sen: minä lisään heille ihmisiä runsaasti kuin lammaslaumaa. </p>
<p id="v38"><sup><small>38</small></sup>  Niinkuin on pyhitettyjen uhrilammasten laumaa, niinkuin Jerusalemin lammaslaumaa sen juhlissa, niin tulevat raunioina olleet kaupungit täyteen ihmislaumaa. Ja niin he tulevat tietämään, että minä olen Herra." </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 36:26 <i>Jumala antaa uuden sydämen, hengen</i>: <a href="/fi/The_Urantia_Book/145#p2_7">U-k 145:2.7</a>.  <i>Transformation</i>: <a href="/fi/The_Urantia_Book/143#p2_4">U-k 143:2.4</a>. </li>
  <li id="fn2"><a href="#cite2">↑</a> 36:26-27 <i>Seuraa uutta opettajaa sydämissä</i>: <a href="/fi/The_Urantia_Book/181#p2_14">U-k 181:2.14</a>.  <i>Lähetä totuuden henki</i>: <a href="/fi/The_Urantia_Book/193#p5_2">U-k 193:5.2</a>.  <i>Totuuden Henki on oleva teidän kanssanne</i>: <a href="/fi/The_Urantia_Book/181#p2_24">U-k 181:2.24</a>.  <i>Minä lähetän henkeni</i>: <a href="/fi/The_Urantia_Book/180#p4_5">U-k 180:4.5</a>.  <i>Uusi opettaja sydämessä</i>: <a href="/fi/The_Urantia_Book/181#p2_17">U-k 181:2.17</a>.  <i>Lupaus lohduttajasta</i>: <a href="/fi/The_Urantia_Book/180#p3_3">U-k 180:3.3</a>.  <i>Jeesus vuodattaa henkensä</i>: <a href="/fi/The_Urantia_Book/141#p4_5">U-k 141:4.5</a>.  <i>Vuodata minun henkeni kaiken lihan päälle</i>: <a href="/fi/The_Urantia_Book/181#p1_4">U-k 181:1.4</a>.  <i>Kaada henkeä kaiken lihan päälle</i>: <a href="/fi/The_Urantia_Book/190#p5_4">U-k 190:5.4</a>.  <i>Uskovat yksinäiset ilman uutta sydäntä</i>: <a href="/fi/The_Urantia_Book/194#p2_2">U-k 194:2.2</a>.  <i>Uusi henki, joka elää ihmisten sydämissä</i>: <a href="/fi/The_Urantia_Book/121#p7_5">U-k 121:7.5</a>.  <i>Totuuden Henki puhdistaa sydämen</i>: <a href="/fi/The_Urantia_Book/194#p3_19">U-k 194:3.19</a>.  <i>Totuuden henki</i>: <a href="/fi/The_Urantia_Book/34#p5_5">U-k 34:5.5</a>.  <i>Totuuden henki</i>: <a href="/fi/The_Urantia_Book/32#p5_8">U-k 32:5.8</a>.  <i>Poika vuodatti hengen lihaan</i>: <a href="/fi/The_Urantia_Book/20#p1_6">U-k 20:1.6</a>.  <i>Henki vuodatetaan kaiken lihan päälle</i>: <a href="/fi/The_Urantia_Book/52#p5_6">U-k 52:5.6</a>.  <i>Totuuden henki</i>: <a href="/fi/The_Urantia_Book/21#p5_7">U-k 21:5.7</a>.  <i>Henki ihmisessä (Totuuden Henki)</i>: <a href="/fi/The_Urantia_Book/103#p1_6">U-k 103:1.6</a>.  <i>Totuuden Henki asuu sydämissä</i>: <a href="/fi/The_Urantia_Book/181#p1_5">U-k 181:1.5</a>.  <i>Totuuden henki</i>: <a href="/fi/The_Urantia_Book/20#p6_8">U-k 20:6.8</a>.  <i>Totuuden Henki lahjoitettu kaikille</i>: <a href="/fi/The_Urantia_Book/194#p3_6">U-k 194:3.6</a>.  <i>Totuuden henki</i>: <a href="/fi/The_Urantia_Book/191#p6_3">U-k 191:6.3</a>.  <i>Toinen opettaja, Totuuden Henki</i>: <a href="/fi/The_Urantia_Book/176#p4_3">U-k 176:4.3</a>.  <i>Totuuden henki</i>: <a href="/fi/The_Urantia_Book/120#p2_4">U-k 120:2.4</a>.  <i>Totuuden henki</i>: <a href="/fi/The_Urantia_Book/146#p3_6">U-k 146:3.6</a>.  <i>Totuuden henki</i>: <a href="/fi/The_Urantia_Book/180#p6_3">U-k 180:6.3</a>.  <i>Totuuden henki</i>: <a href="/fi/The_Urantia_Book/137#p8_7">U-k 137:8.7</a>.  <i>Totuuden henki</i>: <a href="/fi/The_Urantia_Book/120#p2_6">U-k 120:2.6</a>.  <i>Totuuden henki</i>: <a href="/fi/The_Urantia_Book/34#p4_1">U-k 34:4.1</a>.  <i>Totuuden henki</i>: <a href="/fi/The_Urantia_Book/34#p7_1">U-k 34:7.1</a>. </li>
  <li id="fn3"><a href="#cite3">↑</a> 36:27 <i>Osa 3: Henki puhuu sisältä</i>: <a href="/fi/The_Urantia_Book/3#p1_4">U-k 3:1.4</a>.  <i>Hän asuu meissä</i>: <a href="/fi/The_Urantia_Book/3#p1_4">U-k 3:1.4</a>. </li>
  <li id="fn4"><a href="#cite4">↑</a> 36:35 <i>Eedenin puutarha</i>: <a href="/fi/The_Urantia_Book/43#p6_2">U-k 43:6.2</a>. </li>
</ol>
</div>
