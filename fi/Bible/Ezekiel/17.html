<!--
title: Hesekielin kirja - Luku 17
description: 
published: true
date: 2023-11-8T20:28:17Z
tags: bible, bible—ezekiel
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Ezekiel/16">
          <span class="mdi mdi-arrow-left-drop-circle"></span><span class="pl-2">Hesekielin kirja - Luku 16</span>
        </a>
        </td>
        <td>
        <a href="/fi/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Ezekiel/18">
          <span class="pr-2">Hesekielin kirja - Luku 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja minulle tuli tämä Herran sana: </p>
<p id="v2"><sup><small>2</small></sup>  "Ihmislapsi, esitä arvoitus ja lausu vertaus Israelin heimolle </p>
<p id="v3"><sup><small>3</small></sup>  ja sano: Näin sanoo Herra, Herra: Suuri kotka, suurisiipinen, pitkäsulkainen, täysihöyheninen, kirjava, tuli Libanonille ja otti latvuksen setripuusta. </p>
<p id="v4"><sup><small>4</small></sup>  Hän taittoi siitä latvalehvän ja vei sen kauppiasten maahan, asetti sen kauppurien kaupunkiin. </p>
<p id="v5"><sup><small>5</small></sup>  Sitten hän otti siitä maasta taimen ja pani sen kylvöpeltoon. Hän otti sen ja pani pajuksi runsaan veden ääreen. </p>
<p id="v6"><sup><small>6</small></sup>  Se versoi, ja siitä tuli rehevä viinipuu, matalakasvuinen; sen oksien tuli kääntyä kotkaan päin ja sen juurten olla hänen allansa. Siitä tuli viinipuu, se teki haaroja, työnsi oksia. </p>
<p id="v7"><sup><small>7</small></sup>  Mutta oli toinen suuri kotka, suurisiipinen, runsashöyheninen; ja katso, tämä viinipuu ojensi juurensa sitä kotkaa kohti ja työnsi oksansa siihen päin, sen kasteltaviksi, siitä penkereestä, johon se oli istutettu. </p>
<p id="v8"><sup><small>8</small></sup>  Se oli istutettu hyvään peltoon, runsaan veden ääreen, että se tekisi lehviä, kantaisi hedelmää ja tulisi ihanaksi viinipuuksi. </p>
<p id="v9"><sup><small>9</small></sup>  Sano: Näin sanoo Herra, Herra: Menestyyköhän se? Eiköhän kotka kisko ylös sen juuria ja raasta sen hedelmiä; niin että kaikki siitä versoneet lehdet kuivuvat ja puu kuivuu? Eikä tarvita suurta voimaa, ei paljoa väkeä sen nostamiseksi juuriltansa. </p>
<p id="v10"><sup><small>10</small></sup>  Katso, istutettu se on - menestyyköhän se? Eiköhän se kuivu, kun siihen käy itätuuli, kuivu penkereessä, jossa se versoi?" </p>
<p id="v11"><sup><small>11</small></sup>  Ja minulle tuli tämä Herran sana: </p>
<p id="v12"><sup><small>12</small></sup>  "Sano uppiniskaiselle suvulle: Ettekö te tiedä, mitä tämä tarkoittaa? Sano: Katso, Baabelin kuningas tuli Jerusalemiin, otti sen kuninkaan ja päämiehet ja vei heidät luoksensa Baabeliin. </p>
<p id="v13"><sup><small>13</small></sup>  Ja hän otti yhden kuninkaallisesta suvusta, teki hänen kanssansa liiton ja otti häneltä valan, mutta maan mahtavat hän vei mukanaan, </p>
<p id="v14"><sup><small>14</small></sup>  että valtakunta tulisi vähäpätöiseksi eikä kohoaisi, että se pitäisi liittonsa ja liitto pysyisi. </p>
<p id="v15"><sup><small>15</small></sup>  Mutta hän kapinoi häntä vastaan ja laittoi lähettiläänsä Egyptiin, että hänelle annettaisiin hevosia ja paljon väkeä. Menestyyköhän se, pelastuukohan se, joka tällaista tekee? Pelastuuko se, joka liiton rikkoo? </p>
<p id="v16"><sup><small>16</small></sup>  Niin totta kuin minä elän, sanoo Herra, Herra: sen kuninkaan asuinpaikalla, joka hänet kuninkaaksi teki, jonka valan hän on halpana pitänyt ja jonka liiton hän on rikkonut, sen luona, keskellä Baabelia, hänen totisesti on kuoltava. </p>
<p id="v17"><sup><small>17</small></sup>  Ja farao suurella sotajoukollaan ja paljolla väellään ei tee mitään hänen hyväkseen sodassa, kun luodaan valli ja rakennetaan saartovarusteet paljojen ihmisten hävittämiseksi. </p>
<p id="v18"><sup><small>18</small></sup>  Hän piti halpana valan ja rikkoi liiton; katso, vaikka oli kättä lyönyt, hän teki kaiken tämän - ei hän pelastu. </p>
<p id="v19"><sup><small>19</small></sup>  Sentähden, näin sanoo Herra, Herra: Niin totta kuin minä elän, niin valani, jonka hän halpana piti, ja liittoni, jonka hän rikkoi, minä annan totisesti tulla hänen päänsä päälle. </p>
<p id="v20"><sup><small>20</small></sup>  Minä levitän verkkoni hänen ylitsensä, ja hän takertuu minun pyydykseeni. Minä vien hänet Baabeliin ja käyn siellä oikeutta hänen kanssansa hänen uskottomuudestaan, jota hän on osoittanut minua kohtaan. </p>
<p id="v21"><sup><small>21</small></sup>  Ja kaikki hänen pakolaisensa kaikista hänen sotajoukoistaan kaatuvat miekkaan, ja jäljellejääneet hajotetaan kaikkiin tuuliin. Ja te tulette tietämään, että minä, Herra, olen puhunut. </p>
<p id="v22"><sup><small>22</small></sup>  Näin sanoo Herra, Herra: Mutta minä otan yhden latvuksen siitä korkeasta setripuusta ja istutan sen; hennon latvalehvän minä siitä taitan ja istutan korkealle ja jyrkälle vuorelle. </p>
<p id="v23"><sup><small>23</small></sup>  Israelin vuoren korkeuteen minä sen istutan: ja se kantaa lehviä ja tekee hedelmää, ja siitä tulee mahtava setri. Ja sen alla asuvat kaikki linnut, kaikki, mitä siivekästä on; ne asuvat sen oksain varjossa. </p>
<p id="v24"><sup><small>24</small></sup>  Ja kaikki metsän puut tulevat tietämään, että minä olen Herra, joka teen korkean puun matalaksi ja matalan puun korkeaksi, tuoreen puun kuivaksi ja kuivan puun kukoistavaksi. Minä, Herra, Herra, olen puhunut, ja minä sen teen." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Ezekiel/16">
          <span class="mdi mdi-arrow-left-drop-circle"></span><span class="pl-2">Hesekielin kirja - Luku 16</span>
        </a>
        </td>
        <td>
        <a href="/fi/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Ezekiel/18">
          <span class="pr-2">Hesekielin kirja - Luku 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
