<!--
title: Hesekielin kirja - Luku 28
description: 
published: true
date: 2022-10-6T10:23:21Z
tags: bible, bible—ezekiel
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ezekiel/27">Hesekielin kirja - Luku 27</a></td>
        <td><a href="/fi/Bible/Ezekiel/Index">Indeksi</a></td>
        <td><a href="/fi/Bible/Ezekiel/29">Hesekielin kirja - Luku 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja minulle tuli tämä Herran sana: </p>
<p id="v2"><sup><small>2</small></sup>  "Ihmislapsi, sano Tyyron ruhtinaalle: Näin sanoo Herra, Herra: Koska sinun sydämesi on ylpistynyt ja sinä sanot: 'Minä olen jumala, jumalain istuimella minä istun merten sydämessä', ja olet kuitenkin ihminen, et jumala, vaikka omasta mielestäsi olet jumalan vertainen - </p>
<p id="v3"><sup><small>3</small></sup>  ja katso, viisaampi sinä oletkin kuin Daniel, ei mikään salaisuus ole sinulta pimitetty; </p>
<p id="v4"><sup><small>4</small></sup>  viisaudessasi ja ymmärtäväisyydessäsi olet hankkinut itsellesi rikkautta, hankkinut kultaa ja hopeata aarreaittoihisi, </p>
<p id="v5"><sup><small>5</small></sup>  ja suuressa viisaudessasi olet kaupankäynnillä kartuttanut rikkautesi, ja niin sinun sydämesi on ylpistynyt rikkaudestasi - </p>
<p id="v6"><sup><small>6</small></sup>  sentähden, näin sanoo Herra, Herra: Koska omasta mielestäsi olet jumalan vertainen, </p>
<p id="v7"><sup><small>7</small></sup>  sentähden, katso, minä tuon sinun kimppuusi muukalaiset, julmimmat pakanoista; he paljastavat miekkansa sinun viisautesi kauneutta vastaan ja häpäisevät sinun ihanuutesi. </p>
<p id="v8"><sup><small>8</small></sup>  He syöksevät sinut alas kuoppaan, ja sinä kuolet, niinkuin kaadetut kuolevat, merten sydämessä. </p>
<p id="v9"><sup><small>9</small></sup>  Vieläköhän sanot surmaajasi edessä: 'Minä olen jumala', kun kuitenkin olet ihminen, et jumala, kaatajaisi käsissä? </p>
<p id="v10"><sup><small>10</small></sup>  Niinkuin kuolevat ympärileikkaamattomat, niin sinä kuolet muukalaisten käden kautta. Sillä minä olen puhunut, sanoo Herra, Herra." </p>
<p id="v11"><sup><small>11</small></sup>  Ja minulle tuli tämä Herran sana: </p>
<p id="v12"><sup><small>12</small></sup>  "Ihmislapsi, viritä itkuvirsi Tyyron kuninkaasta ja sano hänelle: Näin sanoo Herra, Herra: Sinä olet sopusuhtaisuuden sinetti, täynnä viisautta, täydellinen kauneudessa. </p>
<p id="v13"><sup><small>13</small></sup>  Eedenissä, Jumalan puutarhassa, sinä olit. Peitteenäsi olivat kaikkinaiset kalliit kivet; karneolia, topaasia ja jaspista, krysoliittia, onyksia ja berylliä, safiiria, rubiinia ja smaragdia sekä kultaa olivat upotus- ja syvennystyöt sinussa, valmistetut sinä päivänä, jona sinut luotiin. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Sinä olit kerubi, laajalti suojaavainen, ja minä asetin sinut pyhälle vuorelle; sinä olit jumal'olento ja käyskentelit säihkyväin kivien keskellä. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Nuhteeton sinä olit vaellukseltasi siitä päivästä, jona sinut luotiin, siihen saakka, kunnes sinussa löydettiin vääryys. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Suuressa kaupankäynnissäsi tuli sydämesi täyteen väkivaltaa, ja sinä teit syntiä. Niin minä karkoitin sinut häväistynä Jumalan vuorelta ja hävitin sinut, suojaava kerubi, pois säihkyväin kivien keskeltä. <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  Sinun sydämesi ylpistyi sinun kauneudestasi, ihanuutesi tähden sinä kadotit viisautesi. Minä viskasin sinut maahan, annoin sinut alttiiksi kuninkaille, heidän silmänherkukseen. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Paljoilla synneilläsi, tekemällä vääryyttä kaupoissasi, sinä olet häväissyt pyhäkkösi. Niin minä annoin sinun keskeltäsi puhjeta tulen; se kulutti sinut. Ja minä panin sinut tuhaksi maahan kaikkien silmäin edessä, jotka sinut näkivät. </p>
<p id="v19"><sup><small>19</small></sup>  Kaikki tuttavasi kansojen seassa ovat tyrmistyneet sinun tähtesi. Kauhuksi olet sinä tullut, eikä sinua enää ole, hamaan ikiaikoihin asti." <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Ja minulle tuli tämä Herran sana: </p>
<p id="v21"><sup><small>21</small></sup>  "Ihmislapsi, käännä kasvosi Siidonia kohti ja ennusta sitä vastaan </p>
<p id="v22"><sup><small>22</small></sup>  ja sano: Näin sanoo Herra, Herra: Katso, minä käyn sinun kimppuusi, Siidon, ja näytän kunniani sinun keskuudessasi. Ja he tulevat tietämään, että minä olen Herra, kun minä siinä panen toimeen tuomiot ja näytän siinä pyhyyteni. </p>
<p id="v23"><sup><small>23</small></sup>  Minä lähetän sinne ruton ja verta sen kaduille, ja kaatuneita on viruva sen keskellä, kaatuneita miekkaan, joka käy sen kimppuun joka taholta. Ja he tulevat tietämään, että minä olen Herra. </p>
<p id="v24"><sup><small>24</small></sup>  Sitten ei Israelin heimolle enää ole pistävänä orjantappurana eikä vaivaavana ohdakkeena yksikään sen naapureista, jotka ovat heitä halveksineet. Ja he tulevat tietämään, että minä olen Herra, Herra. </p>
<p id="v25"><sup><small>25</small></sup>  Näin sanoo Herra, Herra: Kun minä kokoan Israelin heimon kansoista, joitten sekaan he ovat hajotetut, silloin minä näytän pyhyyteni heissä pakanakansain silmien edessä, ja he saavat asua maassansa, jonka minä annoin palvelijalleni Jaakobille. </p>
<p id="v26"><sup><small>26</small></sup>  He asuvat siinä turvallisesti ja rakentavat taloja ja istuttavat viinitarhoja. Turvallisesti he asuvat, kun minä panen toimeen tuomiot kaikille heidän naapureillensa, jotka ovat heitä halveksineet. Ja he tulevat tietämään, että minä olen Herra, heidän Jumalansa." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ezekiel/27">Hesekielin kirja - Luku 27</a></td>
        <td><a href="/fi/Bible/Ezekiel/Index">Indeksi</a></td>
        <td><a href="/fi/Bible/Ezekiel/29">Hesekielin kirja - Luku 29</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 28:13 <i>Jumalan puutarhat</i>: <a href="/fi/The_Urantia_Book/43#p6_1">U-k 43:6.1</a>. </li>
  <li id="fn2"><a href="#cite2">↑</a> 28:14 <i>Jumalan pyhät vuoret</i>: <a href="/fi/The_Urantia_Book/53#p1_1">U-k 53:1.1</a>. </li>
  <li id="fn3"><a href="#cite3">↑</a> 28:15 <i>Olit täydellinen, kunnes</i>: <a href="/fi/The_Urantia_Book/53#p1_1">U-k 53:1.1</a>. </li>
  <li id="fn4"><a href="#cite4">↑</a> 28:16-19 <i>Kapinallisten asema</i>: <a href="/fi/The_Urantia_Book/53#p9_6">U-k 53:9.6</a>. </li>
  <li id="fn5"><a href="#cite5">↑</a> 28:17 <i>Lucifer on ylpeä kauneudestaan</i>: <a href="/fi/The_Urantia_Book/53#p1_3">U-k 53:1.3</a>.  <i>Ylpeys ja harha</i>: <a href="/fi/The_Urantia_Book/53#p2_5">U-k 53:2.5</a>. </li>
  <li id="fn6"><a href="#cite6">↑</a> 28:19 <i>Tuttuja hämmästynyt</i>: <a href="/fi/The_Urantia_Book/53#p9_7">U-k 53:9.7</a>. </li>
</ol>
</div>
