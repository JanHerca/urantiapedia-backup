<!--
title: Ruutin kirja - Luku 3
description: 
published: true
date: 2022-10-6T10:23:20Z
tags: bible, bible—ruth
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ruth/2">Ruutin kirja - Luku 2</a></td>
        <td><a href="/fi/Bible/Ruth/Index">Indeksi</a></td>
        <td><a href="/fi/Bible/Ruth/4">Ruutin kirja - Luku 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Niin Noomi, hänen anoppinsa, sanoi hänelle: "Tyttäreni, minäpä hankin sinulle turvapaikan, että sinun kävisi hyvin. </p>
<p id="v2"><sup><small>2</small></sup>  Onhan Booas, jonka palvelijattarien kanssa olit, sukulaisemme; katso, hän viskaa tänä yönä ohria puimatantereella. </p>
<p id="v3"><sup><small>3</small></sup>  Niin peseydy nyt ja voitele itsesi ja pukeudu ja mene puimatantereelle; mutta älä näyttäydy hänelle, ennenkuin hän on syönyt ja juonut. </p>
<p id="v4"><sup><small>4</small></sup>  Kun hän panee maata, niin katso, mihin paikkaan hän panee maata, ja mene ja nosta peitettä hänen jalkojensa kohdalta ja pane siihen maata; hän sanoo sitten sinulle, mitä sinun on tehtävä." </p>
<p id="v5"><sup><small>5</small></sup>  Ruut vastasi hänelle: "Minä teen kaiken, mitä sanot". </p>
<p id="v6"><sup><small>6</small></sup>  Niin hän meni alas puimatantereelle ja teki aivan niin, kuin hänen anoppinsa oli häntä käskenyt. </p>
<p id="v7"><sup><small>7</small></sup>  Ja kun Booas oli syönyt ja juonut, tuli hänen sydämensä iloiseksi, ja hän meni maata viljakasan ääreen. Ja Ruut tuli hiljaa ja nosti peitettä hänen jalkojensa kohdalta ja pani siihen maata. </p>
<p id="v8"><sup><small>8</small></sup>  Puoliyön aikana mies säikähti ja kumartui eteenpäin; ja katso, nainen makasi hänen jalkapohjissaan. </p>
<p id="v9"><sup><small>9</small></sup>  Ja hän kysyi: "Kuka sinä olet?" Hän vastasi: "Minä olen Ruut, palvelijattaresi. Levitä liepeesi palvelijattaresi yli, sillä sinä olet minun sukulunastajani." </p>
<p id="v10"><sup><small>10</small></sup>  Hän sanoi: "Herra siunatkoon sinua, tyttäreni! Sinä olet osoittanut sukurakkauttasi nyt viimeksi vielä kauniimmin kuin aikaisemmin, kun et ole kulkenut nuorten miesten jäljessä, et köyhien etkä rikkaitten. </p>
<p id="v11"><sup><small>11</small></sup>  Ja nyt, tyttäreni, älä pelkää; kaiken, mitä sanot, teen minä sinulle. Sillä minun kansani portissa jokainen tietää sinut kunnialliseksi naiseksi. </p>
<p id="v12"><sup><small>12</small></sup>  Totta on, että minä olen sinun sukulunastajasi, mutta on vielä toinen sukulunastaja, joka on läheisempi kuin minä. </p>
<p id="v13"><sup><small>13</small></sup>  Jää tähän yöksi; jos hän huomenna lunastaa sinut, niin hyvä; lunastakoon. Mutta jollei hän halua lunastaa sinua, niin minä lunastan sinut, niin totta kuin Herra elää. Lepää siinä aamuun asti." </p>
<p id="v14"><sup><small>14</small></sup>  Niin hän lepäsi hänen jalkapohjissaan aamuun asti, mutta nousi, ennenkuin kukaan vielä voi tuntea toisensa. Ja Booas ajatteli: "Älköön tulko tunnetuksi, että tuo nainen on tullut tänne puimatantereelle". </p>
<p id="v15"><sup><small>15</small></sup>  Ja hän sanoi: "Anna tänne vaippa, joka on ylläsi, ja pidä sitä". Ja Ruut piti sitä. Silloin hän mittasi siihen kuusi mittaa ohria ja pani ne hänen selkäänsä. Ja hän meni kaupunkiin. </p>
<p id="v16"><sup><small>16</small></sup>  Ja Ruut tuli anoppinsa luo, joka sanoi: "Kuinka kävi, tyttäreni?" Niin hän kertoi hänelle kaikki, mitä mies oli hänelle tehnyt; </p>
<p id="v17"><sup><small>17</small></sup>  ja hän sanoi: "Nämä kuusi mittaa ohria hän antoi minulle, sanoen: 'Et saa mennä tyhjin käsin anoppisi luo'". </p>
<p id="v18"><sup><small>18</small></sup>  Silloin Noomi sanoi: "Pysy alallasi, tyttäreni, kunnes saat tietää, kuinka asia päättyy; sillä mies ei suo itselleen lepoa, ennenkuin hän tänä päivänä saattaa asian päätökseen". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ruth/2">Ruutin kirja - Luku 2</a></td>
        <td><a href="/fi/Bible/Ruth/Index">Indeksi</a></td>
        <td><a href="/fi/Bible/Ruth/4">Ruutin kirja - Luku 4</a></td>
      </tr>
    </tbody>
  </table>
</figure>
