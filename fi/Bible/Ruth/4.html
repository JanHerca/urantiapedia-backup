<!--
title: Ruutin kirja - Luku 4
description: 
published: true
date: 2022-10-6T10:23:20Z
tags: bible, bible—ruth
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ruth/3">Ruutin kirja - Luku 3</a></td>
        <td><a href="/fi/Bible/Ruth/Index">Indeksi</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta Booas meni kaupungin porttiin ja istuutui sinne. Ja katso, sukulunastaja, josta Booas oli puhunut, kulki siitä ohitse; ja Booas sanoi: "Sinä siellä, poikkea tänne istumaan". Hän poikkesi ja istui siihen. </p>
<p id="v2"><sup><small>2</small></sup>  Senjälkeen Booas otti kaupungin vanhimpia kymmenen miestä ja sanoi: "Istukaa tähän". Ja he istuivat. </p>
<p id="v3"><sup><small>3</small></sup>  Sitten Booas sanoi sukulunastajalle: "Sen peltopalstan, joka oli veljellämme Elimelekillä, on Noomi, joka on palannut Mooabin maasta, myynyt. </p>
<p id="v4"><sup><small>4</small></sup>  Sentähden ajattelin: minä ilmoitan siitä sinulle ja sanon: osta se tässä saapuvilla olevien ja minun kansani vanhimpien läsnäollessa. Jos tahdot sen lunastaa sukuun, niin lunasta. Mutta ellet tahdo sitä lunastaa, niin ilmoita minulle, että saan sen tietää; sillä ei ole ketään muuta sukulunastajaa kuin sinä, ja sinun jälkeesi minä." Hän sanoi: "Minä lunastan sen". </p>
<p id="v5"><sup><small>5</small></sup>  Niin Booas sanoi: "Ostaessasi pellon Noomilta ostat sen myöskin mooabilaiselta Ruutilta, vainajan leskeltä, ja sinun on pysytettävä vainajan nimi hänen perintöosassaan". </p>
<p id="v6"><sup><small>6</small></sup>  Silloin sanoi sukulunastaja: "En voi lunastaa sitä itselleni, sillä siten minä turmelisin oman perintöosani. Lunasta sinä itsellesi, mitä minun olisi lunastettava; minä en voi sitä tehdä." </p>
<p id="v7"><sup><small>7</small></sup>  Muinoin oli Israelissa lunastus- ja vaihtokauppoja vahvistettaessa tapa tällainen: riisuttiin kenkä ja annettiin toiselle; tätä käytettiin Israelissa todistuksena. </p>
<p id="v8"><sup><small>8</small></sup>  Niin sukulunastaja sanoi Booaalle: "Osta sinä se itsellesi". Ja hän veti kengän jalastaan. </p>
<p id="v9"><sup><small>9</small></sup>  Silloin sanoi Booas vanhimmille ja kaikelle kansalle: "Te olette tänään todistajina, että minä ostan Noomilta kaiken Elimelekin ja kaiken Kiljonin ja Mahlonin omaisuuden. </p>
<p id="v10"><sup><small>10</small></sup>  Samalla minä olen ostanut myös mooabilaisen Ruutin, Mahlonin lesken, vaimokseni, pysyttääkseni vainajan nimen hänen perintöosassaan, ettei vainajan nimi häviäisi hänen veljiensä keskuudesta eikä hänen kotipaikkansa portista; sen todistajat te olette tänä päivänä." <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Niin kaikki kansa, joka oli portissa saapuvilla, ja vanhimmat sanoivat: "Me olemme sen todistajat. Suokoon Herra, että vaimo, joka tulee taloosi, tulisi Raakelin ja Leean kaltaiseksi, jotka molemmat rakensivat Israelin huoneen. Tee väkeviä tekoja Efratassa ja saata nimesi kuuluisaksi Beetlehemissä. </p>
<p id="v12"><sup><small>12</small></sup>  Ja tulkoon niistä jälkeläisistä, jotka Herra antaa sinulle tästä nuoresta naisesta, sinulle suku, Pereksen suvun kaltainen, hänen, jonka Taamar synnytti Juudalle." </p>
<p id="v13"><sup><small>13</small></sup>  Niin Booas otti Ruutin, ja tämä tuli hänen vaimokseen. Ja hän yhtyi häneen; ja Herra antoi hänen tulla raskaaksi, ja hän synnytti pojan. </p>
<p id="v14"><sup><small>14</small></sup>  Silloin vaimot sanoivat Noomille: "Kiitetty olkoon Herra, joka tänä päivänä salli sinun saada sukulunastajan. Hänen nimensä tulee kuuluisaksi Israelissa. </p>
<p id="v15"><sup><small>15</small></sup>  Hän on virvoittava sinua, ja hänestä on tuleva sinun vanhuutesi tuki, sillä miniäsi, joka rakastaa sinua, on hänet synnyttänyt, hän, joka on sinulle parempi kuin seitsemän poikaa." </p>
<p id="v16"><sup><small>16</small></sup>  Niin Noomi otti lapsen, pani sen helmaansa ja rupesi sen hoitajaksi. </p>
<p id="v17"><sup><small>17</small></sup>  Ja naapurivaimot antoivat lapselle nimen, sanoen: "Noomille on syntynyt poika". Ja he panivat hänen nimekseen Oobed. Hänestä tuli Iisain, Daavidin isän, isä. </p>
<p id="v18"><sup><small>18</small></sup>  Tämä on Pereksen sukuluettelo: Perekselle syntyi Hesron. </p>
<p id="v19"><sup><small>19</small></sup>  Hesronille syntyi Raam, ja Raamille syntyi Amminadab. </p>
<p id="v20"><sup><small>20</small></sup>  Amminadabille syntyi Nahson, ja Nahsonille syntyi Salma. </p>
<p id="v21"><sup><small>21</small></sup>  Salmalle syntyi Booas, ja Booaalle syntyi Oobed. </p>
<p id="v22"><sup><small>22</small></sup>  Oobedille syntyi Iisai, ja Iisaille syntyi Daavid. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ruth/3">Ruutin kirja - Luku 3</a></td>
        <td><a href="/fi/Bible/Ruth/Index">Indeksi</a></td>
        <td> </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 4:10 <i>Naiset omaisuutena</i>: <a href="/fi/The_Urantia_Book/82#p3_4">U-k 82:3.4</a>. </li>
</ol>
</div>
