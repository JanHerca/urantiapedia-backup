<!--
title: Apostolien teot - Luku 20
description: 
published: true
date: 2023-11-8T20:28:17Z
tags: bible, bible—acts of the apostles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Acts_of_the_Apostles/19">
          <span class="mdi mdi-arrow-left-drop-circle"></span><span class="pl-2">Apostolien teot - Luku 19</span>
        </a>
        </td>
        <td>
        <a href="/fi/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Acts_of_the_Apostles/21">
          <span class="pr-2">Apostolien teot - Luku 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kun meteli oli asettunut, kutsui Paavali opetuslapset luoksensa; ja rohkaistuaan heitä hän jätti heidät hyvästi ja lähti matkustamaan Makedoniaan. </p>
<p id="v2"><sup><small>2</small></sup>  Ja kuljettuaan niiden paikkakuntien läpi ja puhuttuaan siellä monta kehoituksen sanaa hän tuli Kreikkaan. </p>
<p id="v3"><sup><small>3</small></sup>  Siellä hän oleskeli kolme kuukautta. Ja kun juutalaiset olivat tehneet häntä vastaan salahankkeen hänen aikoessaan lähteä meritse Syyriaan, päätti hän tehdä paluumatkansa Makedonian kautta. </p>
<p id="v4"><sup><small>4</small></sup>  Ja häntä seurasivat berealainen Soopater, Pyrruksen poika, ja tessalonikalaisista Aristarkus ja Sekundus, derbeläinen Gaius, Timoteus sekä aasialaiset Tykikus ja Trofimus. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Nämä menivät edeltä ja odottivat meitä Trooaassa; </p>
<p id="v6"><sup><small>6</small></sup>  mutta me purjehdimme happamattoman leivän juhlan jälkeen Filippistä ja tulimme viidentenä päivänä heidän luoksensa Trooaaseen ja viivyimme siellä seitsemän päivää. </p>
<p id="v7"><sup><small>7</small></sup>  Ja kun viikon ensimmäisenä päivänä olimme kokoontuneet murtamaan leipää, niin Paavali, joka seuraavana päivänä aikoi matkustaa pois, keskusteli heidän kanssansa ja pitkitti puhettaan puoliyöhön saakka. </p>
<p id="v8"><sup><small>8</small></sup>  Ja monta lamppua oli palamassa yläsalissa, jossa me olimme koolla. </p>
<p id="v9"><sup><small>9</small></sup>  Niin eräs nuorukainen, nimeltä Eutykus, istui ikkunalla, ja kun Paavalin puhe kesti niin kauan, vaipui hän sikeään uneen ja putosi unen vallassa kolmannesta kerroksesta maahan; ja hänet nostettiin ylös kuolleena. </p>
<p id="v10"><sup><small>10</small></sup>  Mutta Paavali meni alas, heittäytyi hänen ylitsensä, kiersi kätensä hänen ympärilleen ja sanoi: "Älkää hätäilkö, sillä hänessä on vielä henki". </p>
<p id="v11"><sup><small>11</small></sup>  Niin hän meni jälleen ylös, mursi leipää ja söi; ja hän puhui kauan heidän kanssansa, päivän koittoon asti, ja lähti sitten matkalle. </p>
<p id="v12"><sup><small>12</small></sup>  Ja he veivät pojan sieltä elävänä ja tulivat suuresti lohdutetuiksi. </p>
<p id="v13"><sup><small>13</small></sup>  Mutta me menimme edeltäpäin ja astuimme laivaan ja purjehdimme Assoon. Sieltä aioimme ottaa Paavalin laivaan, sillä hän oli niin määrännyt, aikoen itse kulkea maitse. </p>
<p id="v14"><sup><small>14</small></sup>  Ja kun hän yhtyi meihin Assossa, otimme hänet laivaan ja kuljimme Mityleneen. </p>
<p id="v15"><sup><small>15</small></sup>  Sieltä me purjehdimme ja saavuimme toisena päivänä Kion kohdalle; seuraavana päivänä laskimme Samoon ja tulimme sen jälkeisenä päivänä Miletoon. </p>
<p id="v16"><sup><small>16</small></sup>  Sillä Paavali oli päättänyt purjehtia Efeson ohitse, ettei häneltä kuluisi aikaa Aasiassa; sillä hän kiiruhti joutuakseen, jos suinkin mahdollista, helluntaiksi Jerusalemiin. </p>
<p id="v17"><sup><small>17</small></sup>  Mutta Miletosta hän lähetti sanan Efesoon ja kutsui tykönsä seurakunnan vanhimmat. </p>
<p id="v18"><sup><small>18</small></sup>  Ja kun he saapuivat hänen tykönsä, sanoi hän heille: "Te tiedätte ensimmäisestä päivästä asti, kun minä Aasiaan tulin, miten minä kaiken aikaa olen ollut teidän kanssanne; </p>
<p id="v19"><sup><small>19</small></sup>  kuinka minä olen palvellut Herraa kaikella nöyryydellä ja kyynelillä, koettelemuksissa, jotka ovat kohdanneet minua juutalaisten salahankkeiden tähden; </p>
<p id="v20"><sup><small>20</small></sup>  kuinka minä en ole vetäytynyt pois julistamasta teille sitä, mikä hyödyllistä on, ja opettamasta teitä sekä julkisesti että huone huoneelta, </p>
<p id="v21"><sup><small>21</small></sup>  vaan olen todistanut sekä juutalaisille että kreikkalaisille parannusta kääntymyksessä Jumalan puoleen ja uskoa meidän Herraamme Jeesukseen Kristukseen. </p>
<p id="v22"><sup><small>22</small></sup>  Ja nyt, katso, minä matkustan, sidottuna hengessä, Jerusalemiin, enkä tiedä, mikä minua siellä kohtaa. </p>
<p id="v23"><sup><small>23</small></sup>  Sen vain tiedän, että Pyhä Henki jokaisessa kaupungissa todistaa minulle ja sanoo, että kahleet ja ahdistukset minua odottavat. </p>
<p id="v24"><sup><small>24</small></sup>  En minä kuitenkaan pidä henkeäni itselleni minkään arvoisena, kunhan vain täytän juoksuni ja sen viran, jonka minä Herralta Jeesukselta olen saanut: Jumalan armon evankeliumin todistamisen. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Ja nyt, katso, minä tiedän, ettette enää saa nähdä minun kasvojani, ei kukaan teistä, joiden keskuudessa minä olen vaeltanut ja saarnannut valtakuntaa. </p>
<p id="v26"><sup><small>26</small></sup>  Sentähden minä todistan teille tänä päivänä, että minä olen viaton kaikkien vereen. </p>
<p id="v27"><sup><small>27</small></sup>  Sillä minä en ole vetäytynyt pois julistamasta teille kaikkea Jumalan tahtoa. </p>
<p id="v28"><sup><small>28</small></sup>  Ottakaa siis itsestänne vaari ja kaikesta laumasta, johon Pyhä Henki on teidät pannut kaitsijoiksi, paimentamaan Herran seurakuntaa, jonka hän omalla verellänsä on itselleen ansainnut. <sup id="cite3"><a href="#fn3">[3]</a></sup></p>
<p id="v29"><sup><small>29</small></sup>  Minä tiedän, että minun lähtöni jälkeen teidän keskuuteenne tulee julmia susia, jotka eivät laumaa säästä, </p>
<p id="v30"><sup><small>30</small></sup>  ja teidän omasta joukostanne nousee miehiä, jotka väärää puhetta puhuvat, vetääkseen opetuslapset mukaansa. </p>
<p id="v31"><sup><small>31</small></sup>  Valvokaa sentähden ja muistakaa, että minä olen kolme vuotta lakkaamatta yötä ja päivää kyynelin neuvonut teitä itsekutakin. </p>
<p id="v32"><sup><small>32</small></sup>  Ja nyt minä uskon teidät Jumalan ja hänen armonsa sanan haltuun, hänen, joka on voimallinen rakentamaan teitä ja antamaan teille perintöosan kaikkien pyhitettyjen joukossa. <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  En minä ole halunnut kenenkään hopeata tai kultaa tai vaatteita; </p>
<p id="v34"><sup><small>34</small></sup>  te tiedätte itse, että nämä minun käteni ovat työllänsä hankkineet, mitä minä ja seuralaiseni olemme tarvinneet. </p>
<p id="v35"><sup><small>35</small></sup>  Kaikessa minä olen osoittanut teille, että näin työtä tehden tulee huolehtia heikoista ja muistaa nämä Herran Jeesuksen sanat, jotka hän itse sanoi: 'Autuaampi on antaa kuin ottaa'." <sup id="cite5"><a href="#fn5">[5]</a></sup></p>
<p id="v36"><sup><small>36</small></sup>  Ja tämän sanottuaan hän polvistui ja rukoili kaikkien heidän kanssansa. </p>
<p id="v37"><sup><small>37</small></sup>  Ja he ratkesivat kaikki haikeasti itkemään ja lankesivat Paavalin kaulaan ja suutelivat häntä, <sup id="cite6"><a href="#fn6">[6]</a></sup></p>
<p id="v38"><sup><small>38</small></sup>  ja enimmän suretti heitä se sana, jonka hän oli sanonut, etteivät he enää saisi nähdä hänen kasvojansa. Ja he saattoivat hänet laivaan. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Acts_of_the_Apostles/19">
          <span class="mdi mdi-arrow-left-drop-circle"></span><span class="pl-2">Apostolien teot - Luku 19</span>
        </a>
        </td>
        <td>
        <a href="/fi/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Acts_of_the_Apostles/21">
          <span class="pr-2">Apostolien teot - Luku 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 20:4 <i>Gaius</i>: <a href="/fi/The_Urantia_Book/133#p3_11">U-k 133:3.11</a>. </li>
  <li id="fn2"><a href="#cite2">↑</a> 20:24,32 <i>Herran Jeesuksen Kristuksen armo</i>: <a href="/fi/The_Urantia_Book/121#p8_8">U-k 121:8.8</a>. </li>
  <li id="fn3"><a href="#cite3">↑</a> 20:28 <i>Jeesus kirkon lunastajana</i>: <a href="/fi/The_Urantia_Book/170#p5_6">U-k 170:5.6</a>. </li>
  <li id="fn4"><a href="#cite4">↑</a> 20:32 <i>Hengellinen perintö</i>: <a href="/fi/The_Urantia_Book/165#p3_8">U-k 165:3.8</a>. </li>
  <li id="fn5"><a href="#cite5">↑</a> 20:35 <i>Enemmän siunattua annettavaa</i>: <a href="/fi/The_Urantia_Book/100#p7_10">U-k 100:7.10</a>.  <i>Enemmän siunattua annettavaa</i>: <a href="/fi/The_Urantia_Book/103#p2_9">U-k 103:2.9</a>.  <i>Siunattu antaa enemmän siunattu antaa</i>: <a href="/fi/The_Urantia_Book/28#p6_18">U-k 28:6.18</a>.  <i>Enemmän siunattua annettavaa</i>: <a href="/fi/The_Urantia_Book/140#p8_18">U-k 140:8.18</a>. </li>
  <li id="fn6"><a href="#cite6">↑</a> 20:37 <i>Ei ole epäinhimillistä itkeä</i>: <a href="/fi/The_Urantia_Book/140#p5_16">U-k 140:5.16</a>. </li>
</ol>
</div>
