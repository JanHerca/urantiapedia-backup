<!--
title: Apostolien teot - Luku 11
description: 
published: true
date: 2023-11-8T20:28:17Z
tags: bible, bible—acts of the apostles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Acts_of_the_Apostles/10">
          <span class="mdi mdi-arrow-left-drop-circle"></span><span class="pl-2">Apostolien teot - Luku 10</span>
        </a>
        </td>
        <td>
        <a href="/fi/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Acts_of_the_Apostles/12">
          <span class="pr-2">Apostolien teot - Luku 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja apostolit ja veljet ympäri Juudeaa kuulivat, että pakanatkin olivat ottaneet vastaan Jumalan sanan. </p>
<p id="v2"><sup><small>2</small></sup>  Ja kun Pietari tuli Jerusalemiin, ahdistelivat ympärileikatut häntä </p>
<p id="v3"><sup><small>3</small></sup>  sanoen: "Sinä olet käynyt ympärileikkaamattomien miesten luona ja syönyt heidän kanssansa". </p>
<p id="v4"><sup><small>4</small></sup>  Niin Pietari selitti heille alusta alkaen asiat järjestänsä ja sanoi: </p>
<p id="v5"><sup><small>5</small></sup>  "Minä olin Joppen kaupungissa ja rukoilin; silloin minä näin hurmoksissa näyn: tuli alas astia, ikäänkuin suuri liinavaate, joka neljästä kulmastaan laskettiin taivaasta, ja se tuli aivan minun eteeni. </p>
<p id="v6"><sup><small>6</small></sup>  Ja kun minä katsoin sitä tarkasti, näin minä siinä maan nelijalkaisia ja petoja ja matelijoita ja taivaan lintuja. </p>
<p id="v7"><sup><small>7</small></sup>  Ja minä kuulin myös äänen, joka sanoi minulle: 'Nouse, Pietari, teurasta ja syö'. </p>
<p id="v8"><sup><small>8</small></sup>  Mutta minä sanoin: 'En suinkaan, Herra; sillä ei mitään epäpyhää eikä saastaista ole koskaan minun suuhuni tullut'. </p>
<p id="v9"><sup><small>9</small></sup>  Niin vastasi ääni taivaasta toistamiseen ja sanoi: 'Minkä Jumala on puhdistanut, sitä älä sinä sano epäpyhäksi'. </p>
<p id="v10"><sup><small>10</small></sup>  Ja tämä tapahtui kolme kertaa; sitten vedettiin kaikki taas ylös taivaaseen. </p>
<p id="v11"><sup><small>11</small></sup>  Ja katso, samassa seisoi sen talon edessä, jossa me olimme, kolme miestä, jotka Kesareasta oli lähetetty minun luokseni. </p>
<p id="v12"><sup><small>12</small></sup>  Ja Henki käski minun mennä arvelematta heidän kanssansa; ja myös nämä kuusi veljeä lähtivät minun kanssani. Me menimme sen miehen taloon, </p>
<p id="v13"><sup><small>13</small></sup>  ja hän kertoi meille, kuinka hän oli nähnyt enkelin seisovan hänen huoneessaan ja sanovan: 'Lähetä Joppeen noutamaan Simon, jota myös Pietariksi kutsutaan; </p>
<p id="v14"><sup><small>14</small></sup>  hän on puhuva sinulle sanoja, joiden kautta sinä pelastut, ja koko sinun perhekuntasi'. </p>
<p id="v15"><sup><small>15</small></sup>  Ja kun minä rupesin puhumaan, tuli Pyhä Henki heidän päällensä, niinkuin alussa meidänkin päällemme. </p>
<p id="v16"><sup><small>16</small></sup>  Silloin minä muistin Herran sanan, jonka hän sanoi: 'Johannes kastoi vedellä, mutta teidät kastetaan Pyhällä Hengellä'. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Koska siis Jumala antoi yhtäläisen lahjan heille kuin meillekin, kun olimme uskoneet Herraan Jeesukseen Kristukseen, niin mikä olin minä voidakseni estää Jumalaa?" </p>
<p id="v18"><sup><small>18</small></sup>  Tämän kuultuansa he rauhoittuivat ja ylistivät Jumalaa sanoen: "Niin on siis Jumala pakanoillekin antanut parannuksen elämäksi". </p>
<p id="v19"><sup><small>19</small></sup>  Ne, jotka olivat hajaantuneet sen ahdingon vuoksi, joka oli syntynyt Stefanuksen tähden, vaelsivat ympäri hamaan Foinikiaan ja Kyproon ja Antiokiaan saakka, mutta eivät puhuneet sanaa muille kuin ainoastaan juutalaisille. </p>
<p id="v20"><sup><small>20</small></sup>  Heidän joukossaan oli kuitenkin muutamia kyprolaisia ja kyreneläisiä miehiä, jotka, tultuaan Antiokiaan, puhuivat kreikkalaisillekin ja julistivat evankeliumia Herrasta Jeesuksesta. </p>
<p id="v21"><sup><small>21</small></sup>  Ja Herran käsi oli heidän kanssansa, ja suuri oli se joukko, joka uskoi ja kääntyi Herran puoleen. </p>
<p id="v22"><sup><small>22</small></sup>  Ja sanoma heistä tuli Jerusalemin seurakunnan korviin, ja he lähettivät Barnabaan Antiokiaan. </p>
<p id="v23"><sup><small>23</small></sup>  Ja kun hän saapui sinne ja näki Jumalan armon, niin hän iloitsi ja kehoitti kaikkia vakaalla sydämellä pysymään Herrassa. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Sillä hän oli hyvä mies ja täynnä Pyhää Henkeä ja uskoa. Ja Herralle lisääntyi paljon kansaa. </p>
<p id="v25"><sup><small>25</small></sup>  Niin hän lähti Tarsoon etsimään Saulusta, ja kun hän oli hänet löytänyt, toi hän hänet Antiokiaan. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Ja he vaikuttivat yhdessä kokonaisen vuoden seurakunnassa, ja niitä oli paljon, jotka saivat heiltä opetusta; ja Antiokiassa ruvettiin opetuslapsia ensiksi nimittämään kristityiksi. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  Siihen aikaan tuli profeettoja Jerusalemista Antiokiaan. </p>
<p id="v28"><sup><small>28</small></sup>  Ja eräs heistä, nimeltä Agabus, nousi ja antoi Hengen vaikutuksesta tiedoksi, että oli tuleva suuri nälkä kaikkeen maailmaan; ja se tulikin Klaudiuksen aikana. </p>
<p id="v29"><sup><small>29</small></sup>  Niin opetuslapset päättivät kukin varojensa mukaan lähettää avustusta Juudeassa asuville veljille. <sup id="cite6"><a href="#fn6">[6]</a></sup></p>
<p id="v30"><sup><small>30</small></sup>  Ja niin he tekivätkin ja lähettivät sen vanhimmille Barnabaan ja Sauluksen kätten kautta. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Acts_of_the_Apostles/10">
          <span class="mdi mdi-arrow-left-drop-circle"></span><span class="pl-2">Apostolien teot - Luku 10</span>
        </a>
        </td>
        <td>
        <a href="/fi/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Acts_of_the_Apostles/12">
          <span class="pr-2">Apostolien teot - Luku 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 11:16 <i>Kaste hengellä</i>: <a href="/fi/The_Urantia_Book/141#p6_5">U-k 141:6.5</a>.  <i>Hengen kaste</i>: <a href="/fi/The_Urantia_Book/194#p2_10">U-k 194:2.10</a>.  <i>Johanneksen kaste parannuksen merkki</i>: <a href="/fi/The_Urantia_Book/137#p8_10">U-k 137:8.10</a>. </li>
  <li id="fn2"><a href="#cite2">↑</a> 11:23 <i>Herran Jeesuksen Kristuksen armo</i>: <a href="/fi/The_Urantia_Book/121#p8_8">U-k 121:8.8</a>. </li>
  <li id="fn3"><a href="#cite3">↑</a> 11:25-26 <i>Paavali Antiokiassa</i>: <a href="/fi/The_Urantia_Book/134#p7_3">U-k 134:7.3</a>. </li>
  <li id="fn4"><a href="#cite4">↑</a> 11:26 <i>Ensimmäiset kristityt Antiokiassa</i>: <a href="/fi/The_Urantia_Book/121#p2_5">U-k 121:2.5</a>. </li>
  <li id="fn5"><a href="#cite5">↑</a> 11:26b <i>Ensimmäiset ”kristityt” Antiokiassa</i>: <a href="/fi/The_Urantia_Book/194#p4_13">U-k 194:4.13</a>. </li>
  <li id="fn6"><a href="#cite6">↑</a> 11:29-30 <i>Antiokian keräys Jerusalemin hyväksi</i>: <a href="/fi/The_Urantia_Book/194#p4_7">U-k 194:4.7</a>. </li>
</ol>
</div>
