<!--
title: Apostolien teot - Luku 19
description: 
published: true
date: 2022-10-6T10:23:21Z
tags: bible, bible—acts of the apostles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Acts_of_the_Apostles/18">Apostolien teot - Luku 18</a></td>
        <td><a href="/fi/Bible/Acts_of_the_Apostles/Index">Indeksi</a></td>
        <td><a href="/fi/Bible/Acts_of_the_Apostles/20">Apostolien teot - Luku 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kun Apollos oli Korintossa, tuli Paavali, kuljettuaan läpi ylämaakuntien, Efesoon ja tapasi siellä muutamia opetuslapsia. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja hän sanoi heille: "Saitteko Pyhän Hengen silloin, kun te tulitte uskoon?" Niin he sanoivat hänelle: "Emme ole edes kuulleet, että Pyhää Henkeä on olemassakaan". </p>
<p id="v3"><sup><small>3</small></sup>  Ja hän sanoi: "Millä kasteella te sitten olette kastetut?" He vastasivat: "Johanneksen kasteella". </p>
<p id="v4"><sup><small>4</small></sup>  Niin Paavali sanoi: "Johannes kastoi parannuksen kasteella, kehoittaen kansaa uskomaan häneen, joka oli tuleva hänen jälkeensä, se on, Jeesukseen". </p>
<p id="v5"><sup><small>5</small></sup>  Sen kuultuaan he ottivat kasteen Herran Jeesuksen nimeen. </p>
<p id="v6"><sup><small>6</small></sup>  Ja kun Paavali pani kätensä heidän päälleen, tuli heidän päällensä Pyhä Henki, ja he puhuivat kielillä ja ennustivat. </p>
<p id="v7"><sup><small>7</small></sup>  Heitä oli kaikkiaan noin kaksitoista miestä. </p>
<p id="v8"><sup><small>8</small></sup>  Ja hän meni synagoogaan, ja kolmen kuukauden ajan hän puhui heidän kanssansa rohkeasti ja vakuuttavasti Jumalan valtakunnasta. </p>
<p id="v9"><sup><small>9</small></sup>  Mutta kun muutamat paaduttivat itsensä eivätkä uskoneet, vaan puhuivat pahaa Herran tiestä kansan edessä, niin hän meni pois heidän luotaan ja erotti opetuslapset heistä ja piti joka päivä keskusteluja Tyrannuksen koulussa. </p>
<p id="v10"><sup><small>10</small></sup>  Ja sitä kesti kaksi vuotta, niin että kaikki Aasian asukkaat, sekä juutalaiset että kreikkalaiset, saivat kuulla Herran sanan. </p>
<p id="v11"><sup><small>11</small></sup>  Ja Jumala teki ylen voimallisia tekoja Paavalin kätten kautta, </p>
<p id="v12"><sup><small>12</small></sup>  niin että vieläpä hikiliinoja ja esivaatteita hänen iholtansa vietiin sairasten päälle, ja taudit lähtivät heistä ja pahat henget pakenivat pois. </p>
<p id="v13"><sup><small>13</small></sup>  Myöskin muutamat kuljeksivat juutalaiset loitsijat rupesivat lausumaan Herran Jeesuksen nimeä niiden ylitse, joissa oli pahoja henkiä, sanoen: "Minä vannotan teitä sen Jeesuksen kautta, jota Paavali julistaa". </p>
<p id="v14"><sup><small>14</small></sup>  Ja niiden joukossa, jotka näin tekivät, oli myös erään juutalaisen ylipapin, Skeuaan, seitsemän poikaa; </p>
<p id="v15"><sup><small>15</small></sup>  mutta paha henki vastasi heille sanoen: "Jeesuksen minä tunnen, ja Paavalin minä tiedän, mutta keitä te olette?" </p>
<p id="v16"><sup><small>16</small></sup>  Ja se mies, jossa paha henki oli, karkasi heidän kimppuunsa, voitti heidät toisen toisensa perästä ja runteli heitä, niin että he alastomina ja haavoitettuina pakenivat siitä huoneesta. </p>
<p id="v17"><sup><small>17</small></sup>  Ja tämän saivat tietää kaikki Efeson asukkaat, sekä juutalaiset että kreikkalaiset; ja heidät kaikki valtasi pelko, ja Herran Jeesuksen nimeä ylistettiin suuresti. </p>
<p id="v18"><sup><small>18</small></sup>  Ja monet niistä, jotka olivat tulleet uskoon, menivät ja tunnustivat ja ilmoittivat tekonsa. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Ja useat niistä, jotka olivat taikuutta harjoittaneet, kantoivat kirjansa kokoon ja polttivat ne kaikkien nähden; ja kun niiden arvo laskettiin yhteen, huomattiin sen olevan viisikymmentä tuhatta hopearahaa. </p>
<p id="v20"><sup><small>20</small></sup>  Näin Herran sana voimallisesti kasvoi ja vahvistui. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Kun kaikki tämä oli tapahtunut, niin Paavali hengessä päätti kulkea Makedonian ja Akaian kautta ja matkustaa Jerusalemiin ja sanoi: "Käytyäni siellä minun pitää nähdä myös Rooma". </p>
<p id="v22"><sup><small>22</small></sup>  Ja hän lähetti Makedoniaan kaksi apumiehistänsä, Timoteuksen ja Erastuksen, mutta jäi itse joksikin aikaa Aasiaan. </p>
<p id="v23"><sup><small>23</small></sup>  Tähän aikaan syntyi sangen suuri melu siitä tiestä. </p>
<p id="v24"><sup><small>24</small></sup>  Sillä eräs hopeaseppä, nimeltä Demetrius, joka valmisti hopeaisia Artemiin temppeleitä, hankki sillä ammattilaisille melkoisia tuloja. </p>
<p id="v25"><sup><small>25</small></sup>  Hän kutsui kokoon nämä sekä muut, jotka sellaista työtä tekivät, ja sanoi: "Miehet, te tiedätte, että meillä on hyvä toimeentulomme tästä työstä; </p>
<p id="v26"><sup><small>26</small></sup>  mutta nyt te näette ja kuulette, että tuo Paavali on, ei ainoastaan Efesossa, vaan melkein koko Aasiassa, uskotellut ja vietellyt paljon kansaa, sanoen, etteivät ne ole jumalia, jotka käsillä tehdään. </p>
<p id="v27"><sup><small>27</small></sup>  Ja nyt uhkaa se vaara, että ei ainoastaan tämä meidän elinkeinomme joudu halveksituksi, vaan myöskin, että suuren Artemis jumalattaren temppeliä ei pidetä minäkään ja että hän menettää mahtavuutensa, hän, jota koko Aasia ja koko maanpiiri palvelee." </p>
<p id="v28"><sup><small>28</small></sup>  Kun he sen kuulivat, tulivat he vihaa täyteen ja huusivat sanoen: "Suuri on efesolaisten Artemis!" </p>
<p id="v29"><sup><small>29</small></sup>  Ja koko kaupunki joutui sekasortoon, ja he ryntäsivät kaikki yhdessä näytelmäpaikkaan ja tempasivat mukaansa Gaiuksen ja Aristarkuksen, kaksi makedonialaista, jotka olivat Paavalin matkatovereita. <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  Ja kun Paavali tahtoi mennä kansanjoukkoon, eivät opetuslapset sitä sallineet. </p>
<p id="v31"><sup><small>31</small></sup>  Ja myös muutamat Aasian hallitusmiehistä, jotka olivat hänen ystäviään, lähettivät hänelle sanan ja pyysivät, ettei hän menisi näytelmäpaikkaan. </p>
<p id="v32"><sup><small>32</small></sup>  Ja he huusivat, mikä mitäkin; sillä kokous oli sekasortoinen, ja useimmat eivät tienneet, minkätähden he olivat tulleet kokoon. </p>
<p id="v33"><sup><small>33</small></sup>  Silloin vedettiin joukosta esille Aleksander, jota juutalaiset työnsivät esiin; niin Aleksander viittasi kädellään merkiksi, että hän tahtoi pitää puolustuspuheen kansan edessä. </p>
<p id="v34"><sup><small>34</small></sup>  Mutta kun he huomasivat, että hän oli juutalainen, rupesivat he kaikki yhteen ääneen huutamaan ja kirkuivat noin kaksi hetkeä: "Suuri on efesolaisten Artemis!" </p>
<p id="v35"><sup><small>35</small></sup>  Mutta kun kaupungin kansleri oli saanut kansan rauhoittumaan, sanoi hän: "Efeson miehet, onko ketään, joka ei tiedä, että efesolaisten kaupunki on suuren Artemiin temppelin ja hänen taivaasta pudonneen kuvansa vaalija? </p>
<p id="v36"><sup><small>36</small></sup>  Koska ei kukaan voi tätä kieltää, tulee teidän siis pysyä rauhallisina eikä tehdä mitään harkitsematonta. </p>
<p id="v37"><sup><small>37</small></sup>  Te olette kuitenkin tuoneet tänne nämä miehet, jotka eivät ole temppelin ryöstäjiä eivätkä ole meidän jumalatartamme pilkanneet. </p>
<p id="v38"><sup><small>38</small></sup>  Jos siis Demetriuksella ja hänen ammattiveljillänsä on riita-asiaa jotakuta vastaan, niin pidetäänhän oikeudenistuntoja ja onhan käskynhaltijoita; vetäkööt toisensa oikeuteen. </p>
<p id="v39"><sup><small>39</small></sup>  Ja jos teillä on vielä jotakin muuta vaadittavaa, niin ratkaistakoon asia laillisessa kansankokouksessa. </p>
<p id="v40"><sup><small>40</small></sup>  Sillä tämänpäiväisen tapahtuman tähden me olemme vaarassa joutua syytteeseen jopa kapinasta, vaikkei mitään aihetta olekaan; ja silloin me emme voi vastata tästä mellakasta." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Acts_of_the_Apostles/18">Apostolien teot - Luku 18</a></td>
        <td><a href="/fi/Bible/Acts_of_the_Apostles/Index">Indeksi</a></td>
        <td><a href="/fi/Bible/Acts_of_the_Apostles/20">Apostolien teot - Luku 20</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 19:1-10 <i>Kristinusko alkoi Efesoksesta</i>: <a href="/fi/The_Urantia_Book/133#p6_3">U-k 133:6.3</a>. </li>
  <li id="fn2"><a href="#cite2">↑</a> 19:18 <i>Jos tunnustat synnit, ne annetaan anteeksi</i>: <a href="/fi/The_Urantia_Book/156#p2_7">U-k 156:2.7</a>. </li>
  <li id="fn3"><a href="#cite3">↑</a> 19:20 <i>Kyrios</i>: <a href="/fi/The_Urantia_Book/96#p1_9">U-k 96:1.9</a>. </li>
  <li id="fn4"><a href="#cite4">↑</a> 19:29 <i>Gaius</i>: <a href="/fi/The_Urantia_Book/133#p3_11">U-k 133:3.11</a>. </li>
</ol>
</div>
