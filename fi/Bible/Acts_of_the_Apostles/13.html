<!--
title: Apostolien teot - Luku 13
description: 
published: true
date: 2023-11-8T20:28:17Z
tags: bible, bible—acts of the apostles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Acts_of_the_Apostles/12">
          <span class="mdi mdi-arrow-left-drop-circle"></span><span class="pl-2">Apostolien teot - Luku 12</span>
        </a>
        </td>
        <td>
        <a href="/fi/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Acts_of_the_Apostles/14">
          <span class="pr-2">Apostolien teot - Luku 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Antiokian seurakunnassa oli profeettoja ja opettajia: Barnabas ja Simeon, jota kutsuttiin Nigeriksi, ja Lukius, kyreneläinen, ja Manaen, neljännysruhtinas Herodeksen kasvinkumppani, ja Saulus. </p>
<p id="v2"><sup><small>2</small></sup>  Ja heidän toimittaessaan palvelusta Herralle ja paastotessaan Pyhä Henki sanoi: "Erottakaa minulle Barnabas ja Saulus siihen työhön, johon minä olen heidät kutsunut". </p>
<p id="v3"><sup><small>3</small></sup>  Silloin he paastosivat ja rukoilivat ja panivat kätensä heidän päällensä ja laskivat heidät menemään. </p>
<p id="v4"><sup><small>4</small></sup>  Niin he Pyhän Hengen lähettäminä menivät Seleukiaan ja purjehtivat sieltä Kyproon. </p>
<p id="v5"><sup><small>5</small></sup>  Ja tultuaan Salamiiseen he julistivat Jumalan sanaa juutalaisten synagoogissa, ja heillä oli mukanaan myös Johannes, palvelijana. </p>
<p id="v6"><sup><small>6</small></sup>  Ja kun he olivat vaeltaneet kautta koko saaren Pafoon asti, tapasivat he erään juutalaisen miehen, noidan ja väärän profeetan, jonka nimi oli Barjeesus. </p>
<p id="v7"><sup><small>7</small></sup>  Hän oleskeli käskynhaltijan, Sergius Pauluksen, luona, joka oli ymmärtäväinen mies. Tämä kutsui luoksensa Barnabaan ja Sauluksen ja halusi kuulla Jumalan sanaa. </p>
<p id="v8"><sup><small>8</small></sup>  Mutta Elymas, noita - sillä niin tulkitaan hänen nimensä - vastusti heitä, koettaen kääntää käskynhaltijaa pois uskosta. </p>
<p id="v9"><sup><small>9</small></sup>  Niin Saulus, myös Paavaliksi kutsuttu, täynnä Pyhää Henkeä loi katseensa häneen </p>
<p id="v10"><sup><small>10</small></sup>  ja sanoi: "Voi sinua, joka olet kaikkea vilppiä ja kavaluutta täynnä, sinä perkeleen sikiö, kaiken vanhurskauden vihollinen, etkö lakkaa vääristelemästä Herran suoria teitä? </p>
<p id="v11"><sup><small>11</small></sup>  Ja nyt, katso, Herran käsi on sinun päälläsi, ja sinä tulet sokeaksi etkä aurinkoa näe säädettyyn aikaan asti." Ja heti lankesi hänen päällensä synkeys ja pimeys, ja hän kävi ympäri ja etsi taluttajaa. </p>
<p id="v12"><sup><small>12</small></sup>  Kun nyt käskynhaltija näki, mitä oli tapahtunut, niin hän uskoi, ihmetellen Herran oppia. </p>
<p id="v13"><sup><small>13</small></sup>  Ja kun Paavali seuralaisineen oli purjehtinut Pafosta, tulivat he Pamfylian Pergeen; siellä Johannes erosi heistä ja palasi Jerusalemiin. </p>
<p id="v14"><sup><small>14</small></sup>  Mutta he vaelsivat Pergestä eteenpäin ja saapuivat Pisidian Antiokiaan; ja he menivät synagoogaan sapatinpäivänä ja istuutuivat. </p>
<p id="v15"><sup><small>15</small></sup>  Ja sittenkuin lakia ja profeettoja oli luettu, lähettivät synagoogan esimiehet sanomaan heille: "Miehet, veljet, jos teillä on jokin kehoituksen sana kansalle, niin puhukaa". </p>
<p id="v16"><sup><small>16</small></sup>  Niin Paavali nousi ja viittasi kädellään ja sanoi: "Te Israelin miehet ja te, jotka Jumalaa pelkäätte, kuulkaa! </p>
<p id="v17"><sup><small>17</small></sup>  Tämän Israelin kansan Jumala valitsi meidän isämme ja korotti tämän kansan, heidän muukalaisina ollessaan Egyptin maassa, ja vei heidät sieltä ulos kohotetulla käsivarrella, </p>
<p id="v18"><sup><small>18</small></sup>  ja hän kärsi heidän tapojansa noin neljäkymmentä vuotta erämaassa </p>
<p id="v19"><sup><small>19</small></sup>  ja hävitti seitsemän kansaa Kanaanin maasta ja jakoi niiden maan heille perinnöksi. </p>
<p id="v20"><sup><small>20</small></sup>  Näin kului noin neljäsataa viisikymmentä vuotta. Sen jälkeen hän antoi heille tuomareita profeetta Samueliin saakka. </p>
<p id="v21"><sup><small>21</small></sup>  Ja sitten he anoivat kuningasta, ja Jumala antoi heille Saulin, Kiisin pojan, miehen Benjaminin sukukunnasta, neljäksikymmeneksi vuodeksi. </p>
<p id="v22"><sup><small>22</small></sup>  Mutta hän pani hänet viralta ja herätti heille kuninkaaksi Daavidin, josta hän myös todisti ja sanoi: 'Minä olen löytänyt Daavidin, Iisain pojan, sydämeni mukaisen miehen, joka on tekevä kaikessa minun tahtoni'. </p>
<p id="v23"><sup><small>23</small></sup>  Tämän jälkeläisistä on Jumala lupauksensa mukaan antanut tulla Jeesuksen Israelille Vapahtajaksi, </p>
<p id="v24"><sup><small>24</small></sup>  sittenkuin Johannes ennen hänen tuloansa oli saarnannut parannuksen kastetta kaikelle Israelin kansalle. <sup id="cite1"><a href="#fn1">[1]</a></sup></p>
<p id="v25"><sup><small>25</small></sup>  Mutta kun Johannes oli juoksunsa päättävä, sanoi hän: 'En minä ole se, joksi minua luulette; mutta katso, minun jälkeeni tulee se, jonka kenkiä minä en ole arvollinen jaloista riisumaan'. </p>
<p id="v26"><sup><small>26</small></sup>  Miehet, veljet, te Aabrahamin suvun lapset, ja te, jotka Jumalaa pelkäätte, meille on tämän pelastuksen sana lähetetty. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Sillä koska Jerusalemin asukkaat ja heidän hallitusmiehensä eivät Jeesusta tunteneet, niin he tuomitessaan hänet myös toteuttivat profeettain sanat, joita kunakin sapattina luetaan; </p>
<p id="v28"><sup><small>28</small></sup>  ja vaikka he eivät löytäneet mitään, mistä hän olisi kuoleman ansainnut, anoivat he Pilatukselta, että hänet surmattaisiin. </p>
<p id="v29"><sup><small>29</small></sup>  Ja kun he olivat täyttäneet kaiken, mikä hänestä on kirjoitettu, ottivat he hänet alas puusta ja panivat hautaan. </p>
<p id="v30"><sup><small>30</small></sup>  Mutta Jumala herätti hänet kuolleista. </p>
<p id="v31"><sup><small>31</small></sup>  Ja hän ilmestyi useina päivinä niille, jotka olivat tulleet hänen kanssansa Galileasta Jerusalemiin ja jotka nyt ovat hänen todistajansa kansan edessä. </p>
<p id="v32"><sup><small>32</small></sup>  Ja me julistamme teille sen hyvän sanoman, että Jumala on isille annetun lupauksen täyttänyt meidän lapsillemme, herättäen Jeesuksen, </p>
<p id="v33"><sup><small>33</small></sup>  niinkuin myös toisessa psalmissa on kirjoitettu: 'Sinä olet minun Poikani, tänä päivänä minä olen sinut synnyttänyt'. <sup id="cite4"><a href="#fn4">[4]</a></sup></p>
<p id="v34"><sup><small>34</small></sup>  Ja että hän herätti hänet kuolleista, niin ettei hän enää palaja katoavaisuuteen, siitä hän on sanonut näin: 'Minä annan teille pyhät ja lujat Daavidin armot'. </p>
<p id="v35"><sup><small>35</small></sup>  Sentähden hän myös toisessa paikassa sanoo: 'Sinä et salli Pyhäsi nähdä katoavaisuutta'. </p>
<p id="v36"><sup><small>36</small></sup>  Sillä kun Daavid oli aikanansa Jumalan tahtoa palvellut, nukkui hän ja tuli otetuksi isiensä tykö ja näki katoavaisuuden. </p>
<p id="v37"><sup><small>37</small></sup>  Mutta hän, jonka Jumala herätti, ei nähnyt katoavaisuutta. </p>
<p id="v38"><sup><small>38</small></sup>  Olkoon siis teille tiettävä, miehet ja veljet, että hänen kauttansa julistetaan teille syntien anteeksiantamus </p>
<p id="v39"><sup><small>39</small></sup>  ja että jokainen, joka uskoo, tulee hänessä vanhurskaaksi, vapaaksi kaikesta, mistä te ette voineet Mooseksen lain kautta vanhurskaiksi tulla. <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  Kavahtakaa siis, ettei teitä kohtaa se, mikä on puhuttu profeetoissa: </p>
<p id="v41"><sup><small>41</small></sup>  'Katsokaa, te halveksijat, ja ihmetelkää ja hukkukaa; sillä minä teen teidän päivinänne teon, teon, jota ette uskoisi, jos joku sen kertoisi teille'." </p>
<p id="v42"><sup><small>42</small></sup>  Kun he lähtivät ulos, pyydettiin heitä puhumaan näitä asioita tulevanakin sapattina. </p>
<p id="v43"><sup><small>43</small></sup>  Kun synagoogasta hajaannuttiin, seurasivat monet juutalaiset ja jumalaapelkääväiset käännynnäiset Paavalia ja Barnabasta, jotka puhuivat heille ja kehoittivat heitä pysymään Jumalan armossa. <sup id="cite6"><a href="#fn6">[6]</a></sup></p>
<p id="v44"><sup><small>44</small></sup>  Seuraavana sapattina kokoontui lähes koko kaupunki kuulemaan Jumalan sanaa. </p>
<p id="v45"><sup><small>45</small></sup>  Mutta nähdessään kansanjoukot juutalaiset tulivat kiihkoa täyteen ja väittelivät Paavalin puheita vastaan ja herjasivat. </p>
<p id="v46"><sup><small>46</small></sup>  Silloin Paavali ja Barnabas puhuivat rohkeasti ja sanoivat: "Teille oli Jumalan sana ensiksi puhuttava; mutta koska te työnnätte sen luotanne ettekä katso itseänne mahdollisiksi iankaikkiseen elämään, niin katso, me käännymme pakanain puoleen. <sup id="cite7"><a href="#fn7">[7]</a></sup></p>
<p id="v47"><sup><small>47</small></sup>  Sillä näin on Herra meitä käskenyt: 'Minä olen pannut sinut pakanain valkeudeksi, että sinä olisit pelastukseksi maan ääriin asti'." <sup id="cite8"><a href="#fn8">[8]</a></sup></p>
<p id="v48"><sup><small>48</small></sup>  Sen kuullessansa pakanat iloitsivat ja ylistivät Herran sanaa ja uskoivat, kaikki, jotka olivat säädetyt iankaikkiseen elämään. </p>
<p id="v49"><sup><small>49</small></sup>  Ja Herran sanaa levitettiin kaikkeen siihen maakuntaan. </p>
<p id="v50"><sup><small>50</small></sup>  Mutta juutalaiset yllyttivät jumalaapelkääväisiä ylhäisiä naisia ja kaupungin ensimmäisiä miehiä ja nostivat vainon Paavalia ja Barnabasta vastaan, ja ne ajoivat heidät pois alueiltansa. </p>
<p id="v51"><sup><small>51</small></sup>  Niin he pudistivat tomun jaloistansa heitä vastaan ja menivät Ikonioniin. </p>
<p id="v52"><sup><small>52</small></sup>  Ja opetuslapset tulivat täytetyiksi ilolla ja Pyhällä Hengellä. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Acts_of_the_Apostles/12">
          <span class="mdi mdi-arrow-left-drop-circle"></span><span class="pl-2">Apostolien teot - Luku 12</span>
        </a>
        </td>
        <td>
        <a href="/fi/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Acts_of_the_Apostles/14">
          <span class="pr-2">Apostolien teot - Luku 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 13:24 <i>Johanneksen kaste, parannuksen kaste</i>: <a href="/fi/The_Urantia_Book/140#p10_1">U-k 140:10.1</a>. </li>
  <li id="fn2"><a href="#cite2">↑</a> 13:26 <i>Joka tahtoo, se voi tulla</i>: <a href="/fi/The_Urantia_Book/165#p3_8">U-k 165:3.8</a>.  <i>Joka tahtoo, se voi tulla</i>: <a href="/fi/The_Urantia_Book/166#p3_7">U-k 166:3.7</a>.  <i>Jokainen, joka tahtoo, pelastuu</i>: <a href="/fi/The_Urantia_Book/131#p10_7">U-k 131:10.7</a>.  <i>Joka tahtoo, se voi tulla</i>: <a href="/fi/The_Urantia_Book/32#p5_8">U-k 32:5.8</a>.  <i>Joka tahtoo, se voi tulla</i>: <a href="/fi/The_Urantia_Book/2#p5_2">U-k 2:5.2</a>.  <i>Joka tahtoo, se voi tulla</i>: <a href="/fi/The_Urantia_Book/100#p7_6">U-k 100:7.6</a>.  <i>Joka tahtoo, se voi tulla</i>: <a href="/fi/The_Urantia_Book/139#p12_7">U-k 139:12.7</a>. </li>
  <li id="fn3"><a href="#cite3">↑</a> 13:26-39 <i>julisti "evankeliumia"</i>: <a href="/fi/The_Urantia_Book/195#p0_2">U-k 195:0.2</a>. </li>
  <li id="fn4"><a href="#cite4">↑</a> 13:33 <i>Ainosyntyinen Poika</i>: <a href="/fi/The_Urantia_Book/20#p10_1">U-k 20:10.1</a>.  <i>Sinä olet minun poikani, tänä päivänä...</i>: <a href="/fi/The_Urantia_Book/136#p9_7">U-k 136:9.7</a>.  <i>Ainosyntyinen Poika</i>: <a href="/fi/The_Urantia_Book/21#p0_1">U-k 21:0.1</a>.  <i>Ainosyntyiset pojat</i>: <a href="/fi/The_Urantia_Book/21#p1_2">U-k 21:1.2</a>.  <i>Ainosyntyinen Poika</i>: <a href="/fi/The_Urantia_Book/33#p1_1">U-k 33:1.1</a>. </li>
  <li id="fn5"><a href="#cite5">↑</a> 13:39 <i>Uskon kautta pelastettu</i>: <a href="/fi/The_Urantia_Book/150#p5_3">U-k 150:5.3</a>. </li>
  <li id="fn6"><a href="#cite6">↑</a> 13:43 <i>Herran Jeesuksen Kristuksen armo</i>: <a href="/fi/The_Urantia_Book/121#p8_8">U-k 121:8.8</a>. </li>
  <li id="fn7"><a href="#cite7">↑</a> 13:46-48 <i>Usko totuuteen, hanki iankaikkinen elämä</i>: <a href="/fi/The_Urantia_Book/157#p6_10">U-k 157:6.10</a>.  <i>Ikuinen elämä</i>: <a href="/fi/The_Urantia_Book/101#p6_8">U-k 101:6.8</a>.  <i>Ikuisen elämän antaja</i>: <a href="/fi/The_Urantia_Book/128#p1_10">U-k 128:1.10</a>.  <i>Uskovilla on iankaikkinen elämä</i>: <a href="/fi/The_Urantia_Book/153#p2_11">U-k 153:2.11</a>.  <i>Joka uskoo, ei kuole koskaan</i>: <a href="/fi/The_Urantia_Book/168#p0_7">U-k 168:0.7</a>.  <i>Ikuinen elämä</i>: <a href="/fi/The_Urantia_Book/2#p2_1">U-k 2:2.1</a>.  <i>Elämä kuoleman jälkeen</i>: <a href="/fi/The_Urantia_Book/121#p5_11">U-k 121:5.11</a>.  <i>Osa 2: Elä ikuisesti</i>: <a href="/fi/The_Urantia_Book/27#p1_5">U-k 27:1.5</a>.  <i>Ikuinen elämä</i>: <a href="/fi/The_Urantia_Book/3#p0_1">U-k 3:0.1</a>.  <i>Ikuinen / ikuinen elämä</i>: <a href="/fi/The_Urantia_Book/170#p2_20">U-k 170:2.20</a>.  <i>Uskovaiset eivät koskaan kuole</i>: <a href="/fi/The_Urantia_Book/162#p7_5">U-k 162:7.5</a>.  <i>Ikuinen elämä</i>: <a href="/fi/The_Urantia_Book/162#p2_7">U-k 162:2.7</a>.  <i>Ikuinen / ikuinen elämä</i>: <a href="/fi/The_Urantia_Book/181#p2_11">U-k 181:2.11</a>.  <i>Uskon pojat eivät koskaan kuole</i>: <a href="/fi/The_Urantia_Book/193#p1_2">U-k 193:1.2</a>.  <i>Uskovat elävät ikuisesti</i>: <a href="/fi/The_Urantia_Book/190#p5_4">U-k 190:5.4</a>.  <i>Toivoa iankaikkiseen elämään</i>: <a href="/fi/The_Urantia_Book/170#p2_2">U-k 170:2.2</a>.  <i>Ikuinen elämä</i>: <a href="/fi/The_Urantia_Book/146#p3_7">U-k 146:3.7</a>. </li>
  <li id="fn8"><a href="#cite8">↑</a> 13:47 <i>Jumalan pelastuksen evankeliumi</i>: <a href="/fi/The_Urantia_Book/190#p5_4">U-k 190:5.4</a>.  <i>Pelastuksen evankeliumi</i>: <a href="/fi/The_Urantia_Book/190#p4_1">U-k 190:4.1</a>. </li>
</ol>
</div>
