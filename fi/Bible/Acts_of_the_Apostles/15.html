<!--
title: Apostolien teot - Luku 15
description: 
published: true
date: 2023-11-8T20:28:17Z
tags: bible, bible—acts of the apostles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Acts_of_the_Apostles/14">
          <span class="mdi mdi-arrow-left-drop-circle"></span><span class="pl-2">Apostolien teot - Luku 14</span>
        </a>
        </td>
        <td>
        <a href="/fi/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Acts_of_the_Apostles/16">
          <span class="pr-2">Apostolien teot - Luku 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Juudeasta tuli sinne muutamia, jotka opettivat veljiä: "Ellette ympärileikkauta itseänne, niinkuin Mooses on säätänyt, ette voi pelastua". </p>
<p id="v2"><sup><small>2</small></sup>  Kun siitä syntyi riita ja kun Paavali ja Barnabas kiivaasti väittelivät heitä vastaan, niin päätettiin, että Paavalin ja Barnabaan ja muutamien muiden heistä tuli mennä tämän riitakysymyksen tähden apostolien ja vanhinten tykö Jerusalemiin. </p>
<p id="v3"><sup><small>3</small></sup>  Niin seurakunta varusti heidät matkalle, ja he kulkivat Foinikian ja Samarian kautta ja kertoivat pakanain kääntymyksestä ja ilahuttivat sillä suuresti kaikkia veljiä. </p>
<p id="v4"><sup><small>4</small></sup>  Ja kun he saapuivat Jerusalemiin, niin seurakunta ja apostolit ja vanhimmat ottivat heidät vastaan; ja he kertoivat, kuinka Jumala oli ollut heidän kanssansa ja tehnyt suuria. </p>
<p id="v5"><sup><small>5</small></sup>  Mutta fariseusten lahkosta nousivat muutamat, jotka olivat tulleet uskoon, ja sanoivat: "Heidät on ympärileikattava ja heitä on käskettävä noudattamaan Mooseksen lakia". <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Niin apostolit ja vanhimmat kokoontuivat tutkimaan tätä asiaa. </p>
<p id="v7"><sup><small>7</small></sup>  Ja kun oli paljon väitelty, nousi Pietari ja sanoi heille: "Miehet, veljet, te tiedätte, että Jumala jo kauan aikaa sitten teki teidän keskuudessanne sen valinnan, että pakanat minun suustani saisivat kuulla evankeliumin sanan ja tulisivat uskoon. </p>
<p id="v8"><sup><small>8</small></sup>  Ja Jumala, sydänten tuntija, todisti heidän puolestansa, antaen heille Pyhän Hengen samoinkuin meillekin. </p>
<p id="v9"><sup><small>9</small></sup>  eikä tehnyt mitään erotusta meidän ja heidän kesken, sillä hän puhdisti heidän sydämensä uskolla. </p>
<p id="v10"><sup><small>10</small></sup>  Miksi te siis nyt kiusaatte Jumalaa ja tahdotte panna opetuslasten niskaan ikeen, jota eivät meidän isämme emmekä mekään ole jaksaneet kantaa? </p>
<p id="v11"><sup><small>11</small></sup>  Mutta me uskomme Herran Jeesuksen armon kautta pelastuvamme, samalla tapaa kuin hekin." <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Niin koko joukko vaikeni, ja he kuuntelivat Barnabasta ja Paavalia, jotka kertoivat, kuinka suuria tunnustekoja ja ihmeitä Jumala oli tehnyt pakanain keskuudessa heidän kauttansa. </p>
<p id="v13"><sup><small>13</small></sup>  Kun he olivat lakanneet puhumasta, lausui Jaakob: "Miehet, veljet, kuulkaa minua! </p>
<p id="v14"><sup><small>14</small></sup>  Simeon on kertonut, kuinka Jumala ensi kerran katsoi pakanain puoleen ottaakseen heistä kansan omalle nimellensä. </p>
<p id="v15"><sup><small>15</small></sup>  Ja tämän kanssa pitävät yhtä profeettain sanat, sillä näin on kirjoitettu: </p>
<p id="v16"><sup><small>16</small></sup>  'Sen jälkeen minä palajan ja pystytän jälleen Daavidin sortuneen majan; minä korjaan sen repeämät ja nostan sen jälleen pystyyn, </p>
<p id="v17"><sup><small>17</small></sup>  että jäljelle jääneet ihmiset etsisivät Herraa, ynnä kaikki pakanat, jotka ovat minun nimiini otetut, sanoo Herra, joka tämän tekee, </p>
<p id="v18"><sup><small>18</small></sup>  mikä on ollut tunnettua hamasta ikiajoista'. </p>
<p id="v19"><sup><small>19</small></sup>  Sentähden minä olen sitä mieltä, ettei tule rasittaa niitä, jotka pakanuudesta kääntyvät Jumalan puoleen, </p>
<p id="v20"><sup><small>20</small></sup>  vaan heille kirjoitettakoon, että heidän pitää karttaman epäjumalien saastuttamaa ja haureutta ja lihaa, josta ei veri ole laskettu, sekä verta. </p>
<p id="v21"><sup><small>21</small></sup>  Sillä Mooseksella on ammoisista ajoista asti joka kaupungissa julistajansa; luetaanhan häntä synagoogissa jokaisena sapattina." </p>
<p id="v22"><sup><small>22</small></sup>  Silloin apostolit ja vanhimmat ja koko seurakunta näkivät hyväksi valita keskuudestaan muutamia miehiä ja lähettää heidät Antiokiaan Paavalin ja Barnabaan mukana, nimittäin Juudaan, jota kutsuttiin Barsabbaaksi, ja Silaan, jotka olivat johtavia miehiä veljien joukossa; </p>
<p id="v23"><sup><small>23</small></sup>  ja kirjoittivat heidän mukaansa näin kuuluvan kirjeen: "Me apostolit ja vanhimmat, teidän veljenne, lähetämme teille, pakanuudesta kääntyneille veljille Antiokiassa ja Syyriassa ja Kilikiassa, tervehdyksen. </p>
<p id="v24"><sup><small>24</small></sup>  Koska olemme kuulleet, että muutamat meistä lähteneet, joille emme ole mitään käskyä antaneet, ovat puheillaan tehneet teidät levottomiksi ja saattaneet teidän sielunne hämmennyksiin, </p>
<p id="v25"><sup><small>25</small></sup>  niin me olemme yksimielisesti nähneet hyväksi valita miehiä ja lähettää heidät teidän tykönne rakkaiden veljiemme Barnabaan ja Paavalin kanssa, </p>
<p id="v26"><sup><small>26</small></sup>  jotka ovat panneet henkensä alttiiksi meidän Herramme Jeesuksen Kristuksen nimen tähden. </p>
<p id="v27"><sup><small>27</small></sup>  Me lähetämme siis Juudaan ja Silaan, jotka myös suusanalla ilmoittavat teille saman. </p>
<p id="v28"><sup><small>28</small></sup>  Sillä Pyhä Henki ja me olemme nähneet hyväksi, ettei teidän päällenne ole pantava enempää kuormaa kuin nämä välttämättömät: </p>
<p id="v29"><sup><small>29</small></sup>  että kartatte epäjumalille uhrattua ja verta ja lihaa, josta ei veri ole laskettu, ja haureutta. Jos te näitä vältätte, niin teidän käy hyvin. Jääkää hyvästi!" </p>
<p id="v30"><sup><small>30</small></sup>  Niin heidät lähetettiin matkalle, ja he tulivat Antiokiaan; siellä he kutsuivat koolle seurakunnan ja antoivat heille kirjeen. </p>
<p id="v31"><sup><small>31</small></sup>  Ja kun he olivat sen lukeneet, iloitsivat he tästä lohdutuksesta. </p>
<p id="v32"><sup><small>32</small></sup>  Ja Juudas ja Silas, jotka itsekin olivat profeettoja, kehoittivat veljiä monin sanoin ja vahvistivat heitä. </p>
<p id="v33"><sup><small>33</small></sup>  Ja heidän viivyttyään siellä jonkin aikaa veljet laskivat heidät rauhassa palaamaan niiden tykö, jotka olivat heidät lähettäneet. </p>
<p id="v34"><sup><small>34</small></sup>  [] </p>
<p id="v35"><sup><small>35</small></sup>  Ja Paavali ja Barnabas viipyivät Antiokiassa opettaen ja julistaen useiden muidenkin kanssa Herran sanaa. </p>
<p id="v36"><sup><small>36</small></sup>  Mutta muutamien päivien kuluttua Paavali sanoi Barnabaalle: "Lähtekäämme takaisin kaikkiin niihin kaupunkeihin, joissa olemme julistaneet Herran sanaa, katsomaan veljiä, miten heidän on". </p>
<p id="v37"><sup><small>37</small></sup>  Niin Barnabas tahtoi ottaa mukaan Johanneksenkin, jota kutsuttiin Markukseksi. </p>
<p id="v38"><sup><small>38</small></sup>  Mutta Paavali katsoi oikeaksi olla ottamatta häntä mukaan, koska hän oli luopunut heistä Pamfyliassa eikä ollut heidän kanssaan lähtenyt työhön. </p>
<p id="v39"><sup><small>39</small></sup>  Ja he kiivastuivat niin, että erkanivat toisistaan, ja Barnabas otti mukaansa Markuksen ja purjehti Kyproon. </p>
<p id="v40"><sup><small>40</small></sup>  Mutta Paavali valitsi Silaan, ja veljet jättivät hänet Herran armon haltuun, ja hän lähti matkalle. </p>
<p id="v41"><sup><small>41</small></sup>  Ja hän vaelsi läpi Syyrian ja Kilikian vahvistaen seurakuntia. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Acts_of_the_Apostles/14">
          <span class="mdi mdi-arrow-left-drop-circle"></span><span class="pl-2">Apostolien teot - Luku 14</span>
        </a>
        </td>
        <td>
        <a href="/fi/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Acts_of_the_Apostles/16">
          <span class="pr-2">Apostolien teot - Luku 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 15:5-12 <i>Pietari puolusti pakanoiden lisäämistä</i>: <a href="/fi/The_Urantia_Book/139#p2_7">U-k 139:2.7</a>. </li>
  <li id="fn2"><a href="#cite2">↑</a> 15:11,40 <i>Herran Jeesuksen Kristuksen armo</i>: <a href="/fi/The_Urantia_Book/121#p8_8">U-k 121:8.8</a>. </li>
</ol>
</div>
