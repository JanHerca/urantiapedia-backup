<!--
title: Apostolien teot - Luku 24
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Acts_of_the_Apostles/23">Apostolien teot - Luku 23</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Acts_of_the_Apostles/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Acts_of_the_Apostles/25">Apostolien teot - Luku 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viiden päivän kuluttua ylimmäinen pappi Ananias meni sinne alas muutamien vanhinten ja erään asianajajan, Tertulluksen, kanssa, ja he ilmoittivat maaherralle syyttävänsä Paavalia. </p>
<p id="v2"><sup><small>2</small></sup>  Ja kun Paavali oli kutsuttu esille, rupesi Tertullus syyttämään ja sanoi: </p>
<p id="v3"><sup><small>3</small></sup>  "Runsasta rauhaa me olemme sinun kauttasi, korkea-arvoinen Feeliks, saaneet nauttia, ja sinun huolenpidostasi on parannuksia aikaansaatu tämän kansan hyväksi, sen me kaikin puolin ja kaikkialla ja kaikella kiitollisuudella tunnustamme. </p>
<p id="v4"><sup><small>4</small></sup>  Mutta etten aivan kauan sinua viivyttäisi, pyydän sinua hetkisen meitä suosiollisesti kuulemaan. </p>
<p id="v5"><sup><small>5</small></sup>  Me olemme havainneet, että tämä mies on ruttotauti ja metelinnostaja kaikkien koko maailman juutalaisten keskuudessa ja nasaretilaisten lahkon päämies, </p>
<p id="v6"><sup><small>6</small></sup>  ja hän on koettanut pyhäkönkin saastuttaa. Sentähden me otimme hänet kiinni. </p>
<p id="v8"><sup><small>8</small></sup>  Voit itse häntä tutkimalla saada tietää kaiken, mistä me häntä syytämme." </p>
<p id="v9"><sup><small>9</small></sup>  Ja myös juutalaiset yhtyivät syyttämään häntä ja väittivät asian niin olevan. </p>
<p id="v10"><sup><small>10</small></sup>  Paavali vastasi, kun maaherra oli viitannut, että hän sai puhua: "Koska tiedän sinun monta vuotta olleen tämän kansan tuomarina, puhun luottamuksella asiani puolesta. </p>
<p id="v11"><sup><small>11</small></sup>  Niinkuin voit saada tietää, ei ole kuin kaksitoista päivää siitä, kun menin Jerusalemiin rukoilemaan. </p>
<p id="v12"><sup><small>12</small></sup>  Eivät he ole tavanneet minua kenenkään kanssa väittelemästä eikä väentungoksia aikaansaamasta, ei pyhäkössä, ei synagoogissa eikä kaupungilla, </p>
<p id="v13"><sup><small>13</small></sup>  eivätkä myöskään voi näyttää sinulle toteen sitä, mistä he nyt minua syyttävät. </p>
<p id="v14"><sup><small>14</small></sup>  Mutta sen minä sinulle tunnustan, että minä sitä tietä vaeltaen, jota he lahkoksi sanovat, niin palvelen isieni Jumalaa, että minä uskon kaiken, mitä on kirjoitettuna laissa ja profeetoissa, </p>
<p id="v15"><sup><small>15</small></sup>  ja pidän sen toivon Jumalaan, että on oleva ylösnousemus, jota nämä itsekin odottavat, sekä vanhurskasten että vääräin. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Sentähden minä myös ahkeroitsen, että minulla aina olisi loukkaamaton omatunto Jumalan ja ihmisten edessä. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Niin minä nyt useampien vuosien kuluttua tulin tuomaan almuja kansalleni ja toimittamaan uhreja. </p>
<p id="v18"><sup><small>18</small></sup>  Näitä toimittaessani muutamat Aasiasta tulleet juutalaiset tapasivat minut puhdistautuneena pyhäkössä, eikä ollut mitään väentungosta tai meteliä; </p>
<p id="v19"><sup><small>19</small></sup>  heidän tulisi nyt olla saapuvilla sinun edessäsi ja syyttää, jos heillä olisi jotakin minua vastaan. </p>
<p id="v20"><sup><small>20</small></sup>  Tai sanokoot nämä läsnäolevat, mitä rikollista he minussa huomasivat, kun minä seisoin neuvoston edessä; </p>
<p id="v21"><sup><small>21</small></sup>  jollei siksi luettane tätä ainoata lausetta, jonka huusin seisoessani heidän keskellään: 'Kuolleitten ylösnousemuksen tähden minä tänään olen teidän tuomittavananne'." </p>
<p id="v22"><sup><small>22</small></sup>  Mutta Feeliks, jolla oli hyvin tarkka tieto tästä tiestä, lykkäsi heidän asiansa toistaiseksi, sanoen: "Kun päällikkö Lysias tulee tänne, tutkin minä teidän asianne". </p>
<p id="v23"><sup><small>23</small></sup>  Ja hän käski sadanpäämiehen pitää Paavalia vartioituna, mutta lievässä vankeudessa, estämättä ketään hänen omaisistaan tekemästä hänelle palvelusta. </p>
<p id="v24"><sup><small>24</small></sup>  Muutamien päivien kuluttua Feeliks tuli vaimonsa Drusillan kanssa, joka oli juutalainen, haetti Paavalin ja kuunteli hänen puhettaan uskosta Kristukseen Jeesukseen. </p>
<p id="v25"><sup><small>25</small></sup>  Mutta kun Paavali puhui vanhurskaudesta ja itsensähillitsemisestä ja tulevasta tuomiosta, peljästyi Feeliks ja sanoi: "Mene tällä haavaa pois, mutta kun minulle sopii, kutsutan sinut taas". </p>
<p id="v26"><sup><small>26</small></sup>  Sen ohessa hän myös toivoi saavansa Paavalilta rahaa, jonka tähden hän useita kertoja haetti hänet luokseen ja puheli hänen kanssansa. </p>
<p id="v27"><sup><small>27</small></sup>  Mutta kahden vuoden kuluttua Porkius Festus tuli Feeliksin sijaan; ja kun Feeliks tavoitteli juutalaisten suosiota, jätti hän Paavalin kahleisiin. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 24:15 <i>Vääräuskoisten ylösnousemus</i>: <a href="/fi/The_Urantia_Book/113#p6_8">U-k 113:6.8</a>. </li>
  <li id="fn2"><a href="#cite2">↑</a> 24:16 <i>Pidä omatunto vapaana loukkauksista</i>: <a href="/fi/The_Urantia_Book/156#p2_7">U-k 156:2.7</a>. </li>
</ol>
</div>
