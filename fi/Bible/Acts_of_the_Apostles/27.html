<!--
title: Apostolien teot - Luku 27
description: 
published: true
date: 2022-10-6T10:23:21Z
tags: bible, bible—acts of the apostles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Acts_of_the_Apostles/26">Apostolien teot - Luku 26</a></td>
        <td><a href="/fi/Bible/Acts_of_the_Apostles/Index">Indeksi</a></td>
        <td><a href="/fi/Bible/Acts_of_the_Apostles/28">Apostolien teot - Luku 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kun oli päätetty, että meidän oli purjehtiminen Italiaan, annettiin Paavali ja muutamat muut vangit erään Julius nimisen, keisarilliseen sotaväenosastoon kuuluvan sadanpäämiehen haltuun. </p>
<p id="v2"><sup><small>2</small></sup>  Ja me astuimme adramyttiläiseen laivaan, jonka oli määrä purjehtia Aasian rannikkopaikkoihin, ja lähdimme merelle, ja seurassamme oli Aristarkus, makedonialainen Tessalonikasta. </p>
<p id="v3"><sup><small>3</small></sup>  Seuraavana päivänä laskimme Siidoniin. Ja Julius kohteli Paavalia ystävällisesti ja salli hänen mennä ystäviensä luo hoitoa saamaan. </p>
<p id="v4"><sup><small>4</small></sup>  Ja sieltä laskettuamme merelle purjehdimme Kypron suojaan, koska tuulet olivat vastaiset. </p>
<p id="v5"><sup><small>5</small></sup>  Ja kun olimme merta purjehtien sivuuttaneet Kilikian ja Pamfylian, tulimme Myrraan, joka on Lykiassa. </p>
<p id="v6"><sup><small>6</small></sup>  Siellä sadanpäämies tapasi aleksandrialaisen laivan, jonka oli määrä purjehtia Italiaan, ja siirsi meidät siihen. </p>
<p id="v7"><sup><small>7</small></sup>  Ja monta päivää me purjehdimme hitaasti ja pääsimme vaivoin Knidon kohdalle. Ja kun tuulelta emme päässeet sinne, purjehdimme Salmonen nenitse Kreetan suojaan. </p>
<p id="v8"><sup><small>8</small></sup>  Ja vaivoin kuljettuamme liki sen rantaa saavuimme erääseen paikkaan, jonka nimi oli Kauniit Satamat ja jonka lähellä Lasaian kaupunki oli. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Mutta kun paljon aikaa oli kulunut ja purjehtiminen jo oli vaarallista, sillä paastonaikakin oli jo ohi, varoitti Paavali heitä </p>
<p id="v10"><sup><small>10</small></sup>  ja sanoi: "Miehet, minä näen, että purjehtiminen käy vaivalloiseksi ja vaaralliseksi, ei ainoastaan lastille ja laivalle, vaan myös meidän hengellemme". </p>
<p id="v11"><sup><small>11</small></sup>  Mutta sadanpäämies uskoi enemmän perämiestä ja laivanisäntää kuin Paavalin sanoja. </p>
<p id="v12"><sup><small>12</small></sup>  Ja koska satama oli sopimaton talvehtimiseen, olivat useimmat sitä mieltä, että heidän oli sieltä lähdettävä, voidakseen ehkä päästä talvehtimaan Foiniksiin, erääseen Kreetan satamaan, joka antaa lounaaseen ja luoteeseen päin. </p>
<p id="v13"><sup><small>13</small></sup>  Ja kun etelätuuli alkoi puhaltaa, luulivat he pääsevänsä tarkoituksensa perille, nostivat ankkurin ja kulkivat aivan likitse Kreetaa. </p>
<p id="v14"><sup><small>14</small></sup>  Mutta ennen pitkää syöksyi saaren päällitse raju tuuli, niin sanottu koillismyrsky. </p>
<p id="v15"><sup><small>15</small></sup>  Kun laiva ryöstäytyi sen mukaan eikä voinut nousta tuuleen, jätimme sen valtoihinsa ja jouduimme tuuliajolle. </p>
<p id="v16"><sup><small>16</small></sup>  Ja päästyämme erään pienen, Klauda nimisen saaren suojaan me töintuskin saimme venheen korjuuseen. </p>
<p id="v17"><sup><small>17</small></sup>  Vedettyään sen ylös he ryhtyivät varokeinoihin ja sitoivat laivan ympäri köysiä, ja kun pelkäsivät ajautuvansa Syrtteihin, laskivat he purjeet alas, ja niin he ajelehtivat. </p>
<p id="v18"><sup><small>18</small></sup>  Mutta kun rajuilma ankarasti ahdisti meitä, heittivät he seuraavana päivänä lastia mereen, </p>
<p id="v19"><sup><small>19</small></sup>  ja kolmantena päivänä he omin käsin viskasivat mereen laivan kaluston. </p>
<p id="v20"><sup><small>20</small></sup>  Mutta kun ei aurinkoa eikä tähtiä näkynyt moneen päivään ja kova myrsky painoi, katosi meiltä viimein kaikki pelastumisen toivo. </p>
<p id="v21"><sup><small>21</small></sup>  Kun oli oltu kauan syömättä, niin Paavali nousi heidän keskellään ja sanoi: "Miehet, teidän olisi pitänyt noudattaa minun neuvoani eikä lähteä Kreetasta; siten olisitte säästyneet tästä vaivasta ja vahingosta. </p>
<p id="v22"><sup><small>22</small></sup>  Mutta nyt minä kehoitan teitä olemaan rohkealla mielellä, sillä ei yksikään teistä huku, ainoastaan laiva hukkuu. </p>
<p id="v23"><sup><small>23</small></sup>  Sillä tänä yönä seisoi minun tykönäni sen Jumalan enkeli, jonka oma minä olen ja jota minä myös palvelen, </p>
<p id="v24"><sup><small>24</small></sup>  ja sanoi: 'Älä pelkää, Paavali, keisarin eteen sinun pitää menemän; ja katso, Jumala on lahjoittanut sinulle kaikki, jotka sinun kanssasi purjehtivat'. </p>
<p id="v25"><sup><small>25</small></sup>  Olkaa sentähden rohkealla mielellä, miehet; sillä minulla on se usko Jumalaan, että niin käy, kuin minulle on puhuttu. </p>
<p id="v26"><sup><small>26</small></sup>  Mutta jollekin saarelle meidän täytyy viskautua." </p>
<p id="v27"><sup><small>27</small></sup>  Ja kun tuli neljästoista yö meidän ajelehtiessamme Adrianmerellä, tuntui merimiehistä keskiyön aikaan, että lähestyttiin jotakin maata. </p>
<p id="v28"><sup><small>28</small></sup>  Ja luodattuaan he huomasivat syvyyden olevan kaksikymmentä syltä, ja vähän matkaa kuljettuaan he taas luotasivat ja huomasivat syvyyden viideksitoista syleksi. </p>
<p id="v29"><sup><small>29</small></sup>  Ja kun he pelkäsivät meidän viskautuvan karille, laskivat he laivan perästä neljä ankkuria ja odottivat ikävöiden päivän tuloa. </p>
<p id="v30"><sup><small>30</small></sup>  Mutta merimiehet yrittivät paeta laivasta ja laskivat venheen mereen sillä tekosyyllä, että muka aikoivat keulapuolesta viedä ulos ankkureita. </p>
<p id="v31"><sup><small>31</small></sup>  Silloin Paavali sanoi sadanpäämiehelle ja sotilaille: "Jos nuo eivät pysy laivassa, niin te ette voi pelastua". </p>
<p id="v32"><sup><small>32</small></sup>  Silloin sotamiehet hakkasivat poikki venheen köydet ja päästivät sen menemään. </p>
<p id="v33"><sup><small>33</small></sup>  Vähää ennen päivän tuloa Paavali kehoitti kaikkia nauttimaan ruokaa, sanoen: "Tänään olette jo neljättätoista päivää odottaneet ja olleet syömättä ettekä ole mitään ravintoa ottaneet. </p>
<p id="v34"><sup><small>34</small></sup>  Sentähden minä kehoitan teitä nauttimaan ruokaa, sillä se on tarpeen meidän pelastuaksemme; sillä ei yhdeltäkään teistä ole hiuskarvaakaan päästä katoava." </p>
<p id="v35"><sup><small>35</small></sup>  Tämän sanottuaan hän otti leivän ja kiitti Jumalaa kaikkien nähden, mursi ja rupesi syömään. </p>
<p id="v36"><sup><small>36</small></sup>  Silloin kaikki tulivat rohkealle mielelle ja ottivat hekin ruokaa. </p>
<p id="v37"><sup><small>37</small></sup>  Ja meitä oli laivassa kaikkiaan kaksisataa seitsemänkymmentä kuusi henkeä. </p>
<p id="v38"><sup><small>38</small></sup>  Ja kun he olivat tulleet ravituiksi, kevensivät he laivaa heittämällä viljan mereen. </p>
<p id="v39"><sup><small>39</small></sup>  Päivän tultua he eivät tunteneet maata, mutta huomasivat lahden, jossa oli sopiva ranta; siihen he päättivät, jos mahdollista, laskea laivan. </p>
<p id="v40"><sup><small>40</small></sup>  Ja he hakkasivat ankkuriköydet poikki ja jättivät ankkurit mereen; samalla he päästivät peräsinten nuorat, nostivat keulapurjeen tuuleen ja ohjasivat rantaa kohti. </p>
<p id="v41"><sup><small>41</small></sup>  Mutta he joutuivat riutalle ja antoivat laivan törmätä siihen; keulapuoli tarttui kiinni ja jäi liikkumattomaksi, mutta peräpuoli hajosi aaltojen voimasta. </p>
<p id="v42"><sup><small>42</small></sup>  Niin sotamiehillä oli aikomus tappaa vangit, ettei kukaan pääsisi uimalla karkuun. </p>
<p id="v43"><sup><small>43</small></sup>  Mutta sadanpäämies, joka tahtoi pelastaa Paavalin, esti heidät siitä aikeesta ja käski uimataitoisten ensiksi heittäytyä veteen ja lähteä maihin </p>
<p id="v44"><sup><small>44</small></sup>  ja sitten muiden, minkä laudoilla, minkä laivankappaleilla. Ja näin kaikki pelastuivat maalle. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Acts_of_the_Apostles/26">Apostolien teot - Luku 26</a></td>
        <td><a href="/fi/Bible/Acts_of_the_Apostles/Index">Indeksi</a></td>
        <td><a href="/fi/Bible/Acts_of_the_Apostles/28">Apostolien teot - Luku 28</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 27:8 <i>Reilut turvapaikat</i>: <a href="/fi/The_Urantia_Book/130#p5_4">U-k 130:5.4</a>. </li>
</ol>
</div>
