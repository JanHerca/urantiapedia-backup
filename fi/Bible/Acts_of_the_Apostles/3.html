<!--
title: Apostolien teot - Luku 3
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Acts_of_the_Apostles/2">Apostolien teot - Luku 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Acts_of_the_Apostles/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Acts_of_the_Apostles/4">Apostolien teot - Luku 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Pietari ja Johannes menivät pyhäkköön yhdeksännellä hetkellä, rukoushetkellä. </p>
<p id="v2"><sup><small>2</small></sup>  Silloin kannettiin esille miestä, joka oli ollut rampa hamasta äitinsä kohdusta ja jonka he joka päivä panivat pyhäkön niin kutsutun Kauniin portin pieleen anomaan almua pyhäkköön meneviltä. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Nähdessään Pietarin ja Johanneksen, kun he olivat menossa pyhäkköön, hän pyysi heiltä almua. </p>
<p id="v4"><sup><small>4</small></sup>  Niin Pietari ja Johannes katsoivat häneen kiinteästi, ja Pietari sanoi: "Katso meihin". </p>
<p id="v5"><sup><small>5</small></sup>  Ja hän tarkkasi heitä odottaen heiltä jotakin saavansa. </p>
<p id="v6"><sup><small>6</small></sup>  Niin Pietari sanoi: "Hopeaa ja kultaa ei minulla ole, mutta mitä minulla on, sitä minä sinulle annan: Jeesuksen Kristuksen, Nasaretilaisen, nimessä, nouse ja käy." </p>
<p id="v7"><sup><small>7</small></sup>  Ja hän tarttui hänen oikeaan käteensä ja nosti hänet ylös; ja heti hänen jalkansa ja nilkkansa vahvistuivat, </p>
<p id="v8"><sup><small>8</small></sup>  ja hän hypähti pystyyn, seisoi ja käveli; ja hän meni heidän kanssansa pyhäkköön, käyden ja hypellen ja ylistäen Jumalaa. </p>
<p id="v9"><sup><small>9</small></sup>  Ja kaikki kansa näki hänen kävelevän ja ylistävän Jumalaa; </p>
<p id="v10"><sup><small>10</small></sup>  ja he tunsivat hänet siksi, joka almuja saadakseen oli istunut pyhäkön Kauniin portin pielessä, ja he olivat täynnä hämmästystä ja ihmettelyä siitä, mikä hänelle oli tapahtunut. </p>
<p id="v11"><sup><small>11</small></sup>  Ja kun hän yhä pysyttäytyi Pietarin ja Johanneksen seurassa, riensi kaikki kansa hämmästyksen vallassa heidän luoksensa niin sanottuun Salomon pylväskäytävään. </p>
<p id="v12"><sup><small>12</small></sup>  Sen nähdessään Pietari rupesi puhumaan kansalle ja sanoi: "Israelin miehet, mitä te tätä ihmettelette, tai mitä te meitä noin katselette, ikäänkuin me omalla voimallamme tai hurskaudellamme olisimme saaneet hänet kävelemään. </p>
<p id="v13"><sup><small>13</small></sup>  Aabrahamin ja Iisakin ja Jaakobin Jumala, meidän isiemme Jumala, on kirkastanut Poikansa Jeesuksen, jonka te annoitte alttiiksi ja kielsitte Pilatuksen edessä, kun tämä oli päättänyt hänet päästää. </p>
<p id="v14"><sup><small>14</small></sup>  Te kielsitte Pyhän ja Vanhurskaan ja anoitte, että teille annettaisiin murhamies, </p>
<p id="v15"><sup><small>15</small></sup>  mutta elämän ruhtinaan te tapoitte; hänet Jumala on herättänyt kuolleista, ja me olemme sen todistajat. </p>
<p id="v16"><sup><small>16</small></sup>  Ja uskon kautta hänen nimeensä on hänen nimensä vahvistanut tämän miehen, jonka te näette ja tunnette, ja usko, jonka Jeesus vaikuttaa, on hänelle antanut hänen jäsentensä terveyden kaikkien teidän nähtenne. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Ja nyt, veljet, minä tiedän, että te olette tietämättömyydestä sen tehneet, te niinkuin teidän hallitusmiehennekin. </p>
<p id="v18"><sup><small>18</small></sup>  Mutta näin on Jumala täyttänyt sen, minkä hän oli edeltä ilmoittanut kaikkien profeettain suun kautta, että nimittäin hänen Voideltunsa piti kärsimän. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Tehkää siis parannus ja kääntykää, että teidän syntinne pyyhittäisiin pois, <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  että virvoituksen ajat tulisivat Herran kasvoista ja hän lähettäisi hänet, joka on teille edeltämäärätty, Kristuksen Jeesuksen. </p>
<p id="v21"><sup><small>21</small></sup>  Taivaan piti omistaman hänet niihin aikoihin asti, jolloin kaikki jälleen kohdallensa asetetaan, mistä Jumala on ikiajoista saakka puhunut pyhäin profeettainsa suun kautta. </p>
<p id="v22"><sup><small>22</small></sup>  Sillä Mooses on sanonut: 'Profeetan, minun kaltaiseni, Herra Jumala on teille herättävä veljienne joukosta; häntä kuulkaa kaikessa, mitä hän teille puhuu. </p>
<p id="v23"><sup><small>23</small></sup>  Ja on tapahtuva, että jokainen, joka ei sitä profeettaa kuule, hävitetään kansasta.' </p>
<p id="v24"><sup><small>24</small></sup>  Ja kaikki profeetat Samuelista alkaen ja kaikki järjestään, jotka puhuneet ovat, ovat myös ennustaneet näitä päiviä. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Te olette profeettain ja sen liiton lapsia, jonka Jumala teki meidän isiemme kanssa sanoen Aabrahamille: 'Ja sinun siemenessäsi tulevat siunatuiksi kaikki maan sukukunnat'. <sup id="cite6"><a href="#fn6">[6]</a></sup></p>
<p id="v26"><sup><small>26</small></sup>  Teille ensiksi Jumala on herättänyt Poikansa ja lähettänyt hänet siunaamaan teitä, kun käännytte itsekukin pois pahuudestanne." </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 3:2,10 <i>Kaunis portti</i>: <a href="/fi/The_Urantia_Book/125#p1_5">U-k 125:1.5</a>. </li>
  <li id="fn2"><a href="#cite2">↑</a> 3:16 <i>Implisiittinen usko</i>: <a href="/fi/The_Urantia_Book/156#p5_12">U-k 156:5.12</a>. </li>
  <li id="fn3"><a href="#cite3">↑</a> 3:18 <i>Osa 2: Kaikki täynnä henkeä</i>: <a href="/fi/The_Urantia_Book/194#p4_4">U-k 194:4.4</a>. </li>
  <li id="fn4"><a href="#cite4">↑</a> 3:19-21a <i>Osa 2: Kaikki täynnä henkeä</i>: <a href="/fi/The_Urantia_Book/194#p4_4">U-k 194:4.4</a>. </li>
  <li id="fn5"><a href="#cite5">↑</a> 3:24 <i>Samuel, ensimmäinen heprealainen profeetta</i>: <a href="/fi/The_Urantia_Book/97#p1_1">U-k 97:1.1</a>. </li>
  <li id="fn6"><a href="#cite6">↑</a> 3:25 <i>Aabrahamin siemen</i>: <a href="/fi/The_Urantia_Book/136#p1_1">U-k 136:1.1</a>. </li>
</ol>
</div>
