<!--
title: Apostolien teot - Luku 7
description: 
published: true
date: 2023-11-8T20:28:17Z
tags: bible, bible—acts of the apostles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Acts_of_the_Apostles/6">
          <span class="mdi mdi-arrow-left-drop-circle"></span><span class="pl-2">Apostolien teot - Luku 6</span>
        </a>
        </td>
        <td>
        <a href="/fi/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Acts_of_the_Apostles/8">
          <span class="pr-2">Apostolien teot - Luku 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Niin ylimmäinen pappi sanoi: "Onko niin?" </p>
<p id="v2"><sup><small>2</small></sup>  Stefanus sanoi: "Miehet, veljet ja isät, kuulkaa! Kirkkauden Jumala ilmestyi meidän isällemme Aabrahamille hänen ollessaan Mesopotamiassa, ennenkuin hän oli asettunut asumaan Harraniin, </p>
<p id="v3"><sup><small>3</small></sup>  ja sanoi hänelle: 'Lähde maastasi ja suvustasi ja mene siihen maahan, jonka minä sinulle osoitan'. </p>
<p id="v4"><sup><small>4</small></sup>  Silloin hän lähti kaldealaisten maasta ja asettui asumaan Harraniin. Ja kun hänen isänsä oli kuollut, siirsi Jumala hänet tähän maahan, jossa te nyt asutte. </p>
<p id="v5"><sup><small>5</small></sup>  Eikä hän antanut hänelle siinä perintöosaa, ei jalan leveyttäkään, vaan lupasi, Aabrahamin vielä lapsetonna ollessa, antaa sen hänelle ja hänen siemenelleen hänen jälkeensä. </p>
<p id="v6"><sup><small>6</small></sup>  Ja Jumala puhui näin: 'Hänen jälkeläisensä tulevat olemaan muukalaisina vieraalla maalla, ja siellä ne tekevät heidät orjiksensa ja sortavat heitä neljäsataa vuotta; </p>
<p id="v7"><sup><small>7</small></sup>  ja sen kansan, jonka orjiksi he tulevat, minä olen tuomitseva', sanoi Jumala, 'ja sen jälkeen he lähtevät sieltä ja palvelevat minua tässä paikassa'. </p>
<p id="v8"><sup><small>8</small></sup>  Ja hän antoi hänelle ympärileikkauksen liiton; ja niin Aabrahamille syntyi Iisak, ja hän ympärileikkasi hänet kahdeksantena päivänä, ja Iisakille syntyi Jaakob, ja Jaakobille ne kaksitoista kantaisää. </p>
<p id="v9"><sup><small>9</small></sup>  Ja kantaisät kadehtivat Joosefia ja myivät hänet Egyptiin. Mutta Jumala oli hänen kanssansa </p>
<p id="v10"><sup><small>10</small></sup>  ja pelasti hänet kaikista hänen ahdistuksistansa. Ja hän antoi hänelle armon ja viisauden faraon, Egyptin kuninkaan, edessä; ja tämä pani hänet Egyptin ja kaiken huoneensa haltijaksi. </p>
<p id="v11"><sup><small>11</small></sup>  Ja tuli nälänhätä koko Egyptiin ja Kanaaniin ja suuri vaiva, eivätkä meidän isämme saaneet mistään ravintoa. </p>
<p id="v12"><sup><small>12</small></sup>  Mutta kun Jaakob kuuli Egyptissä olevan viljaa, lähetti hän meidän isämme sinne ensimmäisen kerran. </p>
<p id="v13"><sup><small>13</small></sup>  Ja toisella kerralla veljet tunsivat Joosefin, ja farao sai tietää Joosefin sukuperän. </p>
<p id="v14"><sup><small>14</small></sup>  Niin Joosef lähetti kutsumaan luokseen isänsä Jaakobin ja koko sukunsa, seitsemänkymmentä viisi henkeä. </p>
<p id="v15"><sup><small>15</small></sup>  Ja Jaakob meni Egyptiin ja kuoli siellä, niin myös kuolivat isämme, </p>
<p id="v16"><sup><small>16</small></sup>  ja heidät siirrettiin Sikemiin ja pantiin siihen hautaan, jonka Aabraham oli rahalla ostanut Emmorin lapsilta Sikemissä. </p>
<p id="v17"><sup><small>17</small></sup>  Mutta sitä mukaa kuin lähestyi sen lupauksen aika, jonka Jumala oli Aabrahamille antanut, kasvoi kansa ja lisääntyi Egyptissä, </p>
<p id="v18"><sup><small>18</small></sup>  kunnes Egyptiä hallitsemaan nousi toinen kuningas, joka ei Joosefista mitään tiennyt. </p>
<p id="v19"><sup><small>19</small></sup>  Tämä kohteli kavalasti meidän kansaamme ja sorti meidän isiämme ja pakotti heidät panemaan heitteille pienet lapsensa, etteivät ne jäisi eloon. </p>
<p id="v20"><sup><small>20</small></sup>  Siihen aikaan syntyi Mooses, ja hän oli Jumalalle otollinen. Häntä elätettiin kolme kuukautta isänsä kodissa. </p>
<p id="v21"><sup><small>21</small></sup>  Mutta kun hänet oli pantu heitteille, otti faraon tytär hänet ja kasvatti hänet pojaksensa. </p>
<p id="v22"><sup><small>22</small></sup>  Ja Mooses kasvatettiin kaikkeen egyptiläisten viisauteen, ja hän oli voimallinen sanoissa ja teoissa. </p>
<p id="v23"><sup><small>23</small></sup>  Mutta kun hän oli täyttänyt neljäkymmentä vuotta, heräsi hänen sydämessään ajatus mennä katsomaan veljiänsä, israelilaisia. </p>
<p id="v24"><sup><small>24</small></sup>  Ja nähdessään eräälle heistä vääryyttä tehtävän hän puolusti häntä ja kosti pahoinpidellyn puolesta ja löi egyptiläisen kuoliaaksi. </p>
<p id="v25"><sup><small>25</small></sup>  Ja hän luuli veljiensä ymmärtävän, että Jumala hänen kätensä kautta oli antava heille pelastuksen; mutta he eivät sitä ymmärtäneet. </p>
<p id="v26"><sup><small>26</small></sup>  Seuraavana päivänä hän ilmestyi heidän luoksensa, heidän riidellessään, ja koetti saada heitä sopimaan sanoen: 'Tehän olette veljiä, miehet; miksi teette vääryyttä toisillenne?' </p>
<p id="v27"><sup><small>27</small></sup>  Mutta se, joka teki lähimmäisellensä vääryyttä, työnsi hänet pois ja sanoi: 'Kuka on asettanut sinut meidän päämieheksemme ja tuomariksemme? </p>
<p id="v28"><sup><small>28</small></sup>  Aiotko tappaa minutkin, niinkuin eilen tapoit egyptiläisen?' </p>
<p id="v29"><sup><small>29</small></sup>  Tämän puheen tähden Mooses pakeni ja oli muukalaisena Midianin maassa, ja siellä hänelle syntyi kaksi poikaa. </p>
<p id="v30"><sup><small>30</small></sup>  Ja kun neljäkymmentä vuotta oli kulunut, ilmestyi hänelle Siinain vuoren erämaassa enkeli palavan orjantappurapensaan liekissä. <sup id="cite1"><a href="#fn1">[1]</a></sup></p>
<p id="v31"><sup><small>31</small></sup>  Kun Mooses sen näki, ihmetteli hän tätä näkyä; ja kun hän meni tarkemmin katsomaan, kuului Herran ääni, joka sanoi: </p>
<p id="v32"><sup><small>32</small></sup>  'Minä olen sinun isiesi Jumala, Aabrahamin ja Iisakin ja Jaakobin Jumala'. Niin Mooses alkoi vapista eikä tohtinut katsoa sinne. <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  Mutta Herra sanoi hänelle: 'Riisu kengät jalastasi; sillä paikka, jossa seisot, on pyhä maa. </p>
<p id="v34"><sup><small>34</small></sup>  Minä olen nähnyt kansani kurjuuden Egyptissä ja kuullut heidän huokauksensa, ja minä olen astunut alas vapauttamaan heidät. Ja nyt, tule tänne, minä lähetän sinut Egyptiin.' </p>
<p id="v35"><sup><small>35</small></sup>  Tämän Mooseksen, jonka he kielsivät sanoen: 'Kuka sinut on asettanut päämieheksi ja tuomariksi?', hänet Jumala lähetti päämieheksi ja lunastajaksi sen enkelin kautta, joka hänelle orjantappurapensaassa oli ilmestynyt. </p>
<p id="v36"><sup><small>36</small></sup>  Hän johdatti heidät sieltä pois, tehden ihmeitä ja tunnustekoja Egyptin maassa ja Punaisessa meressä ja erämaassa neljänäkymmenenä vuotena. </p>
<p id="v37"><sup><small>37</small></sup>  Tämä on se Mooses, joka sanoi israelilaisille: 'Profeetan, minun kaltaiseni, Jumala on teille herättävä teidän veljienne joukosta'. </p>
<p id="v38"><sup><small>38</small></sup>  Hän on se, joka seurakunnassa, erämaassa, oli enkelin kanssa, joka puhui hänelle Siinain vuorella, ja oli myös isiemme kanssa; ja hän sai eläviä sanoja meille annettaviksi. </p>
<p id="v39"><sup><small>39</small></sup>  Mutta häntä meidän isämme eivät tahtoneet totella, vaan työnsivät hänet pois ja kääntyivät sydämessänsä jälleen Egyptiin, </p>
<p id="v40"><sup><small>40</small></sup>  sanoen Aaronille: 'Tee meille jumalia, jotka käyvät meidän edellämme, sillä me emme tiedä, mitä on tapahtunut Moosekselle, hänelle, joka johdatti meidät Egyptin maasta'. </p>
<p id="v41"><sup><small>41</small></sup>  Ja he tekivät niinä päivinä vasikan ja toivat uhreja epäjumalalleen ja riemuitsivat kättensä töistä. </p>
<p id="v42"><sup><small>42</small></sup>  Mutta Jumala kääntyi heistä pois ja hylkäsi heidät palvelemaan taivaan sotajoukkoa, niinkuin on kirjoitettu profeettain kirjassa: 'Toitteko te teurasuhreja ja muita uhreja minulle erämaassa neljänäkymmenenä vuotena, te, Israelin heimo? </p>
<p id="v43"><sup><small>43</small></sup>  Ette; vaan te kannoitte Molokin majaa ja Romfa jumalan tähteä, niitä kuvia, jotka te olitte tehneet kumarrettaviksenne. Sentähden minä siirrän teidät toiselle puolelle Babylonin.' </p>
<p id="v44"><sup><small>44</small></sup>  Todistuksen maja oli meidän isillämme erämaassa, niinkuin hän, joka puhui Moosekselle, oli määrännyt sen tehtäväksi, sen kaavan mukaan, minkä Mooses oli nähnyt. </p>
<p id="v45"><sup><small>45</small></sup>  Ja meidän isämme ottivat sen perintönä vastaan ja toivat sen Joosuan johdolla maahan, minkä he valtasivat pakanoilta, jotka Jumala karkoitti meidän isiemme tieltä. Näin oli Daavidin päiviin saakka. </p>
<p id="v46"><sup><small>46</small></sup>  Hän sai armon Jumalan edessä ja anoi, että hän saisi valmistaa majan Jaakobin Jumalalle. </p>
<p id="v47"><sup><small>47</small></sup>  Mutta Salomo hänelle huoneen rakensi. </p>
<p id="v48"><sup><small>48</small></sup>  Korkein ei kuitenkaan asu käsillä tehdyissä huoneissa; sillä näin sanoo profeetta: <sup id="cite3"><a href="#fn3">[3]</a></sup></p>
<p id="v49"><sup><small>49</small></sup>  'Taivas on minun valtaistuimeni ja maa minun jalkojeni astinlauta; minkäkaltaisen huoneen te minulle rakentaisitte, sanoo Herra, tai mikä paikka olisi minun leposijani? </p>
<p id="v50"><sup><small>50</small></sup>  Eikö minun käteni ole tätä kaikkea tehnyt?' </p>
<p id="v51"><sup><small>51</small></sup>  Te niskurit ja ympärileikkaamattomat sydämeltä ja korvilta, aina te vastustatte Pyhää Henkeä - niinkuin teidän isänne, niin tekin. <sup id="cite4"><a href="#fn4">[4]</a></sup></p>
<p id="v52"><sup><small>52</small></sup>  Ketä profeetoista eivät teidän isänne vainonneet? He tappoivat ne, jotka ennustivat sen Vanhurskaan tulemista, jonka kavaltajiksi ja murhaajiksi te nyt olette tulleet, </p>
<p id="v53"><sup><small>53</small></sup>  te, jotka enkelien toimen kautta saitte lain, mutta ette sitä pitäneet." <sup id="cite5"><a href="#fn5">[5]</a></sup></p>
<p id="v54"><sup><small>54</small></sup>  Mutta kun he tämän kuulivat, viilsi se heidän sydäntänsä, ja he kiristelivät hänelle hampaitansa. </p>
<p id="v55"><sup><small>55</small></sup>  Mutta täynnä Pyhää Henkeä hän loi katseensa taivaaseen päin ja näki Jumalan kirkkauden ja Jeesuksen seisovan Jumalan oikealla puolella <sup id="cite6"><a href="#fn6">[6]</a></sup></p>
<p id="v56"><sup><small>56</small></sup>  ja sanoi: "Katso, minä näen taivaat auenneina ja Ihmisen Pojan seisovan Jumalan oikealla puolella". </p>
<p id="v57"><sup><small>57</small></sup>  Niin he huusivat suurella äänellä ja tukkivat korvansa ja karkasivat kaikki yhdessä hänen päällensä </p>
<p id="v58"><sup><small>58</small></sup>  ja ajoivat hänet ulos kaupungista ja kivittivät. Ja todistajat riisuivat vaippansa Saulus nimisen nuorukaisen jalkojen juureen. <sup id="cite7"><a href="#fn7">[7]</a></sup></p>
<p id="v59"><sup><small>59</small></sup>  Ja niin he kivittivät Stefanuksen, joka rukoili ja sanoi: "Herra Jeesus, ota minun henkeni!" </p>
<p id="v60"><sup><small>60</small></sup>  Ja hän laskeutui polvilleen ja huusi suurella äänellä: "Herra, älä lue heille syyksi tätä syntiä!" Ja sen sanottuaan hän nukkui pois. <sup id="cite8"><a href="#fn8">[8]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Acts_of_the_Apostles/6">
          <span class="mdi mdi-arrow-left-drop-circle"></span><span class="pl-2">Apostolien teot - Luku 6</span>
        </a>
        </td>
        <td>
        <a href="/fi/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Acts_of_the_Apostles/8">
          <span class="pr-2">Apostolien teot - Luku 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 7:30 <i>Tulen enkelit</i>: <a href="/fi/The_Urantia_Book/85#p4_2">U-k 85:4.2</a>. </li>
  <li id="fn2"><a href="#cite2">↑</a> 7:32 <i>Elävä Jumala</i>: <a href="/fi/The_Urantia_Book/174#p3_4">U-k 174:3.4</a>.  <i>Elävä Jumala</i>: <a href="/fi/The_Urantia_Book/174#p3_2">U-k 174:3.2</a>. </li>
  <li id="fn3"><a href="#cite3">↑</a> 7:48 <i>Kaikkein Korkein</i>: <a href="/fi/The_Urantia_Book/93#p3_2">U-k 93:3.2</a>.  <i>Most Highs</i>: <a href="/fi/The_Urantia_Book/43#p3_1">U-k 43:3.1</a>.  <i>Korkein Jumala</i>: <a href="/fi/The_Urantia_Book/93#p2_3">U-k 93:2.3</a>. </li>
  <li id="fn4"><a href="#cite4">↑</a> 7:51-60 <i>Stefanuksen kivittäminen</i>: <a href="/fi/The_Urantia_Book/194#p4_11">U-k 194:4.11</a>. </li>
  <li id="fn5"><a href="#cite5">↑</a> 7:53 <i>Enkelien toimesta vastaanotettu</i>: <a href="/fi/The_Urantia_Book/113#p0_1">U-k 113:0.1</a>. </li>
  <li id="fn6"><a href="#cite6">↑</a> 7:55-56 <i>Isän oikea käsi</i>: <a href="/fi/The_Urantia_Book/5#p2_2">U-k 5:2.2</a>.  <i>Jumalan oikea käsi</i>: <a href="/fi/The_Urantia_Book/38#p0_1">U-k 38:0.1</a>.  <i>Jumalan oikea käsi</i>: <a href="/fi/The_Urantia_Book/13#p2_7">U-k 13:2.7</a>.  <i>Jumalan oikea käsi</i>: <a href="/fi/The_Urantia_Book/21#p4_4">U-k 21:4.4</a>. </li>
  <li id="fn7"><a href="#cite7">↑</a> 7:58 <i>Saul Tarsuslainen</i>: <a href="/fi/The_Urantia_Book/128#p3_6">U-k 128:3.6</a>. </li>
  <li id="fn8"><a href="#cite8">↑</a> 7:60 <i>Älkää syyttäkö heitä tästä synnistä</i>: <a href="/fi/The_Urantia_Book/188#p5_6">U-k 188:5.6</a>. </li>
</ol>
</div>
