<!--
title: Apostolien teot - Luku 26
description: 
published: true
date: 2022-10-6T10:23:21Z
tags: bible, bible—acts of the apostles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Acts_of_the_Apostles/25">Apostolien teot - Luku 25</a></td>
        <td><a href="/fi/Bible/Acts_of_the_Apostles/Index">Indeksi</a></td>
        <td><a href="/fi/Bible/Acts_of_the_Apostles/27">Apostolien teot - Luku 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Niin Agrippa sanoi Paavalille: "Sinun on lupa puhua puolestasi". Silloin Paavali ojensi kätensä ja lausui puolustuksekseen: </p>
<p id="v2"><sup><small>2</small></sup>  "Pidän itseäni onnellisena, kuningas Agrippa, kun sinun edessäsi tänä päivänä saan puolustautua kaikesta siitä, mistä juutalaiset minua syyttävät, </p>
<p id="v3"><sup><small>3</small></sup>  olletikin, koska sinä tarkkaan tunnet kaikki juutalaisten tavat ja riitakysymykset. Sentähden pyydän sinua kärsivällisesti minua kuulemaan. </p>
<p id="v4"><sup><small>4</small></sup>  Kaikki juutalaiset tuntevat minun elämäni nuoruudestani asti, koska alusta alkaen olen elänyt kansani keskuudessa ja Jerusalemissa. </p>
<p id="v5"><sup><small>5</small></sup>  He tuntevat minut jo entuudestaan, jos tahtovat sen todistaa, että minä meidän uskontomme ankarimman lahkon mukaan olen elänyt fariseuksena. </p>
<p id="v6"><sup><small>6</small></sup>  Ja nyt minä seison oikeuden edessä sentähden, että panen toivoni siihen lupaukseen, jonka Jumala on meidän isillemme antanut </p>
<p id="v7"><sup><small>7</small></sup>  ja jonka meidän kaksitoista sukukuntaamme, yötä ja päivää herkeämättä palvellen Jumalaa, toivovat heille toteutuvan; tämän toivon tähden, kuningas, juutalaiset minua syyttävät. </p>
<p id="v8"><sup><small>8</small></sup>  Miksi on teistä uskomatonta, että Jumala herättää kuolleet? </p>
<p id="v9"><sup><small>9</small></sup>  Luulin minäkin, että minun tuli paljon taistella Jeesuksen, Nasaretilaisen, nimeä vastaan, </p>
<p id="v10"><sup><small>10</small></sup>  ja niin minä teinkin Jerusalemissa. Paljon pyhiä minä suljin vankiloihin, saatuani ylipapeilta siihen valtuuden, ja kun heitä tapettiin, annoin minä ääneni sen puolesta. </p>
<p id="v11"><sup><small>11</small></sup>  Ja kaikkialla synagoogissa minä usein koetin rankaisemalla pakottaa heitä herjaamaan Jeesusta, ja menin niin pitkälle vimmassani heitä vastaan, että vainosin heitä aina ulkomaan kaupunkeihin saakka. </p>
<p id="v12"><sup><small>12</small></sup>  Kun näissä asioissa matkustin Damaskoon ylipappien valtuudella ja suostumuksella, </p>
<p id="v13"><sup><small>13</small></sup>  näin minä, oi kuningas, tiellä keskellä päivää taivaasta valon, auringon paistetta kirkkaamman, leimahtavan minun ja matkatoverieni ympärillä, </p>
<p id="v14"><sup><small>14</small></sup>  ja me kaaduimme kaikki maahan, ja minä kuulin äänen sanovan minulle hebreankielellä: 'Saul, Saul, miksi vainoat minua? Työläs on sinun potkia tutkainta vastaan.' </p>
<p id="v15"><sup><small>15</small></sup>  Niin minä sanoin: 'Kuka olet, herra?' Ja Herra sanoi: 'Minä olen Jeesus, jota sinä vainoat. </p>
<p id="v16"><sup><small>16</small></sup>  Mutta nouse ja seiso jaloillasi; sillä sitä varten minä olen sinulle ilmestynyt, että asettaisin sinut palvelijakseni ja sen todistajaksi, mitä varten sinä olet minut nähnyt, niin myös sen, mitä varten minä sinulle vastedes ilmestyn. </p>
<p id="v17"><sup><small>17</small></sup>  Ja minä pelastan sinut sekä oman kansasi että pakanain käsistä, joitten tykö minä sinut lähetän </p>
<p id="v18"><sup><small>18</small></sup>  avaamaan heidän silmänsä, että he kääntyisivät pimeydestä valkeuteen ja saatanan vallasta Jumalan tykö ja saisivat uskomalla minuun synnit anteeksi ja perintöosan pyhitettyjen joukossa.' <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Sentähden, kuningas Agrippa, minä en voinut olla tottelematta taivaallista näkyä, </p>
<p id="v20"><sup><small>20</small></sup>  vaan saarnasin ensin sekä Damaskon että Jerusalemin asukkaille, ja sitten koko Juudean maalle ja pakanoille parannusta ja kääntymystä Jumalan puoleen, ja että he tekisivät parannuksen soveliaita tekoja. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Tämän tähden juutalaiset ottivat minut kiinni pyhäkössä ja yrittivät surmata minut. </p>
<p id="v22"><sup><small>22</small></sup>  Mutta Jumalan avulla, jota olen saanut tähän päivään asti, minä seison ja todistan sekä pienille että suurille, enkä puhu mitään muuta, kuin minkä profeetat ja Mooses ovat sanoneet tulevan tapahtumaan, </p>
<p id="v23"><sup><small>23</small></sup>  että nimittäin Kristuksen piti kärsimän ja kuolleitten ylösnousemuksen esikoisena julistaman valkeutta sekä tälle kansalle että pakanoille." </p>
<p id="v24"><sup><small>24</small></sup>  Mutta kun hän näin puolustautui, sanoi Festus suurella äänellä: "Sinä olet hullu, Paavali, suuri oppi hulluttaa sinut". </p>
<p id="v25"><sup><small>25</small></sup>  Mutta Paavali sanoi: "En ole hullu, korkea-arvoinen Festus, vaan puhun totuuden ja toimen sanoja. </p>
<p id="v26"><sup><small>26</small></sup>  Kuningas kyllä nämä tietää, jonka tähden minä puhunkin hänelle rohkeasti. Sillä minä en usko minkään näistä asioista olevan häneltä salassa; eiväthän nämä ole missään syrjäsopessa tapahtuneet. </p>
<p id="v27"><sup><small>27</small></sup>  Uskotko, kuningas Agrippa, profeettoja? Minä tiedän, että uskot." </p>
<p id="v28"><sup><small>28</small></sup>  Niin Agrippa sanoi Paavalille: "Vähälläpä luulet taivuttavasi minut kristityksi". </p>
<p id="v29"><sup><small>29</small></sup>  Mutta Paavali sanoi: "Toivoisin Jumalalta, että, olipa vähällä tai paljolla, et ainoastaan sinä, vaan myös kaikki te, jotka minua tänään kuulette, tulisitte semmoisiksi, kuin minä olen, näitä kahleita lukuunottamatta". </p>
<p id="v30"><sup><small>30</small></sup>  Niin kuningas nousi ja maaherra ja Bernike sekä ne, jotka istuivat heidän kanssansa. </p>
<p id="v31"><sup><small>31</small></sup>  Ja mennessään he puhuivat keskenänsä sanoen: "Tämä mies ei ole tehnyt mitään, mikä ansaitsisi kuoleman tai kahleet". </p>
<p id="v32"><sup><small>32</small></sup>  Ja Agrippa sanoi Festukselle: "Tämän miehen olisi voinut päästää irti, jos hän ei olisi vedonnut keisariin". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Acts_of_the_Apostles/25">Apostolien teot - Luku 25</a></td>
        <td><a href="/fi/Bible/Acts_of_the_Apostles/Index">Indeksi</a></td>
        <td><a href="/fi/Bible/Acts_of_the_Apostles/27">Apostolien teot - Luku 27</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 26:18 <i>Valo hengellisessä pimeydessä</i>: <a href="/fi/The_Urantia_Book/191#p4_3">U-k 191:4.3</a>.  <i>Hengellinen perintö</i>: <a href="/fi/The_Urantia_Book/165#p3_8">U-k 165:3.8</a>. </li>
  <li id="fn2"><a href="#cite2">↑</a> 26:20 <i>Jeesus opetti positiivista toimintaa</i>: <a href="/fi/The_Urantia_Book/159#p5_8">U-k 159:5.8</a>. </li>
</ol>
</div>
