<!--
title: Apostolien teot - Luku 5
description: 
published: true
date: 2022-10-6T10:23:21Z
tags: bible, bible—acts of the apostles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Acts_of_the_Apostles/4">Apostolien teot - Luku 4</a></td>
        <td><a href="/fi/Bible/Acts_of_the_Apostles/Index">Indeksi</a></td>
        <td><a href="/fi/Bible/Acts_of_the_Apostles/6">Apostolien teot - Luku 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta eräs mies, nimeltä Ananias, ja hänen vaimonsa Safiira myivät maatilan, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ja mies kätki vaimonsa tieten osan hinnasta, ja osan hän toi ja pani apostolien jalkojen eteen. </p>
<p id="v3"><sup><small>3</small></sup>  Mutta Pietari sanoi: "Ananias, miksi on saatana täyttänyt sinun sydämesi, niin että koetit pettää Pyhää Henkeä ja kätkit osan maatilan hinnasta? </p>
<p id="v4"><sup><small>4</small></sup>  Eikö se myymätönnä ollut sinun omasi, ja eikö myynnin jälkeenkin sen hinta ollut sinun? Miksi päätit sydämessäsi tämän tehdä? Et sinä ole valhetellut ihmisille, vaan Jumalalle." </p>
<p id="v5"><sup><small>5</small></sup>  Kun Ananias kuuli nämä sanat, kaatui hän maahan ja heitti henkensä. Ja suuri pelko valtasi kaikki, jotka sen kuulivat. </p>
<p id="v6"><sup><small>6</small></sup>  Ja nuoret miehet nousivat ja korjasivat hänet ja kantoivat hänet pois ja hautasivat. </p>
<p id="v7"><sup><small>7</small></sup>  Noin kolmen hetken kuluttua hänen vaimonsa tuli sisään eikä tiennyt, mitä oli tapahtunut. </p>
<p id="v8"><sup><small>8</small></sup>  Niin Pietari kysyi häneltä: "Sano minulle: siihenkö hintaan te myitte maatilan?" Hän vastasi: "Kyllä, juuri siihen hintaan". </p>
<p id="v9"><sup><small>9</small></sup>  Mutta Pietari sanoi hänelle: "Miksi olette yksissä neuvoin käyneet kiusaamaan Herran Henkeä? Katso, niiden jalat, jotka hautasivat sinun miehesi, ovat oven takana, ja he kantavat sinutkin pois." </p>
<p id="v10"><sup><small>10</small></sup>  Niin hän heti kaatui hänen jalkojensa eteen ja heitti henkensä; ja kun nuorukaiset tulivat sisään, tapasivat he hänet kuolleena, kantoivat pois ja hautasivat hänet hänen miehensä viereen. </p>
<p id="v11"><sup><small>11</small></sup>  Ja suuri pelko valtasi koko seurakunnan ja kaikki ne, jotka tämän kuulivat. </p>
<p id="v12"><sup><small>12</small></sup>  Ja apostolien kätten kautta tapahtui kansassa monta tunnustekoa ja ihmettä; ja he olivat kaikki yksimielisesti koolla Salomon pylväskäytävässä. </p>
<p id="v13"><sup><small>13</small></sup>  Eikä muista kukaan uskaltanut heihin liittyä, mutta kansa piti heitä suuressa kunniassa. </p>
<p id="v14"><sup><small>14</small></sup>  Ja yhä enemmän karttui niitä, jotka uskoivat Herraan, sekä miehiä että naisia suuret joukot. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Kannettiinpa sairaita kaduillekin ja pantiin vuoteille ja paareille, että Pietarin kulkiessa edes hänen varjonsa sattuisi johonkuhun heistä. </p>
<p id="v16"><sup><small>16</small></sup>  Myöskin kaupungeista Jerusalemin ympäriltä tuli paljon kansaa, ja he toivat sairaita ja saastaisten henkien vaivaamia, ja ne kaikki tulivat parannetuiksi. </p>
<p id="v17"><sup><small>17</small></sup>  Silloin nousi ylimmäinen pappi ja kaikki, jotka olivat hänen puolellansa, saddukeusten lahko, ja he tulivat kiihkoa täyteen <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  ja kävivät käsiksi apostoleihin ja panivat heidät yleiseen vankihuoneeseen. </p>
<p id="v19"><sup><small>19</small></sup>  Mutta yöllä avasi Herran enkeli vankilan ovet ja vei heidät ulos ja sanoi: <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  "Menkää ja astukaa esiin ja puhukaa pyhäkössä kansalle kaikki tämän elämän sanat". </p>
<p id="v21"><sup><small>21</small></sup>  Sen kuultuansa he menivät päivän koittaessa pyhäkköön ja opettivat. Niin saapui ylimmäinen pappi ja ne, jotka olivat hänen puolellansa, ja he kutsuivat koolle neuvoston ja israelilaisten vanhinten kokouksen; ja he lähettivät noutamaan heitä vankilasta. </p>
<p id="v22"><sup><small>22</small></sup>  Mutta kun oikeudenpalvelijat tulivat vankilaan, eivät he löytäneet heitä sieltä, vaan palasivat takaisin ja kertoivat, </p>
<p id="v23"><sup><small>23</small></sup>  sanoen: "Vankilan me kyllä huomasimme hyvin tarkasti suljetuksi ja vartijat seisomassa ovien edessä; mutta kun avasimme, emme sisältä ketään löytäneet". </p>
<p id="v24"><sup><small>24</small></sup>  Kun pyhäkön vartioston päällikkö ja ylipapit kuulivat nämä sanat, eivät he tienneet, mitä heistä ajatella ja mitä tästä tulisi. </p>
<p id="v25"><sup><small>25</small></sup>  Niin tuli joku ja kertoi heille: "Katso, ne miehet, jotka te panitte vankilaan, seisovat pyhäkössä ja opettavat kansaa". </p>
<p id="v26"><sup><small>26</small></sup>  Silloin päällikkö meni oikeudenpalvelijain kanssa ja nouti heidät; ei kuitenkaan väkisin, sillä he pelkäsivät, että kansa heidät kivittäisi. </p>
<p id="v27"><sup><small>27</small></sup>  Ja he toivat heidät ja asettivat neuvoston eteen. Ja ylimmäinen pappi kuulusteli heitä </p>
<p id="v28"><sup><small>28</small></sup>  ja sanoi: "Me olemme kieltämällä kieltäneet teitä opettamasta tähän nimeen; ja katso, te olette täyttäneet Jerusalemin opetuksellanne ja tahdotte saattaa meidän päällemme tuon miehen veren". </p>
<p id="v29"><sup><small>29</small></sup>  Mutta Pietari ja muut apostolit vastasivat ja sanoivat: "Enemmän tulee totella Jumalaa kuin ihmisiä. <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  Meidän isiemme Jumala on herättänyt Jeesuksen, jonka te ripustitte puuhun ja surmasitte. </p>
<p id="v31"><sup><small>31</small></sup>  Hänet on Jumala oikealla kädellänsä korottanut Päämieheksi ja Vapahtajaksi, antamaan Israelille parannusta ja syntien anteeksiantamusta. </p>
<p id="v32"><sup><small>32</small></sup>  Ja me olemme kaiken tämän todistajat, niin myös Pyhä Henki, jonka Jumala on antanut niille, jotka häntä tottelevat." </p>
<p id="v33"><sup><small>33</small></sup>  Kun he sen kuulivat, viilsi se heidän sydäntänsä, ja he tahtoivat tappaa heidät. </p>
<p id="v34"><sup><small>34</small></sup>  Mutta neuvostossa nousi eräs fariseus, nimeltä Gamaliel, lainopettaja, jota koko kansa piti arvossa, ja hän käski viedä miehet vähäksi aikaa ulos. <sup id="cite6"><a href="#fn6">[6]</a></sup></p>
<p id="v35"><sup><small>35</small></sup>  Sitten hän sanoi neuvostolle: "Israelin miehet, kavahtakaa, mitä aiotte tehdä näille miehille. </p>
<p id="v36"><sup><small>36</small></sup>  Sillä ennen näitä päiviä nousi Teudas, sanoen jokin olevansa, ja häneen liittyi noin neljäsataa miestä; hänet tapettiin, ja kaikki, jotka olivat häneen suostuneet, hajotettiin, ja he joutuivat häviöön. </p>
<p id="v37"><sup><small>37</small></sup>  Hänen jälkeensä nousi Juudas, galilealainen, verollepanon päivinä ja vietteli kansaa luopumaan puolellensa; hänkin hukkui, ja kaikki, jotka olivat suostuneet häneen, hajotettiin. </p>
<p id="v38"><sup><small>38</small></sup>  Ja nyt minä sanon teille: pysykää erillänne näistä miehistä ja antakaa heidän olla; sillä jos tämä hanke eli tämä teko on ihmisistä, niin se tyhjään raukeaa; </p>
<p id="v39"><sup><small>39</small></sup>  mutta jos se on Jumalasta, niin te ette voi heitä kukistaa. Varokaa, ettei teitä ehkä havaittaisi sotiviksi itse Jumalaa vastaan." </p>
<p id="v40"><sup><small>40</small></sup>  Niin he noudattivat hänen neuvoansa. Ja he kutsuivat apostolit sisään ja pieksättivät heitä ja kielsivät heitä puhumasta Jeesuksen nimeen ja päästivät heidät menemään. <sup id="cite7"><a href="#fn7">[7]</a></sup></p>
<p id="v41"><sup><small>41</small></sup>  Niin he lähtivät pois neuvostosta iloissaan siitä, että olivat katsotut arvollisiksi kärsimään häväistystä Jeesuksen nimen tähden. </p>
<p id="v42"><sup><small>42</small></sup>  Eivätkä he lakanneet, vaan opettivat joka päivä pyhäkössä ja kodeissa ja julistivat evankeliumia Kristuksesta Jeesuksesta. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Acts_of_the_Apostles/4">Apostolien teot - Luku 4</a></td>
        <td><a href="/fi/Bible/Acts_of_the_Apostles/Index">Indeksi</a></td>
        <td><a href="/fi/Bible/Acts_of_the_Apostles/6">Apostolien teot - Luku 6</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 5:1-10 <i>Lyö vihassaan ihmiset maahan</i>: <a href="/fi/The_Urantia_Book/4#p5_3">U-k 4:5.3</a>. </li>
  <li id="fn2"><a href="#cite2">↑</a> 5:14 <i>Naisoppilaat</i>: <a href="/fi/The_Urantia_Book/149#p2_8">U-k 149:2.8</a>. </li>
  <li id="fn3"><a href="#cite3">↑</a> 5:17-18 <i>Johtajat vangittuina</i>: <a href="/fi/The_Urantia_Book/194#p4_10">U-k 194:4.10</a>. </li>
  <li id="fn4"><a href="#cite4">↑</a> 5:19 <i>Enkeli avaa vankilan ovet</i>: <a href="/fi/The_Urantia_Book/77#p8_12">U-k 77:8.12</a>. </li>
  <li id="fn5"><a href="#cite5">↑</a> 5:29-32 <i>julisti "evankeliumia"</i>: <a href="/fi/The_Urantia_Book/195#p0_2">U-k 195:0.2</a>. </li>
  <li id="fn6"><a href="#cite6">↑</a> 5:34,38-39 <i>Gamalielin neuvot</i>: <a href="/fi/The_Urantia_Book/194#p4_10">U-k 194:4.10</a>. </li>
  <li id="fn7"><a href="#cite7">↑</a> 5:40 <i>Saddukeukset ottavat neuvon vastaan</i>: <a href="/fi/The_Urantia_Book/194#p4_10">U-k 194:4.10</a>. </li>
</ol>
</div>
