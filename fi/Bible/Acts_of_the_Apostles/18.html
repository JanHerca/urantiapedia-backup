<!--
title: Apostolien teot - Luku 18
description: 
published: true
date: 2022-10-6T10:23:21Z
tags: bible, bible—acts of the apostles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Acts_of_the_Apostles/17">Apostolien teot - Luku 17</a></td>
        <td><a href="/fi/Bible/Acts_of_the_Apostles/Index">Indeksi</a></td>
        <td><a href="/fi/Bible/Acts_of_the_Apostles/19">Apostolien teot - Luku 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sen jälkeen Paavali lähti Ateenasta ja meni Korinttoon. </p>
<p id="v2"><sup><small>2</small></sup>  Siellä hän tapasi erään Akylas nimisen juutalaisen, joka oli Pontosta syntyisin ja äsken tullut Italiasta, ja hänen vaimonsa Priskillan. Klaudius oli näet käskenyt kaikkien juutalaisten poistua Roomasta. Ja Paavali meni heidän luoksensa. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ja kun hänellä oli sama ammatti kuin heillä, jäi hän heidän luoksensa, ja he tekivät työtä yhdessä; sillä he olivat ammatiltaan teltantekijöitä. </p>
<p id="v4"><sup><small>4</small></sup>  Ja hän keskusteli synagoogassa jokaisena sapattina ja sai sekä juutalaisia että kreikkalaisia uskomaan. </p>
<p id="v5"><sup><small>5</small></sup>  Ja kun Silas ja Timoteus tulivat Makedoniasta, oli Paavali kokonaan antautunut sanan julistamiseen ja todisti juutalaisille, että Jeesus on Kristus. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Mutta kun he vastustivat ja herjasivat, pudisti hän vaatteitansa ja sanoi heille: "Tulkoon teidän verenne oman päänne päälle! Viaton olen minä; tästedes minä menen pakanain tykö." </p>
<p id="v7"><sup><small>7</small></sup>  Ja hän lähti sieltä ja meni erään Titius Justus nimisen jumalaapelkääväisen miehen tykö, jonka talo oli aivan synagoogan vieressä. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Mutta synagoogan esimies Krispus ja koko hänen perhekuntansa uskoivat Herraan; ja myöskin monet korinttolaiset, jotka olivat kuulemassa, uskoivat, ja heidät kastettiin. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Ja Herra sanoi yöllä näyssä Paavalille: "Älä pelkää, vaan puhu, äläkä vaikene, </p>
<p id="v10"><sup><small>10</small></sup>  sillä minä olen sinun kanssasi, eikä kukaan ole ryhtyvä sinuun tehdäkseen sinulle pahaa, sillä minulla on paljon kansaa tässä kaupungissa". <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Niin hän viipyi siellä vuoden ja kuusi kuukautta opettaen heidän keskuudessaan Jumalan sanaa. </p>
<p id="v12"><sup><small>12</small></sup>  Mutta Gallionin ollessa Akaian käskynhaltijana juutalaiset yksimielisesti nousivat Paavalia vastaan ja veivät hänet tuomioistuimen eteen </p>
<p id="v13"><sup><small>13</small></sup>  ja sanoivat: "Tämä viettelee ihmisiä palvelemaan Jumalaa lainvastaisella tavalla". </p>
<p id="v14"><sup><small>14</small></sup>  Ja kun Paavali aikoi avata suunsa, sanoi Gallion juutalaisille: "Jos olisi tehty rikos tai häijy ilkityö, olisi kohtuullista, että minä kärsivällisesti kuuntelisin teitä, juutalaiset. </p>
<p id="v15"><sup><small>15</small></sup>  Mutta jos teillä on riitakysymyksiä opista ja nimistä ja teidän laistanne, olkoot ne teidän huolenanne; niiden tuomari minä en tahdo olla." </p>
<p id="v16"><sup><small>16</small></sup>  Ja hän ajoi heidät pois tuomioistuimen edestä. </p>
<p id="v17"><sup><small>17</small></sup>  Niin he kaikki ottivat kiinni Soosteneen, synagoogan esimiehen, ja löivät häntä tuomioistuimen edessä, eikä Gallion välittänyt siitä mitään. </p>
<p id="v18"><sup><small>18</small></sup>  Mutta Paavali viipyi siellä vielä jonkun aikaa; sitten hän sanoi veljille jäähyväiset ja purjehti Syyriaan, mukanansa Priskilla ja Akylas; hän oli leikkauttanut tukkansa Kenkreassa, sillä hän oli tehnyt lupauksen. </p>
<p id="v19"><sup><small>19</small></sup>  Ja he saapuivat Efesoon; sinne hän jätti heidät. Ja hän meni synagoogaan ja keskusteli juutalaisten kanssa. </p>
<p id="v20"><sup><small>20</small></sup>  Ja he pyysivät häntä viipymään kauemmin, mutta hän ei suostunut, </p>
<p id="v21"><sup><small>21</small></sup>  vaan sanoi heille jäähyväiset ja lausui: "Minä palaan jälleen teidän tykönne, jos Jumala suo". Ja hän lähti purjehtimaan Efesosta. </p>
<p id="v22"><sup><small>22</small></sup>  Ja noustuaan maihin Kesareassa hän vaelsi ylös Jerusalemiin ja tervehti seurakuntaa ja meni sitten alas Antiokiaan. </p>
<p id="v23"><sup><small>23</small></sup>  Kun hän oli viettänyt siellä jonkun aikaa, lähti hän matkalle ja kulki järjestään kautta Galatian maakunnan ja Frygian, vahvistaen kaikkia opetuslapsia. </p>
<p id="v24"><sup><small>24</small></sup>  Ja Efesoon saapui eräs juutalainen, nimeltä Apollos, syntyisin Aleksandriasta, puhetaitoinen mies ja väkevä raamatuissa. </p>
<p id="v25"><sup><small>25</small></sup>  Tälle oli opetettu Herran tie, ja hän puhui palavana hengessä ja opetti tarkoin Jeesuksesta, mutta tunsi ainoastaan Johanneksen kasteen. </p>
<p id="v26"><sup><small>26</small></sup>  Hän rupesi rohkeasti puhumaan synagoogassa. Mutta kun Priskilla ja Akylas olivat häntä kuunnelleet, ottivat he hänet luokseen ja selvittivät hänelle tarkemmin Jumalan tien. </p>
<p id="v27"><sup><small>27</small></sup>  Ja kun hän tahtoi mennä Akaiaan, niin veljet kehoittivat häntä siihen ja kirjoittivat opetuslapsille, että nämä ottaisivat hänet vastaan. Ja sinne saavuttuaan hän armon kautta oli suureksi hyödyksi uskoon tulleille. <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  Sillä hän kumosi suurella voimalla julkisesti juutalaisten väitteet ja näytti kirjoituksista toteen, että Jeesus on Kristus. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Acts_of_the_Apostles/17">Apostolien teot - Luku 17</a></td>
        <td><a href="/fi/Bible/Acts_of_the_Apostles/Index">Indeksi</a></td>
        <td><a href="/fi/Bible/Acts_of_the_Apostles/19">Apostolien teot - Luku 19</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 18:2,18,26 <i>Aquila & Priscilla</i>: <a href="/fi/The_Urantia_Book/133#p3_12">U-k 133:3.12</a>. </li>
  <li id="fn2"><a href="#cite2">↑</a> 18:5 <i>Silas ja Timoteus</i>: <a href="/fi/The_Urantia_Book/133#p3_3">U-k 133:3.3</a>. </li>
  <li id="fn3"><a href="#cite3">↑</a> 18:7 <i>Justus</i>: <a href="/fi/The_Urantia_Book/133#p3_5">U-k 133:3.5</a>. </li>
  <li id="fn4"><a href="#cite4">↑</a> 18:8 <i>Crispus</i>: <a href="/fi/The_Urantia_Book/133#p3_1">U-k 133:3.1</a>. </li>
  <li id="fn5"><a href="#cite5">↑</a> 18:10 <i>Jumala on kanssamme</i>: <a href="/fi/The_Urantia_Book/117#p6_27">U-k 117:6.27</a>. </li>
  <li id="fn6"><a href="#cite6">↑</a> 18:27 <i>Herran Jeesuksen Kristuksen armo</i>: <a href="/fi/The_Urantia_Book/121#p8_8">U-k 121:8.8</a>. </li>
</ol>
</div>
