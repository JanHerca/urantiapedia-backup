<!--
title: Apostolien teot - Luku 16
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Acts_of_the_Apostles/15">Apostolien teot - Luku 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Acts_of_the_Apostles/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Acts_of_the_Apostles/17">Apostolien teot - Luku 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Niin hän saapui myös Derbeen ja Lystraan. Ja katso, siellä oli eräs opetuslapsi, nimeltä Timoteus, joka oli uskovaisen juutalaisvaimon poika, mutta isä oli kreikkalainen. </p>
<p id="v2"><sup><small>2</small></sup>  Hänestä veljet, jotka olivat Lystrassa ja Ikonionissa, todistivat hyvää. </p>
<p id="v3"><sup><small>3</small></sup>  Paavali tahtoi häntä mukaansa matkalle ja otti hänet ja ympärileikkasi hänet juutalaisten tähden, joita oli niillä paikkakunnilla; sillä kaikki tiesivät, että hänen isänsä oli kreikkalainen. </p>
<p id="v4"><sup><small>4</small></sup>  Ja sitä mukaa kuin he vaelsivat kaupungista kaupunkiin, antoivat he heille noudatettaviksi ne säädökset, jotka apostolit ja Jerusalemin vanhimmat olivat hyväksyneet. </p>
<p id="v5"><sup><small>5</small></sup>  Niin seurakunnat vahvistuivat uskossa ja saivat päivä päivältä yhä enemmän jäseniä. </p>
<p id="v6"><sup><small>6</small></sup>  Ja he kulkivat Frygian ja Galatian maan kautta, sillä Pyhä Henki esti heitä julistamasta sanaa Aasiassa. </p>
<p id="v7"><sup><small>7</small></sup>  Ja tultuaan Mysian kohdalle he yrittivät lähteä Bityniaan, mutta Jeesuksen Henki ei sallinut heidän sitä tehdä. </p>
<p id="v8"><sup><small>8</small></sup>  Niin he vaelsivat ohi Mysian ja menivät Trooaaseen. </p>
<p id="v9"><sup><small>9</small></sup>  Ja Paavali näki yöllä näyn: makedonialainen mies seisoi ja pyysi häntä sanoen: "Tule yli Makedoniaan ja auta meitä". </p>
<p id="v10"><sup><small>10</small></sup>  Ja kun hän oli nähnyt sen näyn, niin me kohta tahdoimme päästä lähtemään Makedoniaan, sillä me käsitimme, että Jumala oli kutsunut meitä julistamaan heille evankeliumia. </p>
<p id="v11"><sup><small>11</small></sup>  Kun nyt olimme purjehtineet Trooaasta, kuljimme suoraan Samotrakeen, ja seuraavana päivänä Neapoliin, </p>
<p id="v12"><sup><small>12</small></sup>  ja sieltä Filippiin, joka on ensimmäinen kaupunki siinä osassa Makedoniaa, siirtokunta. Siinä kaupungissa me viivyimme muutamia päiviä. </p>
<p id="v13"><sup><small>13</small></sup>  Ja sapatinpäivänä me menimme kaupungin portin ulkopuolelle, joen rannalle, jossa arvelimme olevan rukouspaikan, ja istuimme sinne ja puhuimme kokoontuneille naisille. </p>
<p id="v14"><sup><small>14</small></sup>  Ja eräs Lyydia niminen purppuranmyyjä Tyatiran kaupungista, jumalaapelkääväinen nainen, oli kuulemassa; ja Herra avasi hänen sydämensä ottamaan vaarin siitä, mitä Paavali puhui. </p>
<p id="v15"><sup><small>15</small></sup>  Ja kun hänet ja hänen perhekuntansa oli kastettu, pyysi hän meitä sanoen: "Jos te pidätte minua Herraan uskovaisena, niin tulkaa minun kotiini ja majailkaa siellä". Ja hän vaati meitä. </p>
<p id="v16"><sup><small>16</small></sup>  Ja tapahtui meidän mennessämme rukouspaikkaan, että meitä vastaan tuli eräs palvelijatar, jossa oli tietäjähenki ja joka tuotti paljon tuloja isännilleen ennustamisellaan. </p>
<p id="v17"><sup><small>17</small></sup>  Hän seurasi Paavalia ja meitä ja huusi sanoen: "Nämä miehet ovat korkeimman Jumalan palvelijoita, jotka julistavat teille pelastuksen tien". <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Ja tätä hän teki monta päivää. Mutta se vaivasi Paavalia, ja hän kääntyi ja sanoi hengelle: "Jeesuksen Kristuksen nimessä minä käsken sinun lähteä hänestä". Ja se lähti sillä hetkellä. </p>
<p id="v19"><sup><small>19</small></sup>  Mutta kun hänen isäntänsä näkivät, että tulojen toivo oli heiltä kadonnut, ottivat he Paavalin ja Silaan kiinni ja vetivät heidät torille hallitusmiesten eteen. </p>
<p id="v20"><sup><small>20</small></sup>  Ja vietyänsä heidät päällikköjen eteen he sanoivat: "Nämä miehet häiritsevät meidän kaupunkimme rauhaa; he ovat juutalaisia </p>
<p id="v21"><sup><small>21</small></sup>  ja opettavat tapoja, joita meidän ei ole lupa omaksua eikä noudattaa, koska me olemme roomalaisia". </p>
<p id="v22"><sup><small>22</small></sup>  Ja kansakin nousi heitä vastaan, ja päälliköt revittivät heiltä vaatteet ja käskivät lyödä heitä raipoilla. </p>
<p id="v23"><sup><small>23</small></sup>  Ja kun olivat heitä paljon pieksättäneet, heittivät he heidät vankeuteen ja käskivät vanginvartijan tarkasti vartioida heitä. </p>
<p id="v24"><sup><small>24</small></sup>  Sellaisen käskyn saatuaan tämä heitti heidät sisimpään vankihuoneeseen ja pani heidät jalkapuuhun. </p>
<p id="v25"><sup><small>25</small></sup>  Mutta keskiyön aikaan Paavali ja Silas olivat rukouksissa ja veisasivat ylistystä Jumalalle; ja vangit kuuntelivat heitä. </p>
<p id="v26"><sup><small>26</small></sup>  Silloin tapahtui yhtäkkiä suuri maanjäristys, niin että vankilan perustukset järkkyivät, ja samassa kaikki ovet aukenivat, ja kaikkien kahleet irtautuivat. </p>
<p id="v27"><sup><small>27</small></sup>  Kun vanginvartija heräsi ja näki vankilan ovien olevan auki, veti hän miekkansa ja aikoi surmata itsensä, luullen vankien karanneen. </p>
<p id="v28"><sup><small>28</small></sup>  Mutta Paavali huusi suurella äänellä sanoen: "Älä tee itsellesi mitään pahaa, sillä me kaikki olemme täällä". </p>
<p id="v29"><sup><small>29</small></sup>  Niin hän pyysi valoa, juoksi sisälle ja lankesi vavisten Paavalin ja Silaan eteen. </p>
<p id="v30"><sup><small>30</small></sup>  Ja hän vei heidät ulos ja sanoi: "Herrat, mitä minun pitää tekemän, että minä pelastuisin?" <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Niin he sanoivat: "Usko Herraan Jeesukseen, niin sinä pelastut, niin myös sinun perhekuntasi". <sup id="cite3"><a href="#fn3">[3]</a></sup></p>
<p id="v32"><sup><small>32</small></sup>  Ja he puhuivat Jumalan sanaa hänelle ynnä kaikille, jotka hänen kodissansa olivat. </p>
<p id="v33"><sup><small>33</small></sup>  Ja hän otti heidät mukaansa samalla yön hetkellä ja pesi heidän haavansa, ja hänet ja kaikki hänen omaisensa kastettiin kohta. </p>
<p id="v34"><sup><small>34</small></sup>  Ja hän vei heidät ylös asuntoonsa, laittoi heille aterian ja riemuitsi siitä, että hän ja koko hänen perheensä oli tullut Jumalaan uskovaksi. </p>
<p id="v35"><sup><small>35</small></sup>  Päivän tultua päälliköt lähettivät oikeudenpalvelijat sanomaan: "Päästä irti ne miehet". </p>
<p id="v36"><sup><small>36</small></sup>  Niin vanginvartija ilmoitti tämän Paavalille sanoen: "Päälliköt ovat lähettäneet sanan, että teidät on päästettävä irti; lähtekää siis nyt ulos ja menkää rauhassa". </p>
<p id="v37"><sup><small>37</small></sup>  Mutta Paavali sanoi heille: "He ovat julkisesti, vieläpä ilman tuomiota, ruoskineet meitä, jotka olemme Rooman kansalaisia, ja ovat heittäneet meidät vankeuteen; ja nytkö he salaa ajaisivat meidät tiehemme! Ei niin, vaan tulkoot itse ja viekööt meidät ulos." <sup id="cite4"><a href="#fn4">[4]</a></sup></p>
<p id="v38"><sup><small>38</small></sup>  Ja oikeudenpalvelijat kertoivat ne sanat päälliköille; niin nämä peljästyivät kuullessaan heidän olevan roomalaisia, </p>
<p id="v39"><sup><small>39</small></sup>  ja he tulivat ja suostuttelivat heitä ja veivät heidät ulos ja pyysivät heitä lähtemään pois kaupungista. </p>
<p id="v40"><sup><small>40</small></sup>  Niin he lähtivät vankilasta ja menivät Lyydian tykö; ja nähtyään veljet ja rohkaistuaan heitä he lähtivät pois. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 16:17 <i>Kaikkein Korkein</i>: <a href="/fi/The_Urantia_Book/93#p3_2">U-k 93:3.2</a>.  <i>Most Highs</i>: <a href="/fi/The_Urantia_Book/43#p3_1">U-k 43:3.1</a>.  <i>Jumalan pelastuksen evankeliumi</i>: <a href="/fi/The_Urantia_Book/190#p5_4">U-k 190:5.4</a>.  <i>Korkein Jumala</i>: <a href="/fi/The_Urantia_Book/93#p2_3">U-k 93:2.3</a>.  <i>Pelastuksen evankeliumi</i>: <a href="/fi/The_Urantia_Book/190#p4_1">U-k 190:4.1</a>. </li>
  <li id="fn2"><a href="#cite2">↑</a> 16:30-31,33 <i>Sisäänpääsy uskon kautta</i>: <a href="/fi/The_Urantia_Book/170#p5_13">U-k 170:5.13</a>. </li>
  <li id="fn3"><a href="#cite3">↑</a> 16:31 <i>Yhteistyö ja suostumus</i>: <a href="/fi/The_Urantia_Book/110#p2_2">U-k 110:2.2</a>. </li>
  <li id="fn4"><a href="#cite4">↑</a> 16:37-39 <i>Paavali oli Rooman kansalainen</i>: <a href="/fi/The_Urantia_Book/121#p1_2">U-k 121:1.2</a>. </li>
</ol>
</div>
