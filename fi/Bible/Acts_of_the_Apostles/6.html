<!--
title: Apostolien teot - Luku 6
description: 
published: true
date: 2023-11-8T20:28:17Z
tags: bible, bible—acts of the apostles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Acts_of_the_Apostles/5">
          <span class="mdi mdi-arrow-left-drop-circle"></span><span class="pl-2">Apostolien teot - Luku 5</span>
        </a>
        </td>
        <td>
        <a href="/fi/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Acts_of_the_Apostles/7">
          <span class="pr-2">Apostolien teot - Luku 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Niinä päivinä, kun opetuslasten luku lisääntyi, syntyi hellenisteissä nurinaa hebrealaisia vastaan siitä, että heidän leskiänsä syrjäytettiin jokapäiväisessä avunannossa. </p>
<p id="v2"><sup><small>2</small></sup>  Niin ne kaksitoista kutsuivat kokoon opetuslasten joukon ja sanoivat: "Ei ole soveliasta, että me laiminlyömme Jumalan sanan toimittaaksemme pöytäpalvelusta. </p>
<p id="v3"><sup><small>3</small></sup>  Valitkaa sentähden, veljet, keskuudestanne seitsemän miestä, joista on hyvä todistus ja jotka ovat Henkeä ja viisautta täynnä, niin me asetamme heidät tähän toimeen. </p>
<p id="v4"><sup><small>4</small></sup>  Mutta me tahdomme pysyä rukouksessa ja sanan palveluksessa." </p>
<p id="v5"><sup><small>5</small></sup>  Ja se puhe kelpasi kaikelle joukolle; ja he valitsivat Stefanuksen, miehen, joka oli täynnä uskoa ja Pyhää Henkeä, ja Filippuksen ja Prokoruksen ja Nikanorin ja Timonin ja Parmenaan ja Nikolauksen, antiokialaisen käännynnäisen, </p>
<p id="v6"><sup><small>6</small></sup>  ja asettivat heidät apostolien eteen, ja nämä rukoilivat ja panivat kätensä heidän päällensä. </p>
<p id="v7"><sup><small>7</small></sup>  Ja Jumalan sana menestyi, ja opetuslasten luku lisääntyi suuresti Jerusalemissa. Ja lukuisa joukko pappeja tuli uskolle kuuliaisiksi. </p>
<p id="v8"><sup><small>8</small></sup>  Ja Stefanus, täynnä armoa ja voimaa, teki suuria ihmeitä ja tunnustekoja kansassa. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Niin nousi muutamia niin kutsutusta libertiinien ja kyreniläisten ja aleksandrialaisten synagoogasta sekä niiden joukosta, jotka olivat Kilikiasta ja Aasiasta, väittelemään Stefanuksen kanssa, </p>
<p id="v10"><sup><small>10</small></sup>  mutta he eivät kyenneet pitämään puoliaan sitä viisautta ja henkeä vastaan, jolla hän puhui. </p>
<p id="v11"><sup><small>11</small></sup>  Silloin he salaa hankkivat miehiä sanomaan: "Me olemme kuulleet hänen puhuvan pilkkasanoja Moosesta ja Jumalaa vastaan". </p>
<p id="v12"><sup><small>12</small></sup>  Ja he yllyttivät kansan ja vanhimmat ja kirjanoppineet ja astuivat esiin, raastoivat hänet mukaansa ja veivät neuvoston eteen. </p>
<p id="v13"><sup><small>13</small></sup>  Ja he toivat esiin vääriä todistajia, jotka sanoivat: "Tämä mies ei lakkaa puhumasta tätä pyhää paikkaa vastaan ja lakia vastaan; </p>
<p id="v14"><sup><small>14</small></sup>  sillä me olemme kuulleet hänen sanovan, että Jeesus, tuo Nasaretilainen, on hajottava maahan tämän paikan ja muuttava ne säädökset, jotka Mooses on meille antanut". </p>
<p id="v15"><sup><small>15</small></sup>  Ja kaikki, jotka neuvostossa istuivat, loivat katseensa häneen, ja hänen kasvonsa olivat heistä niinkuin enkelin kasvot. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Acts_of_the_Apostles/5">
          <span class="mdi mdi-arrow-left-drop-circle"></span><span class="pl-2">Apostolien teot - Luku 5</span>
        </a>
        </td>
        <td>
        <a href="/fi/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Acts_of_the_Apostles/7">
          <span class="pr-2">Apostolien teot - Luku 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 6:8-7:60 <i>Stefanuksen kivittäminen</i>: <a href="/fi/The_Urantia_Book/128#p3_6">U-k 128:3.6</a>.  <i>Stefanuksen kivittäminen</i>: <a href="/fi/The_Urantia_Book/132#p0_5">U-k 132:0.5</a>. </li>
</ol>
</div>
