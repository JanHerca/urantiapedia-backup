<!--
title: Apostolien teot - Luku 4
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Acts_of_the_Apostles/3">Apostolien teot - Luku 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Acts_of_the_Apostles/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Acts_of_the_Apostles/5">Apostolien teot - Luku 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta kun he puhuivat kansalle, astuivat papit ja pyhäkön vartioston päällikkö ja saddukeukset heidän eteensä, </p>
<p id="v2"><sup><small>2</small></sup>  närkästyneinä siitä, että he opettivat kansaa ja julistivat Jeesuksessa ylösnousemusta kuolleista. </p>
<p id="v3"><sup><small>3</small></sup>  Ja he kävivät heihin käsiksi ja panivat heidät vankeuteen seuraavaan päivään asti, sillä oli jo ehtoo. </p>
<p id="v4"><sup><small>4</small></sup>  Mutta monet niistä, jotka olivat kuulleet sanan, uskoivat, ja miesten luku nousi noin viiteentuhanteen. </p>
<p id="v5"><sup><small>5</small></sup>  Seuraavana päivänä heidän hallitusmiehensä ja vanhimpansa ja kirjanoppineensa kokoontuivat Jerusalemissa, </p>
<p id="v6"><sup><small>6</small></sup>  niin myös ylimmäinen pappi Hannas ja Kaifas ja Johannes ja Aleksander sekä kaikki, jotka olivat ylimmäispapillista sukua. </p>
<p id="v7"><sup><small>7</small></sup>  Ja he asettivat heidät eteensä ja kysyivät: "Millä voimalla tai kenen nimeen te tämän teitte?" </p>
<p id="v8"><sup><small>8</small></sup>  Silloin Pietari, Pyhää Henkeä täynnä, sanoi heille: "Kansan hallitusmiehet ja vanhimmat! </p>
<p id="v9"><sup><small>9</small></sup>  Jos meitä tänään kuulustellaan sairaalle miehelle tehdystä hyvästä työstä ja siitä, kenen kautta hän on parantunut, </p>
<p id="v10"><sup><small>10</small></sup>  niin olkoon teille kaikille ja koko Israelin kansalle tiettävä, että Jeesuksen Kristuksen, Nasaretilaisen, nimen kautta, hänen, jonka te ristiinnaulitsitte, mutta jonka Jumala kuolleista herätti, hänen nimensä kautta tämä seisoo terveenä teidän edessänne. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Hän on 'se kivi, jonka te, rakentajat, hylkäsitte, mutta joka on kulmakiveksi tullut'. </p>
<p id="v12"><sup><small>12</small></sup>  Eikä ole pelastusta yhdessäkään toisessa; sillä ei ole taivaan alla muuta nimeä ihmisille annettu, jossa meidän pitäisi pelastuman." <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Mutta kun he näkivät Pietarin ja Johanneksen rohkeuden ja havaitsivat heidän olevan koulunkäymättömiä ja oppimattomia miehiä, he ihmettelivät; ja he tunsivat heidät niiksi, jotka olivat olleet Jeesuksen kanssa. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Ja nähdessään parannetun miehen seisovan heidän kanssansa he eivät voineet mitään vastaansanoa, </p>
<p id="v15"><sup><small>15</small></sup>  vaan käskettyään heidän astua ulos neuvostosta he pitivät keskenänsä neuvoa </p>
<p id="v16"><sup><small>16</small></sup>  ja sanoivat: "Mitä me teemme näille miehille? Sillä että heidän kauttansa on tapahtunut ilmeinen ihme, sen kaikki Jerusalemin asukkaat tietävät, emmekä me voi sitä kieltää. </p>
<p id="v17"><sup><small>17</small></sup>  Mutta ettei se leviäisi laajemmalle kansaan, niin kieltäkäämme ankarasti heitä enää tähän nimeen puhumasta yhdellekään ihmiselle." </p>
<p id="v18"><sup><small>18</small></sup>  Niin he kutsuivat heidät ja kielsivät heitä mitään puhumasta ja opettamasta Jeesuksen nimeen. </p>
<p id="v19"><sup><small>19</small></sup>  Mutta Pietari ja Johannes vastasivat heille ja sanoivat: "Päättäkää itse, onko oikein Jumalan edessä kuulla teitä enemmän kuin Jumalaa; </p>
<p id="v20"><sup><small>20</small></sup>  mutta me emme voi olla puhumatta siitä, mitä olemme nähneet ja kuulleet". <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  Niin he uhkasivat heitä vielä enemmän ja päästivät heidät, koska eivät kansan tähden keksineet, miten rangaista heitä, sillä kaikki ylistivät Jumalaa siitä, mitä tapahtunut oli. </p>
<p id="v22"><sup><small>22</small></sup>  Sillä sivu neljänkymmenen oli jo vuosiltaan se mies, jossa tämä parantumisen ihme oli tapahtunut. </p>
<p id="v23"><sup><small>23</small></sup>  Ja päästyään vapaiksi he menivät omiensa tykö ja kertoivat kaiken, mitä ylipapit ja vanhimmat olivat heille sanoneet. </p>
<p id="v24"><sup><small>24</small></sup>  Sen kuultuansa he yksimielisesti korottivat äänensä Jumalan puoleen ja sanoivat: "Herra, sinä, joka olet tehnyt taivaan ja maan ja meren ja kaikki, mitä niissä on! <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Sinä, joka Pyhän Hengen kautta, isämme Daavidin, sinun palvelijasi, suun kautta, olet puhunut: 'Miksi pakanat pauhaavat ja kansat turhia ajattelevat? <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  Maan kuninkaat nousevat, ja ruhtinaat kokoontuvat yhteen Herraa ja hänen Voideltuansa vastaan.' </p>
<p id="v27"><sup><small>27</small></sup>  Sillä totisesti, tässä kaupungissa kokoontuivat sinun pyhää Poikaasi Jeesusta vastaan, jonka sinä olet voidellut, sekä Herodes että Pontius Pilatus pakanain ja Israelin sukukuntain kanssa, </p>
<p id="v28"><sup><small>28</small></sup>  tekemään kaiken, minkä sinun kätesi ja päätöksesi oli edeltämäärännyt tapahtuvaksi. </p>
<p id="v29"><sup><small>29</small></sup>  Ja nyt, Herra, katso heidän uhkauksiansa ja anna palvelijaisi kaikella rohkeudella puhua sinun sanaasi; </p>
<p id="v30"><sup><small>30</small></sup>  ja ojenna kätesi, niin että sairaat parantuvat ja tunnustekoja ja ihmeitä tapahtuu sinun pyhän Poikasi Jeesuksen nimen kautta." </p>
<p id="v31"><sup><small>31</small></sup>  Ja kun he olivat rukoilleet, vapisi se paikka, jossa he olivat koolla, ja he tulivat kaikki Pyhällä Hengellä täytetyiksi ja puhuivat Jumalan sanaa rohkeasti. <sup id="cite8"><a href="#fn8">[8]</a></sup></p>
<p id="v32"><sup><small>32</small></sup>  Ja uskovaisten suuressa joukossa oli yksi sydän ja yksi sielu; eikä kenkään heistä sanonut omaksensa mitään siitä, mitä hänellä oli, vaan kaikki oli heillä yhteistä. <sup id="cite9"><a href="#fn9">[9]</a></sup></p>
<p id="v33"><sup><small>33</small></sup>  Ja apostolit todistivat suurella voimalla Herran Jeesuksen ylösnousemuksesta, ja suuri armo oli heillä kaikilla. <sup id="cite10"><a href="#fn10">[10]</a></sup></p>
<p id="v34"><sup><small>34</small></sup>  Ei myöskään ollut heidän seassaan ketään puutteenalaista; sillä kaikki, joilla oli maatiloja tai taloja, myivät ne ja toivat myytyjen hinnan </p>
<p id="v35"><sup><small>35</small></sup>  ja panivat apostolien jalkojen juureen; ja jokaiselle jaettiin sen mukaan, kuin hän tarvitsi. </p>
<p id="v36"><sup><small>36</small></sup>  Niinpä Joosef, jota apostolit kutsuivat Barnabaaksi - se on käännettynä: kehoittaja - leeviläinen, syntyisin Kyprosta, </p>
<p id="v37"><sup><small>37</small></sup>  myi omistamansa pellon, toi rahat ja pani ne apostolien jalkojen juureen. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 4:10-12 <i>julisti "evankeliumia"</i>: <a href="/fi/The_Urantia_Book/195#p0_2">U-k 195:0.2</a>.  <i>Usko ylösnousemukseen</i>: <a href="/fi/The_Urantia_Book/190#p0_4">U-k 190:0.4</a>. </li>
  <li id="fn2"><a href="#cite2">↑</a> 4:12 <i>Jumalan pelastuksen evankeliumi</i>: <a href="/fi/The_Urantia_Book/190#p5_4">U-k 190:5.4</a>.  <i>Pelastuksen evankeliumi</i>: <a href="/fi/The_Urantia_Book/190#p4_1">U-k 190:4.1</a>. </li>
  <li id="fn3"><a href="#cite3">↑</a> 4:13 <i>Oppimattomat galilealaiset</i>: <a href="/fi/The_Urantia_Book/195#p6_9">U-k 195:6.9</a>.  <i>Tietämättömät ja oppimattomat miehet</i>: <a href="/fi/The_Urantia_Book/139#p0_4">U-k 139:0.4</a>. </li>
  <li id="fn4"><a href="#cite4">↑</a> 4:20 <i>Puhukaa vain sitä, mitä kuulette; ei kuulopuheita</i>: <a href="/fi/The_Urantia_Book/138#p8_4">U-k 138:8.4</a>. </li>
  <li id="fn5"><a href="#cite5">↑</a> 4:24 <i>Uskollinen ja jumalallinen Luoja</i>: <a href="/fi/The_Urantia_Book/2#p1_2">U-k 2:1.2</a>.  <i>Jumala kaiken luojana</i>: <a href="/fi/The_Urantia_Book/0#p2_9">U-k 0:2.9</a>.  <i>Jumala loi kaiken</i>: <a href="/fi/The_Urantia_Book/6#p1_3">U-k 6:1.3</a>.  <i>Jumala loi taivaan ja maan</i>: <a href="/fi/The_Urantia_Book/92#p6_6">U-k 92:6.6</a>.  <i>Jumala loi kaiken</i>: <a href="/fi/The_Urantia_Book/131#p2_2">U-k 131:2.2</a>.  <i>Jumala on luonut kaikki asiat ja olennot</i>: <a href="/fi/The_Urantia_Book/131#p10_2">U-k 131:10.2</a>.  <i>Jumala loi maailman ja kaiken siinä olevan</i>: <a href="/fi/The_Urantia_Book/95#p5_9">U-k 95:5.9</a>.  <i>Luoja</i>: <a href="/fi/The_Urantia_Book/131#p10_6">U-k 131:10.6</a>.  <i>Universaalinen Luoja</i>: <a href="/fi/The_Urantia_Book/142#p3_7">U-k 142:3.7</a>.  <i>Jumala loi taivaan ja maan</i>: <a href="/fi/The_Urantia_Book/1#p0_1">U-k 1:0.1</a>.  <i>taivaan ja maan luoja</i>: <a href="/fi/The_Urantia_Book/128#p1_10">U-k 128:1.10</a>. </li>
  <li id="fn6"><a href="#cite6">↑</a> 4:25 <i>Miksi pakanat raivoavat</i>: <a href="/fi/The_Urantia_Book/155#p1_3">U-k 155:1.3</a>. </li>
  <li id="fn7"><a href="#cite7">↑</a> 4:25-26 <i>Miksi pakanat raivoavat</i>: <a href="/fi/The_Urantia_Book/155#p1_1">U-k 155:1.1</a>. </li>
  <li id="fn8"><a href="#cite8">↑</a> 4:31b-32 <i>Osa 2: Kaikki täynnä henkeä</i>: <a href="/fi/The_Urantia_Book/194#p4_3">U-k 194:4.3</a>. </li>
  <li id="fn9"><a href="#cite9">↑</a> 4:32 <i>Hengen ykseys</i>: <a href="/fi/The_Urantia_Book/194#p3_17">U-k 194:3.17</a>. </li>
  <li id="fn10"><a href="#cite10">↑</a> 4:33 <i>Saarnaa evankeliumia suurella voimalla</i>: <a href="/fi/The_Urantia_Book/181#p2_11">U-k 181:2.11</a>. </li>
</ol>
</div>
