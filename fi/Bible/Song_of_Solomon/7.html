<!--
title: Laulujen laulu - Luku 7
description: 
published: true
date: 2022-10-6T10:23:21Z
tags: bible, bible—song of solomon
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Song_of_Solomon/6">Laulujen laulu - Luku 6</a></td>
        <td><a href="/fi/Bible/Song_of_Solomon/Index">Indeksi</a></td>
        <td><a href="/fi/Bible/Song_of_Solomon/8">Laulujen laulu - Luku 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Palaja, palaja, suulemitar! Palaja, palaja, ihaillaksemme sinua!" </p>
<p id="v2"><sup><small>2</small></sup>  "Mitä ihailette suulemittaressa, katselette hänen asekarkelossaan? Kuinka kauniisti astelet kengissäsi, sinä ruhtinaan tytär! Sinun lanteesi kaartuvat kuin kaulakorut, taiturin kätten tekemät. </p>
<p id="v3"><sup><small>3</small></sup>  Sinun povesi on ympyriäinen malja, josta sekoviini älköön puuttuko; sinun uumasi on nisukeko, liljojen ympäröimä. </p>
<p id="v4"><sup><small>4</small></sup>  Sinun rintasi ovat kuin kaksi nuorta peuraa, kuin gasellin kaksoiset. </p>
<p id="v5"><sup><small>5</small></sup>  Sinun kaulasi on kuin norsunluinen torni. Sinun silmäsi kuin Hesbonin lammikot Bat-Rabbimin portin luona; sinun nenäsi on kuin Libanonin torni, joka katsoo Damaskoon päin. </p>
<p id="v6"><sup><small>6</small></sup>  Sinun pääsi kohoaa kuin Karmel, sinun pääsi palmikot ovat kuin purppura; niihin pauloihin on kuningas kiedottu." </p>
<p id="v7"><sup><small>7</small></sup>  "Kuinka kaunis olet, kuinka suloinen, sinä rakkaus, riemuinesi! - </p>
<p id="v8"><sup><small>8</small></sup>  Sinun vartesi on kuin palmupuu, ja sinun rintasi niinkuin rypäleet. </p>
<p id="v9"><sup><small>9</small></sup>  Minä ajattelin: nousen palmupuuhun, tartun sen oksiin; olkoot silloin rintasi niinkuin viinirypäleet ja henkesi tuoksu kuin omenain tuoksu. </p>
<p id="v10"><sup><small>10</small></sup>  Ja olkoon suusi kuin jalo viini." "Viini, joka helposti valahtaa rakkaaseeni ja kostuttaa nukkuvien huulet! </p>
<p id="v11"><sup><small>11</small></sup>  Minä olen rakkaani oma, ja minuun on hänen halunsa." </p>
<p id="v12"><sup><small>12</small></sup>  "Tule, rakkaani, lähtekäämme maalle, kyliin yöpykäämme. </p>
<p id="v13"><sup><small>13</small></sup>  Käykäämme varhain viinitarhoihin katsomaan, joko viiniköynnös versoo ja ummut aukeavat, joko kukkivat granaattipuut. Siellä annan sinulle rakkauteni. </p>
<p id="v14"><sup><small>14</small></sup>  Lemmenmarjat tuoksuavat, ja oviemme edessä kasvavat kaikkinaiset kalliit hedelmät, uudet ja vanhat: sinulle, rakkaani, olen ne säästänyt." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Song_of_Solomon/6">Laulujen laulu - Luku 6</a></td>
        <td><a href="/fi/Bible/Song_of_Solomon/Index">Indeksi</a></td>
        <td><a href="/fi/Bible/Song_of_Solomon/8">Laulujen laulu - Luku 8</a></td>
      </tr>
    </tbody>
  </table>
</figure>
