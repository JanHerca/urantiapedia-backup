<!--
title: Laulujen laulu - Luku 6
description: 
published: true
date: 2022-10-6T10:23:21Z
tags: bible, bible—song of solomon
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Song_of_Solomon/5">Laulujen laulu - Luku 5</a></td>
        <td><a href="/fi/Bible/Song_of_Solomon/Index">Indeksi</a></td>
        <td><a href="/fi/Bible/Song_of_Solomon/7">Laulujen laulu - Luku 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Minne on mennyt rakkaasi, sinä naisista kaunein? Kunne on kääntynyt rakkaasi? Etsikäämme häntä yhdessä." </p>
<p id="v2"><sup><small>2</small></sup>  "Rakkaani on mennyt yrttitarhaansa, balsamilavojen luo, paimentamaan yrttitarhoissa ja liljoja poimimaan. </p>
<p id="v3"><sup><small>3</small></sup>  Minä olen rakkaani oma, ja rakkaani on minun - hän, joka paimentaa liljojen keskellä." </p>
<p id="v4"><sup><small>4</small></sup>  "Kaunis kuin Tirsa olet sinä, armaani, suloinen kuin Jerusalem, peljättävä kuin sotajoukot. </p>
<p id="v5"><sup><small>5</small></sup>  Käännä pois silmäsi minusta, sillä ne kiehtovat minut. Sinun hiuksesi ovat kuin vuohilauma, joka laskeutuu Gileadilta. </p>
<p id="v6"><sup><small>6</small></sup>  Sinun hampaasi ovat kuin lauma uuhia, pesosta nousseita, kaikilla kaksoiset, ei yhtäkään karitsatonta. </p>
<p id="v7"><sup><small>7</small></sup>  Kuin granaattiomena, kypsyyttään halkeileva, on sinun ohimosi huntusi takana. </p>
<p id="v8"><sup><small>8</small></sup>  Kuusikymmentä on kuningatarta ja kahdeksankymmentä sivuvaimoa ja nuoria naisia ilman määrää: </p>
<p id="v9"><sup><small>9</small></sup>  yksi ainoa on minun kyyhkyseni, puhtoiseni, äitinsä ainokainen, synnyttäjänsä valio. Neitoset hänet nähdessään kiittävät hänen onneansa, kuningattaret ja sivuvaimot ylistävät häntä." </p>
<p id="v10"><sup><small>10</small></sup>  "Kuka on neito, joka ylenee kuin aamunkoi, kauniina kuin kuu, kirkkaana kuin päivänpaiste, peljättävänä kuin sotajoukot?" </p>
<p id="v11"><sup><small>11</small></sup>  "Pähkinätarhaan minä menin katselemaan laakson vihreyttä, katsomaan, joko viiniköynnös versoo, joko kukkivat granaattipuut. </p>
<p id="v12"><sup><small>12</small></sup>  Aavistamattani asetti sieluni minut jalon kansani vaunuihin." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Song_of_Solomon/5">Laulujen laulu - Luku 5</a></td>
        <td><a href="/fi/Bible/Song_of_Solomon/Index">Indeksi</a></td>
        <td><a href="/fi/Bible/Song_of_Solomon/7">Laulujen laulu - Luku 7</a></td>
      </tr>
    </tbody>
  </table>
</figure>
