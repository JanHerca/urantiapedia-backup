<!--
title: Laulujen laulu - Luku 5
description: 
published: true
date: 2022-10-6T10:23:21Z
tags: bible, bible—song of solomon
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Song_of_Solomon/4">Laulujen laulu - Luku 4</a></td>
        <td><a href="/fi/Bible/Song_of_Solomon/Index">Indeksi</a></td>
        <td><a href="/fi/Bible/Song_of_Solomon/6">Laulujen laulu - Luku 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Minä tulen yrttitarhaani, siskoni, morsiameni; minä poimin mirhani ja balsamini, minä syön mesileipäni ja hunajani, juon viinini ja maitoni." Syökää, ystävät, juokaa ja juopukaa rakkaudesta. </p>
<p id="v2"><sup><small>2</small></sup>  Minä nukuin, mutta minun sydämeni valvoi. Kuule, rakkaani kolkuttaa: "Avaa minulle, siskoseni, armaani, kyyhkyseni, puhtoiseni. Sillä pääni on kastetta täynnä, kiharani yön pisaroita." </p>
<p id="v3"><sup><small>3</small></sup>  "Olen ihokkaani riisunut; pukisinko sen päälleni enää? Olen jalkani pessyt; tahraisinko ne taas?" </p>
<p id="v4"><sup><small>4</small></sup>  Rakkaani pisti kätensä ovenreiästä sisään. Silloin minun sydämeni liikkui häntä kohden; </p>
<p id="v5"><sup><small>5</small></sup>  minä nousin avaamaan rakkaalleni, ja minun käteni tiukkuivat mirhaa, sormeni sulaa mirhaa salvan kädensijoihin. </p>
<p id="v6"><sup><small>6</small></sup>  Minä avasin rakkaalleni, mutta rakkaani oli kadonnut, mennyt menojaan. Hänen puhuessaan oli sieluni vallannut hämmennys. Minä etsin häntä, mutta en häntä löytänyt; minä huusin häntä, mutta ei hän minulle vastannut. </p>
<p id="v7"><sup><small>7</small></sup>  Kohtasivat minut vartijat, jotka kaupunkia kiertävät, he löivät minua ja haavoittivat minut; päällysharson riistivät yltäni muurien vartijat. </p>
<p id="v8"><sup><small>8</small></sup>  "Minä vannotan teitä, te Jerusalemin tyttäret: jos löydätte rakkaani, mitä hänelle sanotte? Sanokaa, että minä olen rakkaudesta sairas." </p>
<p id="v9"><sup><small>9</small></sup>  "Mitä on sinun rakkaasi muita parempi, sinä naisista kaunein? Mitä on sinun rakkaasi muita parempi, ettäs meitä näin vannotat?" </p>
<p id="v10"><sup><small>10</small></sup>  "Minun rakkaani on valkoinen ja punainen, kymmentä tuhatta jalompi. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Hänen päänsä on kultaa, puhtainta kultaa, hänen kiharansa kuin palmunlehvät, mustat kuin kaarne. </p>
<p id="v12"><sup><small>12</small></sup>  Hänen silmänsä ovat kuin kyyhkyset vesipurojen partaalla, jotka ovat maidossa kylpeneet ja istuvat runsauden ääressä. </p>
<p id="v13"><sup><small>13</small></sup>  Hänen poskensa ovat kuin balsamilava, kuin höystesäiliöt; hänen huulensa ovat liljat, ne tiukkuvat sulaa mirhaa. </p>
<p id="v14"><sup><small>14</small></sup>  Hänen käsivartensa ovat kultatangot, krysoliittejä täynnä. Hänen lantionsa on norsunluinen taideteos, safiireilla peitetty. </p>
<p id="v15"><sup><small>15</small></sup>  Hänen jalkansa ovat marmoripatsaat aitokultaisten jalustain nojassa. Hän on näöltänsä kuin Libanon, uhkea kuin setripuut. </p>
<p id="v16"><sup><small>16</small></sup>  Hänen suunsa on sula makeus, hän on pelkkää suloisuutta. Sellainen on minun rakkaani, sellainen on ystäväni, te Jerusalemin tyttäret." <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Song_of_Solomon/4">Laulujen laulu - Luku 4</a></td>
        <td><a href="/fi/Bible/Song_of_Solomon/Index">Indeksi</a></td>
        <td><a href="/fi/Bible/Song_of_Solomon/6">Laulujen laulu - Luku 6</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 5:10 <i>Osa 2: 10 000:n suurin</i>: <a href="/fi/The_Urantia_Book/139#p12_4">U-k 139:12.4</a>.  <i>Osa 2: Suurin 10 000 joukossa</i>: <a href="/fi/The_Urantia_Book/127#p5_6">U-k 127:5.6</a>. </li>
  <li id="fn2"><a href="#cite2">↑</a> 5:16 <i>Osa 1: Yksi aivan ihana</i>: <a href="/fi/The_Urantia_Book/139#p12_4">U-k 139:12.4</a>.  <i>Osa 1: Yksi aivan ihana</i>: <a href="/fi/The_Urantia_Book/127#p5_6">U-k 127:5.6</a>. </li>
</ol>
</div>
