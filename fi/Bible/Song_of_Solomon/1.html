<!--
title: Laulujen laulu - Luku 1
description: 
published: true
date: 2022-10-6T10:23:21Z
tags: bible, bible—song of solomon
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/Song_of_Solomon/Index">Indeksi</a></td>
        <td><a href="/fi/Bible/Song_of_Solomon/2">Laulujen laulu - Luku 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Salomon korkea veisu. </p>
<p id="v2"><sup><small>2</small></sup>  Hän suudelkoon minua suunsa suudelmilla. Sillä sinun rakkautesi on suloisempi kuin viini. </p>
<p id="v3"><sup><small>3</small></sup>  Suloinen on voiteittesi tuoksu, vuodatettu öljy on sinun nimesi; sentähden sinua nuoret naiset rakastavat. </p>
<p id="v4"><sup><small>4</small></sup>  Vedä minut mukaasi, rientäkäämme! Kuningas on tuonut minut kammioihinsa. Me riemuitsemme ja iloitsemme sinusta, me ylistämme sinun rakkauttasi enemmän kuin viiniä; syystä he sinua rakastavat. </p>
<p id="v5"><sup><small>5</small></sup>  "Minä olen musta, mutta ihana, te Jerusalemin tyttäret, kuin Keedarin teltat, kuin Salomon seinäverhot. </p>
<p id="v6"><sup><small>6</small></sup>  Älkää katsoko sitä, että minä olen musta, päivän paahtama. Äitini pojat vihastuivat minuun, panivat minut viinitarhain vartijaksi - omaa viinitarhaani en vartioinut." </p>
<p id="v7"><sup><small>7</small></sup>  "Sano minulle sinä, jota sieluni rakastaa, missä laumaasi paimennat, missä annat sen keskipäivällä levätä. Miksi minä hunnutettuna joutuisin sinun toveriesi laumain luo!" </p>
<p id="v8"><sup><small>8</small></sup>  "Jos et sitä tiedä, sinä naisista kaunein, käy lammasten jälkiä ja kaitse vohliasi paimenten telttapaikoilla." </p>
<p id="v9"><sup><small>9</small></sup>  "Tammaani, joka on faraon vaunujen edessä, sinut, armaani, vertaan. </p>
<p id="v10"><sup><small>10</small></sup>  Ihanat ovat sinun poskesi käätyinensä, kaulasi helminauhoinensa. </p>
<p id="v11"><sup><small>11</small></sup>  Me teemme sinulle kultakäädyt ynnä hopeasta niihin nastat." </p>
<p id="v12"><sup><small>12</small></sup>  "Kuninkaan istuessa pöydässään tuoksui minun nardukseni kaiken aikaa. </p>
<p id="v13"><sup><small>13</small></sup>  Rakkaani on minulle mirhakimppu, joka rintojeni välissä lepää. </p>
<p id="v14"><sup><small>14</small></sup>  Rakkaani on kooferkukka-terttu Een-Gedin viinitarhoista." </p>
<p id="v15"><sup><small>15</small></sup>  "Katso, kaunis sinä olet, armaani; katso, kaunis olet, silmäsi ovat kyyhkyläiset." </p>
<p id="v16"><sup><small>16</small></sup>  "Katso, kaunis sinä olet, rakkaani; kuinka suloinen, kuinka vihanta on vuoteemme! </p>
<p id="v17"><sup><small>17</small></sup>  Huoneittemme seininä ovat setripuut, kattonamme kypressit." </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/Song_of_Solomon/Index">Indeksi</a></td>
        <td><a href="/fi/Bible/Song_of_Solomon/2">Laulujen laulu - Luku 2</a></td>
      </tr>
    </tbody>
  </table>
</figure>
