<!--
title: Nahumin kirja - Luku 1
description: 
published: true
date: 2023-11-8T20:28:17Z
tags: bible, bible—nahum
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/fi/Bible/Nahum/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Nahum/2">
          <span class="pr-2">Nahumin kirja - Luku 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ennustus Niinivestä. Elkosilaisen Naahumin näyn kirja. </p>
<p id="v2"><sup><small>2</small></sup>  Kiivas Jumala ja kostaja on Herra. Herra on kostaja ja vihastuvainen. Herra kostaa vihollisilleen ja pitää vihaa vihamiehillensä. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Herra on pitkämielinen ja suuri voimassansa, mutta Herra ei jätä rankaisematta. Hänen tiensä käy tuulispäässä ja myrskyssä, ja pilvi on hänen jalkojensa tomu. <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Hän nuhtelee merta ja kuivaa sen, ja kaikki virrat hän ehdyttää. Baasan ja Karmel kuihtuvat, ja Libanonin kukoistus kuihtuu. </p>
<p id="v5"><sup><small>5</small></sup>  Vuoret järkkyvät hänen edessänsä ja kukkulat sulavat. Hänen kasvojensa voimasta kohoaa maa, maanpiiri ja kaikki sen asuvaiset. </p>
<p id="v6"><sup><small>6</small></sup>  Kuka seisoo hänen tuimuutensa edessä, ja kuka kestää hänen vihansa hehkua? Hänen vihastuksensa vuotaa niinkuin tuli, ja kalliot halkeilevat hänen edessänsä. </p>
<p id="v7"><sup><small>7</small></sup>  Hyvä on Herra, turva ahdistuksen päivänä, ja hän tuntee ne, jotka häneen luottavat. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Mutta paisuvalla tulvalla hän tekee lopun sen paikasta; ja vihamiehiänsä hän ahdistaa pimeydellä. </p>
<p id="v9"><sup><small>9</small></sup>  Mitä teillä on mielessä Herraa vastaan? Lopun hän tekee: ei nouse ahdistus kahta kertaa. </p>
<p id="v10"><sup><small>10</small></sup>  Sillä vaikka he olisivat yhteenkietoutuneita kuin orjantappurat ja yhtä märkiä viinistä kuin itse heidän viininsä, heidät syö tuli niinkuin kuivat oljet - kokonansa. </p>
<p id="v11"><sup><small>11</small></sup>  Sinusta on lähtenyt se, jolla on paha mielessä Herraa vastaan, turmion hankitsija. </p>
<p id="v12"><sup><small>12</small></sup>  Näin sanoo Herra: Olkoot he kuinka täysissä voimissa, olkoon heitä miten paljon tahansa, heidät tuhotaan; mennyttä he ovat. Mutta jos minä olenkin vaivannut sinua en minä sinua enää vaivaa. </p>
<p id="v13"><sup><small>13</small></sup>  Nyt minä särjen hänen ikeensä painamasta sinua ja katkaisen sinun kahleesi. </p>
<p id="v14"><sup><small>14</small></sup>  Mutta sinusta on Herra antanut käskyn: Ei kasva enää sinun nimellesi siementä. Minä hävitän sinun jumalasi temppelistä veistetyt ja valetut jumalankuvat. Minä teen sinulle haudan, sillä sinä olet rauennut tyhjiin. </p>
<p id="v15"><sup><small>15</small></sup>  Katso, jo ovat vuorilla ilosanoman tuojan jalat, hänen, joka julistaa rauhaa: "Juhli, Juuda, juhliasi, maksa lupauksesi; sillä ei tule enää sinun kimppuusi turmiontuoja, hän on hävitetty kokonansa". </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/fi/Bible/Nahum/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Nahum/2">
          <span class="pr-2">Nahumin kirja - Luku 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 1:2 <i>Kosto on Jumalan</i>: <a href="/fi/The_Urantia_Book/70#p10_9">U-k 70:10.9</a>.  <i>Kateellinen</i>: <a href="/fi/The_Urantia_Book/96#p4_6">U-k 96:4.6</a>.  <i>Jumala sanoi olevansa kateellinen</i>: <a href="/fi/The_Urantia_Book/4#p3_1">U-k 4:3.1</a>.  <i>Mooses sanoi, että Jumala on kateellinen</i>: <a href="/fi/The_Urantia_Book/142#p2_1">U-k 142:2.1</a>. </li>
  <li id="fn2"><a href="#cite2">↑</a> 1:2-6 <i>Joka ravistelee maata vihassaan</i>: <a href="/fi/The_Urantia_Book/4#p5_3">U-k 4:5.3</a>. </li>
  <li id="fn3"><a href="#cite3">↑</a> 1:3 <i>Jumalan voima</i>: <a href="/fi/The_Urantia_Book/1#p1_4">U-k 1:1.4</a>.  <i>Jumala on kaikkivoipa</i>: <a href="/fi/The_Urantia_Book/131#p10_3">U-k 131:10.3</a>.  <i>Kaikkivaltias</i>: <a href="/fi/The_Urantia_Book/142#p3_7">U-k 142:3.7</a>.  <i>Jumala sanoi olevansa vihainen</i>: <a href="/fi/The_Urantia_Book/4#p3_2">U-k 4:3.2</a>.  <i>Voima</i>: <a href="/fi/The_Urantia_Book/131#p10_6">U-k 131:10.6</a>. </li>
  <li id="fn4"><a href="#cite4">↑</a> 1:7 <i>Osa 1: Jumala on hyvä</i>: <a href="/fi/The_Urantia_Book/2#p6_3">U-k 2:6.3</a>. </li>
</ol>
</div>
