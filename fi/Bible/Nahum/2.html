<!--
title: Nahumin kirja - Luku 2
description: 
published: true
date: 2022-10-6T10:23:21Z
tags: bible, bible—nahum
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Nahum/1">Nahumin kirja - Luku 1</a></td>
        <td><a href="/fi/Bible/Nahum/Index">Indeksi</a></td>
        <td><a href="/fi/Bible/Nahum/3">Nahumin kirja - Luku 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Hajottaja hyökkää sinua vastaan! Vartioitse varustuksia, tähystä tietä, vahvista vyötäiset, kokoa kaikki voimasi. </p>
<p id="v2"><sup><small>2</small></sup>  Sillä Herra saattaa entiselleen Jaakobin korkeuden niinkuin myös Israelin korkeuden, sillä ryöstäjät ovat niitä ryöstäneet ja turmelleet niiden viiniköynnökset. </p>
<p id="v3"><sup><small>3</small></sup>  Hänen sankariensa kilvet ovat punaiset, urhot purppurapukuiset, sotavaunut säihkyvät teräksen tulta hänen varustautumispäivänänsä, ja kypressikeihäät heiluvat. </p>
<p id="v4"><sup><small>4</small></sup>  Sotavaunut karkaavat hurjasti kaduilla, syöksyvät sekaisin toreilla; ne ovat nähdä kuin tulenliekit, ne kiitävät kuin salamat. </p>
<p id="v5"><sup><small>5</small></sup>  Hän muistaa ylhäisensä. Ne tulevat niin, että kaatuilevat, kiiruhtavat sen muurille. Mutta suojakatos on pantu kuntoon. </p>
<p id="v6"><sup><small>6</small></sup>  Virranpuoleiset portit on aukaistu, palatsi menehtyy pelkoon. </p>
<p id="v7"><sup><small>7</small></sup>  Päätös on tullut: se on paljastettu, viety pois; ja sen orjattaret huokailevat, kujertaen kuin kyyhkyset, lyöden rintoihinsa. </p>
<p id="v8"><sup><small>8</small></sup>  Niinive on ollut kuin vetten täyttämä lammikko päiviensä alusta asti. Nyt ne pakenevat! - "Seis! Seiskää!" Mutta yksikään ei käänny. </p>
<p id="v9"><sup><small>9</small></sup>  Ryöstäkää hopeata, ryöstäkää kultaa. Loppumattomat ovat varat, ylen paljon kaikkinaisia kalliita kaluja. - </p>
<p id="v10"><sup><small>10</small></sup>  Tyhjänä kaikki, typötyhjänä, hävitettynä! Sydämet raukeavat, polvet tutisevat, kaikki lanteet vapisevat, ja kaikkien kasvot ovat kalpeat. </p>
<p id="v11"><sup><small>11</small></sup>  Missä on nyt leijonain tyyssija, nuorten jalopeurain syöntipaikka, jossa leijona käyskenteli, naarasleijona ja leijonanpentu, kenenkään peloittelematta? </p>
<p id="v12"><sup><small>12</small></sup>  Leijona raateli, mitä sen pennut tarvitsivat, ja surmasi naarasleijonillensa, täytti luolansa saaliilla ja tyyssijansa raatelemallaan. </p>
<p id="v13"><sup><small>13</small></sup>  Katso, minä käyn sinun kimppuusi, sanoo Herra Sebaot, poltan savuksi sinun sotavaunusi, ja sinun nuoret jalopeurasi syö miekka. Minä lopetan maan päältä sinun raatelusi, eikä kuulla enää sinun sanansaattajaisi ääntä. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Nahum/1">Nahumin kirja - Luku 1</a></td>
        <td><a href="/fi/Bible/Nahum/Index">Indeksi</a></td>
        <td><a href="/fi/Bible/Nahum/3">Nahumin kirja - Luku 3</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 2:13 <i>Ei enää Herra Sebaot</i>: <a href="/fi/The_Urantia_Book/194#p3_11">U-k 194:3.11</a>. </li>
</ol>
</div>
