<!--
title: Kirje filippiläisille - Luku 4
description: 
published: true
date: 2023-11-8T20:28:17Z
tags: bible, bible—philippians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Philippians/3">
          <span class="mdi mdi-arrow-left-drop-circle"></span><span class="pl-2">Kirje filippiläisille - Luku 3</span>
        </a>
        </td>
        <td>
        <a href="/fi/Bible/Philippians/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sentähden, rakkaat ja ikävöidyt veljeni, te minun iloni ja kruununi, seisokaa näin Herrassa lujina, rakkaat! </p>
<p id="v2"><sup><small>2</small></sup>  Euodiaa minä kehoitan ja Syntykeä minä kehoitan olemaan yksimielisiä Herrassa. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Myös sinua, sinä minun oikea Synsygukseni, minä pyydän: ole näille vaimoille avullinen, sillä he ovat taistelleet minun kanssani evankeliumin hyväksi, yhdessä sekä Klemensin että muiden työtoverieni kanssa, joiden nimet ovat elämän kirjassa. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Iloitkaa aina Herrassa! Vieläkin minä sanon: iloitkaa! </p>
<p id="v5"><sup><small>5</small></sup>  Tulkoon teidän lempeytenne kaikkien ihmisten tietoon. Herra on lähellä. </p>
<p id="v6"><sup><small>6</small></sup>  Älkää mistään murehtiko, vaan kaikessa saattakaa pyyntönne rukouksella ja anomisella kiitoksen kanssa Jumalalle tiettäväksi, <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  ja Jumalan rauha, joka on kaikkea ymmärrystä ylempi, on varjeleva teidän sydämenne ja ajatuksenne Kristuksessa Jeesuksessa. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Ja vielä, veljet, kaikki, mikä on totta, mikä kunnioitettavaa, mikä oikeaa, mikä puhdasta, mikä rakastettavaa, mikä hyvältä kuuluvaa, jos on jokin avu ja jos on jotakin kiitettävää, sitä ajatelkaa; </p>
<p id="v9"><sup><small>9</small></sup>  mitä myös olette oppineet ja saaneet ja minulta kuulleet ja minussa nähneet, sitä tehkää, niin rauhan Jumala on oleva teidän kanssanne. </p>
<p id="v10"><sup><small>10</small></sup>  Minä ihastuin suuresti Herrassa, että te jo vihdoinkin olitte elpyneet pitämään minusta huolta, johon teillä ennenkin oli ollut halua, vaikka ei tilaisuutta. </p>
<p id="v11"><sup><small>11</small></sup>  Ei niin, että minä puutteen vuoksi tätä sanon; sillä minä olen oppinut oloihini tyytymään. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Osaan elää niukkuudessa, osaan myös elää runsaudessa; kaikkeen ja kaikenlaisiin oloihin minä olen tottunut; sekä olemaan ravittuna että näkemään nälkää, elämään sekä runsaudessa että puutteessa. </p>
<p id="v13"><sup><small>13</small></sup>  Kaikki minä voin hänessä, joka minua vahvistaa. </p>
<p id="v14"><sup><small>14</small></sup>  Kuitenkin teitte hyvin, kun otitte osaa minun ahdinkooni. </p>
<p id="v15"><sup><small>15</small></sup>  Tiedättehän tekin, filippiläiset, että evankeliumin alkuaikoina, kun lähdin Makedoniasta, ei mikään muu seurakunta kuin te yksin käynyt minun kanssani tiliyhteyteen annetusta ja vastaanotetusta. </p>
<p id="v16"><sup><small>16</small></sup>  Sillä Tessalonikaankin te minulle kerran, jopa kahdesti, lähetitte, mitä tarvitsin. </p>
<p id="v17"><sup><small>17</small></sup>  Ei niin, että haluaisin lahjaa, vaan minä haluan teidän hyväksenne karttuvaa hedelmää. </p>
<p id="v18"><sup><small>18</small></sup>  Olen nyt saanut kaikkea, jopa ylenpalttisesti; minulla on yllinkyllin, saatuani Epafroditukselta teidän lähetyksenne, joka on "suloinen tuoksu", otollinen, Jumalalle mieluinen uhri. </p>
<p id="v19"><sup><small>19</small></sup>  Mutta minun Jumalani on rikkautensa mukaisesti täyttävä kaikki teidän tarpeenne kirkkaudessa, Kristuksessa Jeesuksessa. </p>
<p id="v20"><sup><small>20</small></sup>  Mutta meidän Jumalallemme ja Isällemme kunnia aina ja iankaikkisesti! Amen. </p>
<p id="v21"><sup><small>21</small></sup>  Tervehdys jokaiselle pyhälle Kristuksessa Jeesuksessa. Tervehdyksen lähettävät teille minun kanssani olevat veljet. </p>
<p id="v22"><sup><small>22</small></sup>  Tervehdyksen lähettävät teille kaikki pyhät, mutta varsinkin ne, jotka ovat keisarin huoneväkeä. </p>
<p id="v23"><sup><small>23</small></sup>  Herran Jeesuksen Kristuksen armo olkoon teidän henkenne kanssa. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Philippians/3">
          <span class="mdi mdi-arrow-left-drop-circle"></span><span class="pl-2">Kirje filippiläisille - Luku 3</span>
        </a>
        </td>
        <td>
        <a href="/fi/Bible/Philippians/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 4:2 <i>Sukulaismielet</i>: <a href="/fi/The_Urantia_Book/16#p6_3">U-k 16:6.3</a>. </li>
  <li id="fn2"><a href="#cite2">↑</a> 4:3 <i>Elämän kirja</i>: <a href="/fi/The_Urantia_Book/27#p5_1">U-k 27:5.1</a>. </li>
  <li id="fn3"><a href="#cite3">↑</a> 4:6 <i>Älkää olko huolissanne</i>: <a href="/fi/The_Urantia_Book/146#p2_16">U-k 146:2.16</a>. </li>
  <li id="fn4"><a href="#cite4">↑</a> 4:7 <i>Peace passing understanding</i>: <a href="/fi/The_Urantia_Book/148#p6_3">U-k 148:6.3</a>.  <i>Täydellinen rauha</i>: <a href="/fi/The_Urantia_Book/100#p6_6">U-k 100:6.6</a>.  <i>Jumalan rauha ylittää ymmärryksen</i>: <a href="/fi/The_Urantia_Book/144#p8_8">U-k 144:8.8</a>.  <i>Rauha ylittää ymmärryksen</i>: <a href="/fi/The_Urantia_Book/181#p1_10">U-k 181:1.10</a>.  <i>Pysyvä rauha</i>: <a href="/fi/The_Urantia_Book/5#p4_2">U-k 5:4.2</a>. </li>
  <li id="fn5"><a href="#cite5">↑</a> 4:11 <i>Opettele olemaan tyytyväinen</i>: <a href="/fi/The_Urantia_Book/121#p4_3">U-k 121:4.3</a>. </li>
</ol>
</div>
