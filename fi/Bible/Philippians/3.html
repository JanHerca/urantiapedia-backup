<!--
title: Kirje filippiläisille - Luku 3
description: 
published: true
date: 2022-10-6T10:23:21Z
tags: bible, bible—philippians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Philippians/2">Kirje filippiläisille - Luku 2</a></td>
        <td><a href="/fi/Bible/Philippians/Index">Indeksi</a></td>
        <td><a href="/fi/Bible/Philippians/4">Kirje filippiläisille - Luku 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sitten vielä, veljeni, iloitkaa Herrassa! Samoista asioista teille kirjoittaminen ei minua kyllästytä, ja teille se on turvaksi. </p>
<p id="v2"><sup><small>2</small></sup>  Kavahtakaa noita koiria, kavahtakaa noita pahoja työntekijöitä, kavahtakaa noita pilalleleikattuja. </p>
<p id="v3"><sup><small>3</small></sup>  Sillä oikeita ympärileikattuja olemme me, jotka Jumalan Hengessä palvelemme Jumalaa ja kerskaamme Kristuksessa Jeesuksessa, emmekä luota lihaan, </p>
<p id="v4"><sup><small>4</small></sup>  vaikka minulla on, mihin luottaa lihassakin. Jos kuka muu luulee voivansa luottaa lihaan, niin voin vielä enemmän minä, </p>
<p id="v5"><sup><small>5</small></sup>  joka olen ympärileikattu kahdeksanpäiväisenä ja olen Israelin kansaa, Benjaminin sukukuntaa, hebrealainen hebrealaisista syntynyt, ollut lakiin nähden fariseus, <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  intoon nähden seurakunnan vainooja, lain vanhurskauteen nähden nuhteeton. </p>
<p id="v7"><sup><small>7</small></sup>  Mutta mikä minulle oli voitto, sen minä olen Kristuksen tähden lukenut tappioksi. </p>
<p id="v8"><sup><small>8</small></sup>  Niinpä minä todella luen kaikki tappioksi tuon ylen kalliin, Kristuksen Jeesuksen, minun Herrani, tuntemisen rinnalla, sillä hänen tähtensä minä olen menettänyt kaikki ja pidän sen roskana - että voittaisin omakseni Kristuksen <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  ja minun havaittaisiin olevan hänessä ja omistavan, ei omaa vanhurskautta, sitä, joka laista tulee, vaan sen, joka tulee Kristuksen uskon kautta, sen vanhurskauden, joka tulee Jumalasta uskon perusteella; <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  tunteakseni hänet ja hänen ylösnousemisensa voiman ja hänen kärsimyksiensä osallisuuden, tullessani hänen kaltaisekseen samankaltaisen kuoleman kautta, </p>
<p id="v11"><sup><small>11</small></sup>  jos minä ehkä pääsen ylösnousemiseen kuolleista. </p>
<p id="v12"><sup><small>12</small></sup>  Ei niin, että jo olisin sen saavuttanut tai että jo olisin tullut täydelliseksi, vaan minä riennän sitä kohti, että minä sen omakseni voittaisin, koskapa Kristus Jeesus on voittanut minut. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Veljet, minä en vielä katso sitä voittaneeni; mutta yhden minä teen: unhottaen sen, mikä on takana, ja kurottautuen sitä kohti, mikä on edessäpäin, <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  minä riennän kohti päämäärää, voittopalkintoa, johon Jumala on minut taivaallisella kutsumisella kutsunut Kristuksessa Jeesuksessa. </p>
<p id="v15"><sup><small>15</small></sup>  Olkoon siis meillä, niin monta kuin meitä on täydellistä, tämä mieli; ja jos teillä jossakin kohden on toinen mieli, niin Jumala on siinäkin teille ilmoittava, kuinka asia on. </p>
<p id="v16"><sup><small>16</small></sup>  Kunhan vain, mihin saakka olemme ehtineetkin, vaellamme samaa tietä! </p>
<p id="v17"><sup><small>17</small></sup>  Olkaa minun seuraajiani, veljet, ja katselkaa niitä, jotka näin vaeltavat, niinkuin me olemme teille esikuvana. </p>
<p id="v18"><sup><small>18</small></sup>  Sillä monet, joista usein olen sen teille sanonut ja nyt aivan itkien sanon, vaeltavat Kristuksen ristin vihollisina; </p>
<p id="v19"><sup><small>19</small></sup>  heidän loppunsa on kadotus, vatsa on heidän jumalansa, heidän kunnianaan on heidän häpeänsä, ja maallisiin on heidän mielensä. </p>
<p id="v20"><sup><small>20</small></sup>  Mutta meillä on yhdyskuntamme taivaissa, ja sieltä me myös odotamme Herraa Jeesusta Kristusta Vapahtajaksi, </p>
<p id="v21"><sup><small>21</small></sup>  joka on muuttava meidän alennustilamme ruumiin kirkkautensa ruumiin kaltaiseksi sillä voimallaan, jolla hän myös voi tehdä kaikki itsellensä alamaiseksi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Philippians/2">Kirje filippiläisille - Luku 2</a></td>
        <td><a href="/fi/Bible/Philippians/Index">Indeksi</a></td>
        <td><a href="/fi/Bible/Philippians/4">Kirje filippiläisille - Luku 4</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 3:5 <i>Paavali, heprealainen heprealainen</i>: <a href="/fi/The_Urantia_Book/121#p1_2">U-k 121:1.2</a>. </li>
  <li id="fn2"><a href="#cite2">↑</a> 3:8 <i>Tunne Herra Jeesus Kristus</i>: <a href="/fi/The_Urantia_Book/5#p4_8">U-k 5:4.8</a>. </li>
  <li id="fn3"><a href="#cite3">↑</a> 3:9-10 <i>Tunne Jumala ja itsesi poikana</i>: <a href="/fi/The_Urantia_Book/5#p4_8">U-k 5:4.8</a>. </li>
  <li id="fn4"><a href="#cite4">↑</a> 3:12 <i>Seuraa Mestaria</i>: <a href="/fi/The_Urantia_Book/196#p1_2">U-k 196:1.2</a>. </li>
  <li id="fn5"><a href="#cite5">↑</a> 3:13b-14 <i>Unohda menneisyys, siirry eteenpäin</i>: <a href="/fi/The_Urantia_Book/156#p2_6">U-k 156:2.6</a>. </li>
</ol>
</div>
