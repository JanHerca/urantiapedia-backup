<!--
title: Ensimmäinen kuninkaiden kirja - Luku 13
description: 
published: true
date: 2023-11-8T20:28:17Z
tags: bible, bible—1 kings
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Kings/12">
          <span class="mdi mdi-arrow-left-drop-circle"></span><span class="pl-2">Ensimmäinen kuninkaiden kirja - Luku 12</span>
        </a>
        </td>
        <td>
        <a href="/fi/Bible/1_Kings/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Kings/14">
          <span class="pr-2">Ensimmäinen kuninkaiden kirja - Luku 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja katso, Juudasta Beeteliin tuli Herran käskystä Jumalan mies, juuri kun Jerobeam seisoi alttarin ääressä polttamassa uhreja. </p>
<p id="v2"><sup><small>2</small></sup>  Ja hän huusi alttaria kohti Herran käskystä ja sanoi: "Alttari, alttari, näin sanoo Herra: Katso, Daavidin suvusta on syntyvä poika, nimeltä Joosia. Hän on teurastava sinun päälläsi uhrikukkulapapit, jotka polttavat uhreja sinun päälläsi, ja sinun päälläsi tullaan polttamaan ihmisten luita." </p>
<p id="v3"><sup><small>3</small></sup>  Ja hän antoi sinä päivänä ennusmerkin, sanoen: "Ennusmerkki siitä, että Herra on puhunut, on tämä: alttari halkeaa, ja tuhka, joka on sen päällä, hajoaa". </p>
<p id="v4"><sup><small>4</small></sup>  Kun kuningas Jerobeam kuuli Jumalan miehen sanan, jonka hän huusi alttaria kohti Beetelissä, ojensi hän kätensä alttarilta ja sanoi: "Ottakaa hänet kiinni". Silloin hänen kätensä, jonka hän oli ojentanut häntä vastaan, kuivettui, eikä hän enää voinut vetää sitä takaisin. </p>
<p id="v5"><sup><small>5</small></sup>  Ja alttari halkesi ja tuhka hajosi alttarilta, niinkuin Jumalan mies Herran käskystä oli ennusmerkin antanut. </p>
<p id="v6"><sup><small>6</small></sup>  Silloin kuningas puhkesi puhumaan ja sanoi Jumalan miehelle: "Lepytä Herraa, Jumalaasi, ja rukoile minun puolestani, että minä voisin vetää käteni takaisin". Ja Jumalan mies lepytti Herraa; niin kuningas voi vetää kätensä takaisin, ja se tuli entiselleen. </p>
<p id="v7"><sup><small>7</small></sup>  Ja kuningas puhui Jumalan miehelle: "Tule minun kanssani kotiini virkistämään itseäsi; minä annan sinulle lahjan". </p>
<p id="v8"><sup><small>8</small></sup>  Mutta Jumalan mies sanoi kuninkaalle: "Vaikka antaisit minulle puolet linnastasi, en minä tulisi sinun kanssasi. Tässä paikassa en minä syö leipää enkä juo vettä. </p>
<p id="v9"><sup><small>9</small></sup>  Sillä niin käski minua Herra sanallansa, sanoen: Älä syö leipää, älä juo vettä äläkä palaa samaa tietä, jota olet tullut." </p>
<p id="v10"><sup><small>10</small></sup>  Ja hän meni toista tietä eikä palannut samaa tietä, jota oli tullut Beeteliin. </p>
<p id="v11"><sup><small>11</small></sup>  Mutta Beetelissä asui vanha profeetta; ja hänen poikansa tuli ja kertoi hänelle kaiken, mitä Jumalan mies sinä päivänä oli tehnyt Beetelissä ja mitä hän oli puhunut kuninkaalle. Kun he olivat kertoneet sen isällensä, </p>
<p id="v12"><sup><small>12</small></sup>  kysyi heidän isänsä heiltä, mitä tietä hän oli mennyt. Ja hänen poikansa olivat nähneet, mitä tietä Juudasta tullut Jumalan mies oli lähtenyt. </p>
<p id="v13"><sup><small>13</small></sup>  Silloin hän sanoi pojilleen: "Satuloikaa minulle aasi". Ja kun he olivat satuloineet hänelle aasin, istui hän sen selkään </p>
<p id="v14"><sup><small>14</small></sup>  ja lähti Jumalan miehen jälkeen ja tapasi hänet istumassa tammen alla. Ja hän kysyi häneltä: "Sinäkö olet se Juudasta tullut Jumalan mies?" Hän vastasi: "Minä". </p>
<p id="v15"><sup><small>15</small></sup>  Hän sanoi hänelle: "Tule kanssani minun kotiini syömään". </p>
<p id="v16"><sup><small>16</small></sup>  Hän vastasi: "En voi palata enkä tulla sinun kanssasi, en voi syödä leipää enkä juoda vettä sinun kanssasi tässä paikassa, </p>
<p id="v17"><sup><small>17</small></sup>  sillä minulle on tullut sana, Herran sana: 'Älä syö leipää äläkä juo vettä siellä, älä myöskään tule takaisin samaa tietä, jota olet mennyt'". </p>
<p id="v18"><sup><small>18</small></sup>  Hän sanoi hänelle: "Minäkin olen profeetta niinkuin sinä, ja enkeli on puhunut minulle Herran käskystä, sanoen: 'Vie hänet kanssasi takaisin kotiisi syömään leipää ja juomaan vettä'". Mutta sen hän valhetteli hänelle. </p>
<p id="v19"><sup><small>19</small></sup>  Niin tämä palasi hänen kanssansa ja söi leipää ja joi vettä hänen kodissaan. </p>
<p id="v20"><sup><small>20</small></sup>  Mutta heidän istuessaan pöydässä tuli Herran sana profeetalle, joka oli tuonut hänet takaisin. </p>
<p id="v21"><sup><small>21</small></sup>  Ja hän huusi Juudasta tulleelle Jumalan miehelle, sanoen: "Näin sanoo Herra: Koska sinä olet niskoitellut Herran käskyä vastaan etkä ole noudattanut sitä määräystä, jonka Herra, sinun Jumalasi, sinulle antoi, </p>
<p id="v22"><sup><small>22</small></sup>  vaan olet palannut syömään leipää ja juomaan vettä siinä paikassa, josta sinulle oli sanottu: 'Älä siellä syö leipää äläkä juo vettä', niin älköön sinun ruumiisi tulko isiesi hautaan". </p>
<p id="v23"><sup><small>23</small></sup>  Ja kun hän oli syönyt leipää ja juonut, satuloi hän aasin profeetalle, jonka hän oli tuonut takaisin. </p>
<p id="v24"><sup><small>24</small></sup>  Kun tämä oli lähtenyt, kohtasi hänet leijona tiellä ja tappoi hänet. Ja hänen ruumiinsa oli pitkänään tiellä, ja aasi seisoi hänen vieressään, ja leijona seisoi ruumiin ääressä. </p>
<p id="v25"><sup><small>25</small></sup>  Ja katso, siitä kulki ohitse miehiä, ja he näkivät ruumiin pitkänään tiellä ja leijonan seisomassa ruumiin ääressä. He menivät ja puhuivat siitä kaupungissa, jossa vanha profeetta asui. </p>
<p id="v26"><sup><small>26</small></sup>  Kun profeetta, joka oli palauttanut hänet tieltä, kuuli sen, sanoi hän: "Se on se Jumalan mies, joka niskoitteli Herran käskyä vastaan. Sentähden Herra on antanut hänet leijonalle, ja se on ruhjonut ja tappanut hänet sen Herran sanan mukaan, jonka hän oli hänelle puhunut." <sup id="cite1"><a href="#fn1">[1]</a></sup></p>
<p id="v27"><sup><small>27</small></sup>  Ja hän puhui pojilleen, sanoen: "Satuloikaa minulle aasi". Ja he satuloivat. </p>
<p id="v28"><sup><small>28</small></sup>  Ja hän lähti ja löysi hänen ruumiinsa, joka oli pitkänään tiellä, ja aasin ja leijonan seisomasta ruumiin ääressä; leijona ei ollut syönyt ruumista eikä myöskään ruhjonut aasia. </p>
<p id="v29"><sup><small>29</small></sup>  Niin profeetta otti Jumalan miehen ruumiin, pani sen aasin selkään ja vei sen takaisin; ja vanha profeetta tuli kaupunkiin pitämään valittajaisia ja hautaamaan häntä. </p>
<p id="v30"><sup><small>30</small></sup>  Ja hän pani ruumiin omaan hautaansa; ja he pitivät valittajaiset hänelle ja huusivat: "Voi, minun veljeni!" </p>
<p id="v31"><sup><small>31</small></sup>  Ja kun hän oli haudannut hänet, sanoi hän pojilleen näin: "Kun minä kuolen, niin haudatkaa minut siihen hautaan, johon Jumalan mies on haudattu, ja pankaa minun luuni hänen luittensa viereen. </p>
<p id="v32"><sup><small>32</small></sup>  Sillä toteutuva on sana, jonka hän Herran käskystä huusi Beetelissä olevaa alttaria vastaan ja kaikkia Samarian kaupungeissa olevia uhrikukkulatemppeleitä vastaan." </p>
<p id="v33"><sup><small>33</small></sup>  Ei tämänkään jälkeen Jerobeam kääntynyt pahalta tieltään, vaan teki taas uhrikukkulapapeiksi kaikenkaltaisia miehiä kansan keskuudesta. Kuka vain halusi, sen hän vihki papin virkaan, ja niin siitä tuli uhrikukkulapappi. </p>
<p id="v34"><sup><small>34</small></sup>  Ja tällä tavalla tämä tuli synniksi Jerobeamin suvulle ja syyksi siihen, että se hävitettiin ja hukutettiin maan päältä. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Kings/12">
          <span class="mdi mdi-arrow-left-drop-circle"></span><span class="pl-2">Ensimmäinen kuninkaiden kirja - Luku 12</span>
        </a>
        </td>
        <td>
        <a href="/fi/Bible/1_Kings/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Kings/14">
          <span class="pr-2">Ensimmäinen kuninkaiden kirja - Luku 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 13:26 <i>”Jumala sanoi”</i>: <a href="/fi/The_Urantia_Book/156#p5_4">U-k 156:5.4</a>. </li>
</ol>
</div>
