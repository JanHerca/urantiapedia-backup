<!--
title: Ensimmäinen kuninkaiden kirja - Luku 8
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/1_Kings/7">Ensimmäinen kuninkaiden kirja - Luku 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/1_Kings/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/1_Kings/9">Ensimmäinen kuninkaiden kirja - Luku 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sitten Salomo kokosi Israelin vanhimmat ja kaikki sukukuntien johtomiehet, israelilaisten perhekunta-päämiehet, kuningas Salomon luo Jerusalemiin, tuomaan Herran liitonarkkia Daavidin kaupungista, se on Siionista. </p>
<p id="v2"><sup><small>2</small></sup>  Niin kokoontuivat kuningas Salomon luo kaikki Israelin miehet juhlapäivänä eetanim-kuussa, joka on seitsemäs kuukausi. </p>
<p id="v3"><sup><small>3</small></sup>  Ja kun kaikki Israelin vanhimmat olivat tulleet saapuville, nostivat papit arkin, </p>
<p id="v4"><sup><small>4</small></sup>  ja he veivät Herran arkin ja ilmestysmajan sinne, sekä kaiken pyhän kaluston, joka oli majassa; papit ja leeviläiset veivät ne sinne. </p>
<p id="v5"><sup><small>5</small></sup>  Ja kuningas Salomo seisoi arkin edessä ja hänen kanssaan koko Israelin kansa, joka oli kokoontunut hänen luoksensa; ja he uhrasivat lampaita ja raavaita niin paljon, että niitä ei voitu lukea, ei laskea. </p>
<p id="v6"><sup><small>6</small></sup>  Ja papit toivat Herran liitonarkin paikoilleen temppelin kuoriin, kaikkeinpyhimpään, kerubien siipien alle. </p>
<p id="v7"><sup><small>7</small></sup>  Sillä kerubit levittivät siipensä sen paikan yli, missä arkki oli, ja kerubit suojasivat ylhäältä päin arkkia ja sen korentoja. </p>
<p id="v8"><sup><small>8</small></sup>  Ja korennot olivat niin pitkät, että niiden päät voi nähdä kaikkeinpyhimmästä, kuorin edestä; mutta ulkoa niitä ei voinut nähdä. Ja ne jäivät sinne, tähän päivään asti. </p>
<p id="v9"><sup><small>9</small></sup>  Arkissa ei ollut muuta kuin ne kaksi kivitaulua, jotka Mooses oli pannut sinne Hoorebilla, kun Herra teki liiton israelilaisten kanssa, heidän lähdettyänsä Egyptin maasta. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Ja kun papit lähtivät pyhäköstä, täytti pilvi Herran temppelin, </p>
<p id="v11"><sup><small>11</small></sup>  niin että papit eivät voineet astua toimittamaan virkaansa pilven tähden; sillä Herran kirkkaus täytti Herran temppelin. </p>
<p id="v12"><sup><small>12</small></sup>  Silloin Salomo sanoi: "Herra on sanonut tahtovansa asua pimeässä. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Minä olen rakentanut huoneen sinulle asunnoksi, asuinsijan, asuaksesi siinä iäti." </p>
<p id="v14"><sup><small>14</small></sup>  Sitten kuningas käänsi kasvonsa ja siunasi koko Israelin seurakunnan; ja koko Israelin seurakunta seisoi. </p>
<p id="v15"><sup><small>15</small></sup>  Hän sanoi: "Kiitetty olkoon Herra, Israelin Jumala, joka kädellänsä on täyttänyt sen, mitä hän suullansa puhui minun isälleni Daavidille, sanoen: </p>
<p id="v16"><sup><small>16</small></sup>  'Siitä päivästä saakka, jona minä vein kansani Israelin pois Egyptistä, en ole mistään Israelin sukukunnasta valinnut yhtään kaupunkia, että siihen rakennettaisiin temppeli, missä minun nimeni asuisi; mutta minä olen valinnut Daavidin vallitsemaan kansaani Israelia'. </p>
<p id="v17"><sup><small>17</small></sup>  Ja minun isäni Daavid aikoi rakentaa temppelin Herran, Israelin Jumalan, nimelle. </p>
<p id="v18"><sup><small>18</small></sup>  Mutta Herra sanoi minun isälleni Daavidille: 'Kun sinä aiot rakentaa temppelin minun nimelleni, niin tosin teet siinä hyvin, että sitä aiot; </p>
<p id="v19"><sup><small>19</small></sup>  kuitenkaan et sinä ole sitä temppeliä rakentava, vaan sinun poikasi, joka lähtee sinun kupeistasi, hän on rakentava temppelin minun nimelleni'. </p>
<p id="v20"><sup><small>20</small></sup>  Ja Herra on täyttänyt sanansa, jonka hän puhui: minä olen noussut isäni Daavidin sijalle ja istun Israelin valtaistuimella, niinkuin Herra puhui, ja minä olen rakentanut temppelin Herran, Israelin Jumalan, nimelle. </p>
<p id="v21"><sup><small>21</small></sup>  Ja minä olen valmistanut siihen sijan arkille, jossa on se Herran liitto, minkä hän teki meidän isiemme kanssa viedessään heidät pois Egyptin maasta." </p>
<p id="v22"><sup><small>22</small></sup>  Sitten Salomo astui Herran alttarin eteen koko Israelin seurakunnan nähden, ojensi kätensä taivasta kohti </p>
<p id="v23"><sup><small>23</small></sup>  ja sanoi: "Herra, Israelin Jumala, ei ole sinun vertaistasi jumalaa, ei ylhäällä taivaassa eikä alhaalla maan päällä, sinun, joka pidät liiton ja säilytät laupeuden palvelijoitasi kohtaan, jotka vaeltavat sinun edessäsi kaikesta sydämestänsä, <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  sinun, joka olet pitänyt, mitä puhuit palvelijallesi Daavidille, minun isälleni. Mitä suullasi puhuit, sen sinä kädelläsi täytit, niinkuin nyt on tapahtunut. </p>
<p id="v25"><sup><small>25</small></sup>  Niin pidä nytkin, Herra, Israelin Jumala, mitä puhuit palvelijallesi Daavidille, minun isälleni, sanoen: 'Aina on mies sinun suvustasi istuva minun edessäni Israelin valtaistuimella, jos vain sinun poikasi pitävät vaarin tiestänsä, niin että he vaeltavat minun edessäni, niinkuin sinä olet minun edessäni vaeltanut'. </p>
<p id="v26"><sup><small>26</small></sup>  Niin toteutukoot nyt, Israelin Jumala, sinun sanasi, jotka puhuit palvelijallesi Daavidille, minun isälleni. </p>
<p id="v27"><sup><small>27</small></sup>  Mutta asuuko todella Jumala maan päällä? Katso, taivaisiin ja taivasten taivaisiin sinä et mahdu; kuinka sitten tähän temppeliin, jonka minä olen rakentanut! <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Käänny kuitenkin palvelijasi rukouksen ja anomisen puoleen, Herra, minun Jumalani, niin että kuulet huudon ja rukouksen, jonka palvelijasi tänä päivänä rukoilee sinun edessäsi, </p>
<p id="v29"><sup><small>29</small></sup>  ja että silmäsi ovat yöt ja päivät avoinna tätä temppeliä kohti, tätä paikkaa kohti, josta sinä olet sanonut: 'Minun nimeni on asuva siellä', niin että kuulet rukouksen, jonka palvelijasi tähän paikkaan päin kääntyneenä rukoilee. </p>
<p id="v30"><sup><small>30</small></sup>  Kuule palvelijasi ja kansasi Israelin rukous, jonka he rukoilevat tähän paikkaan päin kääntyneinä; kuule asuinpaikastasi, taivaasta, ja kun kuulet, niin anna anteeksi. <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  Jos joku rikkoo lähimmäistänsä vastaan ja hänet pannaan valalle ja vannotetaan, ja jos hän tulee ja vannoo sinun alttarisi edessä tässä temppelissä, </p>
<p id="v32"><sup><small>32</small></sup>  niin kuule taivaasta ja auta palvelijasi oikeuteensa; tee niin, että tuomitset syyllisen syylliseksi ja annat hänen tekojensa tulla hänen päänsä päälle, mutta julistat syyttömän syyttömäksi ja annat hänelle hänen vanhurskautensa mukaan. </p>
<p id="v33"><sup><small>33</small></sup>  Jos vihollinen voittaa sinun kansasi, Israelin, sentähden että he ovat tehneet syntiä sinua vastaan, mutta he palajavat sinun tykösi, kiittävät sinun nimeäsi, rukoilevat sinua ja anovat sinulta armoa tässä temppelissä, </p>
<p id="v34"><sup><small>34</small></sup>  niin kuule taivaasta ja anna anteeksi kansasi Israelin synti ja tuo heidät takaisin tähän maahan, jonka olet antanut heidän isillensä. </p>
<p id="v35"><sup><small>35</small></sup>  Jos taivas suljetaan, niin ettei tule sadetta, koska he ovat tehneet syntiä sinua vastaan, mutta he rukoilevat kääntyneinä tähän paikkaan päin, ja kiittävät sinun nimeäsi ja kääntyvät synnistään, koska sinä kuulet heitä, </p>
<p id="v36"><sup><small>36</small></sup>  niin kuule taivaasta ja anna anteeksi palvelijaisi ja kansasi Israelin synti - sillä sinä osoitat heille hyvän tien, jota heidän on vaeltaminen - ja suo sade maallesi, jonka olet antanut kansallesi perintöosaksi. </p>
<p id="v37"><sup><small>37</small></sup>  Jos maahan tulee nälänhätä, rutto, jos tulee nokitähkä ja viljanruoste, jos tulevat heinäsirkat ja tuhosirkat, jos vihollinen ahdistaa sitä maassa, jossa sen portit ovat, jos tulee mikä tahansa vitsaus tai vaiva, </p>
<p id="v38"><sup><small>38</small></sup>  ja jos silloin joku ihminen, kuka hyvänsä, tai koko sinun kansasi Israel rukoilee ja anoo armoa, kun he kukin tuntevat omantunnon vaivoja ja ojentavat kätensä tähän temppeliin päin, </p>
<p id="v39"><sup><small>39</small></sup>  niin kuule silloin taivaasta, asuinpaikastasi, ja anna anteeksi ja tee niin, että annat jokaiselle aivan hänen tekojensa mukaan, koska sinä tunnet hänen sydämensä - sillä sinä yksin tunnet kaikkien ihmislasten sydämet - <sup id="cite6"><a href="#fn6">[6]</a></sup></p>
<p id="v40"><sup><small>40</small></sup>  jotta he sinua pelkäisivät niin kauan kuin he elävät tässä maassa, jonka sinä olet meidän isillemme antanut. </p>
<p id="v41"><sup><small>41</small></sup>  Myös jos joku muukalainen, joka ei ole sinun kansaasi Israelia, tulee kaukaisesta maasta sinun nimesi tähden - </p>
<p id="v42"><sup><small>42</small></sup>  sillä sielläkin kuullaan sinun suuresta nimestäsi, väkevästä kädestäsi ja ojennetusta käsivarrestasi - jos hän tulee ja rukoilee kääntyneenä tähän temppeliin päin, </p>
<p id="v43"><sup><small>43</small></sup>  niin kuule taivaasta, asuinpaikastasi, häntä ja tee kaikki, mitä muukalainen sinulta rukoilee, että kaikki maan kansat tuntisivat sinun nimesi ja pelkäisivät sinua, samoin kuin sinun kansasi Israel, ja tulisivat tietämään, että sinä olet ottanut nimiisi tämän temppelin, jonka minä olen rakentanut. </p>
<p id="v44"><sup><small>44</small></sup>  Jos sinun kansasi lähtee sotaan vihollistansa vastaan sitä tietä, jota sinä heidät lähetät, ja he rukoilevat Herraa kääntyneinä tähän kaupunkiin päin, jonka sinä olet valinnut, ja tähän temppeliin päin, jonka minä olen sinun nimellesi rakentanut, </p>
<p id="v45"><sup><small>45</small></sup>  niin kuule taivaasta heidän rukouksensa ja anomisensa ja hanki heille oikeus. </p>
<p id="v46"><sup><small>46</small></sup>  Jos he tekevät syntiä sinua vastaan - sillä ei ole ihmistä, joka ei syntiä tee - ja sinä vihastut heihin ja annat heidät vihollisen valtaan, niin että heidän vangitsijansa vievät heidät vangeiksi vihollismaahan, kaukaiseen tai läheiseen, <sup id="cite7"><a href="#fn7">[7]</a></sup></p>
<p id="v47"><sup><small>47</small></sup>  mutta jos he sitten menevät itseensä siinä maassa, johon heidät on vangeiksi viety, kääntyvät ja anovat sinulta armoa vangitsijainsa maassa, sanoen: 'Me olemme tehneet syntiä, tehneet väärin ja olleet jumalattomat', </p>
<p id="v48"><sup><small>48</small></sup>  ja palajavat sinun tykösi kaikesta sydämestään ja kaikesta sielustaan vihollistensa maassa, jotka veivät heidät vangeiksi, ja rukoilevat sinua kääntyneinä tähän maahan päin, jonka sinä olet antanut heidän isillensä, tähän kaupunkiin päin, jonka olet valinnut, ja tähän temppeliin päin, jonka minä olen sinun nimellesi rakentanut, </p>
<p id="v49"><sup><small>49</small></sup>  niin kuule taivaasta, asuinsijastasi, heidän rukouksensa ja anomisensa, hanki heille oikeus </p>
<p id="v50"><sup><small>50</small></sup>  ja anna anteeksi kansallesi, mitä he ovat rikkoneet sinua vastaan, ja kaikki heidän syntinsä, jotka he ovat tehneet sinua vastaan; ja suo, että heidän vangitsijansa olisivat laupiaat heitä kohtaan ja armahtaisivat heitä. </p>
<p id="v51"><sup><small>51</small></sup>  Sillä ovathan he sinun kansasi ja sinun perintöosasi, jonka olet vienyt pois Egyptistä, rautapätsistä. </p>
<p id="v52"><sup><small>52</small></sup>  Olkoot siis sinun silmäsi avoinna palvelijasi ja sinun kansasi Israelin anomisen puoleen, niin että kuulet heitä kaikessa, mitä he sinulta rukoilevat. </p>
<p id="v53"><sup><small>53</small></sup>  Sillä sinä olet erottanut heidät perintöosaksesi kaikista maan kansoista, niinkuin sinä puhuit palvelijasi Mooseksen kautta, viedessäsi isämme pois Egyptistä, Herra, Herra." </p>
<p id="v54"><sup><small>54</small></sup>  Ja kun Salomo oli lakannut rukoilemasta ja anomasta Herralta kaikkea tätä, nousi hän Herran alttarin edestä, jossa hän oli ollut polvillaan kädet ojennettuina taivasta kohti, </p>
<p id="v55"><sup><small>55</small></sup>  astui esille ja siunasi koko Israelin seurakunnan suurella äänellä, sanoen: </p>
<p id="v56"><sup><small>56</small></sup>  "Kiitetty olkoon Herra, joka on antanut levon kansallensa Israelille, aivan niinkuin hän on puhunut. Ei ole jäänyt täyttämättä ainoakaan kaikista lupauksista, jotka Herra on antanut palvelijansa Mooseksen kautta. </p>
<p id="v57"><sup><small>57</small></sup>  Olkoon Herra, meidän Jumalamme, meidän kanssamme, niinkuin hän on ollut meidän isiemme kanssa. Älköön hän meitä jättäkö älköönkä hyljätkö, </p>
<p id="v58"><sup><small>58</small></sup>  vaan kääntäköön meidän sydämemme puoleensa, niin että aina vaellamme hänen teitänsä ja noudatamme hänen käskyjänsä, säädöksiänsä ja oikeuksiansa, jotka hän on antanut meidän isillemme. </p>
<p id="v59"><sup><small>59</small></sup>  Ja olkoot nämä minun sanani, joilla minä olen armoa anonut Herran edessä, päivät ja yöt likellä Herraa, meidän Jumalaamme, että hän hankkisi oikeuden palvelijallensa ja kansallensa Israelille, kunkin päivän tarpeen mukaan, </p>
<p id="v60"><sup><small>60</small></sup>  niin että kaikki maan kansat tulisivat tietämään, että Herra on Jumala eikä muuta jumalaa ole. </p>
<p id="v61"><sup><small>61</small></sup>  Ja antautukaa te ehyin sydämin Herralle, Jumalallenne, niin että vaellatte hänen säädöksiensä mukaan ja noudatatte hänen käskyjänsä samoin kuin nytkin." <sup id="cite8"><a href="#fn8">[8]</a></sup></p>
<p id="v62"><sup><small>62</small></sup>  Sitten kuningas ja koko Israel hänen kanssansa uhrasivat teurasuhrin Herran edessä. </p>
<p id="v63"><sup><small>63</small></sup>  Ja Salomo uhrasi yhteysuhrina, jonka hän Herralle uhrasi, kaksikymmentäkaksi tuhatta raavasta ja satakaksikymmentä tuhatta lammasta. Niin he, kuningas ja kaikki israelilaiset, vihkivät Herran temppelin. </p>
<p id="v64"><sup><small>64</small></sup>  Sinä päivänä kuningas pyhitti Herran temppelin edessä olevan esipihan keskiosan, sillä hänen oli siellä uhrattava polttouhri, ruokauhri ja yhteysuhrin rasvat. Vaskialttari, joka oli Herran edessä, oli näet liian pieni, että polttouhri, ruokauhri ja yhteysuhrin rasvat olisivat siihen mahtuneet. </p>
<p id="v65"><sup><small>65</small></sup>  Näin Salomo siihen aikaan vietti juhlaa, ja koko Israel hänen kanssansa, Herran, meidän Jumalamme, edessä seitsemän päivää ja vielä toiset seitsemän päivää, yhteensä neljätoista päivää. Se oli suuri kokous, johon kokoonnuttiin aina sieltä, mistä mennään Hamatiin, ja aina Egyptin purolta asti. </p>
<p id="v66"><sup><small>66</small></sup>  Kahdeksantena päivänä hän päästi kansan menemään, ja he hyvästelivät kuninkaan. Sitten he menivät majoillensa iloiten ja hyvillä mielin kaikesta hyvästä, mitä Herra oli tehnyt palvelijallensa Daavidille ja kansallensa Israelille. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 8:9 <i>Uudet fetissit</i>: <a href="/fi/The_Urantia_Book/88#p2_5">U-k 88:2.5</a>. </li>
  <li id="fn2"><a href="#cite2">↑</a> 8:12 <i>Jumala asuu paksussa pimeydessä</i>: <a href="/fi/The_Urantia_Book/2#p1_1">U-k 2:1.1</a>.  <i>Pimeän painovoiman kappaleet</i>: <a href="/fi/The_Urantia_Book/14#p1_7">U-k 14:1.7</a>. </li>
  <li id="fn3"><a href="#cite3">↑</a> 8:23 <i>Yksi Jumala taivaassa</i>: <a href="/fi/The_Urantia_Book/79#p1_9">U-k 79:1.9</a>. </li>
  <li id="fn4"><a href="#cite4">↑</a> 8:27 <i>Taivasten taivas</i>: <a href="/fi/The_Urantia_Book/2#p1_1">U-k 2:1.1</a>.  <i>Taivasten taivas</i>: <a href="/fi/The_Urantia_Book/3#p1_2">U-k 3:1.2</a>.  <i>Taivas, taivasten taivas</i>: <a href="/fi/The_Urantia_Book/48#p6_12">U-k 48:6.12</a>.  <i>Taivasten taivas</i>: <a href="/fi/The_Urantia_Book/181#p1_2">U-k 181:1.2</a>.  <i>Taivas, taivasten taivas</i>: <a href="/fi/The_Urantia_Book/48#p6_12">U-k 48:6.12</a>. </li>
  <li id="fn5"><a href="#cite5">↑</a> 8:30,34,36,39 <i>Oikeus, oikeudenmukaisuus ja armo</i>: <a href="/fi/The_Urantia_Book/133#p4_7">U-k 133:4.7</a>. </li>
  <li id="fn6"><a href="#cite6">↑</a> 8:39 <i>Herra tuntee lapsensa</i>: <a href="/fi/The_Urantia_Book/32#p4_8">U-k 32:4.8</a>. </li>
  <li id="fn7"><a href="#cite7">↑</a> 8:46-48 <i>Kadu anteeksiantamusta varten (Vanha testamentti)</i>: <a href="/fi/The_Urantia_Book/159#p5_13">U-k 159:5.13</a>. </li>
  <li id="fn8"><a href="#cite8">↑</a> 8:61 <i>Ole sinä täydellinen</i>: <a href="/fi/The_Urantia_Book/107#p0_3">U-k 107:0.3</a>.  <i>Ole sinä täydellinen</i>: <a href="/fi/The_Urantia_Book/106#p2_6">U-k 106:2.6</a>.  <i>Ole sinä täydellinen</i>: <a href="/fi/The_Urantia_Book/1#p0_6">U-k 1:0.6</a>.  <i>Ole sinä täydellinen</i>: <a href="/fi/The_Urantia_Book/140#p3_16">U-k 140:3.16</a>.  <i>Ole sinä täydellinen</i>: <a href="/fi/The_Urantia_Book/131#p2_6">U-k 131:2.6</a>.  <i>Ole sinä täydellinen</i>: <a href="/fi/The_Urantia_Book/31#p3_6">U-k 31:3.6</a>.  <i>Ole sinä täydellinen</i>: <a href="/fi/The_Urantia_Book/140#p4_11">U-k 140:4.11</a>.  <i>Ole täydellinen</i>: <a href="/fi/The_Urantia_Book/140#p5_15">U-k 140:5.15</a>.  <i>Ole sinä täydellinen</i>: <a href="/fi/The_Urantia_Book/37#p5_3">U-k 37:5.3</a>.  <i>Ole sinä täydellinen</i>: <a href="/fi/The_Urantia_Book/40#p7_4">U-k 40:7.4</a>.  <i>Ole sinä täydellinen</i>: <a href="/fi/The_Urantia_Book/1#p0_3">U-k 1:0.3</a>.  <i>Ole sinä täydellinen</i>: <a href="/fi/The_Urantia_Book/26#p4_5">U-k 26:4.5</a>.  <i>Ole sinä täydellinen</i>: <a href="/fi/The_Urantia_Book/26#p11_4">U-k 26:11.4</a>.  <i>Ole täydellinen</i>: <a href="/fi/The_Urantia_Book/99#p5_3">U-k 99:5.3</a>.  <i>Olkaa täydelliset, niin kuin minä olen</i>: <a href="/fi/The_Urantia_Book/56#p0_1">U-k 56:0.1</a>.  <i>Ole sinä täydellinen</i>: <a href="/fi/The_Urantia_Book/26#p9_3">U-k 26:9.3</a>.  <i>Etsi täydellisyyttä</i>: <a href="/fi/The_Urantia_Book/143#p2_6">U-k 143:2.6</a>.  <i>Ole täydellinen</i>: <a href="/fi/The_Urantia_Book/7#p4_7">U-k 7:4.7</a>.  <i>Ole sinä täydellinen</i>: <a href="/fi/The_Urantia_Book/137#p8_13">U-k 137:8.13</a>.  <i>Ole sinä täydellinen</i>: <a href="/fi/The_Urantia_Book/161#p1_10">U-k 161:1.10</a>.  <i>Ole sinä täydellinen</i>: <a href="/fi/The_Urantia_Book/140#p8_32">U-k 140:8.32</a>.  <i>Täydelliseksi tuleminen</i>: <a href="/fi/The_Urantia_Book/13#p2_8">U-k 13:2.8</a>.  <i>Ole sinä täydellinen</i>: <a href="/fi/The_Urantia_Book/7#p5_1">U-k 7:5.1</a>.  <i>Ole sinä täydellinen</i>: <a href="/fi/The_Urantia_Book/140#p10_1">U-k 140:10.1</a>.  <i>Ole sinä täydellinen</i>: <a href="/fi/The_Urantia_Book/142#p7_13">U-k 142:7.13</a>.  <i>Tulla hengellisesti täydelliseksi</i>: <a href="/fi/The_Urantia_Book/181#p1_2">U-k 181:1.2</a>.  <i>Hengellisesti täydellinen</i>: <a href="/fi/The_Urantia_Book/181#p2_25">U-k 181:2.25</a>. </li>
</ol>
</div>
