<!--
title: Ensimmäinen kuninkaiden kirja - Luku 6
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/1_Kings/5">Ensimmäinen kuninkaiden kirja - Luku 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/1_Kings/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/1_Kings/7">Ensimmäinen kuninkaiden kirja - Luku 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Neljäntenäsadantena kahdeksantenakymmenentenä vuotena siitä, kun israelilaiset olivat lähteneet Egyptin maasta, neljäntenä vuotena siitä, kun Salomo oli tullut Israelin kuninkaaksi, alkoi hän siiv-kuussa, joka on toinen kuukausi, rakentaa temppeliä Herralle. </p>
<p id="v2"><sup><small>2</small></sup>  Temppeli, jonka kuningas Salomo Herralle rakensi, oli kuuttakymmentä kyynärää pitkä, kahtakymmentä kyynärää leveä ja kolmeakymmentä kyynärää korkea. </p>
<p id="v3"><sup><small>3</small></sup>  Temppelisalin eteinen, joka oli temppelin itäpäässä, oli kahtakymmentä kyynärää pitkä, ja sen leveys, temppelin itäiseen suuntaan, oli kymmenen kyynärää. </p>
<p id="v4"><sup><small>4</small></sup>  Ja hän teki temppeliin sisäänpäin avartuvat ikkuna-aukot. </p>
<p id="v5"><sup><small>5</small></sup>  Ja hän rakensi temppelin seinään kiinni kylkirakennuksen, ympäri temppelin seinien, sekä temppelisalin että kaikkeinpyhimmän ympäri, ja teki siihen sivukammioita yltympäri. </p>
<p id="v6"><sup><small>6</small></sup>  Kylkirakennuksen alin kerros oli viittä kyynärää leveä, keskimmäinen kuutta kyynärää leveä ja kolmas seitsemää kyynärää leveä; sillä hän teki temppelin ulkomuurin ympärinsä penkerellisen, ettei vuoliaisia tarvinnut upottaa temppelin seiniin. </p>
<p id="v7"><sup><small>7</small></sup>  Ja kun temppeli rakennettiin, tehtiin se kivistä, jotka tulivat valmiina louhimosta, niin ettei kuulunut vasaran, ei minkään rauta-aseen kalketta temppeliä rakennettaessa. </p>
<p id="v8"><sup><small>8</small></sup>  Alimman kerroksen ovi oli temppelin eteläsivussa; portaita myöten noustiin keskimmäiseen kerrokseen ja keskimmäisestä kolmanteen. </p>
<p id="v9"><sup><small>9</small></sup>  Rakennettuaan temppelin valmiiksi hän laudoitti sen sisältä setripuisilla parruilla ja laudoilla. </p>
<p id="v10"><sup><small>10</small></sup>  Ja hän rakensi kauttaaltaan kiinni temppeliin kylkirakennuksen, jonka kerrokset olivat viiden kyynärän korkuiset ja joka oli kiinnitetty temppeliin setripalkeilla. </p>
<p id="v11"><sup><small>11</small></sup>  Ja Salomolle tuli tämä Herran sana: </p>
<p id="v12"><sup><small>12</small></sup>  "Tälle temppelille, jota sinä rakennat, on käyvä näin: jos sinä vaellat minun säädöksieni mukaan ja noudatat minun oikeuksiani, otat vaarin kaikista minun käskyistäni ja vaellat niiden mukaan, niin minä täytän sinulle sanani, jonka olen puhunut sinun isällesi Daavidille: </p>
<p id="v13"><sup><small>13</small></sup>  minä asun israelilaisten keskellä enkä hylkää kansaani Israelia". <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Niin Salomo rakensi temppelin valmiiksi. </p>
<p id="v15"><sup><small>15</small></sup>  Hän laudoitti temppelin seinät sisäpuolelta setrilaudoilla; temppelin lattiasta kattopalkkeihin asti hän päällysti sen puulla sisäpuolelta. Temppelin lattian hän päällysti kypressilaudoilla. </p>
<p id="v16"><sup><small>16</small></sup>  Ja temppelin peräosan, kaksikymmentä kyynärää, hän laudoitti erilleen setrilaudoilla lattiasta kattopalkkeihin asti; niin hän rakensi siihen sisälle kuorin, kaikkeinpyhimmän. </p>
<p id="v17"><sup><small>17</small></sup>  Ja temppeli, se on temppelisali kaikkeinpyhimmän edessä, oli neljääkymmentä kyynärää pitkä. </p>
<p id="v18"><sup><small>18</small></sup>  Ja temppeli oli sisäpuolelta setripuuta, koristettu metsäkurpitsi- ja kukkakiehkura-leikkauksilla; kaikki oli setripuuta, kiveä ei näkynyt. </p>
<p id="v19"><sup><small>19</small></sup>  Temppelin sisään hän laittoi kaikkeinpyhimmän, pannakseen sinne Herran liitonarkin. </p>
<p id="v20"><sup><small>20</small></sup>  Kaikkeinpyhin oli kahtakymmentä kyynärää pitkä, kahtakymmentä kyynärää leveä ja kahtakymmentä kyynärää korkea; ja hän päällysti sen sisältä puhtaalla kullalla, ja hän teki alttarin setripuusta. </p>
<p id="v21"><sup><small>21</small></sup>  Ja Salomo päällysti temppelin sisäpuolelta puhtaalla kullalla. Ja hän sulki kultavitjoilla kaikkeinpyhimmän, jonka oli päällystänyt kullalla. </p>
<p id="v22"><sup><small>22</small></sup>  Koko temppelin hän päällysti sisältä kullalla, koko temppelin yltyleensä. Myöskin koko sen alttarin, joka oli kaikkeinpyhimmän edessä, hän päällysti kullalla. </p>
<p id="v23"><sup><small>23</small></sup>  Ja hän teki kaikkeinpyhimpään kaksi kerubia öljypuusta, kymmenen kyynärän korkuista; </p>
<p id="v24"><sup><small>24</small></sup>  ja kerubin toinen siipi oli viisikyynäräinen, ja kerubin toinen siipi oli myöskin viisikyynäräinen, niin että oli kymmenen kyynärää toisen siiven kärjestä toisen kärkeen. </p>
<p id="v25"><sup><small>25</small></sup>  Toinen kerubi oli myöskin kymmenkyynäräinen. Molemmat kerubit olivat yhtä suuret ja yhdenmuotoiset: </p>
<p id="v26"><sup><small>26</small></sup>  toinen kerubi oli kymmentä kyynärää korkea ja samoin myöskin toinen kerubi. </p>
<p id="v27"><sup><small>27</small></sup>  Ja hän pani kerubit temppelin sisimpään osaan, ja kerubit levittivät siipensä niin, että toisen siipi kosketti toista seinää ja toisen kerubin siipi kosketti toista seinää; ja temppelin keskikohdalla koskettivat niiden toiset siivet toisiaan. </p>
<p id="v28"><sup><small>28</small></sup>  Ja hän päällysti kerubit kullalla. </p>
<p id="v29"><sup><small>29</small></sup>  Ja kaikkiin temppelin seiniin yltympäri hän leikkautti veistoksia, kerubeja, palmuja ja kukkakiehkuroita sekä perä- että etuosaan. </p>
<p id="v30"><sup><small>30</small></sup>  Ja temppelin lattian hän päällysti kullalla, sekä perä- että etuosan lattian. </p>
<p id="v31"><sup><small>31</small></sup>  Ja kaikkeinpyhimmän oviaukkoon hän teki ovet öljypuusta; kamana ja pielet muodostivat viisikulmion. </p>
<p id="v32"><sup><small>32</small></sup>  Ja molempiin öljypuusta tehtyihin oviin hän leikkautti kerubeja, palmuja ja kukkakiehkuroita, ja päällysti ne kullalla; hän levitti kultaa kerubien ja palmujen päälle. </p>
<p id="v33"><sup><small>33</small></sup>  Niin hän teki myös temppelisalin oviaukkoon öljypuusta pielet, nelikulmion muotoiset, </p>
<p id="v34"><sup><small>34</small></sup>  ja kypressipuusta kaksi ovea; toisen oven molemmat laudat olivat kääntyviä, ja toisen oven molemmat laudat olivat kääntyviä. </p>
<p id="v35"><sup><small>35</small></sup>  Ja hän leikkautti niihin kerubeja, palmuja ja kukkakiehkuroita ja päällysti ne kullalla, joka levitettiin veistosten päälle. </p>
<p id="v36"><sup><small>36</small></sup>  Sitten hän rakensi sisemmän esipihan muurin, jossa oli aina rinnakkain kolme kivikertaa hakattuja kiviä ja yksi hirsikerta veistettyjä setrihirsiä. </p>
<p id="v37"><sup><small>37</small></sup>  Neljäntenä vuotena, siiv-kuussa, laskettiin Herran temppelin perustus. </p>
<p id="v38"><sup><small>38</small></sup>  Ja yhdentenätoista vuotena, buul-kuussa, joka on kahdeksas kuukausi, temppeli oli kokonaan ja kaikkineen valmis. Hän rakensi sitä seitsemän vuotta. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 6:13 <i>Hän ei hylkää</i>: <a href="/fi/The_Urantia_Book/3#p1_4">U-k 3:1.4</a>. </li>
</ol>
</div>
