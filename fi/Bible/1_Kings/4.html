<!--
title: Ensimmäinen kuninkaiden kirja - Luku 4
description: 
published: true
date: 2023-11-8T20:28:17Z
tags: bible, bible—1 kings
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Kings/3">
          <span class="mdi mdi-arrow-left-drop-circle"></span><span class="pl-2">Ensimmäinen kuninkaiden kirja - Luku 3</span>
        </a>
        </td>
        <td>
        <a href="/fi/Bible/1_Kings/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Kings/5">
          <span class="pr-2">Ensimmäinen kuninkaiden kirja - Luku 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuningas Salomo oli koko Israelin kuningas. </p>
<p id="v2"><sup><small>2</small></sup>  Ja nämä olivat hänen ylimmät virkamiehensä: Asarja, Saadokin poika, oli ylipappina; </p>
<p id="v3"><sup><small>3</small></sup>  Elihoref ja Ahia, Siisan pojat, olivat kirjureina; Joosafat, Ahiludin poika, oli kanslerina; </p>
<p id="v4"><sup><small>4</small></sup>  Benaja, Joojadan poika, oli sotaväen ylipäällikkönä; Saadok ja Ebjatar olivat pappeina. </p>
<p id="v5"><sup><small>5</small></sup>  Asarja, Naatanin poika, oli ylimaaherrana; Saabud, Naatanin poika, pappi, oli kuninkaan ystävänä. </p>
<p id="v6"><sup><small>6</small></sup>  Ahisar oli linnanpäällikkönä; Adoniram, Abdan poika, oli verotöiden valvojana. </p>
<p id="v7"><sup><small>7</small></sup>  Ja Salomolla oli kaksitoista maaherraa, yli koko Israelin, joiden oli hankittava kuninkaan ja hänen hovinsa elintarpeet; yhtenä kuukautena vuodessa oli kunkin hankittava elintarpeet. </p>
<p id="v8"><sup><small>8</small></sup>  Nämä olivat heidän nimensä: Huurin poika Efraimin vuoristossa; </p>
<p id="v9"><sup><small>9</small></sup>  Dekerin poika Maakaassa, Saalbimissa, Beet-Semeksessä, Eelonissa ja Beet-Haananissa; </p>
<p id="v10"><sup><small>10</small></sup>  Hesedin poika Arubbotissa; hänellä oli Sooko ja koko Heeferin maa; </p>
<p id="v11"><sup><small>11</small></sup>  Abinadabin poika koko Doorin kukkula-alueella; hänellä oli vaimona Taafat, Salomon tytär; </p>
<p id="v12"><sup><small>12</small></sup>  Baana, Ahiludin poika, Taanakissa ja Megiddossa ja koko Beet-Seanissa, joka on Saaretanin sivulla Jisreelin alapuolella, Beet-Seanista aina Aabel-Meholaan, tuolle puolelle Jokmeamin; </p>
<p id="v13"><sup><small>13</small></sup>  Geberin poika Gileadin Raamotissa; hänellä oli Jaairin, Manassen pojan, leirikylät, jotka ovat Gileadissa; hänellä oli siis Argobin seutu, joka on Baasanissa, kuusikymmentä suurta, muureilla ja vaskisalvoilla varustettua kaupunkia; </p>
<p id="v14"><sup><small>14</small></sup>  Ahinadab, Iddon poika, Mahanaimissa; </p>
<p id="v15"><sup><small>15</small></sup>  Ahimaas Naftalissa; hänkin oli ottanut vaimokseen Salomon tyttären, Baasematin; </p>
<p id="v16"><sup><small>16</small></sup>  Baana, Huusain poika, Asserissa ja Bealotissa; </p>
<p id="v17"><sup><small>17</small></sup>  Joosafat, Paaruahin poika, Isaskarissa; </p>
<p id="v18"><sup><small>18</small></sup>  Siimei, Eelan poika, Benjaminissa; </p>
<p id="v19"><sup><small>19</small></sup>  Geber, Uurin poika, Gileadin maassa, Siihonin, amorilaisten kuninkaan, ja Oogin, Baasanin kuninkaan, maassa; sillä siinä maassa oli yksi maaherra. </p>
<p id="v20"><sup><small>20</small></sup>  Juudaa ja Israelia oli paljon, niin paljon kuin hiekkaa meren rannalla; he söivät ja joivat ja olivat iloisia. </p>
<p id="v21"><sup><small>21</small></sup>  Ja Salomo hallitsi kaikkia valtakuntia Eufrat-virrasta aina filistealaisten maahan ja Egyptin rajaan asti. He toivat lahjoja ja palvelivat Salomoa, niin kauan kuin hän eli. </p>
<p id="v22"><sup><small>22</small></sup>  Ja Salomon jokapäiväinen muona oli: kolmekymmentä koor-mittaa lestyjä jauhoja ja kuusikymmentä koor-mittaa muita jauhoja, </p>
<p id="v23"><sup><small>23</small></sup>  kymmenen syöttöraavasta, kaksikymmentä laitumella käyvää raavasta ja sata lammasta; näitten lisäksi peuroja, gaselleja, metsäkauriita ja syötettyjä hanhia. </p>
<p id="v24"><sup><small>24</small></sup>  Sillä hän vallitsi kaikkea Eufrat-virran senpuoleista maata, Tifsahista aina Gassaan saakka, kaikkia Eufrat-virran senpuoleisia kuninkaita; ja hänellä oli rauha joka puolelta yltympäri, </p>
<p id="v25"><sup><small>25</small></sup>  niin että Juuda ja Israel asuivat turvallisesti, itsekukin viinipuunsa ja viikunapuunsa alla, Daanista Beersebaan asti, niin kauan kuin Salomo eli. </p>
<p id="v26"><sup><small>26</small></sup>  Ja Salomolla oli neljäkymmentä tuhatta hevosvaljakkoa vaunujaan varten ja kaksitoista tuhatta ratsuhevosta. </p>
<p id="v27"><sup><small>27</small></sup>  Ja maaherrat hankkivat, kukin kuukautenaan, elintarpeet kuningas Salomolle ja kaikille, joilla oli pääsy kuningas Salomon pöytään, antamatta minkään puuttua. </p>
<p id="v28"><sup><small>28</small></sup>  Myöskin ohrat ja oljet hevosille ja juoksijoille he toivat, kukin vuorollaan, siihen paikkaan, missä hän oleskeli. </p>
<p id="v29"><sup><small>29</small></sup>  Ja Jumala antoi Salomolle viisautta ja ymmärrystä ylen runsaasti ja älyä niin laajalti, kuin on hiekkaa meren rannalla, </p>
<p id="v30"><sup><small>30</small></sup>  niin että Salomon viisaus oli suurempi kuin kaikkien Idän miesten ja kaikkien egyptiläisten viisaus. </p>
<p id="v31"><sup><small>31</small></sup>  Hän oli viisaampi kaikkia ihmisiä, viisaampi kuin esrahilainen Eetan ja Heeman, Kalkol ja Darda, Maaholin pojat; ja hänen nimensä tuli kuuluksi kaikkien ympärillä olevien kansojen keskuudessa. </p>
<p id="v32"><sup><small>32</small></sup>  Ja Salomo sepitti kolmetuhatta sananlaskua, ja hänen laulujansa oli tuhatviisi. </p>
<p id="v33"><sup><small>33</small></sup>  Hän puhui puista, Libanonin setripuusta alkaen isoppiin asti, joka kasvaa seinän vieressä. Hän puhui myös karjaeläimistä, linnuista, matelijoista ja kaloista. </p>
<p id="v34"><sup><small>34</small></sup>  Ja Salomon viisautta tultiin kuulemaan kaikista kansoista, kaikkien maan kuninkaiden luota, jotka olivat kuulleet hänen viisaudestansa. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Kings/3">
          <span class="mdi mdi-arrow-left-drop-circle"></span><span class="pl-2">Ensimmäinen kuninkaiden kirja - Luku 3</span>
        </a>
        </td>
        <td>
        <a href="/fi/Bible/1_Kings/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Kings/5">
          <span class="pr-2">Ensimmäinen kuninkaiden kirja - Luku 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
