<!--
title: Ensimmäinen kuninkaiden kirja - Luku 19
description: 
published: true
date: 2022-10-6T10:23:20Z
tags: bible, bible—1 kings
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Kings/18">Ensimmäinen kuninkaiden kirja - Luku 18</a></td>
        <td><a href="/fi/Bible/1_Kings/Index">Indeksi</a></td>
        <td><a href="/fi/Bible/1_Kings/20">Ensimmäinen kuninkaiden kirja - Luku 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta kun Ahab kertoi Iisebelille kaiken, mitä Elia oli tehnyt ja kuinka hän oli tappanut miekalla kaikki profeetat, </p>
<p id="v2"><sup><small>2</small></sup>  lähetti Iisebel sanansaattajan Elian luo ja käski sanoa: "Jumalat rangaiskoot minua nyt ja vasta, jollen minä huomenna tähän aikaan tee sinulle samaa, mikä jokaiselle näistä on tehty". </p>
<p id="v3"><sup><small>3</small></sup>  Kun tämä näki sen, nousi hän ja lähti matkaan pelastaakseen henkensä ja tuli Beersebaan, joka on Juudan aluetta. </p>
<p id="v4"><sup><small>4</small></sup>  Sinne hän jätti palvelijansa, mutta meni itse erämaahan päivänmatkan päähän. Hän tuli ja istuutui kinsteripensaan juureen. Ja hän toivotti itsellensä kuolemaa ja sanoi: "Jo riittää, Herra; ota minun henkeni, sillä minä en ole isiäni parempi". </p>
<p id="v5"><sup><small>5</small></sup>  Ja hän paneutui maata ja nukkui kinsteripensaan juurelle. Mutta katso, enkeli kosketti häntä ja sanoi hänelle: "Nouse ja syö". </p>
<p id="v6"><sup><small>6</small></sup>  Ja kun hän katsahti, niin katso, hänen päänsä pohjissa oli kuumennetuilla kivillä paistettu kaltiainen ja vesiastia. Niin hän söi ja joi ja paneutui jälleen maata. </p>
<p id="v7"><sup><small>7</small></sup>  Mutta Herran enkeli kosketti häntä vielä toisen kerran ja sanoi: "Nouse ja syö, sillä muutoin käy matka sinulle liian pitkäksi". </p>
<p id="v8"><sup><small>8</small></sup>  Niin hän nousi ja söi ja joi. Ja hän kulki sen ruuan voimalla neljäkymmentä päivää ja neljäkymmentä yötä Jumalan vuorelle, Hoorebille, asti. </p>
<p id="v9"><sup><small>9</small></sup>  Siellä hän meni luolaan ja oli siinä yötä. Ja katso, Herran sana tuli hänelle; hän kysyi häneltä: "Mitä sinä täällä teet, Elia?" </p>
<p id="v10"><sup><small>10</small></sup>  Hän vastasi: "Minä olen kiivailemalla kiivaillut Herran, Jumalan Sebaotin, puolesta. Sillä israelilaiset ovat hyljänneet sinun liittosi, hajottaneet sinun alttarisi ja tappaneet miekalla sinun profeettasi. Minä yksin olen jäänyt jäljelle, mutta minunkin henkeäni he väijyvät, ottaaksensa sen." <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Hän sanoi: "Mene ulos ja asetu vuorelle Herran eteen". Ja katso, Herra kulki ohitse, ja suuri ja raju myrsky, joka halkoi vuoret ja särki kalliot, kävi Herran edellä; mutta ei Herra ollut myrskyssä. Myrskyn jälkeen tuli maanjäristys; mutta ei Herra ollut maanjäristyksessä. </p>
<p id="v12"><sup><small>12</small></sup>  Maanjäristyksen jälkeen tuli tulta; mutta ei Herra ollut tulessa. Tulen jälkeen tuli hiljainen tuulen hyminä. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Kun Elia sen kuuli, peitti hän kasvonsa vaipallansa, meni ulos ja asettui luolan suulle. Ja katso, hänelle puhui ääni ja sanoi: "Mitä sinä täällä teet, Elia?" </p>
<p id="v14"><sup><small>14</small></sup>  Hän vastasi: "Minä olen kiivailemalla kiivaillut Herran, Jumalan Sebaotin, puolesta. Sillä israelilaiset ovat hyljänneet sinun liittosi, hajottaneet sinun alttarisi ja tappaneet miekalla sinun profeettasi. Minä yksin olen jäänyt jäljelle, mutta minunkin henkeäni he väijyvät, ottaaksensa sen." </p>
<p id="v15"><sup><small>15</small></sup>  Herra sanoi hänelle: "Lähde takaisin samaa tietä, jota tulit, erämaan kautta Damaskoon. Mene ja voitele Hasael Aramin kuninkaaksi. </p>
<p id="v16"><sup><small>16</small></sup>  Ja voitele Jeehu, Nimsin poika, Israelin kuninkaaksi. Ja voitele sijaasi profeetaksi Elisa, Saafatin poika, Aabel-Meholasta. <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Ja on tapahtuva näin: joka välttää Hasaelin miekan, sen surmaa Jeehu, ja joka välttää Jeehun miekan, sen surmaa Elisa. </p>
<p id="v18"><sup><small>18</small></sup>  Mutta minä jätän jäljelle Israeliin seitsemäntuhatta: kaikki polvet, jotka eivät ole notkistuneet Baalille, ja kaikki suut, jotka eivät ole hänelle suuta antaneet." </p>
<p id="v19"><sup><small>19</small></sup>  Niin hän lähti sieltä ja kohtasi Elisan, Saafatin pojan, kun tämä oli kyntämässä; kaksitoista härkäparia kulki hänen edellänsä, ja itse hän ajoi kahdettatoista. Kulkiessaan hänen ohitsensa Elia heitti vaippansa hänen päällensä. </p>
<p id="v20"><sup><small>20</small></sup>  Niin hän jätti härät, riensi Elian jälkeen ja sanoi: "Salli minun ensin antaa suuta isälleni ja äidilleni; sitten minä seuraan sinua". Elia sanoi hänelle: "Mene, mutta tule takaisin; tiedäthän, mitä minä olen sinulle tehnyt". </p>
<p id="v21"><sup><small>21</small></sup>  Niin hän meni hänen luotaan takaisin, otti härkäparinsa ja teurasti sen, ja härkäin ikeellä hän keitti lihat; ne hän antoi väelle, ja he söivät. Sitten hän nousi ja seurasi Eliaa ja palveli häntä. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Kings/18">Ensimmäinen kuninkaiden kirja - Luku 18</a></td>
        <td><a href="/fi/Bible/1_Kings/Index">Indeksi</a></td>
        <td><a href="/fi/Bible/1_Kings/20">Ensimmäinen kuninkaiden kirja - Luku 20</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 19:10,14 <i>Herra Jumala Sebaot</i>: <a href="/fi/The_Urantia_Book/38#p6_2">U-k 38:6.2</a>. </li>
  <li id="fn2"><a href="#cite2">↑</a> 19:12 <i>Hiljainen pieni ääni</i>: <a href="/fi/The_Urantia_Book/148#p6_10">U-k 148:6.10</a>. </li>
  <li id="fn3"><a href="#cite3">↑</a> 19:16,19-20 <i>Elisa</i>: <a href="/fi/The_Urantia_Book/97#p2_2">U-k 97:2.2</a>. </li>
</ol>
</div>
