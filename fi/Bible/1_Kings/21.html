<!--
title: Ensimmäinen kuninkaiden kirja - Luku 21
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/1_Kings/20">Ensimmäinen kuninkaiden kirja - Luku 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/1_Kings/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/1_Kings/22">Ensimmäinen kuninkaiden kirja - Luku 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Näiden tapausten jälkeen tapahtui tämä. Jisreeliläisellä Naabotilla oli viinitarha, joka oli Jisreelissä Samarian kuninkaan Ahabin palatsin vieressä. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja Ahab puhui Naabotille sanoen: "Anna minulle viinitarhasi vihannestarhaksi, koska se on niin likellä minun linnaani; minä annan sinulle sen sijaan paremman viinitarhan, tahi, jos niin tahdot, minä annan sinulle sen hinnan rahana". </p>
<p id="v3"><sup><small>3</small></sup>  Mutta Naabot vastasi Ahabille: "Pois se, Herra varjelkoon minua antamasta sinulle isieni perintöosaa". </p>
<p id="v4"><sup><small>4</small></sup>  Niin Ahab tuli kotiinsa pahastuneena ja alakuloisena vastauksesta, jonka jisreeliläinen Naabot oli hänelle antanut, kun tämä oli sanonut: "En minä anna sinulle isieni perintöosaa". Ja hän pani maata vuoteellensa, käänsi kasvonsa pois eikä syönyt mitään. </p>
<p id="v5"><sup><small>5</small></sup>  Niin hänen vaimonsa Iisebel tuli hänen luokseen ja puhui hänelle: "Miksi olet niin pahoilla mielin ja miksi et syö mitään?" </p>
<p id="v6"><sup><small>6</small></sup>  Ahab vastasi hänelle: "Siksi, että puhuttelin jisreeliläistä Naabotia ja sanoin hänelle: 'Anna minulle viinitarhasi rahasta, tahi jos haluat, annan minä sinulle toisen viinitarhan sen sijaan', mutta hän vastasi: 'En minä anna sinulle viinitarhaani'". </p>
<p id="v7"><sup><small>7</small></sup>  Niin hänen vaimonsa Iisebel sanoi hänelle: "Sinäkö olet käyttävinäsi kuninkaanvaltaa Israelissa? Nouse ja syö, ja olkoon sydämesi iloinen; minä kyllä toimitan sinulle jisreeliläisen Naabotin viinitarhan." </p>
<p id="v8"><sup><small>8</small></sup>  Ja hän kirjoitti kirjeen Ahabin nimessä, sinetöi sen hänen sinetillään ja lähetti kirjeen vanhimmille ja ylimyksille, jotka olivat Naabotin kaupungissa ja asuivat siellä hänen kanssaan. </p>
<p id="v9"><sup><small>9</small></sup>  Ja kirjeessä hän kirjoitti näin: "Kuuluttakaa paasto ja asettakaa Naabot istumaan etumaiseksi kansan joukkoon. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Ja asettakaa kaksi kelvotonta miestä istumaan häntä vastapäätä, että he todistaisivat hänestä näin: 'Sinä olet kironnut Jumalaa ja kuningasta'. Viekää hänet sitten ulos ja kivittäkää hänet kuoliaaksi." </p>
<p id="v11"><sup><small>11</small></sup>  Ja kaupungin miehet, vanhimmat ja ylimykset, jotka asuivat hänen kaupungissansa, tekivät, niinkuin Iisebel oli käskenyt heitä ja niinkuin oli kirjoitettu kirjeessä, jonka hän oli heille lähettänyt. </p>
<p id="v12"><sup><small>12</small></sup>  He kuuluttivat paaston ja asettivat Naabotin istumaan etumaiseksi kansan joukkoon. </p>
<p id="v13"><sup><small>13</small></sup>  Ja kaksi kelvotonta miestä tuli ja istui häntä vastapäätä. Ja ne kelvottomat miehet todistivat Naabotista kansan edessä sanoen: "Naabot on kironnut Jumalaa ja kuningasta". Silloin he veivät hänet kaupungin ulkopuolelle ja kivittivät hänet kuoliaaksi. </p>
<p id="v14"><sup><small>14</small></sup>  Sitten he lähettivät Iisebelille tämän sanan: "Naabot on kivitetty kuoliaaksi". </p>
<p id="v15"><sup><small>15</small></sup>  Kun Iisebel kuuli, että Naabot oli kivitetty kuoliaaksi, sanoi Iisebel Ahabille: "Nouse ja ota haltuusi jisreeliläisen Naabotin viinitarha, jota hän ei tahtonut antaa sinulle rahasta; sillä Naabot ei ole enää elossa, vaan on kuollut". </p>
<p id="v16"><sup><small>16</small></sup>  Kun Ahab kuuli, että Naabot oli kuollut, nousi hän ja lähti jisreeliläisen Naabotin viinitarhalle ottaakseen sen haltuunsa. </p>
<p id="v17"><sup><small>17</small></sup>  Mutta tisbeläiselle Elialle tuli tämä Herran sana: <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  "Nouse ja mene tapaamaan Ahabia, Israelin kuningasta, joka asuu Samariassa. Katso, hän on Naabotin viinitarhassa, jota hän on mennyt ottamaan haltuunsa. </p>
<p id="v19"><sup><small>19</small></sup>  Ja puhu hänelle ja sano: 'Näin sanoo Herra: Oletko sinä sekä tappanut että anastanut perinnön?' Ja puhu sitten hänelle ja sano: 'Näin sanoo Herra: Siinä paikassa, missä koirat nuoleskelivat Naabotin veren, tulevat koirat nuoleskelemaan sinunkin veresi'." </p>
<p id="v20"><sup><small>20</small></sup>  Ahab sanoi Elialle: "Joko löysit minut, sinä vihamieheni?" Hän vastasi: "Jo löysin. Koska sinä olet myynyt itsesi tekemään sitä, mikä on pahaa Herran silmissä, </p>
<p id="v21"><sup><small>21</small></sup>  niin katso, minä annan onnettomuuden kohdata sinua ja lakaisen sinut pois ja hävitän Israelista Ahabin miespuoliset jälkeläiset, kaikki tyynni. </p>
<p id="v22"><sup><small>22</small></sup>  Ja minä teen sinun suvullesi niinkuin Jerobeamin, Nebatin pojan, suvulle ja niinkuin Baesan, Ahian pojan, suvulle, koska sinä olet vihoittanut minut ja saattanut Israelin tekemään syntiä. </p>
<p id="v23"><sup><small>23</small></sup>  Myöskin Iisebelistä on Herra puhunut sanoen: Koirat syövät Iisebelin Jisreelin muurin luona. </p>
<p id="v24"><sup><small>24</small></sup>  Joka Ahabin jälkeläisistä kuolee kaupungissa, sen koirat syövät, ja joka kuolee kedolle, sen syövät taivaan linnut." </p>
<p id="v25"><sup><small>25</small></sup>  Totisesti ei ole ollut ketään, joka olisi niin myynyt itsensä tekemään sitä, mikä on pahaa Herran silmissä, kuin Ahab, kun hänen vaimonsa Iisebel vietteli häntä. <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  Hän teki ylen kauhistavasti, kun lähti seuraamaan kivijumalia, aivan niinkuin amorilaiset tekivät, jotka Herra karkoitti israelilaisten tieltä. </p>
<p id="v27"><sup><small>27</small></sup>  Mutta kun Ahab kuuli nämä sanat, repäisi hän vaatteensa, pani paljaalle iholleen säkin ja paastosi. Ja hän makasi säkki yllänsä ja liikkui hiljaa. <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  Niin tisbeläiselle Elialle tuli tämä Herran sana: </p>
<p id="v29"><sup><small>29</small></sup>  "Oletko nähnyt, kuinka Ahab on nöyrtynyt minun edessäni? Koska hän on nöyrtynyt minun edessäni, en minä anna onnettomuuden tulla hänen aikanansa: hänen poikansa aikana minä annan onnettomuuden kohdata hänen sukuansa." </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 21:1-16 <i>Nabotit murhataan</i>: <a href="/fi/The_Urantia_Book/97#p3_6">U-k 97:3.6</a>.  <i>Nabot tapettiin</i>: <a href="/fi/The_Urantia_Book/97#p9_19">U-k 97:9.19</a>. </li>
  <li id="fn2"><a href="#cite2">↑</a> 21:9,12 <i>Rituaalinen paastoaminen</i>: <a href="/fi/The_Urantia_Book/89#p3_1">U-k 89:3.1</a>. </li>
  <li id="fn3"><a href="#cite3">↑</a> 21:17-24 <i>Elia tuomitsee Ahabin</i>: <a href="/fi/The_Urantia_Book/97#p9_19">U-k 97:9.19</a>. </li>
  <li id="fn4"><a href="#cite4">↑</a> 21:17-29 <i>Elian tarina</i>: <a href="/fi/The_Urantia_Book/123#p5_12">U-k 123:5.12</a>. </li>
  <li id="fn5"><a href="#cite5">↑</a> 21:25-26 <i>Epäjumalanpalvelija hallitsija</i>: <a href="/fi/The_Urantia_Book/97#p2_1">U-k 97:2.1</a>. </li>
  <li id="fn6"><a href="#cite6">↑</a> 21:27 <i>Köyhyys ja katumus</i>: <a href="/fi/The_Urantia_Book/89#p3_3">U-k 89:3.3</a>. </li>
</ol>
</div>
