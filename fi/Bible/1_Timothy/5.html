<!--
title: Ensimmäinen kirje Timoteukselle - Luku 5
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/1_Timothy/4">Ensimmäinen kirje Timoteukselle - Luku 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/1_Timothy/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/1_Timothy/6">Ensimmäinen kirje Timoteukselle - Luku 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Älä nuhtele kovasti vanhaa miestä, vaan neuvo niinkuin isää, nuorempia niinkuin veljiä, </p>
<p id="v2"><sup><small>2</small></sup>  vanhoja naisia niinkuin äitejä, nuorempia niinkuin sisaria, kaikessa puhtaudessa. </p>
<p id="v3"><sup><small>3</small></sup>  Kunnioita leskiä, jotka ovat oikeita leskiä. </p>
<p id="v4"><sup><small>4</small></sup>  Mutta jos jollakin leskellä on lapsia tai lapsenlapsia, oppikoot nämä ensin hurskaasti hoitamaan omaa perhekuntaansa ja maksamaan, mitä ovat velkaa vanhemmilleen, sillä se on otollista Jumalan edessä. </p>
<p id="v5"><sup><small>5</small></sup>  Oikea leski ja yksinäiseksi jäänyt panee toivonsa Jumalaan ja anoo ja rukoilee alinomaa, yötä päivää; </p>
<p id="v6"><sup><small>6</small></sup>  mutta hekumoitseva on jo eläessään kuollut. </p>
<p id="v7"><sup><small>7</small></sup>  Teroita tätäkin, että he olisivat nuhteettomat. </p>
<p id="v8"><sup><small>8</small></sup>  Mutta jos joku ei pidä huolta omaisistaan ja varsinkaan ei perhekuntalaisistaan, niin hän on kieltänyt uskon ja on uskotonta pahempi. </p>
<p id="v9"><sup><small>9</small></sup>  Luetteloon otettakoon ainoastaan semmoinen leski, joka ei ole kuuttakymmentä vuotta nuorempi ja joka on ollut yhden miehen vaimo, </p>
<p id="v10"><sup><small>10</small></sup>  josta on todistettu, että hän on tehnyt hyviä töitä, on lapsia kasvattanut, vieraita holhonnut, pyhien jalkoja pessyt, ahdistettuja auttanut ja kaiken hyvän tekemistä harrastanut. </p>
<p id="v11"><sup><small>11</small></sup>  Mutta nuoret lesket hylkää; sillä kun he himokkaiksi käyden vieraantuvat Kristuksesta, tahtovat he mennä naimisiin, </p>
<p id="v12"><sup><small>12</small></sup>  ja ovat tuomion alaisia, koska ovat ensimmäisen uskonsa hyljänneet. </p>
<p id="v13"><sup><small>13</small></sup>  He oppivat kylää kierrellessään vielä laiskoiksikin, eikä ainoastaan laiskoiksi, vaan myös juoruisiksi ja monitouhuisiksi ja sopimattomia puhumaan. </p>
<p id="v14"><sup><small>14</small></sup>  Minä tahdon sentähden, että nuoret lesket menevät naimisiin, synnyttävät lapsia, hoitavat kotiansa eivätkä anna vastustajalle mitään aihetta solvaamiseen. </p>
<p id="v15"><sup><small>15</small></sup>  Sillä muutamat ovat jo kääntyneet pois seuraamaan saatanaa. </p>
<p id="v16"><sup><small>16</small></sup>  Jos jollakin uskovaisella naisella on leskiä, niin pitäköön niistä huolen, älköönkä seurakuntaa rasitettako, että se voisi pitää huolta oikeista leskistä. </p>
<p id="v17"><sup><small>17</small></sup>  Vanhimpia, jotka seurakuntaa hyvin hoitavat, pidettäköön kahdenkertaisen kunnian ansainneina, varsinkin niitä, jotka sanassa ja opetuksessa työtä tekevät. </p>
<p id="v18"><sup><small>18</small></sup>  Sillä Raamattu sanoo: "Älä sido puivan härän suuta", ja: "Työmies on palkkansa ansainnut". </p>
<p id="v19"><sup><small>19</small></sup>  Älä ota huomioosi syytettä vanhinta vastaan, ellei ole kahta tai kolmea todistajaa. </p>
<p id="v20"><sup><small>20</small></sup>  Syntiä tekeviä nuhtele kaikkien kuullen, että muutkin pelkäisivät. </p>
<p id="v21"><sup><small>21</small></sup>  Minä vannotan sinua Jumalan ja Kristuksen Jeesuksen ja valittujen enkelien edessä, että noudatat tätä, tekemättä ennakolta päätöstä ja ketään suosimatta. </p>
<p id="v22"><sup><small>22</small></sup>  Älä ole liian kerkeä panemaan käsiäsi kenenkään päälle, äläkä antaudu osalliseksi muiden synteihin. Pidä itsesi puhtaana. </p>
<p id="v23"><sup><small>23</small></sup>  Älä enää juo vain vettä, vaan käytä vähän viiniä vatsasi tähden ja usein uudistuvien vaivojesi vuoksi. </p>
<p id="v24"><sup><small>24</small></sup>  Muutamien ihmisten synnit ovat ilmeiset ja joutuvat ennen tuomittaviksi, toisten taas seuraavat jäljestäpäin; </p>
<p id="v25"><sup><small>25</small></sup>  samoin myös hyvät teot ovat ilmeiset, eivätkä nekään, jotka eivät ole ilmeisiä, voi salassa pysyä. </p>
