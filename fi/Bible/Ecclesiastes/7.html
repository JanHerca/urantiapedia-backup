<!--
title: Saarnaajan kirja - Luku 7
description: 
published: true
date: 2023-11-8T20:28:17Z
tags: bible, bible—ecclesiastes
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Ecclesiastes/6">
          <span class="mdi mdi-arrow-left-drop-circle"></span><span class="pl-2">Saarnaajan kirja - Luku 6</span>
        </a>
        </td>
        <td>
        <a href="/fi/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Ecclesiastes/8">
          <span class="pr-2">Saarnaajan kirja - Luku 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sillä kuka tietää, mikä on ihmiselle hyvä elämässä, hänen elämänsä lyhyinä, turhina päivinä, jotka hän viettää kuin varjo; ja kuka ilmaisee ihmiselle, mitä on tuleva hänen jälkeensä auringon alla? </p>
<p id="v2"><sup><small>2</small></sup>  Hyvä nimi on parempi kuin kallis öljy, ja kuolinpäivä parempi kuin syntymäpäivä. </p>
<p id="v3"><sup><small>3</small></sup>  Parempi kuin pitotaloon on mennä surutaloon, sillä siinä on kaikkien ihmisten loppu, ja elossa oleva painaa sen mieleensä. </p>
<p id="v4"><sup><small>4</small></sup>  Suru on parempi kuin nauru, sillä sydämelle on hyväksi, että kasvot ovat murheelliset. </p>
<p id="v5"><sup><small>5</small></sup>  Viisaitten sydän on surutalossa, tyhmien sydän ilotalossa. </p>
<p id="v6"><sup><small>6</small></sup>  Parempi on kuulla viisaan nuhdetta, kuin olla kuulemassa tyhmien laulua; </p>
<p id="v7"><sup><small>7</small></sup>  sillä niinkuin orjantappurain rätinä padan alla, on tyhmän nauru. Ja sekin on turhuutta. </p>
<p id="v8"><sup><small>8</small></sup>  Sillä väärä voitto tekee viisaan hulluksi, ja lahja turmelee sydämen. </p>
<p id="v9"><sup><small>9</small></sup>  Asian loppu on parempi kuin sen alku, ja pitkämielinen on parempi kuin korkeamielinen. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Älköön mielesi olko pikainen vihaan, sillä viha majautuu tyhmäin poveen. </p>
<p id="v11"><sup><small>11</small></sup>  Älä sano: "Mikä siinä on, että entiset ajat olivat paremmat kuin nykyiset?" Sillä sitä et viisaudesta kysy. </p>
<p id="v12"><sup><small>12</small></sup>  Viisaus on yhtä hyvä kuin perintöosa ja on etu niille, jotka ovat näkemässä aurinkoa. </p>
<p id="v13"><sup><small>13</small></sup>  Sillä viisauden varjossa on kuin rahan varjossa, mutta tieto on hyödyllisempi: viisaus pitää haltijansa elossa. </p>
<p id="v14"><sup><small>14</small></sup>  Katso Jumalan tekoja; sillä kuka voi sen suoristaa, minkä hän on vääräksi tehnyt? </p>
<p id="v15"><sup><small>15</small></sup>  Hyvänä päivänä ole hyvillä mielin, ja pahana päivänä ymmärrä, että toisen niinkuin toisenkin on Jumala tehnyt, koskapa ihminen ei saa mitään siitä, mikä hänen jälkeensä tulee. </p>
<p id="v16"><sup><small>16</small></sup>  Kaikkea olen tullut näkemään turhina päivinäni: on vanhurskaita, jotka hukkuvat vanhurskaudessaan, ja on jumalattomia, jotka elävät kauan pahuudessaan. </p>
<p id="v17"><sup><small>17</small></sup>  Älä ole kovin vanhurskas äläkä esiinny ylen viisaana: miksi tuhoaisit itsesi? </p>
<p id="v18"><sup><small>18</small></sup>  Älä ole kovin jumalaton, äläkä ole tyhmä: miksi kuolisit ennen aikaasi? </p>
<p id="v19"><sup><small>19</small></sup>  Hyvä on, että pidät kiinni toisesta etkä hellitä kättäsi toisestakaan, sillä Jumalaa pelkääväinen selviää näistä kaikista. </p>
<p id="v20"><sup><small>20</small></sup>  Viisaus auttaa viisasta voimakkaammin kuin kymmenen vallanpitäjää, jotka ovat kaupungissa. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Sillä ei ole maan päällä ihmistä niin vanhurskasta, että hän tekisi vain hyvää eikä tekisi syntiä. </p>
<p id="v22"><sup><small>22</small></sup>  Älä myöskään pane mieleesi kaikkia puheita, mitä puhutaan, ettet kuulisi palvelijasi sinua kiroilevan. </p>
<p id="v23"><sup><small>23</small></sup>  Sillä oma sydämesikin tietää, että myös sinä olet monta kertaa kiroillut muita. </p>
<p id="v24"><sup><small>24</small></sup>  Kaiken tämän olen viisaudella koetellut. Minä sanoin: "Tahdon tulla viisaaksi", mutta se pysyi minusta kaukana. </p>
<p id="v25"><sup><small>25</small></sup>  Kaukana on kaiken olemus ja syvällä, syvällä; kuka voi sen löytää? </p>
<p id="v26"><sup><small>26</small></sup>  Minä ryhdyin sydämessäni oppimaan, miettimään ja etsimään viisautta ja tutkistelun tuloksia, tullakseni tuntemaan jumalattomuuden typeryydeksi ja tyhmyyden mielettömyydeksi. </p>
<p id="v27"><sup><small>27</small></sup>  Ja minä löysin sen, mikä on kuolemaa katkerampi: naisen, joka on verkko, jonka sydän on paula ja jonka kädet ovat kahleet. Se, joka on otollinen Jumalan edessä, pelastuu hänestä, mutta synnintekijä häneen takertuu. </p>
<p id="v28"><sup><small>28</small></sup>  Katso, tämän minä olen löytänyt, sanoi saarnaaja, pyrkiessäni asia asialta löytämään tutkistelun tulosta; </p>
<p id="v29"><sup><small>29</small></sup>  mitä sieluni on yhäti etsinyt, mutta mitä en ole löytänyt, on tämä: olen löytänyt tuhannesta yhden miehen, mutta koko siitä luvusta en ole löytänyt yhtäkään naista. </p>
<p id="v30"><sup><small>30</small></sup>  Katso, tämän ainoastaan olen löytänyt: että Jumala on tehnyt ihmiset suoriksi, mutta itse he etsivät monia mutkia. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Ecclesiastes/6">
          <span class="mdi mdi-arrow-left-drop-circle"></span><span class="pl-2">Saarnaajan kirja - Luku 6</span>
        </a>
        </td>
        <td>
        <a href="/fi/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Ecclesiastes/8">
          <span class="pr-2">Saarnaajan kirja - Luku 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 7:9 <i>Viha lepää tyhmien rinnassa</i>: <a href="/fi/The_Urantia_Book/149#p4_2">U-k 149:4.2</a>. </li>
  <li id="fn2"><a href="#cite2">↑</a> 7:20 <i>Paha luonnostaan, ei syntinen</i>: <a href="/fi/The_Urantia_Book/148#p4_8">U-k 148:4.8</a>. </li>
</ol>
</div>
