<!--
title: Saarnaajan kirja - Luku 10
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Ecclesiastes/9">Saarnaajan kirja - Luku 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Ecclesiastes/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Ecclesiastes/11">Saarnaajan kirja - Luku 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Myrkkykärpäset saavat haisemaan ja käymään voiteentekijän voiteen. Pieni tyhmyys painaa enemmän kuin viisaus ja kunnia. </p>
<p id="v2"><sup><small>2</small></sup>  Viisaan sydän vetää oikealle, tyhmän vasemmalle. </p>
<p id="v3"><sup><small>3</small></sup>  Tietä käydessäkin puuttuu tyhmältä mieltä: jokaiselle hän ilmaisee olevansa tyhmä. </p>
<p id="v4"><sup><small>4</small></sup>  Jos hallitsijassa nousee viha sinua kohtaan, niin älä jätä paikkaasi; sillä sävyisyys pidättää suurista synneistä. </p>
<p id="v5"><sup><small>5</small></sup>  On onnettomuus se, minkä olen nähnyt auringon alla, vallanpitäjästä lähtenyt erehdys: </p>
<p id="v6"><sup><small>6</small></sup>  tyhmyys asetetaan arvon korkeuksiin, ja rikkaat saavat istua alhaalla. </p>
<p id="v7"><sup><small>7</small></sup>  Minä olen nähnyt palvelijat hevosten selässä ja ruhtinaat kävelemässä kuin palvelijat maassa. </p>
<p id="v8"><sup><small>8</small></sup>  Joka kuopan kaivaa, se siihen putoaa; joka muuria purkaa, sitä puree käärme. </p>
<p id="v9"><sup><small>9</small></sup>  Joka kiviä louhii, se niihin loukkaantuu; joka puita halkoo, se joutuu siinä vaaraan. </p>
<p id="v10"><sup><small>10</small></sup>  Jos rauta on tylsynyt eikä teränsuuta tahkota, täytyy ponnistaa voimia; mutta hyödyllinen kuntoonpano on viisautta. </p>
<p id="v11"><sup><small>11</small></sup>  Jos käärme puree silloin, kun sitä ei ole lumottu, ei lumoojalla ole hyötyä taidostaan. </p>
<p id="v12"><sup><small>12</small></sup>  Sanat viisaan suusta saavat suosiota, mutta tyhmän nielevät hänen omat huulensa. </p>
<p id="v13"><sup><small>13</small></sup>  Hänen suunsa sanain alku on tyhmyyttä, ja hänen puheensa loppu pahaa mielettömyyttä. </p>
<p id="v14"><sup><small>14</small></sup>  Tyhmä puhuu paljon; mutta ihminen ei tiedä, mitä tuleva on. Ja kuka ilmaisee hänelle, mitä hänen jälkeensä tulee? </p>
<p id="v15"><sup><small>15</small></sup>  Oma vaivannäkö väsyttää tyhmän, joka ei osaa kaupunkiinkaan kulkea. </p>
<p id="v16"><sup><small>16</small></sup>  Voi sinua, maa, jolla on kuninkaana poikanen ja jonka ruhtinaat jo aamulla aterioita pitävät! </p>
<p id="v17"><sup><small>17</small></sup>  Onnellinen sinä, maa, jolla on jalosukuinen kuningas ja jonka ruhtinaat pitävät aterioita oikeaan aikaan, miehekkäästi eikä juopotellen! </p>
<p id="v18"><sup><small>18</small></sup>  Missä laiskuus on, siinä vuoliaiset vaipuvat; ja missä kädet velttoina riippuvat, tippuu huoneeseen vettä. </p>
<p id="v19"><sup><small>19</small></sup>  Hauskuudeksi ateria laitetaan, ja viini ilahuttaa elämän; mutta raha kaiken hankkii. </p>
<p id="v20"><sup><small>20</small></sup>  Älä ajatuksissasikaan kiroile kuningasta, äläkä makuukammiossasikaan kiroile rikasta, sillä taivaan linnut kuljettavat sinun äänesi ja siivelliset ilmaisevat sinun sanasi. </p>
