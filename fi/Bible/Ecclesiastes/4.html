<!--
title: Saarnaajan kirja - Luku 4
description: 
published: true
date: 2023-11-8T20:28:17Z
tags: bible, bible—ecclesiastes
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Ecclesiastes/3">
          <span class="mdi mdi-arrow-left-drop-circle"></span><span class="pl-2">Saarnaajan kirja - Luku 3</span>
        </a>
        </td>
        <td>
        <a href="/fi/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Ecclesiastes/5">
          <span class="pr-2">Saarnaajan kirja - Luku 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Taas minä katselin kaikkea sortoa, jota harjoitetaan auringon alla, ja katso, siinä on sorrettujen kyyneleet, eikä ole heillä lohduttajaa; väkivaltaa tekee heidän sortajainsa käsi, eikä ole heillä lohduttajaa. </p>
<p id="v2"><sup><small>2</small></sup>  Ja minä ylistin vainajia, jotka ovat jo kuolleet, onnellisemmiksi kuin eläviä, jotka vielä ovat elossa, </p>
<p id="v3"><sup><small>3</small></sup>  ja onnellisemmaksi kuin nämä kumpikaan sitä, joka ei vielä ole olemassa eikä ole nähnyt sitä pahaa, mikä tapahtuu auringon alla. </p>
<p id="v4"><sup><small>4</small></sup>  Ja minä näin kaikesta vaivannäöstä ja työn kunnollisuudesta, että se on toisen kateutta toista kohtaan. </p>
<p id="v5"><sup><small>5</small></sup>  Sekin on turhuutta ja tuulen tavoittelua. Tyhmä panee kädet ristiin ja kalvaa omaa lihaansa. </p>
<p id="v6"><sup><small>6</small></sup>  Parempi on pivollinen lepoa kuin kahmalollinen vaivannäköä ja tuulen tavoittelua. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Taas minä näin turhuuden auringon alla: </p>
<p id="v8"><sup><small>8</small></sup>  Tuossa on yksinäinen, ei ole hänellä toista, ei poikaa, ei veljeäkään ole hänellä; mutta ei ole loppua kaikella hänen vaivannäöllänsä, eikä hänen silmänsä saa kylläänsä rikkaudesta. Ja kenen hyväksi minä sitten vaivaa näen ja pidätän itseni nautinnoista? Tämäkin on turhuutta ja on paha asia. </p>
<p id="v9"><sup><small>9</small></sup>  Kahden on parempi kuin yksin, sillä heillä on vaivannäöstänsä hyvä palkka. </p>
<p id="v10"><sup><small>10</small></sup>  Jos he lankeavat, niin toinen nostaa ylös toverinsa; mutta voi yksinäistä, jos hän lankeaa! Ei ole toista nostamassa häntä ylös. </p>
<p id="v11"><sup><small>11</small></sup>  Myös, jos kaksi makaa yhdessä, on heillä lämmin; mutta kuinka voisi yksinäisellä olla lämmin? </p>
<p id="v12"><sup><small>12</small></sup>  Ja yksinäisen kimppuun voi joku käydä, mutta kaksi pitää sille puolensa. Eikä kolmisäinen lanka pian katkea. </p>
<p id="v13"><sup><small>13</small></sup>  Parempi on köyhä, mutta viisas nuorukainen kuin vanha ja tyhmä kuningas, joka ei enää ymmärrä ottaa varoituksesta vaaria. </p>
<p id="v14"><sup><small>14</small></sup>  Sillä vankilasta tuo toinen lähti tullaksensa kuninkaaksi, vaikka oli hänen kuninkaana ollessaan syntynyt köyhänä. </p>
<p id="v15"><sup><small>15</small></sup>  Minä näin kaikkien, jotka elivät ja vaelsivat auringon alla, olevan nuorukaisen puolella, tuon toisen, joka oli astuva hänen sijaansa. </p>
<p id="v16"><sup><small>16</small></sup>  Ei ollut loppua kaikella sillä väellä, niillä kaikilla, joita hän johti; mutta jälkipolvet eivät hänestä iloitse. Sillä sekin on turhuutta ja tuulen tavoittelemista. </p>
<p id="v17"><sup><small>17</small></sup>  Varo jalkasi, kun menet Jumalan huoneeseen. Tulo kuulemaan on parempi kuin tyhmäin teurasuhrin-anto, sillä he ovat tietämättömiä, ja niin he tekevät pahaa. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Ecclesiastes/3">
          <span class="mdi mdi-arrow-left-drop-circle"></span><span class="pl-2">Saarnaajan kirja - Luku 3</span>
        </a>
        </td>
        <td>
        <a href="/fi/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Ecclesiastes/5">
          <span class="pr-2">Saarnaajan kirja - Luku 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 4:6 <i>Parempi on vähän rauhallisuuden kanssa</i>: <a href="/fi/The_Urantia_Book/149#p5_2">U-k 149:5.2</a>. </li>
</ol>
</div>
