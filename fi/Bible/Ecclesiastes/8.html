<!--
title: Saarnaajan kirja - Luku 8
description: 
published: true
date: 2022-10-6T10:23:21Z
tags: bible, bible—ecclesiastes
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ecclesiastes/7">Saarnaajan kirja - Luku 7</a></td>
        <td><a href="/fi/Bible/Ecclesiastes/Index">Indeksi</a></td>
        <td><a href="/fi/Bible/Ecclesiastes/9">Saarnaajan kirja - Luku 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuka on viisaan vertainen, ja kuka taitaa selittää asian? Ihmisen viisaus kirkastaa hänen kasvonsa, ja hänen kasvojensa kovuus muuttuu. </p>
<p id="v2"><sup><small>2</small></sup>  Minä sanon: Ota vaari kuninkaan käskystä, varsinkin Jumalan kautta vannotun valan tähden. </p>
<p id="v3"><sup><small>3</small></sup>  Älä ole kerkeä luopumaan hänestä, äläkä asetu pahan asian puolelle, sillä hän tekee, mitä vain tahtoo. </p>
<p id="v4"><sup><small>4</small></sup>  Sillä kuninkaan sana on voimallinen, ja kuka voi sanoa hänelle: Mitäs teet? </p>
<p id="v5"><sup><small>5</small></sup>  Joka käskyn pitää, ei tiedä pahasta asiasta; ja viisaan sydän tietää ajan ja tuomion. </p>
<p id="v6"><sup><small>6</small></sup>  Sillä itsekullakin asialla on aikansa ja tuomionsa; ihmistä näet painaa raskaasti hänen pahuutensa. </p>
<p id="v7"><sup><small>7</small></sup>  Hän ei tiedä, mitä tuleva on; sillä kuka ilmaisee hänelle, miten se on tuleva? </p>
<p id="v8"><sup><small>8</small></sup>  Ei ole ihminen tuulen valtias, niin että hän voisi sulkea tuulen, ei hallitse kukaan kuoleman päivää, ei ole pääsyä sodasta, eikä jumalattomuus pelasta harjoittajaansa. </p>
<p id="v9"><sup><small>9</small></sup>  Kaiken tämän minä tulin näkemään, kun käänsin sydämeni tarkkaamaan kaikkea, mitä auringon alla tapahtuu aikana, jolloin ihminen vallitsee toista ihmistä hänen onnettomuudekseen. </p>
<p id="v10"><sup><small>10</small></sup>  Sitten minä näin, kuinka jumalattomat haudattiin ja menivät lepoon, mutta ne, jotka olivat oikein tehneet, saivat lähteä pois pyhästä paikasta ja joutuivat unhotuksiin kaupungissa. Sekin on turhuus. </p>
<p id="v11"><sup><small>11</small></sup>  Milloin pahan teon tuomio ei tule pian, saavat ihmislapset rohkeutta tehdä pahaa, </p>
<p id="v12"><sup><small>12</small></sup>  koskapa syntinen saa tehdä pahaa sata kertaa ja elää kauan; tosin minä tiedän, että Jumalaa pelkääväisille käy hyvin, sentähden että he häntä pelkäävät, <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  mutta että jumalattomalle ei käy hyvin eikä hän saa jatkaa päiviään pitkiksi kuin varjo, sentähden ettei hän pelkää Jumalaa. </p>
<p id="v14"><sup><small>14</small></sup>  On turhuutta sekin, mitä tapahtuu maan päällä, kun vanhurskaita on, joiden käy, niinkuin olisivat jumalattomain tekoja tehneet, ja jumalattomia on, joiden käy, niinkuin olisivat vanhurskaitten tekoja tehneet. Minä sanoin: sekin on turhuutta. </p>
<p id="v15"><sup><small>15</small></sup>  Ja minä ylistin iloa; koska ei ihmisellä auringon alla ole mitään parempaa kuin syödä ja juoda ja olla iloinen; se seuraa häntä hänen vaivannäkönsä ohessa hänen elämänsä päivinä, jotka Jumala on antanut hänelle auringon alla. </p>
<p id="v16"><sup><small>16</small></sup>  Kun minä käänsin sydämeni oppimaan viisautta ja katsomaan työtä, jota tehdään maan päällä saamatta untakaan silmiin päivällä tai yöllä, </p>
<p id="v17"><sup><small>17</small></sup>  niin minä tulin näkemään kaikista Jumalan teoista, että ihminen ei voi käsittää sitä, mitä tapahtuu auringon alla; sillä ihminen saa kyllä nähdä vaivaa etsiessään, mutta ei hän käsitä. Ja jos viisas luuleekin tietävänsä, ei hän kuitenkaan voi käsittää. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ecclesiastes/7">Saarnaajan kirja - Luku 7</a></td>
        <td><a href="/fi/Bible/Ecclesiastes/Index">Indeksi</a></td>
        <td><a href="/fi/Bible/Ecclesiastes/9">Saarnaajan kirja - Luku 9</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 8:12-13 <i>Jumalan rikkauslahja vanhurskaille</i>: <a href="/fi/The_Urantia_Book/95#p4_2">U-k 95:4.2</a>. </li>
</ol>
</div>
