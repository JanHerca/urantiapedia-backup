<!--
title: Saarnaajan kirja - Luku 12
description: 
published: true
date: 2023-11-8T20:28:17Z
tags: bible, bible—ecclesiastes
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Ecclesiastes/11">
          <span class="mdi mdi-arrow-left-drop-circle"></span><span class="pl-2">Saarnaajan kirja - Luku 11</span>
        </a>
        </td>
        <td>
        <a href="/fi/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja muista Luojaasi nuoruudessasi, ennenkuin pahat päivät tulevat ja joutuvat ne vuodet, joista olet sanova: </p>
<p id="v2"><sup><small>2</small></sup>  "Nämä eivät minua miellytä"; ennenkuin pimenee aurinko, päivänvalo, kuu ja tähdet, ja pilvet palajavat sateen jälkeenkin - </p>
<p id="v3"><sup><small>3</small></sup>  jolloin huoneen vartijat vapisevat ja voiman miehet käyvät koukkuisiksi ja jauhajanaiset ovat joutilaina, kun ovat menneet vähiin, ja akkunoista-kurkistelijat jäävät pimeään, </p>
<p id="v4"><sup><small>4</small></sup>  ja kadulle vievät ovet sulkeutuvat ja myllyn ääni heikkenee ja noustaan linnun lauluun ja kaikki laulun tyttäret hiljentyvät; </p>
<p id="v5"><sup><small>5</small></sup>  myös peljätään mäkiä, ja tiellä on kauhuja, ja mantelipuu kukkii, ja heinäsirkka kulkee kankeasti, ja kapriisinnuppu on tehoton; sillä ihminen menee iankaikkiseen majaansa, ja valittajat kiertelevät kaduilla - </p>
<p id="v6"><sup><small>6</small></sup>  ennenkuin hopealanka katkeaa ja kultamalja särkyy ja vesiastia rikkoutuu lähteellä ja ammennuspyörä särkyneenä putoaa kaivoon. </p>
<p id="v7"><sup><small>7</small></sup>  Ja tomu palajaa maahan, niinkuin on ollutkin, ja henki palajaa Jumalan tykö, joka sen on antanutkin. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Turhuuksien turhuus, sanoi saarnaaja; kaikki on turhuutta! </p>
<p id="v9"><sup><small>9</small></sup>  Sen lisäksi, että saarnaaja oli viisas, hän myös opetti kansalle tietoa, punnitsi, harkitsi ja sommitteli sananlaskuja paljon. </p>
<p id="v10"><sup><small>10</small></sup>  Saarnaaja koki löytää kelvollisia sanoja, oikeassa mielessä kirjoitettuja, totuuden sanoja. </p>
<p id="v11"><sup><small>11</small></sup>  Viisaitten sanat ovat kuin tutkaimet ja kootut lauseet kuin isketyt naulat; ne ovat saman Paimenen antamia. </p>
<p id="v12"><sup><small>12</small></sup>  Ja vielä näiden lisäksi: Poikani, ota varoituksesta vaari; paljolla kirjaintekemisellä ei ole loppua, ja paljo tutkistelu väsyttää ruumiin. </p>
<p id="v13"><sup><small>13</small></sup>  Loppusana kaikesta, mitä on kuultu, on tämä: Pelkää Jumalaa ja pidä hänen käskynsä, sillä niin tulee jokaisen ihmisen tehdä. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Sillä Jumala tuo kaikki teot tuomiolle, joka kohtaa kaikkea salassa olevaa, olkoon se hyvää tai pahaa. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Ecclesiastes/11">
          <span class="mdi mdi-arrow-left-drop-circle"></span><span class="pl-2">Saarnaajan kirja - Luku 11</span>
        </a>
        </td>
        <td>
        <a href="/fi/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 12:7 <i>Henki palaa Jumalan luo</i>: <a href="/fi/The_Urantia_Book/1#p4_3">U-k 1:4.3</a>.  <i>Elämä, sekä aineellinen että hengellinen</i>: <a href="/fi/The_Urantia_Book/36#p6_1">U-k 36:6.1</a>.  <i>Pölyä olet, tomuksi palaat</i>: <a href="/fi/The_Urantia_Book/68#p6_1">U-k 68:6.1</a>.  <i>Hengen paluu</i>: <a href="/fi/The_Urantia_Book/34#p6_4">U-k 34:6.4</a>. </li>
  <li id="fn2"><a href="#cite2">↑</a> 12:13 <i>Jumalan pelko koko ihmisen velvollisuus</i>: <a href="/fi/The_Urantia_Book/149#p6_7">U-k 149:6.7</a>.  <i>Pelkää ja tottele Jumalaa</i>: <a href="/fi/The_Urantia_Book/131#p2_9">U-k 131:2.9</a>. </li>
  <li id="fn3"><a href="#cite3">↑</a> 12:14 <i>Jumala tuomitsee salaisuudet</i>: <a href="/fi/The_Urantia_Book/131#p2_8">U-k 131:2.8</a>. </li>
</ol>
</div>
