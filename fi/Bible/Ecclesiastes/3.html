<!--
title: Saarnaajan kirja - Luku 3
description: 
published: true
date: 2022-10-6T10:23:21Z
tags: bible, bible—ecclesiastes
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ecclesiastes/2">Saarnaajan kirja - Luku 2</a></td>
        <td><a href="/fi/Bible/Ecclesiastes/Index">Indeksi</a></td>
        <td><a href="/fi/Bible/Ecclesiastes/4">Saarnaajan kirja - Luku 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kaikella on määräaika, ja aikansa on joka asialla taivaan alla. </p>
<p id="v2"><sup><small>2</small></sup>  Aika on syntyä ja aika kuolla. Aika on istuttaa ja aika repiä istutus. </p>
<p id="v3"><sup><small>3</small></sup>  Aika on surmata ja aika parantaa. Aika on purkaa ja aika rakentaa. </p>
<p id="v4"><sup><small>4</small></sup>  Aika on itkeä ja aika nauraa. Aika on valittaa ja aika hypellä. </p>
<p id="v5"><sup><small>5</small></sup>  Aika on heitellä kiviä ja aika kerätä kivet. Aika on syleillä ja aika olla syleilemättä. </p>
<p id="v6"><sup><small>6</small></sup>  Aika on etsiä ja aika kadottaa. Aika on säilyttää ja aika viskata pois. </p>
<p id="v7"><sup><small>7</small></sup>  Aika on reväistä rikki ja aika ommella yhteen. Aika on olla vaiti ja aika puhua. </p>
<p id="v8"><sup><small>8</small></sup>  Aika on rakastaa ja aika vihata. Aika on sodalla ja aika rauhalla. </p>
<p id="v9"><sup><small>9</small></sup>  Mitä hyötyä on työntekijällä siitä, mistä hän näkee vaivaa? </p>
<p id="v10"><sup><small>10</small></sup>  Minä olen katsonut sitä työtä, minkä Jumala on antanut ihmislapsille, heidän sillä itseään rasittaaksensa. </p>
<p id="v11"><sup><small>11</small></sup>  Kaiken hän on tehnyt kauniisti aikanansa, myös iankaikkisuuden hän on pannut heidän sydämeensä; mutta niin on, ettei ihminen käsitä tekoja, jotka Jumala on tehnyt, ei alkua eikä loppua. </p>
<p id="v12"><sup><small>12</small></sup>  Minä tulin tietämään, ettei heillä ole muuta onnea kuin iloita ja tehdä hyvää eläessänsä. </p>
<p id="v13"><sup><small>13</small></sup>  Mutta jokaiselle ihmiselle on sekin, että hän syö ja juo ja nauttii hyvää kaiken vaivannäkönsä ohessa, Jumalan lahja. </p>
<p id="v14"><sup><small>14</small></sup>  Minä tulin tietämään, että kaikki, mitä Jumala tekee, pysyy iäti. Ei ole siihen lisäämistä eikä siitä vähentämistä. Ja Jumala on sen niin tehnyt, että häntä peljättäisiin. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Mitä nyt on, sitä on ollut jo ennenkin; ja mitä vasta on oleva, sitä on ollut jo ennenkin. Jumala etsii jälleen sen, mikä on mennyttä. </p>
<p id="v16"><sup><small>16</small></sup>  Vielä minä näin auringon alla oikeuspaikan, ja siinä oli vääryys, ja vanhurskauden paikan, ja siinä oli vääryys. </p>
<p id="v17"><sup><small>17</small></sup>  Minä sanoin sydämessäni: Vanhurskaan ja väärän tuomitsee Jumala, sillä siellä on jokaisella asialla ja jokaisella teolla aikansa. </p>
<p id="v18"><sup><small>18</small></sup>  Minä sanoin sydämessäni: Ihmislasten tähden se niin on, jotta Jumala heitä koettelisi ja he tulisivat näkemään, että he omassa olossaan ovat eläimiä. </p>
<p id="v19"><sup><small>19</small></sup>  Sillä ihmislasten käy niinkuin eläintenkin; sama on kumpienkin kohtalo. Niinkuin toiset kuolevat, niin toisetkin kuolevat; yhtäläinen henki on kaikilla. Ihmisillä ei ole mitään etua eläinten edellä, sillä kaikki on turhuutta. </p>
<p id="v20"><sup><small>20</small></sup>  Kaikki menee samaan paikkaan. Kaikki on tomusta tullut, ja kaikki palajaa tomuun. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Kuka tietää ihmisen hengestä, kohoaako se ylös, ja eläimen hengestä, vajoaako se alas maahan? <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  Niin minä tulin näkemään, että ei ole mitään parempaa, kuin että ihminen iloitsee teoistansa, sillä se on hänen osansa. Sillä kuka tuo hänet takaisin näkemään iloksensa sitä, mikä tulee hänen jälkeensä? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ecclesiastes/2">Saarnaajan kirja - Luku 2</a></td>
        <td><a href="/fi/Bible/Ecclesiastes/Index">Indeksi</a></td>
        <td><a href="/fi/Bible/Ecclesiastes/4">Saarnaajan kirja - Luku 4</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 3:14 <i>Jumala toimii täydellisesti ja ikuisesti</i>: <a href="/fi/The_Urantia_Book/2#p2_2">U-k 2:2.2</a>. </li>
  <li id="fn2"><a href="#cite2">↑</a> 3:20 <i>Pölystä pölyksi</i>: <a href="/fi/The_Urantia_Book/112#p3_5">U-k 112:3.5</a>.  <i>Pölyä olet, tomuksi palaat</i>: <a href="/fi/The_Urantia_Book/68#p6_1">U-k 68:6.1</a>.  <i># 2 Pölystä pölyksi</i>: <a href="/fi/The_Urantia_Book/89#p6_7">U-k 89:6.7</a>.  <i>Runkomme on tomua</i>: <a href="/fi/The_Urantia_Book/112#p7_19">U-k 112:7.19</a>. </li>
  <li id="fn3"><a href="#cite3">↑</a> 3:20-21 <i>Ruumis palaa maahan</i>: <a href="/fi/The_Urantia_Book/1#p4_3">U-k 1:4.3</a>. </li>
  <li id="fn4"><a href="#cite4">↑</a> 3:21 <i>Hengen paluu</i>: <a href="/fi/The_Urantia_Book/34#p6_4">U-k 34:6.4</a>.  <i>Henki palaa Jumalan luo</i>: <a href="/fi/The_Urantia_Book/1#p4_3">U-k 1:4.3</a>. </li>
</ol>
</div>
