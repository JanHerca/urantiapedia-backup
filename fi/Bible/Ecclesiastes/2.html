<!--
title: Saarnaajan kirja - Luku 2
description: 
published: true
date: 2022-10-6T10:23:21Z
tags: bible, bible—ecclesiastes
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ecclesiastes/1">Saarnaajan kirja - Luku 1</a></td>
        <td><a href="/fi/Bible/Ecclesiastes/Index">Indeksi</a></td>
        <td><a href="/fi/Bible/Ecclesiastes/3">Saarnaajan kirja - Luku 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Minä sanoin sydämessäni: Tule, minä tahdon koetella sinua ilolla, nauti hyvää. Mutta katso, sekin oli turhuutta. </p>
<p id="v2"><sup><small>2</small></sup>  Naurusta minä sanoin: "Mieletöntä!" ja ilosta: "Mitä se toimittaa?" </p>
<p id="v3"><sup><small>3</small></sup>  Minä mietin mielessäni virkistää ruumistani viinillä - kuitenkin niin, että sydämeni harrastaisi viisautta - ja noudattaa tyhmyyttä, kunnes saisin nähdä, mikä olisi ihmislapsille hyvä, heidän tehdäksensä sitä taivaan alla lyhyinä elämänsä päivinä. </p>
<p id="v4"><sup><small>4</small></sup>  Minä tein suuria töitä: rakensin itselleni taloja, istutin itselleni viinitarhoja. </p>
<p id="v5"><sup><small>5</small></sup>  Minä laitoin itselleni puutarhoja ja puistoja ja istutin niihin kaikkinaisia hedelmäpuita. </p>
<p id="v6"><sup><small>6</small></sup>  Minä tein itselleni vesilammikoita kastellakseni niistä metsiköitä, joissa puita kasvoi. </p>
<p id="v7"><sup><small>7</small></sup>  Minä ostin orjia ja orjattaria, ja kotona syntyneitäkin minulla oli; myös oli minulla karjaa, raavaita ja lampaita, paljon enemmän kuin kenelläkään niistä, jotka olivat olleet ennen minua Jerusalemissa. </p>
<p id="v8"><sup><small>8</small></sup>  Minä kokosin itselleni myöskin hopeata ja kultaa ja kuninkaitten ja maakuntien aarteita ja hankin itselleni laulajia ja laulajattaria ja ihmislasten iloja, vaimon, jopa vaimoja. </p>
<p id="v9"><sup><small>9</small></sup>  Minä tulin suureksi ja yhä suuremmaksi, yli kaikkien, jotka olivat olleet ennen minua Jerusalemissa. Sen ohessa pysyi minussa viisauteni. </p>
<p id="v10"><sup><small>10</small></sup>  Enkä minä pidättänyt silmiäni mistään, mitä ne pyysivät, enkä kieltänyt sydämeltäni mitään iloa, sillä minun sydämeni iloitsi kaikesta vaivannäöstäni, ja se oli minun osani kaikesta vaivannäöstäni. </p>
<p id="v11"><sup><small>11</small></sup>  Mutta kun minä käänsin huomioni kaikkiin töihin, joita minun käteni olivat tehneet, ja vaivannäköön, jolla olin vaivannut itseäni niitä tehdessäni, niin katso: se oli kaikki turhuutta ja tuulen tavoittelua; eikä ole hyötyä mistään auringon alla. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Kun minä käännyin katsomaan viisautta ja mielettömyyttä ja tyhmyyttä - sillä mitä taitaa ihminen, joka tulee kuninkaan jälkeen, muuta kuin tehdä, mitä jo ennen on tehty? - <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  niin minä näin, että viisaus on hyödyllisempi tyhmyyttä, niinkuin valo on pimeyttä hyödyllisempi. </p>
<p id="v14"><sup><small>14</small></sup>  Viisaalla on silmät päässänsä, tyhmä taas vaeltaa pimeässä; mutta minä tulin tietämään myös sen, että toisen käy niinkuin toisenkin. </p>
<p id="v15"><sup><small>15</small></sup>  Ja minä sanoin sydämessäni: Se, mikä kohtaa tyhmää, kohtaa minuakin; miksi olen sitten niin tuiki viisaaksi tullut? Ja minä sanoin sydämessäni: Tämäkin on turhuutta. </p>
<p id="v16"><sup><small>16</small></sup>  Sillä ei jää viisaasta, niinkuin ei tyhmästäkään, ikuista muistoa, kun kerran tulevina päivinä kaikki unhotetaan; ja eikö kuole viisas niinkuin tyhmäkin? </p>
<p id="v17"><sup><small>17</small></sup>  Niin minä kyllästyin elämään, sillä minusta oli pahaa se, mikä tapahtuu auringon alla, koskapa kaikki on turhuutta ja tuulen tavoittelua. </p>
<p id="v18"><sup><small>18</small></sup>  Ja minä kyllästyin kaikkeen vaivannäkööni, jolla olin vaivannut itseäni auringon alla, koska minun täytyy se jättää ihmiselle, joka tulee minun jälkeeni. </p>
<p id="v19"><sup><small>19</small></sup>  Ja kuka tietää, onko hän viisas vai tyhmä? Mutta hallitsemaan hän tulee kaikkia minun vaivannäköni hedelmiä, joiden tähden minä olen vaivannut itseäni ja ollut viisas auringon alla. Tämäkin on turhuutta. </p>
<p id="v20"><sup><small>20</small></sup>  Niin minä annoin sydämeni vaipua epätoivoon kaikesta vaivannäöstäni, jolla olin vaivannut itseäni auringon alla. </p>
<p id="v21"><sup><small>21</small></sup>  Sillä niin on: ihmisen, joka on vaivaa nähnyt toimien viisaudella, tiedolla ja kunnolla, täytyy antaa kaikki ihmiselle, joka ei ole siitä vaivaa nähnyt, hänen osaksensa. Sekin on turhuutta ja on suuri onnettomuus. </p>
<p id="v22"><sup><small>22</small></sup>  Sillä mitä saa ihminen kaikesta vaivannäöstänsä ja sydämensä pyrkimyksestä, jolla hän vaivaa itseänsä auringon alla? </p>
<p id="v23"><sup><small>23</small></sup>  Ovathan kaikki hänen päivänsä pelkkää tuskaa ja hänen työnsä surua, eikä yölläkään hänen sydämensä saa lepoa. Tämäkin on turhuutta. </p>
<p id="v24"><sup><small>24</small></sup>  Ei ole ihmisellä muuta onnea kuin syödä ja juoda ja antaa sielunsa nauttia hyvää vaivannäkönsä ohessa; mutta minä tulin näkemään, että sekin tulee Jumalan kädestä. </p>
<p id="v25"><sup><small>25</small></sup>  - "Sillä kuka voi syödä ja kuka nauttia ilman minua?" - </p>
<p id="v26"><sup><small>26</small></sup>  Sillä hän antaa ihmiselle, joka on hänelle otollinen, viisautta, tietoa ja iloa; mutta syntiselle hän antaa työksi koota ja kartuttaa annettavaksi sille, joka on otollinen Jumalalle. Sekin on turhuutta ja tuulen tavoittelua. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ecclesiastes/1">Saarnaajan kirja - Luku 1</a></td>
        <td><a href="/fi/Bible/Ecclesiastes/Index">Indeksi</a></td>
        <td><a href="/fi/Bible/Ecclesiastes/3">Saarnaajan kirja - Luku 3</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 2:11-23 <i>Kuolema on väistämätön, älä ole epätoivoinen</i>: <a href="/fi/The_Urantia_Book/102#p0_1">U-k 102:0.1</a>. </li>
  <li id="fn2"><a href="#cite2">↑</a> 2:12-17 <i>Saarnaaja on pessimistinen</i>: <a href="/fi/The_Urantia_Book/97#p8_2">U-k 97:8.2</a>. </li>
</ol>
</div>
