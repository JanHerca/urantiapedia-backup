<!--
title: Saarnaajan kirja - Luku 9
description: 
published: true
date: 2022-10-6T10:23:21Z
tags: bible, bible—ecclesiastes
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ecclesiastes/8">Saarnaajan kirja - Luku 8</a></td>
        <td><a href="/fi/Bible/Ecclesiastes/Index">Indeksi</a></td>
        <td><a href="/fi/Bible/Ecclesiastes/10">Saarnaajan kirja - Luku 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Niin minä painoin mieleeni kaiken tämän ja pyrin saamaan kaikkea tätä selville, kuinka näet vanhurskaat ja viisaat ja heidän tekonsa ovat Jumalan kädessä. Ei rakkauskaan eikä viha ole ihmisen tiedettävissä; kaikkea voi hänellä olla edessä. </p>
<p id="v2"><sup><small>2</small></sup>  Kaikkea voi tapahtua kaikille. Sama kohtalo on vanhurskaalla ja jumalattomalla, hyvällä, puhtaalla ja saastaisella, uhraajalla ja uhraamattomalla; hyvän käy niinkuin syntisenkin, vannojan niinkuin valaa pelkäävänkin. </p>
<p id="v3"><sup><small>3</small></sup>  Se on onnettomuus kaikessa, mitä tapahtuu auringon alla, että kaikilla on sama kohtalo, ja myös se, että ihmislasten sydän on täynnä pahaa ja että mielettömyys on heillä sydämessä heidän elinaikansa; ja senjälkeen - vainajien tykö! </p>
<p id="v4"><sup><small>4</small></sup>  Onhan sillä, jonka vielä on suotu olla kaikkien eläväin seurassa, toivoa. Sillä elävä koira on parempi kuin kuollut leijona. </p>
<p id="v5"><sup><small>5</small></sup>  Sillä elävät tietävät, että heidän on kuoltava, mutta kuolleet eivät tiedä mitään, eikä heillä ole paikkaa, vaan heidän muistonsa on unhotettu. </p>
<p id="v6"><sup><small>6</small></sup>  Myös heidän rakkautensa, vihansa ja intohimonsa on jo aikoja mennyt, eikä heillä ole milloinkaan enää osaa missään, mitä tapahtuu auringon alla. </p>
<p id="v7"><sup><small>7</small></sup>  Tule siis, syö leipäsi ilolla ja juo viinisi hyvillä mielin, sillä jo aikaa on Jumala hyväksynyt nuo tekosi. </p>
<p id="v8"><sup><small>8</small></sup>  Vaatteesi olkoot aina valkeat, ja öljy älköön puuttuko päästäsi. </p>
<p id="v9"><sup><small>9</small></sup>  Nauti elämää vaimon kanssa, jota rakastat, kaikkina turhan elämäsi päivinä, jotka Jumala on sinulle antanut auringon alla - kaikkina turhina päivinäsi, sillä se on sinun osasi elämässä ja vaivannäössäsi, jolla vaivaat itseäsi auringon alla. </p>
<p id="v10"><sup><small>10</small></sup>  Tee kaikki, mitä voimallasi tehdyksi saat, sillä ei ole tekoa, ei ajatusta, ei tietoa eikä viisautta tuonelassa, jonne olet menevä. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Taas minä tulin näkemään auringon alla, että ei ole juoksu nopsain vallassa, ei sota urhojen, ei leipä viisaitten, ei rikkaus ymmärtäväisten eikä suosio taitavain vallassa, vaan aika ja kohtalo kohtaa kaikkia. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Sillä ei ihminen tiedä aikaansa, niinkuin eivät kalatkaan, jotka tarttuvat pahaan verkkoon, eivätkä linnut, jotka käyvät kiinni paulaan; niinkuin ne, niin pyydystetään ihmislapsetkin pahana aikana, joka yllättää heidät äkisti. </p>
<p id="v13"><sup><small>13</small></sup>  Tämänkin minä tulin näkemään viisaudeksi auringon alla, ja se oli minusta suuri: </p>
<p id="v14"><sup><small>14</small></sup>  Oli pieni kaupunki ja siinä miehiä vähän. Ja suuri kuningas tuli sitä vastaan, saarsi sen ja rakensi sitä vastaan suuria piiritystorneja. </p>
<p id="v15"><sup><small>15</small></sup>  Mutta siellä oli köyhä, viisas mies, ja hän pelasti kaupungin viisaudellaan. Mutta ei kukaan ihminen muistanut sitä köyhää miestä. </p>
<p id="v16"><sup><small>16</small></sup>  Niin minä sanoin: Viisaus on parempi kuin voima, mutta köyhän viisautta halveksitaan, eikä hänen sanojansa kuulla. </p>
<p id="v17"><sup><small>17</small></sup>  Viisaitten sanat, hiljaisuudessa kuullut, ovat paremmat kuin tyhmäin päämiehen huuto. </p>
<p id="v18"><sup><small>18</small></sup>  Viisaus on parempi kuin sota-aseet, mutta yksi ainoa syntinen saattaa hukkaan paljon hyvää. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Ecclesiastes/8">Saarnaajan kirja - Luku 8</a></td>
        <td><a href="/fi/Bible/Ecclesiastes/Index">Indeksi</a></td>
        <td><a href="/fi/Bible/Ecclesiastes/10">Saarnaajan kirja - Luku 10</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 9:10 <i>Tee kaikin voimin</i>: <a href="/fi/The_Urantia_Book/133#p8_3">U-k 133:8.3</a>. </li>
  <li id="fn2"><a href="#cite2">↑</a> 9:11-12 <i>Älä kilpaile nopeiden kanssa</i>: <a href="/fi/The_Urantia_Book/86#p1_6">U-k 86:1.6</a>. </li>
</ol>
</div>
