<!--
title: Saarnaajan kirja - Luku 1
description: 
published: true
date: 2022-10-6T10:23:21Z
tags: bible, bible—ecclesiastes
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/Ecclesiastes/Index">Indeksi</a></td>
        <td><a href="/fi/Bible/Ecclesiastes/2">Saarnaajan kirja - Luku 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Saarnaajan sanat, Daavidin pojan, joka oli kuninkaana Jerusalemissa. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Turhuuksien turhuus, sanoi saarnaaja, turhuuksien turhuus; kaikki on turhuutta! </p>
<p id="v3"><sup><small>3</small></sup>  Mitä hyötyä on ihmiselle kaikesta vaivannäöstänsä, jolla hän vaivaa itseänsä auringon alla? </p>
<p id="v4"><sup><small>4</small></sup>  Sukupolvi menee, ja sukupolvi tulee, mutta maa pysyy iäti. </p>
<p id="v5"><sup><small>5</small></sup>  Ja aurinko nousee, ja aurinko laskee ja kiiruhtaa sille sijallensa, josta se jälleen nousee. </p>
<p id="v6"><sup><small>6</small></sup>  Tuuli menee etelään ja kiertää pohjoiseen, kiertää yhä kiertämistään, ja samalle kierrollensa tuuli palajaa. </p>
<p id="v7"><sup><small>7</small></sup>  Kaikki joet laskevat mereen, mutta meri ei siitänsä täyty; samaan paikkaan, johon joet ovat laskeneet, ne aina edelleen laskevat. </p>
<p id="v8"><sup><small>8</small></sup>  Kaikki tyynni itseänsä väsyttää, niin ettei kukaan sitä sanoa saata. Ei saa silmä kylläänsä näkemisestä eikä korva täyttänsä kuulemisesta. </p>
<p id="v9"><sup><small>9</small></sup>  Mitä on ollut, sitä vastakin on; ja mitä on tapahtunut, sitä vastakin tapahtuu. Ei ole mitään uutta auringon alla. </p>
<p id="v10"><sup><small>10</small></sup>  Jos jotakin on, josta sanotaan: "Katso, tämä on uutta", niin on sitä kuitenkin ollut jo ennen, ammoisina aikoina, jotka ovat olleet ennen meitä. </p>
<p id="v11"><sup><small>11</small></sup>  Ei jää muistoa esi-isistä; eikä jälkeläisistäkään, jotka tulevat, jää muistoa niille, jotka heidän jälkeensä tulevat. </p>
<p id="v12"><sup><small>12</small></sup>  Minä, saarnaaja, olin Israelin kuningas Jerusalemissa. </p>
<p id="v13"><sup><small>13</small></sup>  Ja minä käänsin sydämeni viisaudella tutkimaan ja miettimään kaikkea, mitä auringon alla tapahtuu. Tämä on vaikea työ, jonka Jumala on antanut ihmislapsille, heidän sillä itseään rasittaaksensa. </p>
<p id="v14"><sup><small>14</small></sup>  Minä katselin kaikkia tekoja, mitä tehdään auringon alla, ja katso, se on kaikki turhuutta ja tuulen tavoittelua. </p>
<p id="v15"><sup><small>15</small></sup>  Väärä ei voi suoristua, eikä vajaata voi täydeksi laskea. </p>
<p id="v16"><sup><small>16</small></sup>  Minä puhuin sydämessäni näin: Minä olen hankkinut suuren viisauden ja sitä yhä lisännyt, jopa yli kaikkien, jotka ovat ennen minua Jerusalemissa hallinneet, ja paljon on sydämeni nähnyt viisautta ja tietoa. </p>
<p id="v17"><sup><small>17</small></sup>  Ja minä käänsin sydämeni tutkimaan viisautta ja tietoa, mielettömyyttä ja tyhmyyttä, ja minä tulin tietämään, että sekin oli tuulen tavoittelemista. </p>
<p id="v18"><sup><small>18</small></sup>  Sillä missä on paljon viisautta, siinä on paljon surua; ja joka tietoa lisää, se tuskaa lisää. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/Ecclesiastes/Index">Indeksi</a></td>
        <td><a href="/fi/Bible/Ecclesiastes/2">Saarnaajan kirja - Luku 2</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 1:1-8 <i>Kuolema on väistämätön, älä ole epätoivoinen</i>: <a href="/fi/The_Urantia_Book/102#p0_1">U-k 102:0.1</a>. </li>
  <li id="fn2"><a href="#cite2">↑</a> 1:1-18 <i>Saarnaaja on pessimistinen</i>: <a href="/fi/The_Urantia_Book/97#p8_2">U-k 97:8.2</a>. </li>
</ol>
</div>
