<!--
title: Esterin kirja - Luku 4
description: 
published: true
date: 2022-10-6T10:23:20Z
tags: bible, bible—esther
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Esther/3">Esterin kirja - Luku 3</a></td>
        <td><a href="/fi/Bible/Esther/Index">Indeksi</a></td>
        <td><a href="/fi/Bible/Esther/5">Esterin kirja - Luku 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kun Mordokai sai tietää kaiken, mitä oli tapahtunut, repäisi Mordokai vaatteensa, pukeutui säkkiin ja tuhkaan ja meni keskelle kaupunkia ja huuteli kovia ja katkeria valitushuutoja. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ja hän meni kuninkaan portin edustalle asti, sillä sisälle kuninkaan porttiin ei saanut mennä säkkiin puettuna. </p>
<p id="v3"><sup><small>3</small></sup>  Jokaisessa maakunnassa, joka paikassa, mihin kuninkaan käsky ja hänen lakinsa tuli, syntyi juutalaisten keskuudessa suuri suru: paastottiin, itkettiin ja valitettiin; monet levittivät allensa säkin ja tuhkaa. </p>
<p id="v4"><sup><small>4</small></sup>  Kun Esterin palvelijattaret ja hänen hoviherransa tulivat ja kertoivat hänelle tämän, joutui kuningatar suureen tuskaan, ja hän lähetti vaatteita, että Mordokai puettaisiin niihin ja että hän riisuisi säkin yltään, mutta hän ei ottanut niitä vastaan. </p>
<p id="v5"><sup><small>5</small></sup>  Niin Ester kutsui Hatakin, joka oli kuninkaan hoviherroja ja jonka tämä oli asettanut häntä palvelemaan, ja käski hänet Mordokain luo, saadakseen tietää, mitä ja mistä syystä tämä kaikki oli. </p>
<p id="v6"><sup><small>6</small></sup>  Niin Hatak meni Mordokain luo kaupungin torille, joka on kuninkaan portin edustalla, </p>
<p id="v7"><sup><small>7</small></sup>  ja Mordokai ilmoitti hänelle kaikki, mitä hänelle oli tapahtunut, ja myös tarkalleen, kuinka paljon hopeata Haaman oli luvannut punnita kuninkaan aarrekammioihin juutalaisten tuhoamisesta. </p>
<p id="v8"><sup><small>8</small></sup>  Myös jäljennöksen sen lain sanamuodosta, joka Suusanissa oli annettu heidän hävittämisekseen, hän antoi hänelle, että hän näyttäisi sen Esterille ja ilmoittaisi tälle asian sekä velvoittaisi häntä menemään kuninkaan luo anomaan armoa ja rukoilemaan häntä kansansa puolesta. </p>
<p id="v9"><sup><small>9</small></sup>  Niin Hatak meni ja kertoi Esterille Mordokain sanat. </p>
<p id="v10"><sup><small>10</small></sup>  Mutta Ester puhui Hatakille ja käski hänen sanoa Mordokaille: </p>
<p id="v11"><sup><small>11</small></sup>  "Kaikki kuninkaan palvelijat ja kuninkaan maakuntien kansa tietävät, että kuka ikinä, mies tai nainen, kutsumatta menee kuninkaan luo sisempään esipihaan, on laki sama jokaiselle: hänet surmataan; ainoastaan se, jota kohti kuningas ojentaa kultavaltikkansa, jää eloon. Mutta minua ei ole kolmeenkymmeneen päivään kutsuttu tulemaan kuninkaan tykö." </p>
<p id="v12"><sup><small>12</small></sup>  Kun Mordokaille kerrottiin Esterin sanat, </p>
<p id="v13"><sup><small>13</small></sup>  käski Mordokai vastata Esterille: "Älä luulekaan, että sinä, kun olet kuninkaan linnassa, yksin kaikista juutalaisista pelastut. </p>
<p id="v14"><sup><small>14</small></sup>  Jos sinä tänä aikana olet vaiti, tulee apu ja pelastus juutalaisille muualta, mutta sinä ja sinun isäsi perhe tuhoudutte. Kuka tietää, etkö sinä juuri tällaista aikaa varten ole päässyt kuninkaalliseen arvoon?" </p>
<p id="v15"><sup><small>15</small></sup>  Niin Ester käski vastata Mordokaille: </p>
<p id="v16"><sup><small>16</small></sup>  "Mene ja kokoa kaikki Suusanin juutalaiset, ja paastotkaa minun puolestani; olkaa syömättä ja juomatta kolme vuorokautta, yöt ja päivät. Myös minä palvelijattarineni samoin paastoan. Sitten minä menen kuninkaan tykö, vaikka se on vastoin lakia; ja jos tuhoudun, niin tuhoudun." </p>
<p id="v17"><sup><small>17</small></sup>  Niin Mordokai meni ja teki, aivan niinkuin Ester oli häntä käskenyt. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Esther/3">Esterin kirja - Luku 3</a></td>
        <td><a href="/fi/Bible/Esther/Index">Indeksi</a></td>
        <td><a href="/fi/Bible/Esther/5">Esterin kirja - Luku 5</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 4:1,3 <i>Säkki ja tuhka</i>: <a href="/fi/The_Urantia_Book/163#p6_5">U-k 163:6.5</a>. </li>
  <li id="fn2"><a href="#cite2">↑</a> 4:1-4 <i>Köyhyys ja katumus</i>: <a href="/fi/The_Urantia_Book/89#p3_3">U-k 89:3.3</a>. </li>
</ol>
</div>
