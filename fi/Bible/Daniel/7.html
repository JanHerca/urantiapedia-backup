<!--
title: Danielin kirja - Luku 7
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Daniel/6">Danielin kirja - Luku 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Daniel/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Daniel/8">Danielin kirja - Luku 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Belsassarin, Baabelin kuninkaan, ensimmäisenä hallitusvuotena Daniel näki unen, päänsä näyn, vuoteessansa. Sitten hän kirjoitti tämän unen. </p>
<p id="v2"><sup><small>2</small></sup>  Kertomuksen alku on tämä: Daniel lausui ja sanoi: Minä näin yöllä näyssäni, ja katso, taivaan neljä tuulta kuohutti suurta merta. </p>
<p id="v3"><sup><small>3</small></sup>  Ja merestä nousi neljä suurta petoa, kukin erilainen kuin toinen. </p>
<p id="v4"><sup><small>4</small></sup>  Ensimmäinen oli kuin leijona, mutta sillä oli kotkan siivet. Minun sitä katsellessani reväistiin siltä siivet, ja se nostettiin maasta pystyyn ja asetettiin kahdelle jalalle niinkuin ihminen, ja sille annettiin ihmisen sydän. </p>
<p id="v5"><sup><small>5</small></sup>  Ja katso, oli toinen peto, joka oli karhun näköinen. Se nostettiin toiselle kyljellensä, ja sillä oli suussa kolme kylkiluuta, hammasten välissä; ja sille sanottiin näin: "Nouse ja syö paljon lihaa". </p>
<p id="v6"><sup><small>6</small></sup>  Tämän jälkeen minä näin, ja katso, oli taas toinen peto, pantterin kaltainen, ja sen selässä oli neljä linnunsiipeä. Sillä pedolla oli neljä päätä, ja sille annettiin valta. </p>
<p id="v7"><sup><small>7</small></sup>  Sen jälkeen minä näin yöllisessä näyssäni, ja katso, oli neljäs peto, kauhea, hirmuinen ja ylen väkevä; sillä oli suuret rautaiset hampaat, ja se söi ja murskasi ja tallasi tähteet jalkoihinsa. Se oli erilainen kuin kaikki edelliset pedot, ja sillä oli kymmenen sarvea. </p>
<p id="v8"><sup><small>8</small></sup>  Minä tarkkasin sarvea, ja katso, eräs muu pieni sarvi puhkesi niiden välistä, ja kolme edellisistä sarvista reväistiin pois sen edestä. Ja katso, sillä sarvella oli silmät kuin ihmisen silmät, ja suu, joka herjaten puhui. </p>
<p id="v9"><sup><small>9</small></sup>  Minun sitä katsellessani valtaistuimet asetettiin, ja Vanhaikäinen istuutui. Hänen vaatteensa olivat valkeat kuin lumi ja hänen päänsä hiukset kuin puhdas villa. Hänen valtaistuimensa oli tulen liekkejä, ja sen pyörät olivat palavaa tulta. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Tulivirta vuoti, se kävi ulos hänestä; tuhannen tuhatta palveli häntä, ja kymmenen tuhatta kertaa kymmenen tuhatta seisoi hänen edessänsä. Oikeus istui tuomiolle, ja kirjat avattiin. </p>
<p id="v11"><sup><small>11</small></sup>  Minä katselin, ja silloin, niiden herjaavien sanojen tähden, joita sarvi puhui, minun katsellessani peto tapettiin, ja sen ruumis hävitettiin ja heitettiin tuleen palamaan. </p>
<p id="v12"><sup><small>12</small></sup>  Ja muiltakin pedoilta otettiin valta pois; niiden elämän pituus oli määrätty aikaa ja hetkeä myöten. </p>
<p id="v13"><sup><small>13</small></sup>  Minä näin yöllisessä näyssä, ja katso, taivaan pilvissä tuli Ihmisen Pojan kaltainen; ja hän saapui Vanhaikäisen tykö, ja hänet saatettiin tämän eteen. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Ja hänelle annettiin valta, kunnia ja valtakunta, ja kaikki kansat, kansakunnat ja kielet palvelivat häntä. Hänen valtansa on iankaikkinen valta, joka ei lakkaa, ja hänen valtakuntansa on valtakunta, joka ei häviä. <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  Minä, Daniel, tunsin henkeni tulevan murheelliseksi ruumiissani, ja minun näkemäni näyt peljättivät minua. </p>
<p id="v16"><sup><small>16</small></sup>  Minä lähestyin yhtä siellä seisovista ja pyysin häneltä varmaa tietoa kaikista näistä asioista. Niin hän vastasi minulle ja ilmoitti minulle niiden selityksen: </p>
<p id="v17"><sup><small>17</small></sup>  "Nuo suuret pedot, joita on neljä, ovat neljä kuningasta, jotka nousevat maasta. </p>
<p id="v18"><sup><small>18</small></sup>  Mutta Korkeimman pyhät saavat valtakunnan ja omistavat valtakunnan iankaikkisesti - iankaikkisesta iankaikkiseen." <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Senjälkeen minä tahdoin saada varmuuden neljännestä pedosta, joka oli erilainen kuin kaikki muut ja ylen hirmuinen; jolla oli rautaiset hampaat ja vaskiset kynnet, joka söi ja murskasi ja tallasi tähteet jalkoihinsa; </p>
<p id="v20"><sup><small>20</small></sup>  sekä pedon pään kymmenestä sarvesta ynnä siitä sarvesta, joka puhkesi ja jonka edestä kolme putosi; jolla sarvella oli silmät ja herjauksia puhuva suu ja joka näytti suuremmalta kuin ne muut; </p>
<p id="v21"><sup><small>21</small></sup>  se sarvi, jonka minä näin sotivan pyhiä vastaan ja voittavan heidät, </p>
<p id="v22"><sup><small>22</small></sup>  siihen asti kunnes Vanhaikäinen tuli ja oikeus annettiin Korkeimman pyhille ja aika joutui ja pyhät saivat omaksensa valtakunnan. </p>
<p id="v23"><sup><small>23</small></sup>  Hän vastasi näin: "Neljäs peto on neljäs valtakunta, joka syntyy maan päälle, erilainen kuin kaikki muut valtakunnat. Se syö kaiken maan ja tallaa ja murskaa sen. </p>
<p id="v24"><sup><small>24</small></sup>  Ja ne kymmenen sarvea ovat kymmenen kuningasta, jotka nousevat siitä valtakunnasta. Ja heidän jälkeensä nousee eräs muu, ja hän on erilainen kuin edelliset, ja hän kukistaa kolme kuningasta. </p>
<p id="v25"><sup><small>25</small></sup>  Hän puhuu sanoja Korkeinta vastaan ja hävittää Korkeimman pyhiä. Hän pyrkii muuttamaan ajat ja lain, ja ne annetaan hänen käteensä ajaksi ja kahdeksi ajaksi ja puoleksi ajaksi. </p>
<p id="v26"><sup><small>26</small></sup>  Sitten oikeus istuu tuomiolle, ja hänen valtansa otetaan pois ja hävitetään ja tuhotaan loppuun asti. </p>
<p id="v27"><sup><small>27</small></sup>  Ja valtakunta ja valta ja valtakuntien voima kaiken taivaan alla annetaan Korkeimman pyhien kansalle. Hänen valtakuntansa on iankaikkinen valtakunta, ja kaikki vallat palvelevat häntä ja ovat hänelle alamaiset." <sup id="cite7"><a href="#fn7">[7]</a></sup></p>
<p id="v28"><sup><small>28</small></sup>  Tähän loppuu kertomus. Minua, Danielia, peljättivät minun ajatukseni suuresti, ja minun kasvoni kalpenivat, ja minä kätkin asian sydämeeni. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 7:9,13,22 <i>Päivien muinainen</i>: <a href="/fi/The_Urantia_Book/96#p1_9">U-k 96:1.9</a>.  <i>Ancients of Days</i>: <a href="/fi/The_Urantia_Book/18#p3_1">U-k 18:3.1</a>.  <i>Ancients of Days</i>: <a href="/fi/The_Urantia_Book/15#p10_3">U-k 15:10.3</a>. </li>
  <li id="fn2"><a href="#cite2">↑</a> 7:9-10 <i>Vanhojen päivien tuomio</i>: <a href="/fi/The_Urantia_Book/28#p6_6">U-k 28:6.6</a>. </li>
  <li id="fn3"><a href="#cite3">↑</a> 7:13 <i>Danielin lainaus</i>: <a href="/fi/The_Urantia_Book/137#p2_2">U-k 137:2.2</a>. </li>
  <li id="fn4"><a href="#cite4">↑</a> 7:13-14 <i>#2 Ihmisen Poika</i>: <a href="/fi/The_Urantia_Book/136#p1_1">U-k 136:1.1</a>.  <i>Ihmisen Poika</i>: <a href="/fi/The_Urantia_Book/135#p5_7">U-k 135:5.7</a>.  <i>Ei Danielin ihmisen poika</i>: <a href="/fi/The_Urantia_Book/126#p3_6">U-k 126:3.6</a>.  <i>Näky Ihmisen Pojan tulemisesta</i>: <a href="/fi/The_Urantia_Book/135#p3_3">U-k 135:3.3</a>.  <i>Ihmisen poika</i>: <a href="/fi/The_Urantia_Book/128#p1_2">U-k 128:1.2</a>.  <i>Näki Messiaan Ihmisen Poikana</i>: <a href="/fi/The_Urantia_Book/136#p1_6">U-k 136:1.6</a>.  <i>Ihmisen poika</i>: <a href="/fi/The_Urantia_Book/126#p3_6">U-k 126:3.6</a>. </li>
  <li id="fn5"><a href="#cite5">↑</a> 7:14 <i>Ikuinen valtakunta</i>: <a href="/fi/The_Urantia_Book/135#p3_2">U-k 135:3.2</a>. </li>
  <li id="fn6"><a href="#cite6">↑</a> 7:18,22,25,27 <i>Korkein Jumala</i>: <a href="/fi/The_Urantia_Book/93#p2_3">U-k 93:2.3</a>.  <i>Most Highs</i>: <a href="/fi/The_Urantia_Book/43#p3_1">U-k 43:3.1</a>.  <i>Kaikkein Korkein</i>: <a href="/fi/The_Urantia_Book/93#p3_2">U-k 93:3.2</a>. </li>
  <li id="fn7"><a href="#cite7">↑</a> 7:27 <i>Näkemys ajan lopusta</i>: <a href="/fi/The_Urantia_Book/170#p5_15">U-k 170:5.15</a>.  <i>Anna valtakunta Korkeimmille</i>: <a href="/fi/The_Urantia_Book/135#p3_2">U-k 135:3.2</a>. </li>
</ol>
</div>
