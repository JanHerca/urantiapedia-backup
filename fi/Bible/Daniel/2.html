<!--
title: Danielin kirja - Luku 2
description: 
published: true
date: 2023-11-8T20:28:17Z
tags: bible, bible—daniel
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Daniel/1">
          <span class="mdi mdi-arrow-left-drop-circle"></span><span class="pl-2">Danielin kirja - Luku 1</span>
        </a>
        </td>
        <td>
        <a href="/fi/Bible/Daniel/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Daniel/3">
          <span class="pr-2">Danielin kirja - Luku 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nebukadnessarin toisena hallitusvuotena näki Nebukadnessar unia, ja hänen mielensä oli levoton eikä hän enää saanut unta. </p>
<p id="v2"><sup><small>2</small></sup>  Silloin kuningas käski kutsua tietäjät ja noidat, velhot ja kaldealaiset ilmoittamaan kuninkaalle hänen unensa; ja he tulivat ja astuivat kuninkaan eteen. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ja kuningas sanoi heille: "Minä olen nähnyt unen, ja mieleni on levoton, kunnes saan tietää sen unen. </p>
<p id="v4"><sup><small>4</small></sup>  Silloin kaldealaiset puhuivat kuninkaalle araminkielellä: "Eläköön kuningas iankaikkisesti! Sano uni palvelijoillesi, niin me ilmoitamme sen selityksen." </p>
<p id="v5"><sup><small>5</small></sup>  Kuningas vastasi ja sanoi kaldealaisille: "Tämä minun sanani on peruuttamaton: Ellette ilmoita minulle unta ja sen selitystä, niin teidät hakataan kappaleiksi ja teidän talonne tehdään soraläjiksi. </p>
<p id="v6"><sup><small>6</small></sup>  Mutta jos te ilmoitatte minulle unen ja sen selityksen, niin te saatte minulta lahjoja ja antimia ja suuren kunnian. Sentähden ilmoittakaa minulle uni ja sen selitys." </p>
<p id="v7"><sup><small>7</small></sup>  He vastasivat toistamiseen ja sanoivat: "Kuningas sanokoon unen palvelijoilleen, niin me ilmoitamme sen selityksen". </p>
<p id="v8"><sup><small>8</small></sup>  Kuningas vastasi ja sanoi: "Minä huomaan selvästi, että te vain koetatte voittaa aikaa, koska näette peruuttamattomaksi tämän minun sanani, </p>
<p id="v9"><sup><small>9</small></sup>  että ellette ilmoita minulle unta, on teillä edessä vain yksi tuomio. Sillä te olette sopineet keskenänne, että puhutte minun edessäni valheellista ja turmiollista puhetta toivoen, että aika muuttuu. Sentähden sanokaa minulle uni; silloin minä tiedän, että te osaatte ilmoittaa minulle selityksen siihen." </p>
<p id="v10"><sup><small>10</small></sup>  Kaldealaiset vastasivat kuninkaan edessä ja sanoivat: "Ei ole maan päällä ihmistä, joka kykenisi selittämään sen, mitä kuningas sanoi. Eikä yksikään suuri ja voimallinen kuningas ole koskaan vaatinut tämänkaltaista asiaa keneltäkään tietäjältä, noidalta tai kaldealaiselta. </p>
<p id="v11"><sup><small>11</small></sup>  Sillä asia, jota kuningas vaatii, on vaikea, eikä ole ketään, joka voisi sen kuninkaalle selittää, paitsi jumalat, joiden asuinsija ei ole ihmisten tykönä." </p>
<p id="v12"><sup><small>12</small></sup>  Tästä kuningas suuttui ja julmistui kovin ja käski tappaa kaikki Baabelin viisaat. </p>
<p id="v13"><sup><small>13</small></sup>  Kun tästä oli käsky annettu ja viisaat piti tapettaman, etsittiin Danielia ja hänen tovereitaan tapettaviksi. </p>
<p id="v14"><sup><small>14</small></sup>  Silloin Daniel antoi viisaan ja taitavan vastauksen Arjokille, kuninkaan henkivartioväen päällikölle, joka oli lähtenyt tappamaan Baabelin viisaita. </p>
<p id="v15"><sup><small>15</small></sup>  Hän vastasi ja sanoi Arjokille, kuninkaan päällikölle: "Miksi on kuningas antanut niin ankaran käskyn?" Silloin Arjok kertoi Danielille asian. </p>
<p id="v16"><sup><small>16</small></sup>  Niin Daniel meni palatsiin ja pyysi kuningasta antamaan hänelle aikaa, että hän saisi ilmoittaa kuninkaalle selityksen. </p>
<p id="v17"><sup><small>17</small></sup>  Sitten Daniel meni kotiinsa ja kertoi asian tovereillensa Hananjalle, Miisaelille ja Asarjalle </p>
<p id="v18"><sup><small>18</small></sup>  kehoittaen heitä rukoilemaan armoa taivaan Jumalalta tämän salatun asian tähden, ettei Danielia ja hänen tovereitansa tapettaisi muiden Baabelin viisaitten kanssa. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Silloin salaisuus ilmoitettiin Danielille yöllisessä näyssä. Niin Daniel kiitti taivaan Jumalaa. </p>
<p id="v20"><sup><small>20</small></sup>  Daniel lausui ja sanoi: "Olkoon Jumalan nimi kiitetty iankaikkisesta iankaikkiseen, sillä hänen on viisaus ja voima. </p>
<p id="v21"><sup><small>21</small></sup>  Hän muuttaa ajat ja hetket, hän syöksee kuninkaat vallasta ja korottaa kuninkaat valtaan, hän antaa viisaille viisauden ja taidollisille ymmärryksen. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  Hän paljastaa syvät ja salatut asiat, hän tietää, mitä pimeydessä on, ja valkeus asuu hänen tykönänsä. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Sinua, minun isieni Jumala, minä kiitän ja ylistän siitä, että olet antanut minulle viisauden ja voiman ja että nyt annoit minun tietää, mitä me sinulta rukoilimme. Sillä sinä annoit meidän tietää kuninkaan asian." </p>
<p id="v24"><sup><small>24</small></sup>  Sitten Daniel meni Arjokin tykö, jolla oli kuninkaan määräys tappaa Baabelin viisaat. Hän meni ja sanoi hänelle näin: "Älä tapa Baabelin viisaita; vie minut kuninkaan eteen, niin minä ilmoitan kuninkaalle selityksen". </p>
<p id="v25"><sup><small>25</small></sup>  Silloin Arjok vei kiiruusti Danielin kuninkaan eteen ja sanoi tälle näin: "Minä olen löytänyt juutalaisten pakkosiirtolaisten joukosta miehen, joka ilmoittaa kuninkaalle selityksen". </p>
<p id="v26"><sup><small>26</small></sup>  Kuningas vastasi ja sanoi Danielille, jonka nimenä oli Beltsassar: "Voitko sinä ilmoittaa minulle unen, jonka minä näin, ja sen selityksen?" </p>
<p id="v27"><sup><small>27</small></sup>  Daniel vastasi kuninkaalle ja sanoi: "Salaisuutta, jonka kuningas tahtoo tietää, eivät viisaat, noidat, tietäjät eivätkä tähtienselittäjät voi ilmoittaa kuninkaalle. </p>
<p id="v28"><sup><small>28</small></sup>  Mutta on Jumala taivaassa; hän paljastaa salaisuudet ja ilmoittaa kuningas Nebukadnessarille, mitä on tapahtuva aikojen lopussa. Tämä on sinun unesi, sinun pääsi näky, joka sinulla oli vuoteessasi. </p>
<p id="v29"><sup><small>29</small></sup>  Kun sinä, kuningas, olit vuoteessasi, nousi mieleesi ajatus, mitä tämän jälkeen on tapahtuva; ja hän, joka paljastaa salaisuudet, ilmoitti sinulle, mitä tapahtuva on. </p>
<p id="v30"><sup><small>30</small></sup>  Ja tämä salaisuus on paljastettu minulle, ei oman viisauteni voimasta, ikäänkuin minulla olisi sitä enemmän kuin kenelläkään muulla ihmisellä, vaan sentähden että selitys ilmoitettaisiin kuninkaalle ja sinä saisit selville sydämesi ajatukset. </p>
<p id="v31"><sup><small>31</small></sup>  Sinä näit, kuningas, katso, oli iso kuvapatsas. Se kuvapatsas oli suuri, ja sen kirkkaus oli ylenpalttinen. Se seisoi sinun edessäsi, ja se oli hirvittävä nähdä. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  Kuvan pää oli parasta kultaa, sen rinta ja käsivarret hopeata, sen vatsa ja lanteet vaskea. </p>
<p id="v33"><sup><small>33</small></sup>  Sen sääret olivat rautaa, sen jalat osaksi rautaa, osaksi savea. </p>
<p id="v34"><sup><small>34</small></sup>  Sinun sitä katsellessasi irtautui kivilohkare - ei ihmiskäden voimasta - ja iski kuvapatsasta jalkoihin, jotka olivat rautaa ja savea, ja murskasi ne. </p>
<p id="v35"><sup><small>35</small></sup>  Silloin musertuivat yhdellä haavaa rauta, savi, vaski, hopea ja kulta, ja niiden kävi kuin akanain kesäisillä puimatantereilla: tuuli vei ne, eikä niistä löydetty jälkeäkään. Mutta kivestä, joka oli kuvapatsaan murskannut, tuli suuri vuori, ja se täytti koko maan. <sup id="cite7"><a href="#fn7">[7]</a></sup></p>
<p id="v36"><sup><small>36</small></sup>  Tämä oli se uni, ja nyt sanomme kuninkaalle sen selityksen. </p>
<p id="v37"><sup><small>37</small></sup>  Sinä, kuningas, olet kuningasten kuningas, jolle taivaan Jumala on antanut vallan, voiman, väkevyyden ja kunnian </p>
<p id="v38"><sup><small>38</small></sup>  ja jonka käteen hän on antanut ihmiset, missä ikinä heitä asuu, ja kedon eläimet ja taivaan linnut, asettaen sinut kaikkien niiden valtiaaksi: sinä olet se kultainen pää. </p>
<p id="v39"><sup><small>39</small></sup>  Mutta sinun jälkeesi nousee toinen valtakunta, joka on halvempi kuin sinun; ja sitten kolmas valtakunta, joka on vaskea ja joka hallitsee kaikkea maata. </p>
<p id="v40"><sup><small>40</small></sup>  Ja neljäs valtakunta on tuleva, luja kuin rauta; niinkuin rauta musertaa ja särkee kaiken, niinkuin rauta murskaa, niin se on musertava ja murskaava ne kaikki. </p>
<p id="v41"><sup><small>41</small></sup>  Ja että sinä näit jalkain ja varvasten olevan osittain savenvalajan savea, osittain rautaa, se merkitsee, että se on oleva hajanainen valtakunta; kuitenkin on siinä oleva raudan lujuutta, niinkuin sinä näit rautaa olevan saven seassa. </p>
<p id="v42"><sup><small>42</small></sup>  Ja että jalkojen varpaat olivat osaksi rautaa, osaksi savea, se merkitsee, että osa sitä valtakuntaa on oleva luja, osa sitä on oleva hauras. </p>
<p id="v43"><sup><small>43</small></sup>  Että sinä näit rautaa olevan saven seassa, se merkitsee, että vaikka ne sekaantuvat toisiinsa ihmissiemenellä, ne eivät yhdisty toinen toiseensa, niinkuin ei rautakaan sekaannu saveen. </p>
<p id="v44"><sup><small>44</small></sup>  Mutta niiden kuningasten päivinä on taivaan Jumala pystyttävä valtakunnan, joka on kukistumaton iankaikkisesti ja jonka valtaa ei toiselle kansalle anneta. Se on musertava kaikki ne muut valtakunnat ja tekevä niistä lopun, mutta se itse on pysyvä iankaikkisesti, <sup id="cite8"><a href="#fn8">[8]</a></sup></p>
<p id="v45"><sup><small>45</small></sup>  niinkuin sinä näit, että kivilohkare irtautui vuoresta - ei ihmiskäden voimasta - ja murskasi raudan, vasken, saven, hopean ja kullan. Suuri Jumala on ilmoittanut kuninkaalle, mitä tämän jälkeen on tapahtuva. Ja uni on tosi ja sen selitys luotettava." </p>
<p id="v46"><sup><small>46</small></sup>  Silloin kuningas Nebukadnessar lankesi kasvoillensa ja kumartui maahan Danielin edessä ja käski uhrata hänelle ruokauhria ja suitsutusta. </p>
<p id="v47"><sup><small>47</small></sup>  Kuningas vastasi Danielille ja sanoi: "Totisesti on teidän Jumalanne jumalien Jumala ja kuningasten herra ja se, joka paljastaa salaisuudet; sillä sinä olet voinut paljastaa tämän salaisuuden". <sup id="cite9"><a href="#fn9">[9]</a></sup></p>
<p id="v48"><sup><small>48</small></sup>  Sitten kuningas korotti Danielin ja antoi hänelle paljon suuria lahjoja ja asetti hänet koko Baabelin maakunnan herraksi ja kaikkien Baabelin viisaitten ylimmäiseksi päämieheksi. </p>
<p id="v49"><sup><small>49</small></sup>  Ja Danielin anomuksesta kuningas antoi Sadrakin, Meesakin ja Abednegon hoitoon Baabelin maakunnan hallinnon. Mutta Daniel jäi kuninkaan hoviin. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Daniel/1">
          <span class="mdi mdi-arrow-left-drop-circle"></span><span class="pl-2">Danielin kirja - Luku 1</span>
        </a>
        </td>
        <td>
        <a href="/fi/Bible/Daniel/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Daniel/3">
          <span class="pr-2">Danielin kirja - Luku 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 2:2 <i>Astrologia</i>: <a href="/fi/The_Urantia_Book/90#p2_5">U-k 90:2.5</a>. </li>
  <li id="fn2"><a href="#cite2">↑</a> 2:18-19,28 <i>Yksi Jumala taivaassa</i>: <a href="/fi/The_Urantia_Book/79#p1_9">U-k 79:1.9</a>. </li>
  <li id="fn3"><a href="#cite3">↑</a> 2:21 <i>Poistaa, asettaa, kuninkaat</i>: <a href="/fi/The_Urantia_Book/3#p5_2">U-k 3:5.2</a>. </li>
  <li id="fn4"><a href="#cite4">↑</a> 2:22 <i>Paljastaa syviä salaisuuksia, valoa</i>: <a href="/fi/The_Urantia_Book/131#p2_3">U-k 131:2.3</a>. </li>
  <li id="fn5"><a href="#cite5">↑</a> 2:31-33 <i>Danielin suuri kuva</i>: <a href="/fi/The_Urantia_Book/135#p3_2">U-k 135:3.2</a>. </li>
  <li id="fn6"><a href="#cite6">↑</a> 2:31-45 <i>Daniel: Messiaaninen valtakunta</i>: <a href="/fi/The_Urantia_Book/97#p8_3">U-k 97:8.3</a>. </li>
  <li id="fn7"><a href="#cite7">↑</a> 2:35 <i>Kivi putoaa, hajoaa jne.</i>: <a href="/fi/The_Urantia_Book/173#p4_4">U-k 173:4.4</a>. </li>
  <li id="fn8"><a href="#cite8">↑</a> 2:44 <i>Ikuinen valtakunta</i>: <a href="/fi/The_Urantia_Book/135#p3_2">U-k 135:3.2</a>.  <i>Jumalan valtakunta on käsillä</i>: <a href="/fi/The_Urantia_Book/136#p2_1">U-k 136:2.1</a>.  <i>Juutalaiset näkivät Jumalan kaikkien kuninkaana</i>: <a href="/fi/The_Urantia_Book/141#p4_1">U-k 141:4.1</a>. </li>
  <li id="fn9"><a href="#cite9">↑</a> 2:47 <i>Jumala korkein</i>: <a href="/fi/The_Urantia_Book/0#p2_12">U-k 0:2.12</a>.  <i>Jumalten Jumala</i>: <a href="/fi/The_Urantia_Book/45#p4_10">U-k 45:4.10</a>. </li>
</ol>
</div>
