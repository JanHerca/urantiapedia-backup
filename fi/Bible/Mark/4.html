<!--
title: Evankeliumi Markuksen mukaan - Luku 4
description: 
published: true
date: 2022-10-6T10:23:21Z
tags: bible, bible—mark
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Mark/3">Evankeliumi Markuksen mukaan - Luku 3</a></td>
        <td><a href="/fi/Bible/Mark/Index">Indeksi</a></td>
        <td><a href="/fi/Bible/Mark/5">Evankeliumi Markuksen mukaan - Luku 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja hän rupesi taas opettamaan järven rannalla. Ja hänen luoksensa kokoontui hyvin paljon kansaa, jonka tähden hän astui venheeseen ja istui siinä järvellä, ja kaikki kansa oli maalla järven rannalla. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ja hän opetti heitä paljon vertauksilla ja sanoi heille opettaessaan: </p>
<p id="v3"><sup><small>3</small></sup>  "Kuulkaa! Katso, kylväjä lähti kylvämään. <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Ja hänen kylväessään osa putosi tien oheen, ja linnut tulivat ja söivät sen. </p>
<p id="v5"><sup><small>5</small></sup>  Ja osa putosi kallioperälle, jossa sillä ei ollut paljon maata, ja se nousi kohta oraalle, kun sillä ei ollut syvää maata. </p>
<p id="v6"><sup><small>6</small></sup>  Mutta auringon noustua se paahtui, ja kun sillä ei ollut juurta, niin se kuivettui. </p>
<p id="v7"><sup><small>7</small></sup>  Ja osa putosi orjantappuroihin; ja orjantappurat nousivat ja tukahuttivat sen, eikä se tehnyt hedelmää. </p>
<p id="v8"><sup><small>8</small></sup>  Ja osa putosi hyvään maahan; ja se nousi oraalle, kasvoi ja antoi sadon ja kantoi kolmeenkymmeneen ja kuuteenkymmeneen ja sataan jyvään asti." <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Ja hän sanoi: "Jolla on korvat kuulla, se kuulkoon". </p>
<p id="v10"><sup><small>10</small></sup>  Ja kun hän oli jäänyt yksin, niin ne, jotka olivat hänen ympärillään, ynnä ne kaksitoista kysyivät häneltä näitä vertauksia. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Niin hän sanoi heille: "Teille on annettu Jumalan valtakunnan salaisuus, mutta noille ulkopuolella oleville kaikki tulee vertauksissa, <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v12"><sup><small>12</small></sup>  että he näkemällä näkisivät, eivätkä huomaisi, ja kuulemalla kuulisivat, eivätkä ymmärtäisi, niin etteivät kääntyisi ja saisi anteeksi". </p>
<p id="v13"><sup><small>13</small></sup>  Ja hän sanoi heille: "Ette käsitä tätä vertausta; kuinka sitten voitte ymmärtää kaikki muut vertaukset? </p>
<p id="v14"><sup><small>14</small></sup>  Kylväjä kylvää sanan. <sup id="cite8"><a href="#fn8">[8]</a></sup></p>
<p id="v15"><sup><small>15</small></sup>  Mitkä tien oheen putosivat, ovat ne, joihin sana kylvetään, mutta kun he sen kuulevat, niin saatana heti tulee ja ottaa pois heihin kylvetyn sanan. </p>
<p id="v16"><sup><small>16</small></sup>  Ja mitkä kallioperälle kylvettiin, ovat niinikään ne, jotka, kun kuulevat sanan, heti ottavat sen ilolla vastaan, <sup id="cite9"><a href="#fn9">[9]</a></sup></p>
<p id="v17"><sup><small>17</small></sup>  mutta heillä ei ole juurta itsessään, vaan he kestävät ainoastaan jonkun aikaa; kun sitten tulee ahdistus tai vaino sanan tähden, niin he kohta lankeavat pois. </p>
<p id="v18"><sup><small>18</small></sup>  Ja toisia ovat orjantappuroihin kylvetyt; nämä ovat ne, jotka kuulevat sanan, </p>
<p id="v19"><sup><small>19</small></sup>  mutta maailman huolet ja rikkauden viettelys ja muut himot pääsevät valtaan ja tukahuttavat sanan, ja se jää hedelmättömäksi. </p>
<p id="v20"><sup><small>20</small></sup>  Ja mitkä hyvään maahan kylvettiin, ovat ne, jotka kuulevat sanan ja ottavat sen vastaan ja kantavat hedelmän, mikä kolmikymmen-, mikä kuusikymmen-, mikä satakertaisen." </p>
<p id="v21"><sup><small>21</small></sup>  Ja hän sanoi heille: "Eihän lamppua oteta esiin, pantavaksi vakan alle tai vuoteen alle? Eiköhän lampunjalkaan pantavaksi? <sup id="cite10"><a href="#fn10">[10]</a></sup></p>
<p id="v22"><sup><small>22</small></sup>  Sillä ei mikään ole salattuna muuta varten, kuin että se tulisi ilmi, eikä kätkettynä muuta varten, kuin tullakseen julki. <sup id="cite11"><a href="#fn11">[11]</a></sup></p>
<p id="v23"><sup><small>23</small></sup>  Jos jollakin on korvat kuulla, hän kuulkoon." </p>
<p id="v24"><sup><small>24</small></sup>  Ja hän sanoi heille: "Ottakaa vaari siitä, mitä kuulette; millä mitalla te mittaatte, sillä teille mitataan, vieläpä teille lisätäänkin. </p>
<p id="v25"><sup><small>25</small></sup>  Sillä sille jolla on, sille annetaan; mutta siltä, jolla ei ole, otetaan pois sekin, mikä hänellä on." <sup id="cite12"><a href="#fn12">[12]</a></sup></p>
<p id="v26"><sup><small>26</small></sup>  Ja hän sanoi: "Niin on Jumalan valtakunta, kuin jos mies kylvää siemenen maahan; <sup id="cite13"><a href="#fn13">[13]</a></sup></p>
<p id="v27"><sup><small>27</small></sup>  ja hän nukkuu, ja hän nousee, öin ja päivin; ja siemen orastaa ja kasvaa, hän ei itse tiedä, miten. </p>
<p id="v28"><sup><small>28</small></sup>  Sillä itsestään maa tuottaa viljan: ensin korren, sitten tähkän, sitten täyden jyvän tähkään. </p>
<p id="v29"><sup><small>29</small></sup>  Mutta kun hedelmä on kypsynyt, lähettää hän kohta sinne sirpin, sillä elonaika on käsissä." </p>
<p id="v30"><sup><small>30</small></sup>  Ja hän sanoi: "Mihin vertaamme Jumalan valtakunnan, eli mitä vertausta siitä käytämme? <sup id="cite14"><a href="#fn14">[14]</a></sup> <sup id="cite15"><a href="#fn15">[15]</a></sup></p>
<p id="v31"><sup><small>31</small></sup>  Se on niinkuin sinapinsiemen, joka, kun se kylvetään maahan, on pienin kaikista siemenistä maan päällä; <sup id="cite16"><a href="#fn16">[16]</a></sup> <sup id="cite17"><a href="#fn17">[17]</a></sup></p>
<p id="v32"><sup><small>32</small></sup>  mutta kun se on kylvetty, niin se nousee ja tulee suurimmaksi kaikista vihanneskasveista ja tekee suuria oksia, niin että taivaan linnut voivat tehdä pesänsä sen varjoon." </p>
<p id="v33"><sup><small>33</small></sup>  Monilla tämänkaltaisilla vertauksilla hän puhui heille sanaa, sen mukaan kuin he kykenivät kuulemaan; <sup id="cite18"><a href="#fn18">[18]</a></sup></p>
<p id="v34"><sup><small>34</small></sup>  ja ilman vertausta hän ei puhunut heille. Mutta opetuslapsillensa hän selitti kaikki, kun he olivat yksikseen. </p>
<p id="v35"><sup><small>35</small></sup>  Ja sinä päivänä hän illan tultua sanoi heille: "Lähtekäämme yli toiselle rannalle". <sup id="cite19"><a href="#fn19">[19]</a></sup></p>
<p id="v36"><sup><small>36</small></sup>  Niin he laskivat kansan luotaan ja ottivat hänet mukaansa, niinkuin hän venheessä oli; ja muitakin venheitä oli hänen seurassaan. </p>
<p id="v37"><sup><small>37</small></sup>  Ja nousi kova myrskytuuli, ja aallot syöksyivät venheeseen, niin että venhe jo täyttyi. <sup id="cite20"><a href="#fn20">[20]</a></sup></p>
<p id="v38"><sup><small>38</small></sup>  Ja itse hän oli peräkeulassa ja nukkui nojaten päänaluseen. Ja he herättivät hänet ja sanoivat hänelle: "Opettaja, etkö välitä siitä, että me hukumme?" <sup id="cite21"><a href="#fn21">[21]</a></sup></p>
<p id="v39"><sup><small>39</small></sup>  Ja herättyään hän nuhteli tuulta ja sanoi järvelle: "Vaikene, ole hiljaa". Niin tuuli asettui, ja tuli aivan tyven. <sup id="cite22"><a href="#fn22">[22]</a></sup></p>
<p id="v40"><sup><small>40</small></sup>  Ja hän sanoi heille: "Miksi olette niin pelkureita? Kuinka teillä ei ole uskoa?" </p>
<p id="v41"><sup><small>41</small></sup>  Ja suuri pelko valtasi heidät, ja he sanoivat toisillensa: "Kuka onkaan tämä, kun sekä tuuli että meri häntä tottelevat?" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Mark/3">Evankeliumi Markuksen mukaan - Luku 3</a></td>
        <td><a href="/fi/Bible/Mark/Index">Indeksi</a></td>
        <td><a href="/fi/Bible/Mark/5">Evankeliumi Markuksen mukaan - Luku 5</a></td>
      </tr>
    </tbody>
  </table>
</figure>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 4:1 <i>Opettaja taivaasta</i>: <a href="/fi/The_Urantia_Book/141#p7_10">U-k 141:7.10</a>. </li>
  <li id="fn2"><a href="#cite2">↑</a> 4:1-2 <i>Väkeä veneen ympärillä</i>: <a href="/fi/The_Urantia_Book/151#p1_1">U-k 151:1.1</a>. </li>
  <li id="fn3"><a href="#cite3">↑</a> 4:3-9 <i>Vertaus kylväjästä</i>: <a href="/fi/The_Urantia_Book/151#p1_2">U-k 151:1.2</a>. </li>
  <li id="fn4"><a href="#cite4">↑</a> 4:8,20 <i>Valtakunta on kuin hyvä siemen</i>: <a href="/fi/The_Urantia_Book/137#p8_12">U-k 137:8.12</a>. </li>
  <li id="fn5"><a href="#cite5">↑</a> 4:10 <i>Opetuslapset kysyvät merkitystä</i>: <a href="/fi/The_Urantia_Book/151#p1_3">U-k 151:1.3</a>. </li>
  <li id="fn6"><a href="#cite6">↑</a> 4:11,26,30 <i>Valtakunnan evankeliumi</i>: <a href="/fi/The_Urantia_Book/190#p5_4">U-k 190:5.4</a>.  <i>Valtakunnan evankeliumi</i>: <a href="/fi/The_Urantia_Book/143#p1_5">U-k 143:1.5</a>.  <i>Jumalan valtakunta</i>: <a href="/fi/The_Urantia_Book/169#p4_6">U-k 169:4.6</a>.  <i>Jumalan valtakunta</i>: <a href="/fi/The_Urantia_Book/34#p6_13">U-k 34:6.13</a>.  <i>Valtakunnan evankeliumi</i>: <a href="/fi/The_Urantia_Book/193#p0_4">U-k 193:0.4</a>.  <i>Julistakaa valtakunnan perustaminen</i>: <a href="/fi/The_Urantia_Book/137#p8_6">U-k 137:8.6</a>. </li>
  <li id="fn7"><a href="#cite7">↑</a> 4:11-12 <i>Jeesus selittää, miksi vertaukset</i>: <a href="/fi/The_Urantia_Book/151#p1_4">U-k 151:1.4</a>. </li>
  <li id="fn8"><a href="#cite8">↑</a> 4:14-20 <i>Pietarin tulkinta</i>: <a href="/fi/The_Urantia_Book/151#p2_2">U-k 151:2.2</a>.  <i>Natanaelin tulkinta</i>: <a href="/fi/The_Urantia_Book/151#p2_3">U-k 151:2.3</a>. </li>
  <li id="fn9"><a href="#cite9">↑</a> 4:16 <i>Tuli tuomaan iloa</i>: <a href="/fi/The_Urantia_Book/139#p6_5">U-k 139:6.5</a>. </li>
  <li id="fn10"><a href="#cite10">↑</a> 4:21 <i>Te olette maailman valo</i>: <a href="/fi/The_Urantia_Book/140#p3_13">U-k 140:3.13</a>.  <i>Anna valon loistaa harkiten</i>: <a href="/fi/The_Urantia_Book/151#p3_1">U-k 151:3.1</a>.  <i>Te olette maailman valo</i>: <a href="/fi/The_Urantia_Book/140#p4_4">U-k 140:4.4</a>. </li>
  <li id="fn11"><a href="#cite11">↑</a> 4:22 <i>Mikään ei ole salattu, kaikki tulee ilmi</i>: <a href="/fi/The_Urantia_Book/151#p3_1">U-k 151:3.1</a>.  <i>Pian ei mitään salattua</i>: <a href="/fi/The_Urantia_Book/165#p3_2">U-k 165:3.2</a>. </li>
  <li id="fn12"><a href="#cite12">↑</a> 4:25 <i>Uskollinen vähässä / uskollinen paljossa</i>: <a href="/fi/The_Urantia_Book/169#p2_6">U-k 169:2.6</a>.  <i>Enemmän annetaan enemmän, vähemmän vähemmän</i>: <a href="/fi/The_Urantia_Book/151#p1_4">U-k 151:1.4</a>.  <i>On antanut, mistä ei ole ottanut</i>: <a href="/fi/The_Urantia_Book/109#p4_5">U-k 109:4.5</a>.  <i>Se, jolla on, saa enemmän</i>: <a href="/fi/The_Urantia_Book/151#p3_1">U-k 151:3.1</a>.  <i>Kenellä on, on annettu; ei ole ottanut</i>: <a href="/fi/The_Urantia_Book/176#p3_5">U-k 176:3.5</a>. </li>
  <li id="fn13"><a href="#cite13">↑</a> 4:26-29 <i>Toinen vertaus kylväjästä</i>: <a href="/fi/The_Urantia_Book/151#p3_15">U-k 151:3.15</a>. </li>
  <li id="fn14"><a href="#cite14">↑</a> 4:30 <i>Jumalan valtakunta</i>: <a href="/fi/The_Urantia_Book/153#p2_4">U-k 153:2.4</a>. </li>
  <li id="fn15"><a href="#cite15">↑</a> 4:30-32 <i>Vertaus sinapinsiemenestä</i>: <a href="/fi/The_Urantia_Book/151#p4_2">U-k 151:4.2</a>. </li>
  <li id="fn16"><a href="#cite16">↑</a> 4:31 <i>Sinapinsiemen</i>: <a href="/fi/The_Urantia_Book/178#p1_15">U-k 178:1.15</a>.  <i>Sinapinsiemen</i>: <a href="/fi/The_Urantia_Book/170#p2_14">U-k 170:2.14</a>. </li>
  <li id="fn17"><a href="#cite17">↑</a> 4:31-32 <i>Luonteen kasvu</i>: <a href="/fi/The_Urantia_Book/140#p8_27">U-k 140:8.27</a>. </li>
  <li id="fn18"><a href="#cite18">↑</a> 4:33-34 <i>Monet muut vertaukset</i>: <a href="/fi/The_Urantia_Book/151#p4_7">U-k 151:4.7</a>. </li>
  <li id="fn19"><a href="#cite19">↑</a> 4:35-36 <i>Ylitys toiselle puolelle</i>: <a href="/fi/The_Urantia_Book/151#p5_1">U-k 151:5.1</a>. </li>
  <li id="fn20"><a href="#cite20">↑</a> 4:37 <i>Voimakas myrsky</i>: <a href="/fi/The_Urantia_Book/151#p5_2">U-k 151:5.2</a>. </li>
  <li id="fn21"><a href="#cite21">↑</a> 4:38 <i>Mestari</i>: <a href="/fi/The_Urantia_Book/129#p1_11">U-k 129:1.11</a>.  <i>Jeesus nukkui, heräsi</i>: <a href="/fi/The_Urantia_Book/151#p5_4">U-k 151:5.4</a>.  <i>Miehet kutsuivat häntä mestariksi</i>: <a href="/fi/The_Urantia_Book/149#p2_12">U-k 149:2.12</a>. </li>
  <li id="fn22"><a href="#cite22">↑</a> 4:39-41 <i>Nuhtelee miehistöä, myrsky laantuu</i>: <a href="/fi/The_Urantia_Book/151#p5_5">U-k 151:5.5</a>. </li>
</ol>
</div>
