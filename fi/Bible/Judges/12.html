<!--
title: Tuomarien kirja - Luku 12
description: 
published: true
date: 2022-10-6T10:23:20Z
tags: bible, bible—judges
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Judges/11">Tuomarien kirja - Luku 11</a></td>
        <td><a href="/fi/Bible/Judges/Index">Indeksi</a></td>
        <td><a href="/fi/Bible/Judges/13">Tuomarien kirja - Luku 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Efraimin miehet kutsuttiin koolle, ja he lähtivät pohjoiseen päin ja sanoivat Jeftalle: "Miksi lähdit sotimaan ammonilaisia vastaan kutsumatta meitä tulemaan kanssasi? Me poltamme tulella sinun talosi pääsi päältä." </p>
<p id="v2"><sup><small>2</small></sup>  Jefta vastasi heille: "Minulla ja minun kansallani oli kova taistelu ammonilaisten kanssa; silloin minä kutsuin teitä, mutta te ette tulleet auttamaan minua heidän käsistään. </p>
<p id="v3"><sup><small>3</small></sup>  Ja kun minä näin, ettette tulleet auttamaan minua, panin minä henkeni kämmenelleni ja lähdin ammonilaisia vastaan, ja Herra antoi heidät minun käsiini. Miksi te olette nyt lähteneet minua vastaan, sotimaan minua vastaan?" </p>
<p id="v4"><sup><small>4</small></sup>  Ja Jefta kokosi kaikki Gileadin miehet ja ryhtyi taisteluun Efraimia vastaan; ja Gileadin miehet voittivat efraimilaiset, jotka olivat sanoneet: "Te olette karkureita Efraimista; Gilead on Efraimin ja Manassen keskessä". </p>
<p id="v5"><sup><small>5</small></sup>  Ja gileadilaiset valtasivat efraimilaisten tieltä Jordanin kahlauspaikat. Kun sitten Efraimin pakolaiset sanoivat: "Antakaa minun mennä yli", kysyivät Gileadin miehet kultakin: "Oletko efraimilainen?" Jos hän vastasi: "En", </p>
<p id="v6"><sup><small>6</small></sup>  niin he sanoivat hänelle: "Sano 'shibbolet'". Jos hän sanoi "sibbolet", kun ei osannut ääntää oikein, ottivat he hänet kiinni ja tappoivat Jordanin kahlauspaikoilla. Niin kaatui silloin Efraimista neljäkymmentäkaksi tuhatta. </p>
<p id="v7"><sup><small>7</small></sup>  Ja Jefta oli tuomarina Israelissa kuusi vuotta; sitten gileadilainen Jefta kuoli, ja hänet haudattiin erääseen Gileadin kaupunkiin. </p>
<p id="v8"><sup><small>8</small></sup>  Hänen jälkeensä oli Ibsan, Beetlehemistä, tuomarina Israelissa. </p>
<p id="v9"><sup><small>9</small></sup>  Hänellä oli kolmekymmentä poikaa, ja hän naitti kolmekymmentä tytärtänsä muualle ja toi muualta kolmekymmentä tyttöä pojilleen vaimoiksi. Ja hän oli tuomarina Israelissa seitsemän vuotta. </p>
<p id="v10"><sup><small>10</small></sup>  Sitten Ibsan kuoli, ja hänet haudattiin Beetlehemiin. </p>
<p id="v11"><sup><small>11</small></sup>  Hänen jälkeensä oli sebulonilainen Eelon tuomarina Israelissa; hän oli tuomarina Israelissa kymmenen vuotta. </p>
<p id="v12"><sup><small>12</small></sup>  Sitten sebulonilainen Eelon kuoli, ja hänet haudattiin Aijaloniin, Sebulonin maahan. </p>
<p id="v13"><sup><small>13</small></sup>  Hänen jälkeensä oli piratonilainen Abdon, Hillelin poika, tuomarina Israelissa. </p>
<p id="v14"><sup><small>14</small></sup>  Hänellä oli neljäkymmentä poikaa ja kolmekymmentä pojanpoikaa, jotka ratsastivat seitsemälläkymmenellä aasilla; hän oli tuomarina Israelissa kahdeksan vuotta. </p>
<p id="v15"><sup><small>15</small></sup>  Sitten piratonilainen Abdon, Hillelin poika, kuoli, ja hänet haudattiin Piratoniin, Efraimin maahan, amalekilaisten vuoristoon. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Judges/11">Tuomarien kirja - Luku 11</a></td>
        <td><a href="/fi/Bible/Judges/Index">Indeksi</a></td>
        <td><a href="/fi/Bible/Judges/13">Tuomarien kirja - Luku 13</a></td>
      </tr>
    </tbody>
  </table>
</figure>
