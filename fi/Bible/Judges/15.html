<!--
title: Tuomarien kirja - Luku 15
description: 
published: true
date: 2023-11-8T20:28:17Z
tags: bible, bible—judges
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Judges/14">
          <span class="mdi mdi-arrow-left-drop-circle"></span><span class="pl-2">Tuomarien kirja - Luku 14</span>
        </a>
        </td>
        <td>
        <a href="/fi/Bible/Judges/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Judges/16">
          <span class="pr-2">Tuomarien kirja - Luku 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jonkun ajan kuluttua, nisunleikkuuaikana, tuli Simson katsomaan vaimoansa, tuomisinaan vohla, ja sanoi: "Minä menen vaimoni luo sisähuoneeseen". Mutta tämän isä ei sallinut hänen mennä, </p>
<p id="v2"><sup><small>2</small></sup>  vaan sanoi: "Minä tosiaankin luulin, että olit ruvennut vihaamaan häntä, ja annoin hänet sinun sulhaspojallesi. Mutta onhan hänen nuorempi sisarensa häntä kauniimpi, sinä saat hänet toisen sijaan". </p>
<p id="v3"><sup><small>3</small></sup>  Mutta Simson vastasi heille: "Nyt minä en tule syynalaiseksi filistealaisista, vaikka teenkin heille pahaa". </p>
<p id="v4"><sup><small>4</small></sup>  Niin Simson meni ja pyydysti kolmesataa kettua. Ja hän otti tulisoihtuja, sitoi aina kaksi häntää yhteen ja asetti tulisoihdun kunkin häntäparin väliin. </p>
<p id="v5"><sup><small>5</small></sup>  Sitten hän sytytti tulisoihdut ja päästi ketut menemään filistealaisten viljapeltoihin; näin hän sytytti palamaan sekä kuhilaat että kasvavan viljan, viinitarhat ja öljypuut. </p>
<p id="v6"><sup><small>6</small></sup>  Niin filistealaiset kysyivät: "Kuka tämän on tehnyt?" Vastattiin: "Simson, timnalaisen vävy, koska tämä otti hänen vaimonsa ja antoi sen hänen sulhaspojalleen". Niin filistealaiset menivät ja polttivat sekä vaimon että hänen isänsä tulessa. </p>
<p id="v7"><sup><small>7</small></sup>  Mutta Simson sanoi heille: "Koska te näin teette, niin totisesti minä en lakkaa, ennenkuin olen kostanut teille". </p>
<p id="v8"><sup><small>8</small></sup>  Ja hän pieksi heitä pahasti kupeisiin jos kinttuihinkin. Sitten hän meni ja asettui asumaan Eetamin kallioluolaan. </p>
<p id="v9"><sup><small>9</small></sup>  Silloin filistealaiset lähtivät liikkeelle, leiriytyivät Juudaan ja levittäytyivät Lehin tienoille. </p>
<p id="v10"><sup><small>10</small></sup>  Ja Juudan miehet kysyivät: "Miksi te olette tulleet meitä vastaan?" He vastasivat: "Me olemme tulleet sitomaan Simsonin tehdäksemme hänelle, niinkuin hän teki meille". </p>
<p id="v11"><sup><small>11</small></sup>  Niin kolmetuhatta miestä Juudasta meni Eetamin kallioluolalle, ja he sanoivat Simsonille: "Etkö tiedä, että filistealaiset hallitsevat meitä; mitä oletkaan meille tehnyt!" Hän vastasi heille: "Niinkuin he tekivät minulle, niin minäkin tein heille". </p>
<p id="v12"><sup><small>12</small></sup>  He sanoivat hänelle: "Me tulimme sitomaan sinut antaaksemme sinut filistealaisten käsiin". Mutta Simson sanoi heille: "Vannokaa minulle, ettette itse lyö minua kuoliaaksi". </p>
<p id="v13"><sup><small>13</small></sup>  Niin he vastasivat hänelle sanoen: "Emme lyö; me ainoastaan sidomme sinut ja annamme sinut heidän käsiinsä, mutta emme sinua surmaa". Ja he sitoivat hänet kahdella uudella köydellä ja veivät hänet pois kalliolta. </p>
<p id="v14"><sup><small>14</small></sup>  Kun hän saapui Lehiin, niin filistealaiset riensivät riemuhuudoin häntä vastaan. Silloin Herran henki tuli häneen, ja samalla köydet hänen käsivarsissaan olivat kuin tulen polttamat aivinalangat, ja hänen siteensä sulivat pois hänen käsistänsä. </p>
<p id="v15"><sup><small>15</small></sup>  Ja hän huomasi tuoreen aasinleukaluun, ojensi kätensä, otti sen ja löi sillä kuoliaaksi tuhat miestä. </p>
<p id="v16"><sup><small>16</small></sup>  Ja Simson sanoi: "Aasinleukaluulla minä löin heitä läjään, löin kahteen, aasinleukaluulla löin heitä tuhannen miestä". </p>
<p id="v17"><sup><small>17</small></sup>  Sen sanottuaan hän heitti leukaluun kädestänsä. Niin sen paikan nimeksi tuli Raamat-Lehi. </p>
<p id="v18"><sup><small>18</small></sup>  Mutta kun hän oli kovin janoissaan, niin hän huusi Herraa ja sanoi: "Sinä annoit palvelijasi käden kautta tämän suuren voiton; ja nyt minä kuolen janoon ja joudun ympärileikkaamattomien käsiin". </p>
<p id="v19"><sup><small>19</small></sup>  Silloin Jumala avasi hampaankolon leukaluussa, ja siitä vuoti vettä; hän joi, ja hänen henkensä elpyi, ja hän virkistyi. Siitä lähde sai nimekseen Een-Hakkore; se on vielä tänäkin päivänä Lehissä. </p>
<p id="v20"><sup><small>20</small></sup>  Ja hän oli filistealaisten aikana tuomarina Israelissa kaksikymmentä vuotta. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Judges/14">
          <span class="mdi mdi-arrow-left-drop-circle"></span><span class="pl-2">Tuomarien kirja - Luku 14</span>
        </a>
        </td>
        <td>
        <a href="/fi/Bible/Judges/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Judges/16">
          <span class="pr-2">Tuomarien kirja - Luku 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
