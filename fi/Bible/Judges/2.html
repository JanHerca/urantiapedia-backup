<!--
title: Tuomarien kirja - Luku 2
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Judges/1">Tuomarien kirja - Luku 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Judges/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Judges/3">Tuomarien kirja - Luku 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herran enkeli tuli Gilgalista ylös Bookimiin. Ja hän sanoi: "Minä johdatin teidät Egyptistä ja toin teidät maahan, jonka minä valalla vannoen olin luvannut teidän isillenne, ja sanoin: 'Minä en riko liittoani teidän kanssanne ikinä. </p>
<p id="v2"><sup><small>2</small></sup>  Te taas älkää tehkö liittoa tämän maan asukasten kanssa, vaan kukistakaa heidän alttarinsa.' Mutta te ette ole kuulleet minun ääntäni. Mitä olettekaan tehneet! </p>
<p id="v3"><sup><small>3</small></sup>  Niinpä minä nyt sanon teille: Minä en karkoita heitä teidän tieltänne, vaan heistä tulee teille ahdistajat, ja heidän jumalansa tulevat teille ansaksi." </p>
<p id="v4"><sup><small>4</small></sup>  Ja kun Herran enkeli oli puhunut nämä sanat kaikille israelilaisille, korotti kansa äänensä ja itki. </p>
<p id="v5"><sup><small>5</small></sup>  Ja he antoivat sille paikalle nimen Bookim; ja he uhrasivat siinä Herralle. </p>
<p id="v6"><sup><small>6</small></sup>  Kun Joosua oli päästänyt kansan menemään, menivät israelilaiset kukin perintöosallensa, ottaakseen maan omaksensa. </p>
<p id="v7"><sup><small>7</small></sup>  Ja kansa palveli Herraa Joosuan koko elinajan ja niiden vanhinten koko elinajan, jotka elivät vielä kauan Joosuan jälkeen ja jotka olivat nähneet kaikki ne suuret teot, jotka Herra oli Israelille tehnyt. </p>
<p id="v8"><sup><small>8</small></sup>  Mutta Herran palvelija Joosua, Nuunin poika, kuoli sadan kymmenen vuoden vanhana. </p>
<p id="v9"><sup><small>9</small></sup>  Ja he hautasivat hänet hänen perintöosansa alueelle Timnat-Herekseen, Efraimin vuoristoon, pohjoispuolelle Gaas-vuorta. </p>
<p id="v10"><sup><small>10</small></sup>  Ja kun koko sekin sukupolvi oli tullut kootuksi isiensä tykö, nousi heidän jälkeensä toinen sukupolvi, joka ei tuntenut Herraa eikä niitä tekoja, jotka hän oli Israelille tehnyt. </p>
<p id="v11"><sup><small>11</small></sup>  Niin israelilaiset tekivät sitä, mikä oli pahaa Herran silmissä, ja palvelivat baaleja </p>
<p id="v12"><sup><small>12</small></sup>  ja hylkäsivät Herran, isiensä Jumalan, joka oli vienyt heidät pois Egyptin maasta, ja lähtivät kulkemaan muiden jumalien jäljessä, niiden kansojen jumalien, jotka asuivat heidän ympärillänsä, kumarsivat niitä ja vihoittivat Herran. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Mutta kun he hylkäsivät Herran ja palvelivat baalia ja astarteja, <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  niin Herran viha syttyi Israelia kohtaan, ja hän antoi heidät ryöstäjien käsiin, jotka ryöstivät heitä, ja myi heidät heidän ympärillään asuvien vihollisten käsiin, niin etteivät he enää voineet kestää vihollistensa edessä. </p>
<p id="v15"><sup><small>15</small></sup>  Mihin ikinä he lähtivätkin, oli Herran käsi heitä vastaan, tuottaen onnettomuutta, niinkuin Herra oli puhunut ja niinkuin Herra oli heille vannonut; ja niin he joutuivat suureen ahdinkoon. </p>
<p id="v16"><sup><small>16</small></sup>  Silloin Herra herätti tuomareita, jotka pelastivat heidät heidän ryöstäjäinsä käsistä. </p>
<p id="v17"><sup><small>17</small></sup>  Mutta he eivät totelleet tuomareitansakaan, vaan kulkivat haureudessa muiden jumalien jäljessä ja kumarsivat niitä. Pian he poikkesivat siltä tieltä, jota heidän isänsä, Herran käskyjä totellen, olivat kulkeneet; he eivät tehneet niin. </p>
<p id="v18"><sup><small>18</small></sup>  Kun siis Herra herätti heille tuomareita, niin Herra oli tuomarin kanssa ja pelasti heidät heidän vihollistensa käsistä niin kauaksi aikaa, kuin tuomari eli; sillä Herran tuli sääli, kun he voihkivat sortajainsa ja vaivaajainsa käsissä. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Mutta kun tuomari kuoli, vaelsivat he jälleen kelvottomasti, vielä pahemmin kuin heidän isänsä, kulkien muiden jumalien jäljessä, palvellen ja kumartaen niitä. He eivät lakanneet teoistansa eivätkä paatuneesta vaelluksestansa. </p>
<p id="v20"><sup><small>20</small></sup>  Niin Herran viha syttyi Israelia kohtaan, ja hän sanoi: "Koska tämä kansa on rikkonut minun liittoni, jonka minä sääsin heidän isillensä, eivätkä he ole kuulleet minun ääntäni, </p>
<p id="v21"><sup><small>21</small></sup>  niin en minäkään enää karkoita heidän tieltänsä ainoatakaan niistä kansoista, jotka Joosua kuollessaan jätti jäljelle. </p>
<p id="v22"><sup><small>22</small></sup>  Minä tahdon näin heidän kauttansa koetella Israelia, noudattavatko he Herran tietä ja vaeltavatko sitä, niinkuin heidän isänsä tekivät, vai eivätkö." </p>
<p id="v23"><sup><small>23</small></sup>  Niin Herra jätti nämä kansat paikoilleen, karkoittamatta niitä heti kohta; hän ei antanut niitä Joosuan käsiin. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 2:12 <i>Jumala sanoi olevansa vihainen</i>: <a href="/fi/The_Urantia_Book/4#p3_2">U-k 4:3.2</a>. </li>
  <li id="fn2"><a href="#cite2">↑</a> 2:13 <i>Kilpailevat ”jumalat” Baal, Ashtaroth</i>: <a href="/fi/The_Urantia_Book/95#p1_3">U-k 95:1.3</a>.  <i>Ashtoreth</i>: <a href="/fi/The_Urantia_Book/95#p1_7">U-k 95:1.7</a>. </li>
  <li id="fn3"><a href="#cite3">↑</a> 2:18 <i>Jumalan sanotaan katuvan</i>: <a href="/fi/The_Urantia_Book/2#p2_2">U-k 2:2.2</a>.  <i>Jumalan sanotaan katuvan</i>: <a href="/fi/The_Urantia_Book/4#p3_4">U-k 4:3.4</a>. </li>
</ol>
</div>
