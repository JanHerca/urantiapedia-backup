<!--
title: Tuomarien kirja - Luku 5
description: 
published: true
date: 2022-10-6T10:23:20Z
tags: bible, bible—judges
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Judges/4">Tuomarien kirja - Luku 4</a></td>
        <td><a href="/fi/Bible/Judges/Index">Indeksi</a></td>
        <td><a href="/fi/Bible/Judges/6">Tuomarien kirja - Luku 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sinä päivänä Debora ja Baarak, Abinoamin poika, lauloivat näin: </p>
<p id="v2"><sup><small>2</small></sup>  "Johtajat johtivat Israelia, kansa oli altis - siitä te kiittäkää Herraa. </p>
<p id="v3"><sup><small>3</small></sup>  Kuulkaa, te kuninkaat, kuunnelkaa, te ruhtinaat. Herran kiitosta minä laulan, minä veisaan Herran, Israelin Jumalan, ylistystä. </p>
<p id="v4"><sup><small>4</small></sup>  Kun sinä, Herra, lähdit liikkeelle Seiristä, kun sinä tulit astuen Edomin maasta, niin maa järisi, ja taivaat vuotivat, pilvet vuotivat vettä. </p>
<p id="v5"><sup><small>5</small></sup>  Vuoret järkkyivät Herran edessä, itse Siinai Herran, Israelin Jumalan, edessä. </p>
<p id="v6"><sup><small>6</small></sup>  Samgarin, Anatin pojan, päivinä, Jaaelin päivinä tiet olivat tyhjinä, matkamiehet kiertelivät syrjäisiä polkuja. </p>
<p id="v7"><sup><small>7</small></sup>  Israel oli johtoa vailla, peräti vailla, kunnes sinä, Debora, nousit, sinä, Israelin äiti. </p>
<p id="v8"><sup><small>8</small></sup>  He valitsivat uusia jumalia; silloin oli sota porteilla asti, mutta ei näkynyt kilpeä, ei keihästä Israelin neljänkymmenen tuhannen joukossa. </p>
<p id="v9"><sup><small>9</small></sup>  Minun sydämeni on kiintynyt Israelin johtomiehiin. Te kansan joukossa alttiit, kiittäkää Herraa. </p>
<p id="v10"><sup><small>10</small></sup>  Te, jotka ratsastatte valkoisilla aasintammoilla, te, jotka istutte matoilla, ja te, jotka kuljette teillä, puhukaa. </p>
<p id="v11"><sup><small>11</small></sup>  Laulu kuuluu juotto-ojilta, siellä ylistetään Herran vanhurskaita tekoja, hänen johdatuksensa vanhurskautta Israelissa. Silloin Herran kansa laskeutui porteille. </p>
<p id="v12"><sup><small>12</small></sup>  Heräjä, heräjä, Debora! Heräjä, heräjä, laula laulu! Nouse, Baarak! Ota vankeja saaliiksesi, sinä Abinoamin poika! </p>
<p id="v13"><sup><small>13</small></sup>  Silloin pakolaiset laskeutuivat näiden jalojen luo, Herran kansa laskeutui minun luokseni, sankarien joukko. </p>
<p id="v14"><sup><small>14</small></sup>  Efraimista tulivat ne, jotka olivat juurtuneet Amalekiin, he seurasivat sinun joukkojesi mukana, Benjamin. Maakirista laskeutuivat johtomiehet, Sebulonista ne, jotka kantoivat päällikönsauvaa. </p>
<p id="v15"><sup><small>15</small></sup>  Ja Isaskarin ruhtinaat tulivat Deboran kanssa, ja niinkuin Baarak, niin Isaskar: hän kiiti tasangolle hänen jäljessänsä. Ruubenin suvuissa oli suuria neuvotteluja. </p>
<p id="v16"><sup><small>16</small></sup>  Miksi sinä jäit istumaan karjatarhojen välille, kuuntelemaan paimenpillin soittoa? Ruubenin suvuissa oli suuria neuvonpitoja. </p>
<p id="v17"><sup><small>17</small></sup>  Gilead pysyi alallaan tuolla puolella Jordanin, ja Daan - miksi hän viipyi vierailla laivoilla? Asser jäi istumaan meren rannalle ja pysyi alallaan lahtiensa luona. </p>
<p id="v18"><sup><small>18</small></sup>  Sebulon on kansa, joka antaa henkensä alttiiksi kuolemaan, samoin Naftali kedon kummuilla. </p>
<p id="v19"><sup><small>19</small></sup>  Kuninkaat tulivat ja taistelivat, silloin taistelivat Kanaanin kuninkaat Taanakissa, Megiddon vesien varsilla; mutta hopeata he eivät saaneet saaliiksensa. </p>
<p id="v20"><sup><small>20</small></sup>  Tähdet taivaalta kävivät sotaa, radoiltaan ne sotivat Siiseraa vastaan. </p>
<p id="v21"><sup><small>21</small></sup>  Kiisonin puro tempasi heidät mukaansa, taistelujen puro, Kiisonin puro. Astu esiin, minun sieluni, voimallisesti! </p>
<p id="v22"><sup><small>22</small></sup>  Silloin hevosten kaviot tömistivät maata, kun urhot laskivat, laskivat laukkaa. </p>
<p id="v23"><sup><small>23</small></sup>  Kirotkaa Meeros, sanoo Herran enkeli, kiroamalla kirotkaa sen asukkaat, koska eivät tulleet Herran avuksi, Herran avuksi sankarien joukkoon. </p>
<p id="v24"><sup><small>24</small></sup>  Siunattu olkoon vaimojen joukossa Jaael, keeniläisen Heberin vaimo, siunattu vaimojen joukossa, jotka teltoissa asuvat. </p>
<p id="v25"><sup><small>25</small></sup>  Vettä toinen pyysi, maitoa hän antoi, toi juhlamaljassa kermaa. </p>
<p id="v26"><sup><small>26</small></sup>  Hän ojensi kätensä ottamaan vaarnaa, oikean kätensä työvasaraa; ja hän iski Siiseraa, löi murskaksi hänen päänsä, musersi ja lävisti hänen ohimonsa. </p>
<p id="v27"><sup><small>27</small></sup>  Hänen jalkainsa juureen hän vaipui, kaatui, jäi siihen, hänen jalkainsa juureen hän vaipui, kaatui; jäi kuolleena makaamaan siihen, mihin vaipui. </p>
<p id="v28"><sup><small>28</small></sup>  Siiseran äiti katselee ikkunasta ja huutaa ristikon läpi: 'Miksi viipyvät hänen sotavaununsa tulemasta? Miksi ovat hänen valjakkonsa askeleet niin hitaat?' </p>
<p id="v29"><sup><small>29</small></sup>  Viisain hänen ruhtinattaristaan vastaa hänelle, ja hän kertaa itselleen hänen sanansa: </p>
<p id="v30"><sup><small>30</small></sup>  'Varmaankin he ovat saaneet saalista ja jakavat sitä: tytön, kaksikin mieheen, kirjavaa kangasta saaliiksi Siiseralle, kirjavaa kangasta, kirjaeltua vaatetta saaliiksi, kaksi kirjaeltua, kirjavaa huivia saatujen saalisten kaulaan'. </p>
<p id="v31"><sup><small>31</small></sup>  Niin häviävät kaikki sinun vihollisesi, Herra. Mutta ne, jotka häntä rakastavat, ovat niinkuin aurinko, kun se nousee voimassansa." Ja maassa oli rauha neljäkymmentä vuotta. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Judges/4">Tuomarien kirja - Luku 4</a></td>
        <td><a href="/fi/Bible/Judges/Index">Indeksi</a></td>
        <td><a href="/fi/Bible/Judges/6">Tuomarien kirja - Luku 6</a></td>
      </tr>
    </tbody>
  </table>
</figure>
