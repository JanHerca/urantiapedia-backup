<!--
title: Aamoksen kirja - Luku 5
description: 
published: true
date: 2023-11-8T20:28:17Z
tags: bible, bible—amos
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Amos/4">
          <span class="mdi mdi-arrow-left-drop-circle"></span><span class="pl-2">Aamoksen kirja - Luku 4</span>
        </a>
        </td>
        <td>
        <a href="/fi/Bible/Amos/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Amos/6">
          <span class="pr-2">Aamoksen kirja - Luku 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuulkaa tämä Herran sana, itkuvirsi, jonka minä viritän teistä, te Israelin heimo. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Kaatunut on neitsyt Israel eikä enää nouse; hän viruu kaadettuna maassansa, eikä ole, kuka hänet nostaisi. </p>
<p id="v3"><sup><small>3</small></sup>  Sillä näin sanoo Herra, Herra: Kaupunkiin, josta ennen lähti tuhat, jää jäljelle sata; ja josta lähti sata, siihen jää kymmenen jäljelle, Israelin heimoa. </p>
<p id="v4"><sup><small>4</small></sup>  Sillä näin sanoo Herra Israelin heimolle: Etsikää minua, niin te saatte elää. </p>
<p id="v5"><sup><small>5</small></sup>  Älkää etsikö Beeteliä, älkää menkö Gilgaliin älkääkä vaeltako Beersebaan. Sillä Gilgal viedään pakkosiirtolaisuuteen, ja Beetel joutuu tuhon omaksi. </p>
<p id="v6"><sup><small>6</small></sup>  Etsikää Herraa, niin te saatte elää, ettei hän tulena tunkeutuisi Joosefin huoneeseen ja kuluttaisi sitä eikä olisi sammuttajaa Beetelillä - </p>
<p id="v7"><sup><small>7</small></sup>  te, jotka muutatte oikeuden koiruohoksi ja vanhurskauden maahan kukistatte. </p>
<p id="v8"><sup><small>8</small></sup>  Hän, joka on tehnyt Otavan ja Kalevanmiekan ja muuttaa synkeyden aamuksi ja pimentää päivän yöksi ja kutsuu kokoon meren vedet ja vuodattaa ne maan pinnalle - Herra on hänen nimensä, <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  hänen, joka äkisti tuottaa väkevälle hävityksen, ja niin tulee hävitys linnoitukseen. </p>
<p id="v10"><sup><small>10</small></sup>  He vihaavat sitä, joka portissa oikeutta puoltaa, ja totuuden puhuja on heille kauhistus. </p>
<p id="v11"><sup><small>11</small></sup>  Sentähden, koska te poljette vaivaista ja otatte häneltä viljaveroa, niin vaikka te rakennatte taloja hakatusta kivestä, te ette niissä asu; vaikka te istutatte ihania viinitarhoja, te ette niistä viiniä juo. </p>
<p id="v12"><sup><small>12</small></sup>  Sillä minä tiedän, että teidän rikoksenne ovat monet ja teidän syntinne raskaat: te vainoatte vanhurskasta ja otatte lahjuksia ja väännätte vääräksi portissa köyhäin asian. </p>
<p id="v13"><sup><small>13</small></sup>  Sentähden ymmärtäväinen vaikenee tänä aikana, sillä se on paha aika. </p>
<p id="v14"><sup><small>14</small></sup>  Etsikää hyvää, älkääkä pahaa, että te eläisitte. Silloin Herra, Jumala Sebaot, on oleva teidän kanssanne, niinkuin te sanotte. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Vihatkaa pahaa ja rakastakaa hyvää ja saattakaa oikeus voimaan portissa: ehkäpä Herra, Jumala Sebaot, armahtaa Joosefin jäännöstä. </p>
<p id="v16"><sup><small>16</small></sup>  Sillä näin sanoo Herra, Jumala Sebaot, Herra: Kaikilla toreilla on valitus, kaikilla kaduilla sanotaan: "Voi! Voi!" Peltomiehiä kutsutaan surun viettoon ja itkuvirren taitajia valittajaisiin. </p>
<p id="v17"><sup><small>17</small></sup>  Ja kaikissa viinitarhoissa on valitus, sillä minä käyn sinun keskitsesi, sanoo Herra. </p>
<p id="v18"><sup><small>18</small></sup>  Voi teitä, jotka toivotte Herran päivän tulemista. Miksi hyväksi on teille Herran päivä? Se on oleva pimeys, eikä valkeus - </p>
<p id="v19"><sup><small>19</small></sup>  ikäänkuin jos joku pakenisi leijonaa ja häntä kohtaisi karhu, tahi joku tulisi kotiin ja nojaisi kätensä seinään ja häntä pistäisi käärme. </p>
<p id="v20"><sup><small>20</small></sup>  Eikö Herran päivä ole pimeys, eikä valkeus, eikö se ole synkeys, jossa ei valoa ole? </p>
<p id="v21"><sup><small>21</small></sup>  Minä vihaan, minä halveksin teidän juhlianne enkä mielisty teidän juhlakokouksiinne. <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  Sillä vaikka te tuotte minulle polttouhreja ja ruokauhrejanne, eivät ne minulle kelpaa, enkä minä katso teidän yhteysuhrienne, syöttövasikkainne, puoleen. </p>
<p id="v23"><sup><small>23</small></sup>  Vie pois minun edestäni virttesi pauhina, en tahdo kuulla sinun harppujesi soittoa. </p>
<p id="v24"><sup><small>24</small></sup>  Mutta oikeus virratkoon kuin vesi ja vanhurskaus niinkuin ehtymätön puro. </p>
<p id="v25"><sup><small>25</small></sup>  Toitteko te teurasuhreja ja ruokauhreja minulle erämaassa neljänäkymmenenä vuotena, te Israelin heimo? </p>
<p id="v26"><sup><small>26</small></sup>  Te olette kantaneet kuningastanne Sikkutia ja Kijjunin-kuvianne, tähtijumalaanne, sitä, jonka te olette itsellenne tehneet. <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  Sentähden minä vien teidät pakkosiirtolaisuuteen tuolle puolelle Damaskon, sanoo Herra. Jumala Sebaot on hänen nimensä. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Amos/4">
          <span class="mdi mdi-arrow-left-drop-circle"></span><span class="pl-2">Aamoksen kirja - Luku 4</span>
        </a>
        </td>
        <td>
        <a href="/fi/Bible/Amos/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Amos/6">
          <span class="pr-2">Aamoksen kirja - Luku 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 5:1-27 <i>Amosin uhkaus ja varoitus</i>: <a href="/fi/The_Urantia_Book/97#p8_3">U-k 97:8.3</a>. </li>
  <li id="fn2"><a href="#cite2">↑</a> 5:8 <i>Osa 2: Etsi taivaan luoja</i>: <a href="/fi/The_Urantia_Book/97#p4_3">U-k 97:4.3</a>.  <i>Tähtitoverimme</i>: <a href="/fi/The_Urantia_Book/41#p3_1">U-k 41:3.1</a>. </li>
  <li id="fn3"><a href="#cite3">↑</a> 5:14-15 <i>Raamattu luettu: Etsikää hyvää älkääkä pahaa</i>: <a href="/fi/The_Urantia_Book/126#p4_3">U-k 126:4.3</a>. </li>
  <li id="fn4"><a href="#cite4">↑</a> 5:21-24 <i>Rituaali vs. vanhurskaus</i>: <a href="/fi/The_Urantia_Book/97#p4_4">U-k 97:4.4</a>. </li>
  <li id="fn5"><a href="#cite5">↑</a> 5:26 <i>Astrologia</i>: <a href="/fi/The_Urantia_Book/90#p2_5">U-k 90:2.5</a>. </li>
</ol>
</div>
