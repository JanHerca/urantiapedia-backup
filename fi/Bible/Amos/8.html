<!--
title: Aamoksen kirja - Luku 8
description: 
published: true
date: 2023-11-8T20:28:17Z
tags: bible, bible—amos
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Amos/7">
          <span class="mdi mdi-arrow-left-drop-circle"></span><span class="pl-2">Aamoksen kirja - Luku 7</span>
        </a>
        </td>
        <td>
        <a href="/fi/Bible/Amos/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Amos/9">
          <span class="pr-2">Aamoksen kirja - Luku 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tämän näytti minulle Herra, Herra: Katso, oli korillinen kypsiä hedelmiä. </p>
<p id="v2"><sup><small>2</small></sup>  Ja hän sanoi: "Mitä sinä näet, Aamos?" Minä vastasin: "Korillisen kypsiä hedelmiä". Ja Herra sanoi minulle: "Minun kansani Israel on kypsä saamaan loppunsa: en minä enää mene säästäen sen ohitse. </p>
<p id="v3"><sup><small>3</small></sup>  Ja sinä päivänä palatsin laulut muuttuvat valitukseksi, sanoo Herra, Herra. Paljon on oleva ruumiita, joka paikkaan heitettyjä. Hiljaa!" </p>
<p id="v4"><sup><small>4</small></sup>  Kuulkaa tämä, te jotka poljette köyhiä ja tahdotte tehdä lopun maan nöyristä, </p>
<p id="v5"><sup><small>5</small></sup>  sanoen: "Milloin loppuu uusikuu, että saamme myydä viljaa, ja milloin sapatti, että saamme avata jyväaitan, pienentää eefa-mitan ja suurentaa painon ja pettää väärällä vaa'alla, </p>
<p id="v6"><sup><small>6</small></sup>  että saamme ostaa vaivaiset rahasta ja köyhän kenkäparista ja myydä akanoita jyvinä?" </p>
<p id="v7"><sup><small>7</small></sup>  Herra on vannonut hänen kauttansa, joka on Jaakobin kunnia: Totisesti, minä en ikinä unhota yhtäkään heidän tekoansa. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Eikö senkaltaisesta maa jo vapise ja kaikki sen asukkaat murehdi? Eikö se nouse kaikkinensa niinkuin Niili, kuohu ja alene niinkuin Egyptin virta? </p>
<p id="v9"><sup><small>9</small></sup>  Ja on tapahtuva sinä päivänä, sanoo Herra, Herra, että minä annan auringon laskea sydänpäivällä ja teen maan pimeäksi keskellä kirkasta päivää. </p>
<p id="v10"><sup><small>10</small></sup>  Minä muutan teidän juhlanne murheeksi ja kaikki teidän laulunne valitusvirsiksi. Minä panen kaikkien lanteille säkkipuvun ja teen kaljuksi jokaisen pään. Ja minä saatan teidät suremaan, niinkuin ainokaista poikaa surraan, ja se päättyy, niinkuin päättyy katkera päivä. </p>
<p id="v11"><sup><small>11</small></sup>  Katso, päivät tulevat, sanoo Herra, Herra, jolloin minä lähetän nälän maahan: en leivän nälkää enkä veden janoa, vaan Herran sanojen kuulemisen nälän. </p>
<p id="v12"><sup><small>12</small></sup>  Silloin he hoippuvat merestä mereen, pohjoisesta itään; he samoavat etsien Herran sanaa, mutta eivät löydä. </p>
<p id="v13"><sup><small>13</small></sup>  Sinä päivänä nääntyvät janoon kauniit neitsyet ja nuorukaiset, </p>
<p id="v14"><sup><small>14</small></sup>  ne, jotka vannovat sen nimeen, joka on Samarian syntivelka, ja sanovat: "Niin totta kuin sinun jumalasi elää, Daan, ja niin totta kuin elävät Beerseban menot!" - He kaatuvat eivätkä enää nouse. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Amos/7">
          <span class="mdi mdi-arrow-left-drop-circle"></span><span class="pl-2">Aamoksen kirja - Luku 7</span>
        </a>
        </td>
        <td>
        <a href="/fi/Bible/Amos/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Amos/9">
          <span class="pr-2">Aamoksen kirja - Luku 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 8:7 <i>En unohda tekojasi</i>: <a href="/fi/The_Urantia_Book/97#p4_3">U-k 97:4.3</a>. </li>
</ol>
</div>
