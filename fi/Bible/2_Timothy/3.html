<!--
title: Toinen kirje Timoteukselle - Luku 3
description: 
published: true
date: 2023-11-8T20:28:17Z
tags: bible, bible—2 timothy
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/2_Timothy/2">
          <span class="mdi mdi-arrow-left-drop-circle"></span><span class="pl-2">Toinen kirje Timoteukselle - Luku 2</span>
        </a>
        </td>
        <td>
        <a href="/fi/Bible/2_Timothy/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/2_Timothy/4">
          <span class="pr-2">Toinen kirje Timoteukselle - Luku 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta tiedä se, että viimeisinä päivinä on tuleva vaikeita aikoja. </p>
<p id="v2"><sup><small>2</small></sup>  Sillä ihmiset ovat silloin itserakkaita, rahanahneita, kerskailijoita, ylpeitä, herjaajia, vanhemmilleen tottelemattomia, kiittämättömiä, epähurskaita, </p>
<p id="v3"><sup><small>3</small></sup>  rakkaudettomia, epäsopuisia, panettelijoita, hillittömiä, raakoja, hyvän vihamiehiä, </p>
<p id="v4"><sup><small>4</small></sup>  pettureita, väkivaltaisia, pöyhkeitä, hekumaa enemmän kuin Jumalaa rakastavia; </p>
<p id="v5"><sup><small>5</small></sup>  heissä on jumalisuuden ulkokuori, mutta he kieltävät sen voiman. Senkaltaisia karta. </p>
<p id="v6"><sup><small>6</small></sup>  Sillä niitä ovat ne, jotka tungettelevat taloihin ja pauloihinsa kietovat syntien rasittamia ja monenlaisten himojen heiteltäviä naisparkoja, </p>
<p id="v7"><sup><small>7</small></sup>  jotka aina ovat opetusta ottamassa, eivätkä koskaan voi päästä totuuden tuntemiseen. </p>
<p id="v8"><sup><small>8</small></sup>  Ja niinkuin Jannes ja Jambres vastustivat Moosesta, niin nuokin vastustavat totuutta, nuo mieleltään turmeltuneet ihmiset, jotka eivät uskonkoetuksissa kestä. </p>
<p id="v9"><sup><small>9</small></sup>  Mutta he eivät pitemmälle edisty, sillä heidän mielettömyytensä on käyvä ilmeiseksi kaikille, niinkuin noidenkin mielettömyys kävi ilmi. </p>
<p id="v10"><sup><small>10</small></sup>  Mutta sinä olet seurannut minun opetustani, vaellustani, aivoitustani, uskoani, pitkämielisyyttäni, rakkauttani, kärsivällisyyttäni, </p>
<p id="v11"><sup><small>11</small></sup>  vainoissa ja kärsimyksissä, samanlaisissa kuin minun osakseni tuli Antiokiassa, Ikonionissa ja Lystrassa. Mimmoisia vainoja olenkaan kärsinyt, ja kaikista Herra on minut pelastanut! </p>
<p id="v12"><sup><small>12</small></sup>  Ja kaikki, jotka tahtovat elää jumalisesti Kristuksessa Jeesuksessa, joutuvat vainottaviksi. </p>
<p id="v13"><sup><small>13</small></sup>  Mutta pahat ihmiset ja petturit menevät yhä pitemmälle pahuudessa, eksyttäen ja eksyen. </p>
<p id="v14"><sup><small>14</small></sup>  Mutta pysy sinä siinä, minkä olet oppinut ja mistä olet varma, koska tiedät, keiltä olet sen oppinut, </p>
<p id="v15"><sup><small>15</small></sup>  ja koska jo lapsuudestasi saakka tunnet pyhät kirjoitukset, jotka voivat tehdä sinut viisaaksi, niin että pelastut uskon kautta, joka on Kristuksessa Jeesuksessa. </p>
<p id="v16"><sup><small>16</small></sup>  Jokainen kirjoitus, joka on syntynyt Jumalan Hengen vaikutuksesta, on myös hyödyllinen opetukseksi, nuhteeksi, ojennukseksi, kasvatukseksi vanhurskaudessa, <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  että Jumalan ihminen olisi täydellinen, kaikkiin hyviin tekoihin valmistunut. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/2_Timothy/2">
          <span class="mdi mdi-arrow-left-drop-circle"></span><span class="pl-2">Toinen kirje Timoteukselle - Luku 2</span>
        </a>
        </td>
        <td>
        <a href="/fi/Bible/2_Timothy/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/2_Timothy/4">
          <span class="pr-2">Toinen kirje Timoteukselle - Luku 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 3:16 <i>Raamattu ei ole erehtymätön (Contra)</i>: <a href="/fi/The_Urantia_Book/159#p4_6">U-k 159:4.6</a>. </li>
</ol>
</div>
