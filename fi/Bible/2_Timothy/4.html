<!--
title: Toinen kirje Timoteukselle - Luku 4
description: 
published: true
date: 2023-11-8T20:28:17Z
tags: bible, bible—2 timothy
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/2_Timothy/3">
          <span class="mdi mdi-arrow-left-drop-circle"></span><span class="pl-2">Toinen kirje Timoteukselle - Luku 3</span>
        </a>
        </td>
        <td>
        <a href="/fi/Bible/2_Timothy/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Minä vannotan sinua Jumalan ja Kristuksen Jeesuksen edessä, joka on tuomitseva eläviä ja kuolleita, sekä hänen ilmestymisensä että hänen valtakuntansa kautta: </p>
<p id="v2"><sup><small>2</small></sup>  saarnaa sanaa, astu esiin sopivalla ja sopimattomalla ajalla, nuhtele, varoita, kehoita, kaikella pitkämielisyydellä ja opetuksella. </p>
<p id="v3"><sup><small>3</small></sup>  Sillä aika tulee, jolloin he eivät kärsi tervettä oppia, vaan omien himojensa mukaan korvasyyhyynsä haalivat itselleen opettajia </p>
<p id="v4"><sup><small>4</small></sup>  ja kääntävät korvansa pois totuudesta ja kääntyvät taruihin. </p>
<p id="v5"><sup><small>5</small></sup>  Mutta ole sinä raitis kaikessa, kärsi vaivaa, tee evankelistan työ, toimita virkasi täydellisesti. </p>
<p id="v6"><sup><small>6</small></sup>  Sillä minut jo uhrataan, ja minun lähtöni aika on jo tullut. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Minä olen hyvän kilvoituksen kilvoitellut, juoksun päättänyt, uskon säilyttänyt. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Tästedes on minulle talletettuna vanhurskauden seppele, jonka Herra, vanhurskas tuomari, on antava minulle sinä päivänä, eikä ainoastaan minulle, vaan myös kaikille, jotka hänen ilmestymistään rakastavat. </p>
<p id="v9"><sup><small>9</small></sup>  Koeta päästä pian tulemaan luokseni. </p>
<p id="v10"><sup><small>10</small></sup>  Sillä tähän nykyiseen maailmaan rakastuneena jätti minut Deemas ja matkusti Tessalonikaan, Kreskes meni Galatiaan ja Tiitus Dalmatiaan. </p>
<p id="v11"><sup><small>11</small></sup>  Luukas yksin on minun kanssani. Ota Markus mukaasi ja tuo hänet tänne, sillä hän on minulle hyvin tarpeellinen palvelukseen. </p>
<p id="v12"><sup><small>12</small></sup>  Mutta Tykikuksen minä olen lähettänyt Efesoon. </p>
<p id="v13"><sup><small>13</small></sup>  Tuo tullessasi päällysvaippa, jonka jätin Trooaaseen Karpuksen luo, ja kirjat, ennen kaikkea pergamentit. </p>
<p id="v14"><sup><small>14</small></sup>  Aleksander, vaskiseppä, on tehnyt minulle paljon pahaa; Herra on maksava hänelle hänen tekojensa mukaan. </p>
<p id="v15"><sup><small>15</small></sup>  Kavahda sinäkin häntä, sillä hän on kovin vastustanut meidän sanojamme. </p>
<p id="v16"><sup><small>16</small></sup>  Ensi kertaa puolustautuessani ei kukaan tullut avukseni, vaan kaikki jättivät minut; älköön sitä heille syyksi luettako. </p>
<p id="v17"><sup><small>17</small></sup>  Mutta Herra auttoi minua ja vahvisti minua, että sanan julistaminen minun kauttani tulisi täydelleen suoritetuksi, ja kaikki pakanat sen kuulisivat; ja minä pelastuin jalopeuran kidasta. </p>
<p id="v18"><sup><small>18</small></sup>  Ja Herra on vapahtava minut kaikesta ilkivallasta ja pelastava minut taivaalliseen valtakuntaansa; hänelle kunnia aina ja iankaikkisesti! Amen. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Tervehdys Priskalle ja Akylaalle ja Onesiforuksen huonekunnalle. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Erastus jäi Korinttoon, mutta Trofimuksen minä jätin Miletoon sairastamaan. </p>
<p id="v21"><sup><small>21</small></sup>  Koeta päästä tulemaan ennen talvea. Tervehdyksen lähettävät sinulle Eubulus ja Pudes ja Linus ja Klaudia ja kaikki veljet. </p>
<p id="v22"><sup><small>22</small></sup>  Herra olkoon sinun henkesi kanssa. Armo olkoon teidän kanssanne. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/2_Timothy/3">
          <span class="mdi mdi-arrow-left-drop-circle"></span><span class="pl-2">Toinen kirje Timoteukselle - Luku 3</span>
        </a>
        </td>
        <td>
        <a href="/fi/Bible/2_Timothy/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 4:6-8 <i>Varma voitto</i>: <a href="/fi/The_Urantia_Book/32#p5_8">U-k 32:5.8</a>. </li>
  <li id="fn2"><a href="#cite2">↑</a> 4:7 <i>Kun maallinen rotu on rommi</i>: <a href="/fi/The_Urantia_Book/112#p7_2">U-k 112:7.2</a>.  <i>Taistele uskon hyvässä taistelussa</i>: <a href="/fi/The_Urantia_Book/166#p3_4">U-k 166:3.4</a>.  <i>Taistele uskon hyvässä taistelussa</i>: <a href="/fi/The_Urantia_Book/159#p3_8">U-k 159:3.8</a>. </li>
  <li id="fn3"><a href="#cite3">↑</a> 4:18 <i>Vapautus pahasta</i>: <a href="/fi/The_Urantia_Book/121#p5_11">U-k 121:5.11</a>. </li>
  <li id="fn4"><a href="#cite4">↑</a> 4:19 <i>Aquila & Priscilla</i>: <a href="/fi/The_Urantia_Book/133#p3_12">U-k 133:3.12</a>. </li>
</ol>
</div>
