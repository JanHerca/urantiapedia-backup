<!--
title: Toinen kirje Timoteukselle - Luku 2
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/2_Timothy/1">Toinen kirje Timoteukselle - Luku 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/2_Timothy/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/2_Timothy/3">Toinen kirje Timoteukselle - Luku 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vahvistu siis, poikani, siinä armossa, joka on Kristuksessa Jeesuksessa. </p>
<p id="v2"><sup><small>2</small></sup>  Ja minkä olet kuullut minulta ja minkä monet ovat todistaneet, usko se luotettaville miehille, jotka sitten ovat soveliaita muitakin opettamaan. </p>
<p id="v3"><sup><small>3</small></sup>  Kärsi vaivaa niinkuin ainakin jalo Kristuksen Jeesuksen sotamies. </p>
<p id="v4"><sup><small>4</small></sup>  Ei kukaan, joka sodassa palvelee, sekaannu elatuksen toimiin, sillä hän tahtoo olla mieliksi sille, joka on hänet palkannut. </p>
<p id="v5"><sup><small>5</small></sup>  Eihän sitäkään, joka kilpailee, seppelöidä, ellei hän kilpaile sääntöjen mukaisesti. </p>
<p id="v6"><sup><small>6</small></sup>  Peltomiehen, joka vaivaa näkee, tulee ennen muita päästä osalliseksi hedelmistä. </p>
<p id="v7"><sup><small>7</small></sup>  Tarkkaa, mitä sanon; Herra on antava sinulle ymmärrystä kaikkeen. </p>
<p id="v8"><sup><small>8</small></sup>  Muista Jeesusta Kristusta, joka on kuolleista herätetty ja on Daavidin siementä minun evankeliumini mukaan, </p>
<p id="v9"><sup><small>9</small></sup>  jonka julistamisessa minä kärsin vaivaa, kahleisiin asti, niinkuin pahantekijä; mutta Jumalan sana ei ole kahlehdittu. </p>
<p id="v10"><sup><small>10</small></sup>  Siitä syystä minä kärsin kaikki valittujen tähden, että hekin saavuttaisivat pelastuksen, joka on Kristuksessa Jeesuksessa, ynnä iankaikkisen kirkkauden. </p>
<p id="v11"><sup><small>11</small></sup>  Varma on tämä sana; sillä: jos olemme kuolleet yhdessä hänen kanssaan, saamme myös hänen kanssaan elää; </p>
<p id="v12"><sup><small>12</small></sup>  jos kärsimme yhdessä, saamme hänen kanssaan myös hallita; jos kiellämme hänet, on hänkin kieltävä meidät; </p>
<p id="v13"><sup><small>13</small></sup>  jos me olemme uskottomat, pysyy kuitenkin hän uskollisena; sillä itseänsä kieltää hän ei saata. </p>
<p id="v14"><sup><small>14</small></sup>  Muistuta tästä, ja teroita heille Jumalan edessä, etteivät kiistelisi sanoista, mikä ei ole miksikään hyödyksi, vaan niiden turmioksi, jotka kuulevat. <sup id="cite1"><a href="#fn1">[1]</a></sup> <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  Pyri osoittautumaan Jumalalle semmoiseksi, joka koetukset kestää, työntekijäksi, joka ei työtään häpeä, joka oikein jakelee totuuden sanaa. </p>
<p id="v16"><sup><small>16</small></sup>  Mutta pysy erilläsi epäpyhistä ja tyhjistä puheista, sillä niiden puhujat menevät yhä pitemmälle jumalattomuudessa, </p>
<p id="v17"><sup><small>17</small></sup>  ja heidän puheensa jäytää ympäristöään niinkuin syöpä. Niitä ovat Hymeneus ja Filetus, </p>
<p id="v18"><sup><small>18</small></sup>  jotka ovat totuudesta eksyneet, kun sanovat, että ylösnousemus jo on tapahtunut, ja he turmelevat useiden uskon. </p>
<p id="v19"><sup><small>19</small></sup>  Kuitenkin Jumalan vahva perustus pysyy lujana, ja siinä on tämä sinetti: "Herra tuntee omansa", ja: "Luopukoon vääryydestä jokainen, joka Herran nimeä mainitsee". <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Mutta suuressa talossa ei ole ainoastaan kulta- ja hopea-astioita, vaan myös puu- ja saviastioita, ja toiset ovat jaloa, toiset halpaa käyttöä varten. </p>
<p id="v21"><sup><small>21</small></sup>  Jos nyt joku puhdistaa itsensä tämänkaltaisista, tulee hänestä astia jaloa käyttöä varten, pyhitetty, isännälleen hyödyllinen, kaikkiin hyviin tekoihin valmis. </p>
<p id="v22"><sup><small>22</small></sup>  Pakene nuoruuden himoja, harrasta vanhurskautta, uskoa, rakkautta, rauhaa niiden kanssa, jotka huutavat avuksensa Herraa puhtaasta sydämestä. </p>
<p id="v23"><sup><small>23</small></sup>  Mutta vältä tyhmiä ja taitamattomia väittelyjä, sillä tiedäthän, että ne synnyttävät riitoja. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Mutta Herran palvelijan ei sovi riidellä, vaan hänen tulee olla lempeä kaikkia kohtaan, kyetä opettamaan ja pahaa kärsimään; <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  hänen tulee sävyisästi ojentaa vastustelijoita; ehkäpä Jumala antaa heille mielenmuutoksen, niin että tulevat tuntemaan totuuden </p>
<p id="v26"><sup><small>26</small></sup>  ja selviävät perkeleen pauloista, joka on heidät vanginnut tahtoansa tekemään. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 2:14,24 <i>Älä riitele ihmisten kanssa</i>: <a href="/fi/The_Urantia_Book/178#p1_17">U-k 178:1.17</a>. </li>
  <li id="fn2"><a href="#cite2">↑</a> 2:19 <i>Herra tuntee lapsensa</i>: <a href="/fi/The_Urantia_Book/32#p4_8">U-k 32:4.8</a>. </li>
  <li id="fn3"><a href="#cite3">↑</a> 2:23-26 <i>Älä riitele ihmisten kanssa</i>: <a href="/fi/The_Urantia_Book/141#p6_4">U-k 141:6.4</a>. </li>
  <li id="fn4"><a href="#cite4">↑</a> 2:24 <i>Ole lempeä</i>: <a href="/fi/The_Urantia_Book/174#p0_2">U-k 174:0.2</a>. </li>
  <li id="fn5"><a href="#cite5">↑</a> 2:14,24-25 <i>Älä taistele sielujen kanssa</i>: <a href="/fi/The_Urantia_Book/181#p2_5">U-k 181:2.5</a>. </li>
</ol>
</div>
