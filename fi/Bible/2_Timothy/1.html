<!--
title: Toinen kirje Timoteukselle - Luku 1
description: 
published: true
date: 2022-10-6T10:23:21Z
tags: bible, bible—2 timothy
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/2_Timothy/Index">Indeksi</a></td>
        <td><a href="/fi/Bible/2_Timothy/2">Toinen kirje Timoteukselle - Luku 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Paavali, Jumalan tahdosta Kristuksen Jeesuksen apostoli, lähetetty julistamaan lupausta siitä elämästä, joka on Kristuksessa Jeesuksessa, </p>
<p id="v2"><sup><small>2</small></sup>  rakkaalle pojalleni Timoteukselle. Armo, laupeus ja rauha Isältä Jumalalta ja Kristukselta Jeesukselta, meidän Herraltamme! </p>
<p id="v3"><sup><small>3</small></sup>  Minä kiitän Jumalaa, jota esivanhemmistani asti palvelen puhtaalla omallatunnolla - samoinkuin minä lakkaamatta muistan sinua rukouksissani öin ja päivin, </p>
<p id="v4"><sup><small>4</small></sup>  haluten, muistaessani kyyneleitäsi, saada sinua nähdä, että täyttyisin ilolla - </p>
<p id="v5"><sup><small>5</small></sup>  kun mieleeni muistuu se vilpitön usko, joka sinulla on, joka ensin oli isoäidilläsi Looiksella ja äidilläsi Eunikellä ja joka, siitä olen varma, on sinullakin. </p>
<p id="v6"><sup><small>6</small></sup>  Siitä syystä minä sinua muistutan virittämään palavaksi Jumalan armolahjan, joka sinussa on minun kätteni päällepanemisen kautta. </p>
<p id="v7"><sup><small>7</small></sup>  Sillä Jumala ei ole antanut meille pelkuruuden henkeä, vaan voiman ja rakkauden ja raittiuden hengen. </p>
<p id="v8"><sup><small>8</small></sup>  Älä siis häpeä todistusta Herrastamme äläkä minua, hänen vankiaan, vaan kärsi yhdessä minun kanssani vaivaa evankeliumin tähden, sen mukaan kuin Jumala antaa voimaa, </p>
<p id="v9"><sup><small>9</small></sup>  hän, joka on meidät pelastanut ja kutsunut pyhällä kutsumuksella, ei meidän tekojemme mukaan, vaan oman aivoituksensa ja armonsa mukaan, joka meille on annettu Kristuksessa Jeesuksessa ennen ikuisia aikoja, </p>
<p id="v10"><sup><small>10</small></sup>  mutta nyt ilmisaatettu meidän Vapahtajamme Kristuksen Jeesuksen ilmestymisen kautta, joka kukisti kuoleman ja toi valoon elämän ja katoamattomuuden evankeliumin kautta, </p>
<p id="v11"><sup><small>11</small></sup>  jonka julistajaksi ja apostoliksi ja opettajaksi minä olen asetettu. </p>
<p id="v12"><sup><small>12</small></sup>  Siitä syystä minä myös näitä kärsin, enkä sitä häpeä; sillä minä tunnen hänet, johon minä uskon, ja olen varma siitä, että hän on voimallinen siihen päivään asti säilyttämään sen, mikä minulle on uskottu. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Ota esikuvaksi ne terveelliset sanat, jotka olet minulta kuullut, uskossa ja rakkaudessa, joka on Kristuksessa Jeesuksessa. </p>
<p id="v14"><sup><small>14</small></sup>  Säilytä se hyvä, mikä sinulle on uskottu, Pyhän Hengen kautta, joka meissä asuu. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Sinä tiedät, että kaikki aasialaiset ovat kääntyneet minusta pois; niiden joukossa ovat Fygelus ja Hermogenes. </p>
<p id="v16"><sup><small>16</small></sup>  Antakoon Herra laupeutta Onesiforuksen huonekunnalle, sillä usein hän on minua virvoittanut, eikä ole kahleitani hävennyt; </p>
<p id="v17"><sup><small>17</small></sup>  vaan kun hän tuli Roomaan, etsi hän minua innokkaasti ja löysi minut. </p>
<p id="v18"><sup><small>18</small></sup>  Suokoon Herra, että hän löytää laupeuden Herran tykönä sinä päivänä. Ja kuinka suuria ne palvelukset olivat, joita hän teki Efesossa, sen sinä parhaiten tiedät. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/2_Timothy/Index">Indeksi</a></td>
        <td><a href="/fi/Bible/2_Timothy/2">Toinen kirje Timoteukselle - Luku 2</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 1:12 <i>Syvä varmuus</i>: <a href="/fi/The_Urantia_Book/5#p4_2">U-k 5:4.2</a>. </li>
  <li id="fn2"><a href="#cite2">↑</a> 1:14 <i>Sinä olet Jumalan temppeli; Jumala asuu sinussa</i>: <a href="/fi/The_Urantia_Book/34#p6_7">U-k 34:6.7</a>.  <i>Jumalan Henki (Pyhä Henki)</i>: <a href="/fi/The_Urantia_Book/8#p5_3">U-k 8:5.3</a>.  <i>Hän asuu meissä</i>: <a href="/fi/The_Urantia_Book/3#p1_4">U-k 3:1.4</a>.  <i>Teistä tulee Jumalan temppeleitä</i>: <a href="/fi/The_Urantia_Book/143#p2_4">U-k 143:2.4</a>.  <i>Henki ihmisessä (Pyhä Henki)</i>: <a href="/fi/The_Urantia_Book/103#p1_6">U-k 103:1.6</a>.  <i>Jumalan Henki (Pyhä Henki)</i>: <a href="/fi/The_Urantia_Book/8#p5_5">U-k 8:5.5</a>.  <i>Pyhä Henki</i>: <a href="/fi/The_Urantia_Book/34#p4_1">U-k 34:4.1</a>.  <i>Ruumiit ovat Jumalan temppeleitä</i>: <a href="/fi/The_Urantia_Book/1#p4_2">U-k 1:4.2</a>.  <i>Ruumis on maja</i>: <a href="/fi/The_Urantia_Book/110#p1_5">U-k 110:1.5</a>.  <i>Taivaan valtakunta sinussa</i>: <a href="/fi/The_Urantia_Book/108#p6_2">U-k 108:6.2</a>. </li>
</ol>
</div>
