<!--
title: Toinen kuninkaiden kirja - Luku 20
description: 
published: true
date: 2022-10-6T10:23:20Z
tags: bible, bible—2 kings
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/2_Kings/19">Toinen kuninkaiden kirja - Luku 19</a></td>
        <td><a href="/fi/Bible/2_Kings/Index">Indeksi</a></td>
        <td><a href="/fi/Bible/2_Kings/21">Toinen kuninkaiden kirja - Luku 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Niihin aikoihin Hiskia sairastui ja oli kuolemaisillansa; ja profeetta Jesaja, Aamoksen poika, tuli hänen tykönsä ja sanoi hänelle: "Näin sanoo Herra: Toimita talosi; sillä sinä kuolet etkä enää parane". </p>
<p id="v2"><sup><small>2</small></sup>  Niin hän käänsi kasvonsa seinään päin ja rukoili Herraa sanoen: </p>
<p id="v3"><sup><small>3</small></sup>  "Oi Herra, muista, kuinka minä olen vaeltanut sinun edessäsi uskollisesti ja ehyellä sydämellä ja tehnyt sitä, mikä on hyvää sinun silmissäsi!" Ja Hiskia itki katkerasti. </p>
<p id="v4"><sup><small>4</small></sup>  Mutta Jesaja ei ollut vielä lähtenyt keskimmäiseltä esipihalta, kun hänelle tuli tämä Herran sana: </p>
<p id="v5"><sup><small>5</small></sup>  "Palaja takaisin ja sano Hiskialle, minun kansani ruhtinaalle: 'Näin sanoo Herra, sinun isäsi Daavidin Jumala: Minä olen kuullut sinun rukouksesi, olen nähnyt sinun kyyneleesi. Katso, minä parannan sinut: jo kolmantena päivänä sinä menet Herran temppeliin. </p>
<p id="v6"><sup><small>6</small></sup>  Ja minä lisään sinulle ikää viisitoista vuotta. Ja minä pelastan sinut ja tämän kaupungin Assurin kuninkaan käsistä. Minä varjelen tätä kaupunkia itseni tähden ja palvelijani Daavidin tähden.'" </p>
<p id="v7"><sup><small>7</small></sup>  Ja Jesaja sanoi: "Toimittakaa tänne viikunakakkua". Niin he toivat sitä ja panivat paiseen päälle; ja hän parani. </p>
<p id="v8"><sup><small>8</small></sup>  Ja Hiskia sanoi Jesajalle: "Mikä on merkkinä siitä, että Herra on parantava minut, niin että minä kolmantena päivänä voin mennä Herran temppeliin?" </p>
<p id="v9"><sup><small>9</small></sup>  Jesaja sanoi: "Tämä on oleva sinulle merkkinä Herralta siitä, että Herra tekee, mitä hän on sanonut: varjo kulkee kymmenen astetta eteenpäin tahi siirtyy kymmenen astetta takaisin". </p>
<p id="v10"><sup><small>10</small></sup>  Hiskia sanoi: "Varjon on helppo pidetä kymmenen astetta. Ei, vaan siirtyköön varjo takaisin kymmenen astetta." </p>
<p id="v11"><sup><small>11</small></sup>  Silloin profeetta Jesaja huusi Herraa, ja hän antoi varjon Aahaan aurinkokellossa siirtyä takaisin kymmenen astetta, jotka se oli jo laskeutunut. </p>
<p id="v12"><sup><small>12</small></sup>  Siihen aikaan Merodak-Baladan, Baladanin poika, Baabelin kuningas, lähetti kirjeen ja lahjoja Hiskialle, sillä hän oli kuullut, että Hiskia oli ollut sairaana. </p>
<p id="v13"><sup><small>13</small></sup>  Ja kuultuansa heitä Hiskia näytti heille koko varastohuoneensa, hopean ja kullan, hajuaineet ja kalliin öljyn ja koko asehuoneensa ja kaikki, mitä hänen aarrekammioissansa oli. Ei ollut mitään Hiskian talossa eikä koko hänen valtakunnassaan, mitä hän ei olisi heille näyttänyt. </p>
<p id="v14"><sup><small>14</small></sup>  Mutta profeetta Jesaja tuli kuningas Hiskian tykö ja sanoi hänelle: "Mitä nämä miehet ovat sanoneet, ja mistä he ovat tulleet sinun tykösi?" Hiskia vastasi: "He ovat tulleet kaukaisesta maasta, Baabelista". </p>
<p id="v15"><sup><small>15</small></sup>  Hän sanoi: "Mitä he ovat nähneet sinun talossasi?" Hiskia vastasi: "Kaiken, mitä talossani on, he ovat nähneet; minun aarrekammioissani ei ole mitään, mitä en olisi heille näyttänyt". </p>
<p id="v16"><sup><small>16</small></sup>  Niin Jesaja sanoi Hiskialle: "Kuule Herran sana: </p>
<p id="v17"><sup><small>17</small></sup>  Katso, päivät tulevat, jolloin kaikki, mitä sinun talossasi on ja mitä sinun isäsi ovat koonneet tähän päivään asti, viedään pois Baabeliin; ei mitään jää jäljelle, sanoo Herra. </p>
<p id="v18"><sup><small>18</small></sup>  Ja sinun omia poikiasi, jotka sinusta polveutuvat, jotka sinulle syntyvät, viedään hovipalvelijoiksi Baabelin kuninkaan palatsiin." </p>
<p id="v19"><sup><small>19</small></sup>  Hiskia sanoi Jesajalle: "Herran sana, jonka olet puhunut, on hyvä". Sillä hän ajatteli: "Onpahan rauha ja turvallisuus minun päivinäni". </p>
<p id="v20"><sup><small>20</small></sup>  Mitä muuta on kerrottavaa Hiskiasta ja kaikista hänen urotöistään, ja kuinka hän rakensi lammikon ja vesijohdon ja johti veden kaupunkiin, se on kirjoitettuna Juudan kuningasten aikakirjassa. </p>
<p id="v21"><sup><small>21</small></sup>  Ja Hiskia meni lepoon isiensä tykö. Ja hänen poikansa Manasse tuli kuninkaaksi hänen sijaansa. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/2_Kings/19">Toinen kuninkaiden kirja - Luku 19</a></td>
        <td><a href="/fi/Bible/2_Kings/Index">Indeksi</a></td>
        <td><a href="/fi/Bible/2_Kings/21">Toinen kuninkaiden kirja - Luku 21</a></td>
      </tr>
    </tbody>
  </table>
</figure>
