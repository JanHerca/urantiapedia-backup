<!--
title: Habakukin kirja - Luku 1
description: 
published: true
date: 2022-10-6T10:23:21Z
tags: bible, bible—habakkuk
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/Habakkuk/Index">Indeksi</a></td>
        <td><a href="/fi/Bible/Habakkuk/2">Habakukin kirja - Luku 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ennustus, jonka profeetta Habakuk näki. </p>
<p id="v2"><sup><small>2</small></sup>  Kuinka kauan, Herra, minun täytyy apua huutaa, ja sinä et kuule, parkua sinulle: "Väkivaltaa!" ja sinä et auta? </p>
<p id="v3"><sup><small>3</small></sup>  Minkätähden sinä annat minun nähdä vääryyttä ja itse katselet turmiota? Minun edessäni on hävitys ja väkivalta; on syntynyt riita, ja on noussut tora. </p>
<p id="v4"><sup><small>4</small></sup>  Sentähden on laki heikko, ja oikeus ei tule milloinkaan voimaan. Sillä jumalaton saartaa vanhurskaan; sentähden oikeus vääristetään. </p>
<p id="v5"><sup><small>5</small></sup>  Katsokaa kansojen joukkoon, katselkaa ja kauhistukaa, sillä minä teen teidän päivinänne teon, jota ette uskoisi, jos siitä kerrottaisiin. </p>
<p id="v6"><sup><small>6</small></sup>  Sillä katso, minä nostan kaldealaiset, tuiman ja rajun kansan, joka kulkee maata lavealti ja ottaa omaksensa asuinsijat, jotka eivät ole sen. </p>
<p id="v7"><sup><small>7</small></sup>  Se on hirmuinen ja peljättävä, siitä itsestään tulee sen oikeus ja sen korkeus. </p>
<p id="v8"><sup><small>8</small></sup>  Sen hevoset ovat nopeammat kuin pantterit, ne juoksevat kiivaammin kuin sudet illoin. Sen ratsumiehet kiidättävät - kaukaa tulevat sen ratsumiehet, ne lentävät, niinkuin kotka syöksyy syönnökselleen. </p>
<p id="v9"><sup><small>9</small></sup>  Se tulee kaikkinensa väkivallan tekoon, heidän kasvojensa suunta on suoraan eteenpäin; se kokoaa vankeja kuin hietaa. </p>
<p id="v10"><sup><small>10</small></sup>  Pilkkanaan pitää se kuninkaat ja naurunansa ruhtinaat. Se nauraa kaikille varustuksille, kasaa kokoon hiekkaa ja valloittaa ne. </p>
<p id="v11"><sup><small>11</small></sup>  Sitten se tuulena kiitää ja hyökkää, mutta joutuu syynalaiseksi, tuo, jolla oma voimansa on jumalana. </p>
<p id="v12"><sup><small>12</small></sup>  Etkö sinä ole ikiajoista asti Herra, minun pyhä Jumalani? Me emme kuole! Sinä, Herra, olet pannut sen tuomioksi; sinä, kallio, olet asettanut sen kuritukseksi. </p>
<p id="v13"><sup><small>13</small></sup>  Sinun silmäsi ovat puhtaat, niin ettet voi katsoa pahaa etkä saata katsella turmiota. Minkätähden sinä katselet uskottomia, olet vaiti, kun jumalaton nielee hurskaampansa, </p>
<p id="v14"><sup><small>14</small></sup>  teet ihmiset samankaltaisiksi kuin meren kalat, kuin matelevaiset, joilla ei ole hallitsijaa? </p>
<p id="v15"><sup><small>15</small></sup>  Se nostaa heidät kaikki ylös koukulla, vetää heidät pyydyksessään ja kokoaa heidät verkkoonsa. Sentähden se iloitsee ja riemuitsee. </p>
<p id="v16"><sup><small>16</small></sup>  Sentähden se uhraa pyydykselleen ja polttaa uhreja verkollensa, sillä niitten turvin sen osa on rasvainen, sen ruoka lihava. </p>
<p id="v17"><sup><small>17</small></sup>  Saako se sentähden tyhjentää pyydyksensä, aina surmata kansoja säälimättä? </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/Habakkuk/Index">Indeksi</a></td>
        <td><a href="/fi/Bible/Habakkuk/2">Habakukin kirja - Luku 2</a></td>
      </tr>
    </tbody>
  </table>
</figure>
