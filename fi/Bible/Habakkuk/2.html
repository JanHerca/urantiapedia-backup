<!--
title: Habakukin kirja - Luku 2
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Habakkuk/1">Habakukin kirja - Luku 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Habakkuk/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Habakkuk/3">Habakukin kirja - Luku 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Minä seison vartiopaikallani, asetun varustukseen ja tähystän, nähdäkseni, mitä hän minulle puhuu, mitä hän valitukseeni vastaa. </p>
<p id="v2"><sup><small>2</small></sup>  Ja Herra vastasi minulle ja sanoi: "Kirjoita näky ja piirrä selvästi tauluihin, niin että sen voi juostessa lukea". </p>
<p id="v3"><sup><small>3</small></sup>  Sillä näky odottaa vielä aikaansa, mutta se rientää määränsä päähän, eikä se petä. Jos se viipyy, odota sitä; sillä varmasti se toteutuu, eikä se myöhästy. </p>
<p id="v4"><sup><small>4</small></sup>  Katso, sen kansan sielu on kopea eikä ole suora; mutta vanhurskas on elävä uskostansa. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Ja vielä: viini on petollista, urho on röyhkeä; mutta hän ei ole pysyväinen, hän, joka levittää kitansa kuin tuonela ja on täyttymätön kuin kuolema, kokoaa itselleen kaikki kansakunnat ja kerää itselleen kaikki kansat. </p>
<p id="v6"><sup><small>6</small></sup>  Mutta ne kaikki virittävät hänestä pilkkalaulun, ivarunon, arvoituslaulun; he sanovat: "Voi sitä, joka hankkii paljon omaisuutta, mikä ei ole hänen - ja kuinkahan pitkäksi aikaa? - ja kasaa päällensä pantteja! </p>
<p id="v7"><sup><small>7</small></sup>  Eivätkö nouse äkisti sinun vaivaajasi, eivätkö heräjä sinun ravistajasi? Ja sinä joudut niiden ryöstettäväksi. </p>
<p id="v8"><sup><small>8</small></sup>  Sillä niinkuin sinä olet riistänyt monia kansakuntia, niin riistävät sinua kaikki jäljellejääneet kansat ihmisveren tähden ja väkivallan tähden, joka on tehty maalle, kaupungille ja kaikille sen asukkaille. </p>
<p id="v9"><sup><small>9</small></sup>  Voi sitä, joka kiskoo väärää voittoa huoneensa hyväksi laittaakseen pesänsä korkealle, pelastuakseen kovan onnen kourista! </p>
<p id="v10"><sup><small>10</small></sup>  Sinä olet neuvoillasi tuottanut häpeätä huoneellesi, tuhoamalla paljon kansoja, ja olet oman henkesi rikkonut. </p>
<p id="v11"><sup><small>11</small></sup>  Sillä kivi seinästä on huutava ja orsi katosta on vastaava. </p>
<p id="v12"><sup><small>12</small></sup>  Voi sitä, joka rakentaa kaupungin verivelkojen varaan ja perustaa linnan vääryyden varaan! </p>
<p id="v13"><sup><small>13</small></sup>  Katso, eikö tule se Herralta Sebaotilta, että kansat näkevät vaivaa tulen hyväksi ja kansakunnat väsyttävät itseänsä tyhjän hyväksi? <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Sillä maa on oleva täynnä Herran kunnian tuntemusta, niinkuin vedet peittävät meren. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Voi sitä, joka juottaa lähimmäistänsä, joka sekoittaa juoman sinun vihallasi ja juovuttaa hänet nähdäkseen hänen alastomuutensa! </p>
<p id="v16"><sup><small>16</small></sup>  Sinä ravitset itsesi häpeällä, et kunnialla: niinpä juo sinäkin ja paljasta ympärileikkaamattomuutesi. Sinun kohdallesi on kiertyvä Herran oikean käden malja ja häväistys kunnian sijaan. </p>
<p id="v17"><sup><small>17</small></sup>  Sillä sinut on peittävä Libanonille tekemäsi väkivalta ja eläimiä kohdannut hävitys, joka on ne säikyttänyt, ihmisveren tähden ja väkivallan tähden, joka on tehty maalle, kaupungille ja kaikille sen asukkaille. </p>
<p id="v18"><sup><small>18</small></sup>  Mitä hyötyä on veistetystä kuvasta, että sen valmistaja veistää sen, ja valetusta kuvasta ja valheen opettajasta, että sen valmistaja siihen luottaa ja tekee mykkiä epäjumalia? </p>
<p id="v19"><sup><small>19</small></sup>  Voi sitä, joka sanoo puulle: 'Heräjä!' ja mykälle kivelle: 'Nouse!' Sekö voisi opettaa? Katso, se on silattu kullalla ja hopealla, ja henkeä siinä ei ole, ei ensinkään. </p>
<p id="v20"><sup><small>20</small></sup>  Mutta Herra on pyhässä temppelissänsä, hänen edessään vaietkoon kaikki maa." </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 2:4 <i>Vanhurskaat saavat elää uskosta</i>: <a href="/fi/The_Urantia_Book/131#p2_8">U-k 131:2.8</a>.  <i>Vanhurskaat saavat elää uskosta</i>: <a href="/fi/The_Urantia_Book/150#p5_2">U-k 150:5.2</a>.  <i>Usko on sisäänpääsyn hinta</i>: <a href="/fi/The_Urantia_Book/137#p8_17">U-k 137:8.17</a>. </li>
  <li id="fn2"><a href="#cite2">↑</a> 2:13 <i>Ei enää Herra Sebaot</i>: <a href="/fi/The_Urantia_Book/194#p3_11">U-k 194:3.11</a>. </li>
  <li id="fn3"><a href="#cite3">↑</a> 2:14 <i>Maa on täynnä tietoa Jumalasta</i>: <a href="/fi/The_Urantia_Book/131#p2_2">U-k 131:2.2</a>. </li>
</ol>
</div>
