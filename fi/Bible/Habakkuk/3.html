<!--
title: Habakukin kirja - Luku 3
description: 
published: true
date: 2023-11-8T20:28:17Z
tags: bible, bible—habakkuk
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Habakkuk/2">
          <span class="mdi mdi-arrow-left-drop-circle"></span><span class="pl-2">Habakukin kirja - Luku 2</span>
        </a>
        </td>
        <td>
        <a href="/fi/Bible/Habakkuk/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Profeetta Habakukin rukous; virren tapaan. </p>
<p id="v2"><sup><small>2</small></sup>  Herra, minä olen kuullut sinulta sanoman, ja olen peljästynyt. Herra, herätä eloon tekosi jo kesken vuotten, tee se jo kesken vuotten tiettäväksi. Muista vihassasi laupeutta. </p>
<p id="v3"><sup><small>3</small></sup>  Jumala tulee Teemanista, Pyhä Paaranin vuorelta. Sela. Hänen valtasuuruutensa peittää taivaat, hänen ylistystänsä on maa täynnä. </p>
<p id="v4"><sup><small>4</small></sup>  Hänen hohteensa on kuin aurinko, hänestä käyvät säteet joka taholle; se on hänen voimansa verho. </p>
<p id="v5"><sup><small>5</small></sup>  Hänen edellänsä käy rutto ja polttotauti tulee hänen jäljessänsä. </p>
<p id="v6"><sup><small>6</small></sup>  Hän seisahtuu ja mittaa maan, hän katsahtaa ja saa kansat vapisemaan. Ikivuoret särkyvät, ikuiset kukkulat vaipuvat, hänen polkunsa ovat iankaikkiset. </p>
<p id="v7"><sup><small>7</small></sup>  Vaivan alaisina minä näen Kuusanin majat, Midianin maan telttavaatteet vapisevat. </p>
<p id="v8"><sup><small>8</small></sup>  Virtoihinko Herra on vihastunut? Kohtaako sinun vihasi virtoja, merta sinun kiivastuksesi, koska ajat hevosillasi, pelastuksesi vaunuilla? </p>
<p id="v9"><sup><small>9</small></sup>  Paljas, paljastettu on sinun jousesi: valat, vitsat, sana. Sela. Virroilla sinä halkaiset maan. </p>
<p id="v10"><sup><small>10</small></sup>  Vuoret näkevät sinut ja järkkyvät, rankkasade purkaa vettä, syvyys antaa äänensä, kohottaa kätensä korkealle. </p>
<p id="v11"><sup><small>11</small></sup>  Aurinko ja kuu astuvat majaansa sinun kiitävien nuoltesi valossa, sinun keihääsi salaman hohteessa. </p>
<p id="v12"><sup><small>12</small></sup>  Kiivastuksessa sinä astut maata, puit kansoja vihassa. </p>
<p id="v13"><sup><small>13</small></sup>  Sinä olet lähtenyt auttamaan kansaasi, auttamaan voideltuasi. Sinä murskaat pään jumalattoman huoneesta, paljastat perustukset kaulan tasalle. Sela. </p>
<p id="v14"><sup><small>14</small></sup>  Sinä lävistät heidän omilla keihäillään pään heidän johtajiltansa, jotka hyökkäävät hajottamaan minua - se on heidän ilonsa - aivan kuin pääsisivät syömään kurjaa salassa. </p>
<p id="v15"><sup><small>15</small></sup>  Sinä ajat hevosillasi merta, paljojen vetten kuohua. </p>
<p id="v16"><sup><small>16</small></sup>  Minä kuulin tämän, ja minun ruumiini vapisee, minun huuleni värisevät huudosta, mätä menee minun luihini, minä seison paikallani ja tutisen, kun minun täytyy hiljaa odottaa ahdistuksen päivää, jolloin kansan kimppuun käy hyökkääjä. </p>
<p id="v17"><sup><small>17</small></sup>  Sillä ei viikunapuu kukoista, eikä viiniköynnöksissä ole rypäleitä; öljypuun sato pettää, eivätkä pellot tuota syötävää. Lampaat ovat kadonneet tarhasta, eikä ole karjaa vajoissa. </p>
<p id="v18"><sup><small>18</small></sup>  Mutta minä riemuitsen Herrassa, iloitsen autuuteni Jumalassa. <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Herra, Herra on minun voimani. Hän tekee minun jalkani nopsiksi niinkuin peurat ja antaa minun käydä kukkuloillani. Veisuunjohtajalle; minun kielisoittimillani. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Habakkuk/2">
          <span class="mdi mdi-arrow-left-drop-circle"></span><span class="pl-2">Habakukin kirja - Luku 2</span>
        </a>
        </td>
        <td>
        <a href="/fi/Bible/Habakkuk/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 3:18 <i>Pelastuksen Jumala</i>: <a href="/fi/The_Urantia_Book/2#p6_3">U-k 2:6.3</a>.  <i>Pelastuksen ilo</i>: <a href="/fi/The_Urantia_Book/190#p5_4">U-k 190:5.4</a>. </li>
</ol>
</div>
