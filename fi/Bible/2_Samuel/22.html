<!--
title: Toinen Samuelin kirja - Luku 22
description: 
published: true
date: 2022-10-6T10:23:20Z
tags: bible, bible—2 samuel
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/2_Samuel/21">Toinen Samuelin kirja - Luku 21</a></td>
        <td><a href="/fi/Bible/2_Samuel/Index">Indeksi</a></td>
        <td><a href="/fi/Bible/2_Samuel/23">Toinen Samuelin kirja - Luku 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Daavid puhui Herralle tämän laulun sanat sinä päivänä, jona Herra oli pelastanut hänet kaikkien hänen vihollistensa ja Saulin vallasta. Hän sanoi: </p>
<p id="v2"><sup><small>2</small></sup>  "Herra, minun kallioni, linnani ja pelastajani! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Jumala, minun vuoreni, jonka turviin minä pakenen, minun kilpeni, autuuteni sarvi, varustukseni ja pakopaikkani, sinä pelastajani, joka pelastat minut väkivallasta! <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  'Ylistetty olkoon Herra' - niin minä huudan, ja vihollisistani minä pelastun. </p>
<p id="v5"><sup><small>5</small></sup>  Sillä kuoleman aallot piirittivät minut, turmion virrat peljästyttivät minut. </p>
<p id="v6"><sup><small>6</small></sup>  Tuonelan paulat kietoivat minut, kuoleman ansat yllättivät minut. </p>
<p id="v7"><sup><small>7</small></sup>  Ahdistuksessani minä rukoilin Herraa, Jumalaani minä rukoilin; ja hän kuuli minun ääneni temppelistänsä, minun huutoni kohosi hänen korviinsa. </p>
<p id="v8"><sup><small>8</small></sup>  Silloin maa huojui ja järisi, taivaan perustukset järkkyivät; ne horjuivat, sillä hänen vihansa syttyi. </p>
<p id="v9"><sup><small>9</small></sup>  Savu suitsusi hänen sieraimistaan, kuluttava tuli hänen suustansa, palavat hiilet hehkuivat hänestä. </p>
<p id="v10"><sup><small>10</small></sup>  Hän notkisti taivaan ja astui alas, synkkä pilvi jalkojensa alla. </p>
<p id="v11"><sup><small>11</small></sup>  Hän ajoi kerubin kannattamana ja lensi, hän näkyi tuulen siipien päältä. </p>
<p id="v12"><sup><small>12</small></sup>  Ja hän pani pimeyden majaksi ympärillensä, synkät vedet, paksut pilvet. </p>
<p id="v13"><sup><small>13</small></sup>  Hohteesta, joka kävi hänen edellänsä, hehkuivat palavat hiilet. </p>
<p id="v14"><sup><small>14</small></sup>  Herra jylisi taivaasta, Korkein antoi äänensä kaikua. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Hän lennätti nuolia ja hajotti heidät, salamoita, ja kauhistutti heidät. </p>
<p id="v16"><sup><small>16</small></sup>  Silloin meren syvyydet tulivat näkyviin, maanpiirin perustukset paljastuivat Herran nuhtelusta, hänen vihansa hengen puuskauksesta. </p>
<p id="v17"><sup><small>17</small></sup>  Hän ojensi kätensä korkeudesta ja tarttui minuun, veti minut ylös suurista vesistä. </p>
<p id="v18"><sup><small>18</small></sup>  Hän pelasti minut voimallisesta vihollisestani, minun vihamiehistäni, sillä he olivat minua väkevämmät. </p>
<p id="v19"><sup><small>19</small></sup>  He hyökkäsivät minun kimppuuni hätäni päivänä, mutta Herra tuli minun tuekseni. </p>
<p id="v20"><sup><small>20</small></sup>  Hän toi minut avaraan paikkaan, hän vapautti minut, sillä hän oli mielistynyt minuun. </p>
<p id="v21"><sup><small>21</small></sup>  Herra tekee minulle minun vanhurskauteni mukaan; minun kätteni puhtauden mukaan hän minulle maksaa. </p>
<p id="v22"><sup><small>22</small></sup>  Sillä minä olen noudattanut Herran teitä enkä ole luopunut pois Jumalastani, jumalattomuuteen. </p>
<p id="v23"><sup><small>23</small></sup>  Kaikki hänen oikeutensa ovat minun silmieni edessä, enkä minä poikkea hänen käskyistänsä. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Minä olen vilpitön häntä kohtaan ja varon itseni pahoista teoista. </p>
<p id="v25"><sup><small>25</small></sup>  Sentähden Herra palkitsee minulle vanhurskauteni mukaan, sen mukaan kuin olen puhdas hänen silmiensä edessä. </p>
<p id="v26"><sup><small>26</small></sup>  Hurskasta kohtaan sinä olet hurskas, nuhteetonta sankaria kohtaan nuhteeton; <sup id="cite6"><a href="#fn6">[6]</a></sup></p>
<p id="v27"><sup><small>27</small></sup>  puhdasta kohtaan sinä olet puhdas, mutta kieroa kohtaan nurja. </p>
<p id="v28"><sup><small>28</small></sup>  Ja sinä pelastat nöyrän kansan, mutta sinun silmäsi ovat ylpeitä vastaan, sinä alennat heidät. </p>
<p id="v29"><sup><small>29</small></sup>  Sillä sinä, Herra, olet minun lamppuni; Herra valaisee minun pimeyteni. </p>
<p id="v30"><sup><small>30</small></sup>  Sinun avullasi minä hyökkään rosvojoukkoa vastaan, Jumalani avulla minä ryntään ylitse muurin. </p>
<p id="v31"><sup><small>31</small></sup>  Jumalan tie on nuhteeton, Herran sana tulessa koeteltu. Hän on kaikkien kilpi, jotka häneen turvaavat. <sup id="cite7"><a href="#fn7">[7]</a></sup></p>
<p id="v32"><sup><small>32</small></sup>  Sillä kuka muu on Jumala paitsi Herra, ja kuka muu on pelastuksen kallio paitsi meidän Jumalamme? </p>
<p id="v33"><sup><small>33</small></sup>  se Jumala, joka on minun vahva turvani ja johdattaa nuhteetonta hänen tiellänsä, <sup id="cite8"><a href="#fn8">[8]</a></sup></p>
<p id="v34"><sup><small>34</small></sup>  tekee hänen jalkansa nopeiksi niinkuin peurat ja asettaa minut kukkuloilleni, </p>
<p id="v35"><sup><small>35</small></sup>  joka opettaa minun käteni sotimaan ja käsivarteni vaskijousta jännittämään. </p>
<p id="v36"><sup><small>36</small></sup>  Sinä annat minulle pelastuksen kilven; ja kun sinä kuulet minun rukoukseni, teet sinä minut suureksi. </p>
<p id="v37"><sup><small>37</small></sup>  Sinä annat minun askeleilleni avaran tilan, ja minun jalkani eivät horju. </p>
<p id="v38"><sup><small>38</small></sup>  Minä ajan vihollisiani takaa ja tuhoan heidät enkä palaja, ennenkuin teen heistä lopun. </p>
<p id="v39"><sup><small>39</small></sup>  Minä lopetan heidät ja murskaan heidät, niin etteivät enää nouse; he sortuvat minun jalkojeni alle. </p>
<p id="v40"><sup><small>40</small></sup>  Sinä vyötät minut voimalla sotaan, sinä painat vastustajani minun alleni. </p>
<p id="v41"><sup><small>41</small></sup>  Sinä ajat minun viholliseni pakoon, vihamieheni minä hukutan. </p>
<p id="v42"><sup><small>42</small></sup>  He katselevat, mutta pelastajaa ei ole, katsovat Herran puoleen, mutta hän ei heille vastaa. </p>
<p id="v43"><sup><small>43</small></sup>  Minä survon heidät maan tomuksi, kadun loaksi minä heidät poljen ja tallaan. </p>
<p id="v44"><sup><small>44</small></sup>  Sinä pelastat minut kansani riidoista, sinä varjelet minua, niin että tulen pakanain pääksi; kansat, joita minä en tunne, palvelevat minua. </p>
<p id="v45"><sup><small>45</small></sup>  Muukalaiset minua mielistelevät; jo korvan kuulemalta he tottelevat minua. </p>
<p id="v46"><sup><small>46</small></sup>  Muukalaiset masentuvat; he tulevat vyöttäytyneinä varustuksistansa. </p>
<p id="v47"><sup><small>47</small></sup>  Herra elää! Kiitetty olkoon minun kallioni, ja ylistetty Jumala, minun pelastukseni kallio, </p>
<p id="v48"><sup><small>48</small></sup>  Jumala, joka hankkii minulle koston ja laskee kansat minun valtani alle; </p>
<p id="v49"><sup><small>49</small></sup>  sinä, joka vapahdat minut vihollisistani ja korotat minut vastustajaini ylitse ja päästät minut väkivaltaisesta miehestä. </p>
<p id="v50"><sup><small>50</small></sup>  Sentähden minä ylistän sinua, Herra, kansojen keskuudessa ja veisaan sinun nimesi kiitosta; </p>
<p id="v51"><sup><small>51</small></sup>  sinun, joka annat kuninkaallesi suuren avun ja osoitat armoa voidellullesi, Daavidille, ja hänen jälkeläisilleen, iankaikkisesti." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/2_Samuel/21">Toinen Samuelin kirja - Luku 21</a></td>
        <td><a href="/fi/Bible/2_Samuel/Index">Indeksi</a></td>
        <td><a href="/fi/Bible/2_Samuel/23">Toinen Samuelin kirja - Luku 23</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 22:2 <i>Maailmojen vapauttaja</i>: <a href="/fi/The_Urantia_Book/128#p1_10">U-k 128:1.10</a>. </li>
  <li id="fn2"><a href="#cite2">↑</a> 22:3,47 <i>Pelastuksen Jumala</i>: <a href="/fi/The_Urantia_Book/2#p6_3">U-k 2:6.3</a>. </li>
  <li id="fn3"><a href="#cite3">↑</a> 22:14 <i>Most Highs</i>: <a href="/fi/The_Urantia_Book/43#p3_1">U-k 43:3.1</a>.  <i>Korkein Jumala</i>: <a href="/fi/The_Urantia_Book/93#p2_3">U-k 93:2.3</a>.  <i>Kaikkein Korkein</i>: <a href="/fi/The_Urantia_Book/93#p3_2">U-k 93:3.2</a>. </li>
  <li id="fn4"><a href="#cite4">↑</a> 22:14-15 <i>Ukkonen</i>: <a href="/fi/The_Urantia_Book/85#p4_3">U-k 85:4.3</a>. </li>
  <li id="fn5"><a href="#cite5">↑</a> 22:23 <i>tuomion Jumala</i>: <a href="/fi/The_Urantia_Book/96#p6_3">U-k 96:6.3</a>. </li>
  <li id="fn6"><a href="#cite6">↑</a> 22:26 <i>Osa 3: Armoa armollisille</i>: <a href="/fi/The_Urantia_Book/97#p1_8">U-k 97:1.8</a>. </li>
  <li id="fn7"><a href="#cite7">↑</a> 22:31 <i>Ei virheitä</i>: <a href="/fi/The_Urantia_Book/2#p1_2">U-k 2:1.2</a>. </li>
  <li id="fn8"><a href="#cite8">↑</a> 22:33 <i>Jumala on kaikkivoipa</i>: <a href="/fi/The_Urantia_Book/131#p10_3">U-k 131:10.3</a>.  <i>Jumalan voima</i>: <a href="/fi/The_Urantia_Book/1#p1_4">U-k 1:1.4</a>.  <i>Kaikkivaltias</i>: <a href="/fi/The_Urantia_Book/142#p3_7">U-k 142:3.7</a>.  <i>Voima</i>: <a href="/fi/The_Urantia_Book/131#p10_6">U-k 131:10.6</a>. </li>
</ol>
</div>
