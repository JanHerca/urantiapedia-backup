<!--
title: Toinen Samuelin kirja - Luku 1
description: 
published: true
date: 2022-10-6T10:23:20Z
tags: bible, bible—2 samuel
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/2_Samuel/Index">Indeksi</a></td>
        <td><a href="/fi/Bible/2_Samuel/2">Toinen Samuelin kirja - Luku 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Saulin kuoleman jälkeen, kun Daavid, voitettuaan amalekilaiset, oli palannut takaisin ja ollut Siklagissa pari päivää, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  tuli kolmantena päivänä eräs mies leiristä Saulin luota, vaatteet reväistyinä ja multaa pään päällä. Ja tullessaan Daavidin luo hän heittäytyi maahan ja osoitti kunnioitusta. </p>
<p id="v3"><sup><small>3</small></sup>  Daavid kysyi häneltä: "Mistä tulet?" Hän vastasi hänelle: "Minä olen päässyt pakoon Israelin leiristä". </p>
<p id="v4"><sup><small>4</small></sup>  Niin Daavid sanoi hänelle: "Miten on asiat? Kerro minulle." Hän vastasi: "Väki on paennut taistelusta, paljon väkeä on kaatunut ja kuollut; myöskin Saul ja hänen poikansa Joonatan ovat kuolleet". </p>
<p id="v5"><sup><small>5</small></sup>  Daavid kysyi nuorelta mieheltä, joka kertoi tämän hänelle: "Mistä tiedät, että Saul ja hänen poikansa Joonatan ovat kuolleet?" </p>
<p id="v6"><sup><small>6</small></sup>  Nuori mies, joka oli kertonut hänelle tämän, vastasi: "Minä tulin sattumalta Gilboan vuorelle, ja katso, Saul nojasi keihääseensä, ja sotavaunut ja ratsumiehet ahdistivat häntä. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Hän kääntyi taakseen ja nähdessään minut hän huusi minua; minä vastasin: 'Tässä olen'. </p>
<p id="v8"><sup><small>8</small></sup>  Niin hän kysyi minulta: 'Kuka olet?' Minä vastasin hänelle: 'Olen amalekilainen'. </p>
<p id="v9"><sup><small>9</small></sup>  Sitten hän sanoi minulle: 'Astu luokseni ja surmaa minut, sillä minä olen kangistumassa, vaikka olenkin vielä täysin hengissä'. </p>
<p id="v10"><sup><small>10</small></sup>  Niin minä astuin hänen luoksensa ja surmasin hänet, sillä minä käsitin, ettei hän sortumisensa jälkeen jäisi henkiin. Ja minä otin kruunun, joka oli hänen päässänsä, ja rannerenkaan, joka oli hänen käsivarressaan, ja toin ne tänne herralleni." </p>
<p id="v11"><sup><small>11</small></sup>  Niin Daavid tarttui vaatteisiinsa ja repäisi ne; samoin tekivät kaikki miehet, jotka olivat hänen kanssansa. </p>
<p id="v12"><sup><small>12</small></sup>  Ja he pitivät valittajaisia ja itkivät ja paastosivat iltaan asti Saulin ja hänen poikansa Joonatanin tähden ja Herran kansan tähden ja Israelin heimon tähden, koska he olivat kaatuneet miekkaan. </p>
<p id="v13"><sup><small>13</small></sup>  Ja Daavid kysyi nuorelta mieheltä, joka oli hänelle kertonut tämän: "Mistä sinä olet?" Hän vastasi: "Minä olen täällä muukalaisena elävän amalekilaisen miehen poika". </p>
<p id="v14"><sup><small>14</small></sup>  Daavid sanoi hänelle: "Kuinka et peljännyt ojentaa kättäsi tuhotaksesi Herran voidellun?" </p>
<p id="v15"><sup><small>15</small></sup>  Ja Daavid kutsui yhden palvelijoistaan ja sanoi: "Käy tänne, lyö hänet kuoliaaksi". Ja hän iski hänet kuoliaaksi. </p>
<p id="v16"><sup><small>16</small></sup>  Mutta Daavid sanoi hänelle: "Sinun veresi tulkoon oman pääsi päälle, sillä oma suusi on todistanut sinua vastaan, kun sanoit: 'Minä olen surmannut Herran voidellun'". </p>
<p id="v17"><sup><small>17</small></sup>  Ja Daavid viritti tämän itkuvirren Saulista ja hänen pojastaan Joonatanista </p>
<p id="v18"><sup><small>18</small></sup>  ja käski opettaa sen, "Jousilaulun", Juudan pojille: katso, se on kirjoitettuna "Oikeamielisen kirjassa": </p>
<p id="v19"><sup><small>19</small></sup>  "Sinun kaunistuksesi, Israel, on surmattuna kukkuloillasi. Kuinka ovatkaan sankarit kaatuneet! </p>
<p id="v20"><sup><small>20</small></sup>  Älkää ilmoittako sitä Gatissa, älkää julistako voitonsanomaa Askelonin kaduilla, etteivät filistealaisten tyttäret iloitsisi, etteivät ympärileikkaamattomain tyttäret riemuitsisi. </p>
<p id="v21"><sup><small>21</small></sup>  Te Gilboan vuoret, älköön teille kastetta tulko, älköön sadetta, älköön peltoja, joista anteja uhrataan. Sillä siellä on poisviskattuna sankarien kilpi, Saulin kilpi, öljyllä voitelematonna. </p>
<p id="v22"><sup><small>22</small></sup>  Kaatuneitten verta, sankarien ytimiä ei Joonatanin jousi väistänyt, eikä tyhjänä palannut Saulin miekka. </p>
<p id="v23"><sup><small>23</small></sup>  Saul ja Joonatan, rakkaat ja armaat, olivat elämässä ja kuolemassa erottamattomat, olivat nopeammat kuin kotkat, leijonia väkevämmät. </p>
<p id="v24"><sup><small>24</small></sup>  Te Israelin tyttäret, itkekää Saulia, häntä, joka puetti teidät purppuraan ja koristeihin, joka kiinnitti pukuunne kultahelyjä. </p>
<p id="v25"><sup><small>25</small></sup>  Kuinka ovat sankarit taistelussa kaatuneet! Joonatan on surmattuna kukkuloillasi. </p>
<p id="v26"><sup><small>26</small></sup>  Minä suren sinua, veljeni Joonatan; sinä olit minulle ylen rakas. Rakkautesi oli minulle ihmeellisempi kuin naisen rakkaus. </p>
<p id="v27"><sup><small>27</small></sup>  Kuinka ovatkaan sankarit kaatuneet, kuinka ovat hukkuneet taisteluaseet!" </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/2_Samuel/Index">Indeksi</a></td>
        <td><a href="/fi/Bible/2_Samuel/2">Toinen Samuelin kirja - Luku 2</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 1:1-10 <i>Gilboa, jossa Saulus kuoli</i>: <a href="/fi/The_Urantia_Book/134#p9_5">U-k 134:9.5</a>. </li>
  <li id="fn2"><a href="#cite2">↑</a> 1:6-11 <i>Saulin traaginen tappio</i>: <a href="/fi/The_Urantia_Book/97#p9_5">U-k 97:9.5</a>. </li>
</ol>
</div>
