<!--
title: Toinen Samuelin kirja - Luku 5
description: 
published: true
date: 2023-11-8T20:28:17Z
tags: bible, bible—2 samuel
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/2_Samuel/4">
          <span class="mdi mdi-arrow-left-drop-circle"></span><span class="pl-2">Toinen Samuelin kirja - Luku 4</span>
        </a>
        </td>
        <td>
        <a href="/fi/Bible/2_Samuel/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/2_Samuel/6">
          <span class="pr-2">Toinen Samuelin kirja - Luku 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sitten kaikki Israelin sukukunnat tulivat Daavidin luo Hebroniin ja sanoivat näin: "Katso, me olemme sinun luutasi ja lihaasi. </p>
<p id="v2"><sup><small>2</small></sup>  Jo kauan sitten, Saulin vielä ollessa kuninkaanamme, sinä saatoit Israelin lähtemään ja tulemaan. Ja sinulle on Herra sanonut: 'Sinä olet kaitseva minun kansaani Israelia, ja sinä olet oleva Israelin ruhtinas'." </p>
<p id="v3"><sup><small>3</small></sup>  Ja kaikki Israelin vanhimmat tulivat kuninkaan tykö Hebroniin, ja kuningas Daavid teki heidän kanssaan liiton Hebronissa, Herran edessä; ja sitten he voitelivat Daavidin Israelin kuninkaaksi. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Daavid oli kolmenkymmenen vuoden vanha tullessaan kuninkaaksi ja hallitsi neljäkymmentä vuotta. </p>
<p id="v5"><sup><small>5</small></sup>  Hebronissa hän hallitsi Juudaa seitsemän vuotta ja kuusi kuukautta, ja Jerusalemissa hän hallitsi koko Israelia ja Juudaa kolmekymmentä kolme vuotta. </p>
<p id="v6"><sup><small>6</small></sup>  Ja kuningas meni miehinensä Jerusalemiin jebusilaisia vastaan, jotka asuivat siinä maassa. He sanoivat Daavidille näin: "Tänne sinä et tule, vaan sokeat ja ontuvat karkoittavat sinut sanomalla: 'Ei tule Daavid tänne'". <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Mutta Daavid valloitti Siionin vuorilinnan, se on Daavidin kaupungin. </p>
<p id="v8"><sup><small>8</small></sup>  Ja Daavid sanoi sinä päivänä: "Jokainen, joka surmaa jebusilaisen ja tunkeutuu vesijohdolle asti, hän voittaa ne sokeat ja ontuvat, joita Daavid vihaa". Sentähden on tapana sanoa: "Sokea ja ontuva älköön tulko taloon". </p>
<p id="v9"><sup><small>9</small></sup>  Sitten Daavid asettui vuorilinnaan ja kutsui sen Daavidin kaupungiksi. Ja Daavid rakenteli sitä yltympäri, Millosta sisälle päin. </p>
<p id="v10"><sup><small>10</small></sup>  Ja Daavid tuli yhä mahtavammaksi, ja Herra, Jumala Sebaot, oli hänen kanssansa. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Hiiram, Tyyron kuningas, lähetti sanansaattajat Daavidin luo sekä setripuita, puuseppiä ja kivenhakkaajia; ja nämä rakensivat Daavidille palatsin. </p>
<p id="v12"><sup><small>12</small></sup>  Ja Daavid ymmärsi, että Herra oli vahvistanut hänet Israelin kuninkaaksi ja korottanut hänen kuninkuutensa kansansa Israelin tähden. </p>
<p id="v13"><sup><small>13</small></sup>  Ja Hebronista tultuaan Daavid otti Jerusalemista vielä useampia sivuvaimoja ja vaimoja. Ja Daavidille syntyi vielä poikia ja tyttäriä. </p>
<p id="v14"><sup><small>14</small></sup>  Ja nämä ovat niiden poikien nimet, jotka syntyivät hänelle Jerusalemissa: Sammua, Soobab, Naatan, Salomo, </p>
<p id="v15"><sup><small>15</small></sup>  Jibhar, Elisua, Nefeg, Jaafia, </p>
<p id="v16"><sup><small>16</small></sup>  Elisama, Eljada ja Elifelet. </p>
<p id="v17"><sup><small>17</small></sup>  Mutta kun filistealaiset kuulivat, että Daavid oli voideltu Israelin kuninkaaksi, lähtivät kaikki filistealaiset etsimään Daavidia. Kun Daavid sen kuuli, meni hän alas vuorilinnaan. <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Kun filistealaiset olivat tulleet ja levittäytyneet Refaimin tasangolle, </p>
<p id="v19"><sup><small>19</small></sup>  kysyi Daavid Herralta: "Menenkö minä filistealaisia vastaan? Annatko sinä heidät minun käsiini?" Ja Herra sanoi Daavidille: "Mene, sillä minä annan filistealaiset sinun käsiisi". </p>
<p id="v20"><sup><small>20</small></sup>  Niin Daavid tuli Baal-Perasimiin. Ja siellä Daavid voitti heidät ja sanoi: "Herra on murtanut viholliseni minun edessäni, niinkuin vedet murtavat". Siitä sen paikan nimeksi tuli Baal-Perasim. <sup id="cite5"><a href="#fn5">[5]</a></sup></p>
<p id="v21"><sup><small>21</small></sup>  He jättivät siihen epäjumalankuvansa, ja Daavid ja hänen miehensä veivät ne pois. </p>
<p id="v22"><sup><small>22</small></sup>  Mutta filistealaiset tulivat vielä kerran ja levittäytyivät Refaimin tasangolle. </p>
<p id="v23"><sup><small>23</small></sup>  Niin Daavid kysyi Herralta, ja hän vastasi: "Älä mene heitä vastaan, vaan kierrä heidät takaapäin ja hyökkää heidän kimppuunsa balsamipuiden puolelta. </p>
<p id="v24"><sup><small>24</small></sup>  Ja kun kuulet astunnan kahinan balsamipuiden latvoista, niin ryntää nopeasti, sillä silloin Herra on käynyt sinun edelläsi tuhotakseen filistealaisten leirin." <sup id="cite6"><a href="#fn6">[6]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/2_Samuel/4">
          <span class="mdi mdi-arrow-left-drop-circle"></span><span class="pl-2">Toinen Samuelin kirja - Luku 4</span>
        </a>
        </td>
        <td>
        <a href="/fi/Bible/2_Samuel/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/2_Samuel/6">
          <span class="pr-2">Toinen Samuelin kirja - Luku 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 5:3 <i>Israelin kuningas</i>: <a href="/fi/The_Urantia_Book/97#p9_11">U-k 97:9.11</a>. </li>
  <li id="fn2"><a href="#cite2">↑</a> 5:6-9 <i>Daavidin voitto</i>: <a href="/fi/The_Urantia_Book/97#p9_11">U-k 97:9.11</a>.  <i>Jerusalem</i>: <a href="/fi/The_Urantia_Book/97#p9_11">U-k 97:9.11</a>. </li>
  <li id="fn3"><a href="#cite3">↑</a> 5:10 <i>Herra Jumala Sebaot</i>: <a href="/fi/The_Urantia_Book/38#p6_2">U-k 38:6.2</a>.  <i>Herra, sotajoukkojen Jumala</i>: <a href="/fi/The_Urantia_Book/97#p9_11">U-k 97:9.11</a>.  <i>Ei enää Herra Sebaot</i>: <a href="/fi/The_Urantia_Book/194#p3_11">U-k 194:3.11</a>. </li>
  <li id="fn4"><a href="#cite4">↑</a> 5:17-25 <i>Filistealaisten hyökkäys</i>: <a href="/fi/The_Urantia_Book/97#p9_11">U-k 97:9.11</a>. </li>
  <li id="fn5"><a href="#cite5">↑</a> 5:20 <i>Jahve mursi viholliset</i>: <a href="/fi/The_Urantia_Book/97#p9_12">U-k 97:9.12</a>. </li>
  <li id="fn6"><a href="#cite6">↑</a> 5:24 <i>Kun kuulet tuulen äänen</i>: <a href="/fi/The_Urantia_Book/90#p2_5">U-k 90:2.5</a>. </li>
</ol>
</div>
