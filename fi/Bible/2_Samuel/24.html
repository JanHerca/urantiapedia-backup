<!--
title: Toinen Samuelin kirja - Luku 24
description: 
published: true
date: 2023-11-8T20:28:17Z
tags: bible, bible—2 samuel
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/2_Samuel/23">
          <span class="mdi mdi-arrow-left-drop-circle"></span><span class="pl-2">Toinen Samuelin kirja - Luku 23</span>
        </a>
        </td>
        <td>
        <a href="/fi/Bible/2_Samuel/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta Herran viha syttyi taas Israelia kohtaan, niin että hän yllytti Daavidin heitä vastaan, sanoen: "Mene ja laske Israel ja Juuda". <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Niin kuningas sanoi Jooabille, sotajoukon päällikölle, joka oli hänen luonaan: "Kiertele kaikki Israelin sukukunnat Daanista Beersebaan asti, ja pitäkää kansan katselmus, että minä saisin tietää kansan lukumäärän". </p>
<p id="v3"><sup><small>3</small></sup>  Jooab vastasi kuninkaalle: "Herra, sinun Jumalasi, lisätköön kansan, olkoon se kuinka suuri tahansa, satakertaiseksi, ja saakoon herrani, kuningas, nähdä sen omin silmin. Mutta miksi herrani, kuningas, haluaa sellaista?" </p>
<p id="v4"><sup><small>4</small></sup>  Kuitenkin kuninkaan sana velvoitti Jooabia ja sotapäällikköjä; niin Jooab ja sotapäälliköt lähtivät kuninkaan luota pitämään Israelin kansan katselmusta. </p>
<p id="v5"><sup><small>5</small></sup>  Ja he menivät Jordanin yli ja leiriytyivät Aroeriin, oikealle puolelle jokilaakson keskikohdalla olevaa kaupunkia, Gaadiin ja Jaeseriin päin. </p>
<p id="v6"><sup><small>6</small></sup>  Sitten he tulivat Gileadiin ja Tahtim-Hodsin maahan; sitten he tulivat Daan-Jaaniin ja sieltä ympäri Siidoniin. </p>
<p id="v7"><sup><small>7</small></sup>  Sitten he tulivat Tyyron linnoitukseen ja kaikkiin hivviläisten ja kanaanilaisten kaupunkeihin ja menivät sieltä Juudan Etelämaahan Beersebaan asti. </p>
<p id="v8"><sup><small>8</small></sup>  Ja kun he olivat kierrelleet koko maan, tulivat he yhdeksän kuukauden ja kahdenkymmenen päivän kuluttua takaisin Jerusalemiin. </p>
<p id="v9"><sup><small>9</small></sup>  Ja Jooab ilmoitti kuninkaalle kansan lasketun lukumäärän: Israelissa oli kahdeksansataa tuhatta sotakuntoista miekkamiestä, ja Juudassa oli viisisataa tuhatta miestä. </p>
<p id="v10"><sup><small>10</small></sup>  Mutta Daavidin omatunto soimasi häntä, sittenkuin hän oli laskenut kansan, ja Daavid sanoi Herralle: "Minä olen tehnyt suuren synnin tehdessäni tämän; mutta anna nyt, Herra, anteeksi palvelijasi rikos, sillä minä olen menetellyt ylen tyhmästi". </p>
<p id="v11"><sup><small>11</small></sup>  Ja kun Daavid aamulla nousi, oli profeetta Gaadille, Daavidin näkijälle, tullut tämä Herran sana: </p>
<p id="v12"><sup><small>12</small></sup>  "Mene ja puhu Daavidille: Näin sanoo Herra: Kolme ehtoa minä asetan sinun eteesi; valitse yksi niistä, niin minä teen sen sinulle". </p>
<p id="v13"><sup><small>13</small></sup>  Niin Gaad meni Daavidin tykö, ilmoitti ja sanoi hänelle: "Tuleeko nälkä seitsemäksi vuodeksi sinun maahasi, vai pakenetko sinä kolme kuukautta vihollisiasi, jotka ajavat sinua takaa, vai tuleeko rutto sinun maahasi kolmeksi päiväksi? Mieti nyt ja katso, mitä minä vastaan hänelle, joka minut lähetti." </p>
<p id="v14"><sup><small>14</small></sup>  Daavid vastasi Gaadille: "Minä olen suuressa hädässä. Me tahdomme langeta Herran käsiin, sillä hänen laupeutensa on suuri; ihmisten käsiin minä en tahdo langeta." <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Niin Herra antoi ruton tulla Israeliin, aamusta alkaen määrättyyn aikaan asti; ja kansaa kuoli Daanista Beersebaan asti seitsemänkymmentä tuhatta miestä. </p>
<p id="v16"><sup><small>16</small></sup>  Mutta kun enkeli ojensi kätensä Jerusalemia kohti tuhotaksensa sen, katui Herra sitä pahaa ja sanoi enkelille, joka kansaa tuhosi: "Jo riittää; laske kätesi alas". Ja Herran enkeli oli silloin jebusilaisen Araunan puimatantereen luona. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Mutta nähdessään enkelin surmaavan kansaa sanoi Daavid Herralle: "Katso, minä olen tehnyt syntiä, minä olen tehnyt väärin; mutta nämä minun lampaani, mitä he ovat tehneet? Sattukoon sinun kätesi minuun ja minun isäni perheeseen." </p>
<p id="v18"><sup><small>18</small></sup>  Ja Gaad tuli Daavidin tykö samana päivänä ja sanoi hänelle: "Mene ja pystytä Herralle alttari jebusilaisen Araunan puimatantereelle". </p>
<p id="v19"><sup><small>19</small></sup>  Niin Daavid meni, Gaadin sanan ja Herran käskyn mukaan. </p>
<p id="v20"><sup><small>20</small></sup>  Mutta kun Arauna katsahti ulos ja näki kuninkaan palvelijoineen tulevan luoksensa, meni hän ulos ja kumartui kasvoillensa maahan kuninkaan eteen. </p>
<p id="v21"><sup><small>21</small></sup>  Ja Arauna sanoi: "Miksi herrani, kuningas, tulee palvelijansa luo?" Daavid vastasi: "Ostamaan sinulta puimatantereen, rakentaakseni Herralle alttarin, että vitsaus taukoaisi kansasta". </p>
<p id="v22"><sup><small>22</small></sup>  Arauna sanoi Daavidille: "Herrani, kuningas, ottakoon ja uhratkoon, mitä hyväksi näkee. Katso, tässä on härät polttouhriksi ja puimaäkeet sekä härkien valjaat haloiksi. </p>
<p id="v23"><sup><small>23</small></sup>  Tämän kaiken, kuningas, Arauna antaa kuninkaalle." Ja Arauna sanoi kuninkaalle: "Olkoon Herra, sinun Jumalasi, sinulle suosiollinen". </p>
<p id="v24"><sup><small>24</small></sup>  Mutta kuningas sanoi Araunalle: "Ei niin, vaan minä ostan ne sinulta täydestä hinnasta, sillä minä en uhraa Herralleni, Jumalalleni, ilmaiseksi saatuja polttouhreja". Niin Daavid osti puimatantereen ja härät viidelläkymmenellä hopeasekelillä. </p>
<p id="v25"><sup><small>25</small></sup>  Ja Daavid rakensi sinne alttarin Herralle ja uhrasi polttouhreja ja yhteysuhreja. Niin Herra leppyi maalle, ja vitsaus taukosi Israelista. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/2_Samuel/23">
          <span class="mdi mdi-arrow-left-drop-circle"></span><span class="pl-2">Toinen Samuelin kirja - Luku 23</span>
        </a>
        </td>
        <td>
        <a href="/fi/Bible/2_Samuel/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 24:1 <i>Herra käskee Daavidia laskemaan</i>: <a href="/fi/The_Urantia_Book/142#p3_9">U-k 142:3.9</a>. </li>
  <li id="fn2"><a href="#cite2">↑</a> 24:1-4 <i>Ihmisten lukumäärä</i>: <a href="/fi/The_Urantia_Book/88#p1_6">U-k 88:1.6</a>. </li>
  <li id="fn3"><a href="#cite3">↑</a> 24:1-4,10 <i>Numeroi ihmiset</i>: <a href="/fi/The_Urantia_Book/122#p7_1">U-k 122:7.1</a>. </li>
  <li id="fn4"><a href="#cite4">↑</a> 24:14 <i>Lankeaa Herran käsiin, armo</i>: <a href="/fi/The_Urantia_Book/97#p1_8">U-k 97:1.8</a>. </li>
  <li id="fn5"><a href="#cite5">↑</a> 24:16 <i>Jumalan sanotaan katuvan</i>: <a href="/fi/The_Urantia_Book/2#p2_2">U-k 2:2.2</a>.  <i>Jumalan sanotaan katuvan</i>: <a href="/fi/The_Urantia_Book/4#p3_4">U-k 4:3.4</a>. </li>
</ol>
</div>
