<!--
title: Kirje roomalaisille - Luku 10
description: 
published: true
date: 2022-10-6T10:23:21Z
tags: bible, bible—romans
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Romans/9">Kirje roomalaisille - Luku 9</a></td>
        <td><a href="/fi/Bible/Romans/Index">Indeksi</a></td>
        <td><a href="/fi/Bible/Romans/11">Kirje roomalaisille - Luku 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veljet, minä toivon sydämestäni ja rukoilen Jumalaa heidän edestänsä, että he pelastuisivat. </p>
<p id="v2"><sup><small>2</small></sup>  Sillä minä todistan heistä, että heillä on kiivaus Jumalan puolesta, mutta ei taidon mukaan; </p>
<p id="v3"><sup><small>3</small></sup>  sillä kun he eivät tunne Jumalan vanhurskautta, vaan koettavat pystyttää omaa vanhurskauttaan, eivät he ole alistuneet Jumalan vanhurskauden alle. </p>
<p id="v4"><sup><small>4</small></sup>  Sillä Kristus on lain loppu, vanhurskaudeksi jokaiselle, joka uskoo. </p>
<p id="v5"><sup><small>5</small></sup>  Kirjoittaahan Mooses siitä vanhurskaudesta, joka laista tulee, että ihminen, joka sen täyttää, on siitä elävä. </p>
<p id="v6"><sup><small>6</small></sup>  Mutta se vanhurskaus, joka uskosta tulee, sanoo näin: "Älä sano sydämessäsi: Kuka nousee taivaaseen?" se on: tuomaan Kristusta alas, </p>
<p id="v7"><sup><small>7</small></sup>  tahi: "Kuka astuu alas syvyyteen?" se on: nostamaan Kristusta kuolleista. </p>
<p id="v8"><sup><small>8</small></sup>  Mutta mitä se sanoo? "Sana on sinua lähellä, sinun suussasi ja sinun sydämessäsi"; se on se uskon sana, jota me saarnaamme. </p>
<p id="v9"><sup><small>9</small></sup>  Sillä jos sinä tunnustat suullasi Jeesuksen Herraksi ja uskot sydämessäsi, että Jumala on hänet kuolleista herättänyt, niin sinä pelastut; <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  sillä sydämen uskolla tullaan vanhurskaaksi ja suun tunnustuksella pelastutaan. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Sanoohan Raamattu: "Ei yksikään, joka häneen uskoo, joudu häpeään". </p>
<p id="v12"><sup><small>12</small></sup>  Tässä ei ole erotusta juutalaisen eikä kreikkalaisen välillä; sillä yksi ja sama on kaikkien Herra, rikas antaja kaikille, jotka häntä avuksi huutavat. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Sillä "jokainen, joka huutaa avuksi Herran nimeä, pelastuu". <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Mutta kuinka he huutavat avuksensa sitä, johon eivät usko? Ja kuinka he voivat uskoa siihen, josta eivät ole kuulleet? Ja kuinka he voivat kuulla, ellei ole julistajaa? </p>
<p id="v15"><sup><small>15</small></sup>  Ja kuinka kukaan voi julistaa, ellei ketään lähetetä? Niinkuin kirjoitettu on: "Kuinka suloiset ovat niiden jalat, jotka hyvää sanomaa julistavat!" </p>
<p id="v16"><sup><small>16</small></sup>  Mutta eivät kaikki ole olleet kuuliaisia evankeliumille. Sillä Esaias sanoo: "Herra, kuka uskoo meidän saarnamme?" </p>
<p id="v17"><sup><small>17</small></sup>  Usko tulee siis kuulemisesta, mutta kuuleminen Kristuksen sanan kautta. </p>
<p id="v18"><sup><small>18</small></sup>  Mutta minä kysyn: eivätkö he ole kuulleet? Kyllä ovat: "Heidän äänensä on kulkenut kaikkiin maihin, ja heidän sanansa maan piirin ääriin". </p>
<p id="v19"><sup><small>19</small></sup>  Minä kysyn: eikö Israelilla ole ollut siitä tietoa? Ensiksi jo Mooses sanoo: "Minä herätän teidän kiivautenne kansan kautta, joka ei ole kansa, ymmärtämättömän kansan kautta minä teitä kiihoitan". </p>
<p id="v20"><sup><small>20</small></sup>  Ja Esaias on rohkea ja sanoo: "Minut ovat löytäneet ne, jotka eivät minua etsineet; minä olen ilmestynyt niille, jotka eivät minua kysyneet". </p>
<p id="v21"><sup><small>21</small></sup>  Mutta Israelista hän sanoo: "Koko päivän minä olen ojentanut käsiäni tottelematonta ja uppiniskaista kansaa kohden". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Romans/9">Kirje roomalaisille - Luku 9</a></td>
        <td><a href="/fi/Bible/Romans/Index">Indeksi</a></td>
        <td><a href="/fi/Bible/Romans/11">Kirje roomalaisille - Luku 11</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 10:9-13 <i>Usko ylösnousemukseen</i>: <a href="/fi/The_Urantia_Book/190#p0_4">U-k 190:0.4</a>. </li>
  <li id="fn2"><a href="#cite2">↑</a> 10:10-13 <i>Pelastuksen evankeliumi</i>: <a href="/fi/The_Urantia_Book/190#p4_1">U-k 190:4.1</a>.  <i>Jumalan pelastuksen evankeliumi</i>: <a href="/fi/The_Urantia_Book/190#p5_4">U-k 190:5.4</a>. </li>
  <li id="fn3"><a href="#cite3">↑</a> 10:12 <i>Ei juutalaisten eikä pakanoiden Jumala</i>: <a href="/fi/The_Urantia_Book/140#p1_2">U-k 140:1.2</a>.  <i>Ei juutalainen eikä pakana</i>: <a href="/fi/The_Urantia_Book/137#p8_11">U-k 137:8.11</a>.  <i>Juutalaisten asema</i>: <a href="/fi/The_Urantia_Book/175#p2_1">U-k 175:2.1</a>.  <i>Tarvitaan lisää ennen harmoniaa</i>: <a href="/fi/The_Urantia_Book/181#p2_13">U-k 181:2.13</a>. </li>
  <li id="fn4"><a href="#cite4">↑</a> 10:13 <i>Joka tahtoo, se voi tulla</i>: <a href="/fi/The_Urantia_Book/2#p5_2">U-k 2:5.2</a>.  <i>Joka tahtoo, se voi tulla</i>: <a href="/fi/The_Urantia_Book/32#p5_8">U-k 32:5.8</a>.  <i>Joka tahtoo, se voi tulla</i>: <a href="/fi/The_Urantia_Book/166#p3_7">U-k 166:3.7</a>.  <i>Joka tahtoo, se voi tulla</i>: <a href="/fi/The_Urantia_Book/165#p3_8">U-k 165:3.8</a>.  <i>Joka tahtoo, se voi tulla</i>: <a href="/fi/The_Urantia_Book/100#p7_6">U-k 100:7.6</a>.  <i>Joka huutaa Herraa, pelastuu</i>: <a href="/fi/The_Urantia_Book/2#p4_1">U-k 2:4.1</a>.  <i>Joka tahtoo, se voi tulla</i>: <a href="/fi/The_Urantia_Book/139#p12_7">U-k 139:12.7</a>.  <i>Jokainen, joka tahtoo, pelastuu</i>: <a href="/fi/The_Urantia_Book/131#p10_7">U-k 131:10.7</a>. </li>
</ol>
</div>
