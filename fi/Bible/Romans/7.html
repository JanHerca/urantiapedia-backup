<!--
title: Kirje roomalaisille - Luku 7
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Romans/6">Kirje roomalaisille - Luku 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Romans/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Romans/8">Kirje roomalaisille - Luku 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vai ettekö tiedä, veljet - minä puhun lain tunteville - että laki vallitsee ihmistä, niin kauan kuin hän elää? </p>
<p id="v2"><sup><small>2</small></sup>  Niinpä sitoo laki naidun vaimon hänen elossa olevaan mieheensä; mutta jos mies kuolee, on vaimo irti tästä miehen laista. </p>
<p id="v3"><sup><small>3</small></sup>  Sentähden hän saa avionrikkojan nimen, jos miehensä eläessä antautuu toiselle miehelle; mutta jos mies kuolee, on hän vapaa siitä laista, niin ettei hän ole avionrikkoja, jos menee toiselle miehelle. </p>
<p id="v4"><sup><small>4</small></sup>  Niin, veljeni, teidätkin on kuoletettu laista Kristuksen ruumiin kautta, tullaksenne toisen omiksi, hänen, joka on kuolleista herätetty, että me kantaisimme hedelmää Jumalalle. </p>
<p id="v5"><sup><small>5</small></sup>  Sillä kun olimme lihan vallassa, niin synnin himot, jotka laki herättää, vaikuttivat meidän jäsenissämme, niin että me kannoimme hedelmää kuolemalle, </p>
<p id="v6"><sup><small>6</small></sup>  mutta nyt me olemme irti laista ja kuolleet pois siitä, mikä meidät piti vankeina, niin että me palvelemme Jumalaa Hengen uudessa tilassa emmekä kirjaimen vanhassa. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Mitä siis sanomme? Onko laki syntiä? Pois se! Mutta syntiä en olisi tullut tuntemaan muuten kuin lain kautta; sillä en minä olisi tiennyt himosta, ellei laki olisi sanonut: "Älä himoitse". <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Mutta kun synti otti käskysanasta aiheen, herätti se minussa kaikkinaisia himoja; sillä ilman lakia on synti kuollut. </p>
<p id="v9"><sup><small>9</small></sup>  Minä elin ennen ilman lakia; mutta kun käskysana tuli, niin synti virkosi, </p>
<p id="v10"><sup><small>10</small></sup>  ja minä kuolin. Niin kävi ilmi, että käskysana, joka oli oleva minulle elämäksi, olikin minulle kuolemaksi. </p>
<p id="v11"><sup><small>11</small></sup>  Sillä kun synti otti käskysanasta aiheen, petti se minut ja kuoletti minut käskysanan kautta. </p>
<p id="v12"><sup><small>12</small></sup>  Niin, laki on kuitenkin pyhä ja käskysana pyhä, vanhurskas ja hyvä. </p>
<p id="v13"><sup><small>13</small></sup>  Onko siis hyvä tullut minulle kuolemaksi? Pois se! Vaan synti, että se synniksi nähtäisiin, on hyvän kautta tuottanut minulle kuoleman, että synti tulisi ylenmäärin synnilliseksi käskysanan kautta. </p>
<p id="v14"><sup><small>14</small></sup>  Sillä me tiedämme, että laki on hengellinen, mutta minä olen lihallinen, myyty synnin alaisuuteen. </p>
<p id="v15"><sup><small>15</small></sup>  Sillä minä en tunne omakseni sitä, mitä teen; sillä minä en toteuta sitä, mitä tahdon, vaan mitä minä vihaan, sitä minä teen. </p>
<p id="v16"><sup><small>16</small></sup>  Mutta jos minä teen sitä, mitä en tahdo, niin minä myönnän, että laki on hyvä. </p>
<p id="v17"><sup><small>17</small></sup>  Niin en nyt enää tee sitä minä, vaan synti, joka minussa asuu. </p>
<p id="v18"><sup><small>18</small></sup>  Sillä minä tiedän, ettei minussa, se on minun lihassani, asu mitään hyvää. Tahto minulla kyllä on, mutta voimaa hyvän toteuttamiseen ei; </p>
<p id="v19"><sup><small>19</small></sup>  sillä sitä hyvää, mitä minä tahdon, minä en tee, vaan sitä pahaa, mitä en tahdo, minä teen. </p>
<p id="v20"><sup><small>20</small></sup>  Jos minä siis teen sitä, mitä en tahdo, niin sen tekijä en enää ole minä, vaan synti, joka minussa asuu. </p>
<p id="v21"><sup><small>21</small></sup>  Niin huomaan siis itsessäni, minä, joka tahdon hyvää tehdä, sen lain, että paha riippuu minussa kiinni; </p>
<p id="v22"><sup><small>22</small></sup>  sillä sisällisen ihmiseni puolesta minä ilolla yhdyn Jumalan lakiin, </p>
<p id="v23"><sup><small>23</small></sup>  mutta jäsenissäni minä näen toisen lain, joka sotii minun mieleni lakia vastaan ja pitää minut vangittuna synnin laissa, joka minun jäsenissäni on. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Minä viheliäinen ihminen, kuka pelastaa minut tästä kuoleman ruumiista? </p>
<p id="v25"><sup><small>25</small></sup>  Kiitos Jumalalle Jeesuksen Kristuksen, meidän Herramme, kautta! Niin minä siis tämmöisenäni palvelen mielellä Jumalan lakia, mutta lihalla synnin lakia. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 7:6 <i>Vanhaa ja uutta</i>: <a href="/fi/The_Urantia_Book/143#p2_3">U-k 143:2.3</a>. </li>
  <li id="fn2"><a href="#cite2">↑</a> 7:7 <i>Älä himoitse</i>: <a href="/fi/The_Urantia_Book/165#p4_8">U-k 165:4.8</a>. </li>
  <li id="fn3"><a href="#cite3">↑</a> 7:23-25 <i>Mielet tulevat yhdeksi</i>: <a href="/fi/The_Urantia_Book/110#p2_5">U-k 110:2.5</a>. </li>
</ol>
</div>
