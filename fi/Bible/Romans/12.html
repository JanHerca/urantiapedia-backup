<!--
title: Kirje roomalaisille - Luku 12
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Romans/11">Kirje roomalaisille - Luku 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Romans/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Romans/13">Kirje roomalaisille - Luku 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Niin minä Jumalan armahtavan laupeuden kautta kehoitan teitä, veljet, antamaan ruumiinne eläväksi, pyhäksi, Jumalalle otolliseksi uhriksi; tämä on teidän järjellinen jumalanpalveluksenne. </p>
<p id="v2"><sup><small>2</small></sup>  Älkääkä mukautuko tämän maailmanajan mukaan, vaan muuttukaa mielenne uudistuksen kautta, tutkiaksenne, mikä on Jumalan tahto, mikä hyvää ja otollista ja täydellistä. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Sillä sen armon kautta, mikä minulle on annettu, minä sanon teille jokaiselle, ettei tule ajatella itsestänsä enempää, kuin ajatella sopii, vaan ajatella kohtuullisesti, sen uskonmäärän mukaan, minkä Jumala on kullekin suonut. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Sillä niinkuin meillä yhdessä ruumiissa on monta jäsentä, mutta kaikilla jäsenillä ei ole sama tehtävä, <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  niin me, vaikka meitä on monta, olemme yksi ruumis Kristuksessa, mutta itsekukin olemme toistemme jäseniä; <sup id="cite4"><a href="#fn4">[4]</a></sup></p>
<p id="v6"><sup><small>6</small></sup>  ja meillä on erilaisia armolahjoja sen armon mukaan, mikä meille on annettu; jos jollakin on profetoimisen lahja, käyttäköön sitä sen mukaan, kuin hänellä uskoa on; </p>
<p id="v7"><sup><small>7</small></sup>  Jos virka, pitäköön virastaan vaarin; jos joku opettaa, olkoon uskollinen opettamisessaan; </p>
<p id="v8"><sup><small>8</small></sup>  jos kehoittaa, niin kehoittamisessaan; joka antaa, antakoon vakaasta sydämestä; joka on johtaja, johtakoon toimellisesti; joka laupeutta harjoittaa, tehköön sen iloiten. </p>
<p id="v9"><sup><small>9</small></sup>  Olkoon rakkaus vilpitön, kammokaa pahaa, riippukaa hyvässä kiinni. </p>
<p id="v10"><sup><small>10</small></sup>  Olkaa veljellisessä rakkaudessa helläsydämiset toisianne kohtaan; toinen toisenne kunnioittamisessa kilpailkaa keskenänne. </p>
<p id="v11"><sup><small>11</small></sup>  Älkää harrastuksessanne olko veltot; olkaa hengessä palavat; palvelkaa Herraa. </p>
<p id="v12"><sup><small>12</small></sup>  Olkaa toivossa iloiset, ahdistuksessa kärsivälliset, rukouksessa kestävät. </p>
<p id="v13"><sup><small>13</small></sup>  Pitäkää pyhien tarpeet ominanne; harrastakaa vieraanvaraisuutta. </p>
<p id="v14"><sup><small>14</small></sup>  Siunatkaa vainoojianne, siunatkaa, älkääkä kirotko. </p>
<p id="v15"><sup><small>15</small></sup>  Iloitkaa iloitsevien kanssa, itkekää itkevien kanssa. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Olkaa keskenänne yksimieliset. Älkää korkeita mielitelkö, vaan tyytykää alhaisiin oloihin. Älkää olko itsemielestänne viisaita. </p>
<p id="v17"><sup><small>17</small></sup>  Älkää kenellekään pahaa pahalla kostako. Ahkeroikaa sitä, mikä on hyvää kaikkien ihmisten edessä. <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  Jos mahdollista on ja mikäli teistä riippuu, eläkää rauhassa kaikkien ihmisten kanssa. <sup id="cite7"><a href="#fn7">[7]</a></sup></p>
<p id="v19"><sup><small>19</small></sup>  Älkää itse kostako, rakkaani, vaan antakaa sijaa Jumalan vihalle, sillä kirjoitettu on: "Minun on kosto, minä olen maksava, sanoo Herra". <sup id="cite8"><a href="#fn8">[8]</a></sup></p>
<p id="v20"><sup><small>20</small></sup>  Vaan "jos vihamiehelläsi on nälkä, ruoki häntä, jos hänellä on jano, juota häntä, sillä näin tehden sinä kokoat tulisia hiiliä hänen päänsä päälle". </p>
<p id="v21"><sup><small>21</small></sup>  Älä anna pahan itseäsi voittaa, vaan voita sinä paha hyvällä. <sup id="cite9"><a href="#fn9">[9]</a></sup></p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 12:2 <i>Mielet tulevat yhdeksi</i>: <a href="/fi/The_Urantia_Book/110#p2_5">U-k 110:2.5</a>.  <i>Transformation</i>: <a href="/fi/The_Urantia_Book/143#p2_4">U-k 143:2.4</a>.  <i>Muunna kiusaukset</i>: <a href="/fi/The_Urantia_Book/156#p5_4">U-k 156:5.4</a>. </li>
  <li id="fn2"><a href="#cite2">↑</a> 12:3 <i>Ego deflation</i>: <a href="/fi/The_Urantia_Book/48#p4_14">U-k 48:4.14</a>. </li>
  <li id="fn3"><a href="#cite3">↑</a> 12:4-8 <i>Paavalin institutionalisoitu kirkko</i>: <a href="/fi/The_Urantia_Book/170#p5_7">U-k 170:5.7</a>. </li>
  <li id="fn4"><a href="#cite4">↑</a> 12:5 <i>Tekojen yhteiskunnallinen vaikutus</i>: <a href="/fi/The_Urantia_Book/54#p6_3">U-k 54:6.3</a>. </li>
  <li id="fn5"><a href="#cite5">↑</a> 12:15 <i>Sukulaismielet</i>: <a href="/fi/The_Urantia_Book/16#p6_3">U-k 16:6.3</a>. </li>
  <li id="fn6"><a href="#cite6">↑</a> 12:17-21 <i>Pahaa pahasta on turha kostaa</i>: <a href="/fi/The_Urantia_Book/140#p8_7">U-k 140:8.7</a>. </li>
  <li id="fn7"><a href="#cite7">↑</a> 12:18 <i>Pyrkikää elämään rauhanomaisesti</i>: <a href="/fi/The_Urantia_Book/181#p2_5">U-k 181:2.5</a>. </li>
  <li id="fn8"><a href="#cite8">↑</a> 12:19 <i>Varoittaa kostosta</i>: <a href="/fi/The_Urantia_Book/140#p8_5">U-k 140:8.5</a>.  <i>Kosto on Jumalan</i>: <a href="/fi/The_Urantia_Book/70#p10_9">U-k 70:10.9</a>. </li>
  <li id="fn9"><a href="#cite9">↑</a> 12:21 <i>Pahuuden voittaminen hyvällä</i>: <a href="/fi/The_Urantia_Book/156#p5_5">U-k 156:5.5</a>.  <i>Pahuuden voittaminen hyvällä</i>: <a href="/fi/The_Urantia_Book/194#p3_12">U-k 194:3.12</a>.  <i>Pahuuden voittaminen hyvällä</i>: <a href="/fi/The_Urantia_Book/159#p5_10">U-k 159:5.10</a>.  <i>Pahuuden voittaminen hyvällä</i>: <a href="/fi/The_Urantia_Book/194#p3_11">U-k 194:3.11</a>. </li>
</ol>
</div>
