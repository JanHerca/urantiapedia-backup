<!--
title: Kirje roomalaisille - Luku 1
description: 
published: true
date: 2022-10-6T10:23:21Z
tags: bible, bible—romans
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/Romans/Index">Indeksi</a></td>
        <td><a href="/fi/Bible/Romans/2">Kirje roomalaisille - Luku 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Paavali, Jeesuksen Kristuksen palvelija, kutsuttu apostoli, erotettu julistamaan Jumalan evankeliumia, </p>
<p id="v2"><sup><small>2</small></sup>  jonka Jumala on edeltä luvannut profeettainsa kautta pyhissä kirjoituksissa, </p>
<p id="v3"><sup><small>3</small></sup>  hänen Pojastansa - joka lihan puolesta on syntynyt Daavidin siemenestä </p>
<p id="v4"><sup><small>4</small></sup>  ja pyhyyden hengen puolesta kuolleistanousemisen kautta asetettu Jumalan Pojaksi voimassa - Jeesuksesta Kristuksesta, meidän Herrastamme, </p>
<p id="v5"><sup><small>5</small></sup>  jonka kautta me olemme saaneet armon ja apostolinviran, että syntyisi uskon kuuliaisuus hänen nimeänsä kohtaan kaikissa pakanakansoissa, </p>
<p id="v6"><sup><small>6</small></sup>  joihin tekin, Jeesuksen Kristuksen kutsumat, kuulutte: </p>
<p id="v7"><sup><small>7</small></sup>  kaikille Roomassa oleville Jumalan rakkaille, kutsutuille pyhille. Armo teille ja rauha Jumalalta, meidän Isältämme, ja Herralta Jeesukselta Kristukselta! <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Ensiksikin minä kiitän Jumalaani Jeesuksen Kristuksen kautta teidän kaikkien tähden, koska teidän uskoanne mainitaan kaikessa maailmassa. </p>
<p id="v9"><sup><small>9</small></sup>  Sillä Jumala, jota minä hengessäni palvelen julistaen hänen Poikansa evankeliumia, on minun todistajani, kuinka minä teitä lakkaamatta muistan, </p>
<p id="v10"><sup><small>10</small></sup>  aina rukouksissani anoen, että minä jo vihdoinkin, jos Jumala tahtoo, pääsisin tulemaan teidän tykönne. </p>
<p id="v11"><sup><small>11</small></sup>  Sillä minä ikävöitsen teitä nähdä, voidakseni antaa teille jonkun hengellisen lahjan, että te vahvistuisitte, </p>
<p id="v12"><sup><small>12</small></sup>  se on, että me yhdessä ollessamme virkistyisimme yhteisestä uskostamme, teidän ja minun. </p>
<p id="v13"><sup><small>13</small></sup>  Ja minä en tahdo, veljet, teiltä salata, että jo monesti olen päättänyt tulla teidän tykönne saadakseni jonkin hedelmän teidänkin keskuudestanne, niinkuin muidenkin pakanain, mutta olen ollut estetty tähän saakka. </p>
<p id="v14"><sup><small>14</small></sup>  Kreikkalaisille ja barbaareille, viisaille ja tyhmille minä olen velassa; </p>
<p id="v15"><sup><small>15</small></sup>  omasta puolestani minä siis olen altis teillekin, Roomassa asuvaisille, julistamaan evankeliumia. </p>
<p id="v16"><sup><small>16</small></sup>  Sillä minä en häpeä evankeliumia; sillä se on Jumalan voima, itsekullekin uskovalle pelastukseksi, juutalaiselle ensin, sitten myös kreikkalaiselle. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Sillä siinä Jumalan vanhurskaus ilmestyy uskosta uskoon, niinkuin kirjoitettu on: "Vanhurskas on elävä uskosta". <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Sillä Jumalan viha ilmestyy taivaasta kaikkea ihmisten jumalattomuutta ja vääryyttä vastaan, niiden, jotka pitävät totuutta vääryyden vallassa, </p>
<p id="v19"><sup><small>19</small></sup>  sentähden että se, mikä Jumalasta voidaan tietää, on ilmeistä heidän keskuudessaan; sillä Jumala on sen heille ilmoittanut. </p>
<p id="v20"><sup><small>20</small></sup>  Sillä hänen näkymätön olemuksensa, hänen iankaikkinen voimansa ja jumalallisuutensa, ovat, kun niitä hänen teoissansa tarkataan, maailman luomisesta asti nähtävinä, niin etteivät he voi millään itseänsä puolustaa, <sup id="cite5"><a href="#fn5">[5]</a></sup></p>
<p id="v21"><sup><small>21</small></sup>  koska he, vaikka ovat tunteneet Jumalan, eivät ole häntä Jumalana kunnioittaneet eivätkä kiittäneet, vaan ovat ajatuksiltansa turhistuneet, ja heidän ymmärtämätön sydämensä on pimentynyt. </p>
<p id="v22"><sup><small>22</small></sup>  Kehuessaan viisaita olevansa he ovat tyhmiksi tulleet </p>
<p id="v23"><sup><small>23</small></sup>  ja ovat katoamattoman Jumalan kirkkauden muuttaneet katoavaisen ihmisen ja lintujen ja nelijalkaisten ja matelevaisten kuvan kaltaiseksi. </p>
<p id="v24"><sup><small>24</small></sup>  Sentähden Jumala on heidät, heidän sydämensä himoissa, hyljännyt saastaisuuteen, häpäisemään itse omat ruumiinsa, </p>
<p id="v25"><sup><small>25</small></sup>  nuo, jotka ovat vaihtaneet Jumalan totuuden valheeseen ja kunnioittaneet ja palvelleet luotua enemmän kuin Luojaa, joka on ylistetty iankaikkisesti, amen. </p>
<p id="v26"><sup><small>26</small></sup>  Sentähden Jumala on hyljännyt heidät häpeällisiin himoihin; sillä heidän naispuolensa ovat vaihtaneet luonnollisen yhteyden luonnonvastaiseen; </p>
<p id="v27"><sup><small>27</small></sup>  samoin miespuoletkin, luopuen luonnollisesta yhteydestä naispuolen kanssa, ovat kiimoissaan syttyneet toisiinsa ja harjoittaneet, miespuolet miespuolten kanssa, riettautta ja villiintymisestään saaneet itseensä sen palkan, mikä saada piti. </p>
<p id="v28"><sup><small>28</small></sup>  Ja niinkuin heille ei kelvannut pitää kiinni Jumalan tuntemisesta, niin Jumala hylkäsi heidät heidän kelvottoman mielensä valtaan, tekemään sopimattomia. </p>
<p id="v29"><sup><small>29</small></sup>  He ovat täynnänsä kaikkea vääryyttä, pahuutta, ahneutta, häijyyttä, täynnä kateutta, murhaa, riitaa, petosta, pahanilkisyyttä; </p>
<p id="v30"><sup><small>30</small></sup>  ovat korvaankuiskuttelijoita, panettelijoita, Jumalaa vihaavaisia, väkivaltaisia, ylpeitä, kerskailijoita, pahankeksijöitä, vanhemmilleen tottelemattomia, </p>
<p id="v31"><sup><small>31</small></sup>  vailla ymmärrystä, luotettavuutta, rakkautta ja laupeutta; </p>
<p id="v32"><sup><small>32</small></sup>  jotka, vaikka tuntevat Jumalan vanhurskaan säädöksen, että ne, jotka senkaltaisia tekevät, ovat kuoleman ansainneet, eivät ainoastaan itse niitä tee, vaan vieläpä osoittavat hyväksymistä niille, jotka niitä tekevät. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/Romans/Index">Indeksi</a></td>
        <td><a href="/fi/Bible/Romans/2">Kirje roomalaisille - Luku 2</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 1:7 <i>Jumalan kutsuminen Isäksi</i>: <a href="/fi/The_Urantia_Book/1#p1_5">U-k 1:1.5</a>.  <i>Isä-lapsi-suhde</i>: <a href="/fi/The_Urantia_Book/131#p10_6">U-k 131:10.6</a>.  <i>Jumalan kutsuminen Isäksi</i>: <a href="/fi/The_Urantia_Book/1#p1_1">U-k 1:1.1</a>.  <i>Jumala on meidän isämme</i>: <a href="/fi/The_Urantia_Book/141#p4_2">U-k 141:4.2</a>.  <i>Jumala: Kaikkien ihmisten rakastava Isä</i>: <a href="/fi/The_Urantia_Book/194#p4_6">U-k 194:4.6</a>.  <i>Isä-lapsi-suhde</i>: <a href="/fi/The_Urantia_Book/131#p10_8">U-k 131:10.8</a>.  <i>Jumala on meidän isämme</i>: <a href="/fi/The_Urantia_Book/149#p6_8">U-k 149:6.8</a>.  <i>Jumala on MINUN ISÄNI</i>: <a href="/fi/The_Urantia_Book/131#p10_5">U-k 131:10.5</a>. </li>
  <li id="fn2"><a href="#cite2">↑</a> 1:16 <i>Ensin juutalaiset, sitten ei-juutalaiset</i>: <a href="/fi/The_Urantia_Book/140#p9_3">U-k 140:9.3</a>. </li>
  <li id="fn3"><a href="#cite3">↑</a> 1:16-17 <i>Pelastuksen evankeliumi</i>: <a href="/fi/The_Urantia_Book/190#p4_1">U-k 190:4.1</a>.  <i>Jumalan pelastuksen evankeliumi</i>: <a href="/fi/The_Urantia_Book/190#p5_4">U-k 190:5.4</a>. </li>
  <li id="fn4"><a href="#cite4">↑</a> 1:17 <i>Usko on sisäänpääsyn hinta</i>: <a href="/fi/The_Urantia_Book/137#p8_17">U-k 137:8.17</a>.  <i>Usko vie ovesta sisään</i>: <a href="/fi/The_Urantia_Book/140#p1_4">U-k 140:1.4</a>.  <i>Usko hälventää epätoivon</i>: <a href="/fi/The_Urantia_Book/102#p0_2">U-k 102:0.2</a>. </li>
  <li id="fn5"><a href="#cite5">↑</a> 1:20 <i>Ikuinen Jumala</i>: <a href="/fi/The_Urantia_Book/0#p3_2">U-k 0:3.2</a>.  <i>Hän on kuolematon, ikuinen</i>: <a href="/fi/The_Urantia_Book/2#p1_2">U-k 2:1.2</a>.  <i>Näkymätön osittain ymmärretty</i>: <a href="/fi/The_Urantia_Book/1#p5_3">U-k 1:5.3</a>. </li>
</ol>
</div>
