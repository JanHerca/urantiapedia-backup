<!--
title: Kirje roomalaisille - Luku 2
description: 
published: true
date: 2023-11-8T20:28:17Z
tags: bible, bible—romans
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Romans/1">
          <span class="mdi mdi-arrow-left-drop-circle"></span><span class="pl-2">Kirje roomalaisille - Luku 1</span>
        </a>
        </td>
        <td>
        <a href="/fi/Bible/Romans/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Romans/3">
          <span class="pr-2">Kirje roomalaisille - Luku 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sentähden sinä, oi ihminen, et voi millään itseäsi puolustaa, olitpa kuka hyvänsä, joka tuomitset. Sillä mistä toista tuomitset, siihen sinä itsesi syypääksi tuomitset, koska sinä, joka tuomitset, teet samoja tekoja. </p>
<p id="v2"><sup><small>2</small></sup>  Ja me tiedämme, että Jumalan tuomio on totuuden mukainen niille, jotka senkaltaista tekevät. </p>
<p id="v3"><sup><small>3</small></sup>  Vai luuletko, ihminen, sinä, joka tuomitset niitä, jotka senkaltaisia tekevät, ja itse samoja teet, että sinä vältät Jumalan tuomion? </p>
<p id="v4"><sup><small>4</small></sup>  Vai halveksitko hänen hyvyytensä ja kärsivällisyytensä ja pitkämielisyytensä runsautta, etkä tiedä, että Jumalan hyvyys vetää sinua parannukseen? <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Kovuudellasi ja sydämesi katumattomuudella sinä kartutat päällesi vihaa vihan ja Jumalan vanhurskaan tuomion ilmestymisen päiväksi, </p>
<p id="v6"><sup><small>6</small></sup>  hänen, "joka antaa kullekin hänen tekojensa mukaan": </p>
<p id="v7"><sup><small>7</small></sup>  niille, jotka hyvässä työssä kestävinä etsivät kirkkautta ja kunniaa ja katoamattomuutta, iankaikkisen elämän, <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  mutta niiden osaksi, jotka ovat itsekkäitä eivätkä tottele totuutta, vaan tottelevat vääryyttä, tulee viha ja kiivastus. </p>
<p id="v9"><sup><small>9</small></sup>  Tuska ja ahdistus jokaisen ihmisen sielulle, joka pahaa tekee, juutalaisen ensin, sitten myös kreikkalaisen; <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  mutta kirkkaus ja kunnia ja rauha jokaiselle, joka tekee sitä, mikä hyvä on, juutalaiselle ensin, sitten myös kreikkalaiselle! </p>
<p id="v11"><sup><small>11</small></sup>  Sillä Jumala ei katso henkilöön. <sup id="cite4"><a href="#fn4">[4]</a></sup></p>
<p id="v12"><sup><small>12</small></sup>  Sillä kaikki, jotka ilman lakia ovat syntiä tehneet, ne myös ilman lakia hukkuvat, ja kaikki, jotka lain alaisina ovat syntiä tehneet, ne lain mukaan tuomitaan; </p>
<p id="v13"><sup><small>13</small></sup>  sillä eivät lain kuulijat ole vanhurskaita Jumalan edessä, vaan lain noudattajat vanhurskautetaan. </p>
<p id="v14"><sup><small>14</small></sup>  Sillä kun pakanat, joilla ei lakia ole, luonnostansa tekevät, mitä laki vaatii, niin he, vaikka heillä ei lakia ole, ovat itse itsellensä laki </p>
<p id="v15"><sup><small>15</small></sup>  ja osoittavat, että lain teot ovat kirjoitetut heidän sydämiinsä, kun heidän omatuntonsa myötä-todistaa ja heidän ajatuksensa keskenään syyttävät tai myös puolustavat heitä - </p>
<p id="v16"><sup><small>16</small></sup>  sinä päivänä, jona Jumala on tuomitseva ihmisten salaisuudet Kristuksen Jeesuksen kautta, minun evankeliumini mukaan. </p>
<p id="v17"><sup><small>17</small></sup>  Mutta jos sinä kutsut itseäsi juutalaiseksi ja luotat lakiin ja Jumala on sinun kerskauksesi </p>
<p id="v18"><sup><small>18</small></sup>  ja tunnet hänen tahtonsa ja, opetettuna laissa, tutkit, mikä parasta on, </p>
<p id="v19"><sup><small>19</small></sup>  ja luulet kykeneväsi olemaan sokeain taluttaja, pimeydessä olevien valkeus, <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  ymmärtämättömien kasvattaja, alaikäisten opettaja, sinulla kun laissa on tiedon ja totuuden muoto: </p>
<p id="v21"><sup><small>21</small></sup>  niin sinäkö, joka toista opetat, et itseäsi opeta; joka julistat, ettei saa varastaa, itse varastat; </p>
<p id="v22"><sup><small>22</small></sup>  joka sanot, ettei saa tehdä huorin, itse teet huorin; joka kauhistut epäjumalia, kuitenkin olet temppelin ryöstäjä; </p>
<p id="v23"><sup><small>23</small></sup>  joka laista kerskaat, häväiset lainrikkomisella Jumalaa? </p>
<p id="v24"><sup><small>24</small></sup>  Sillä "teidän tähtenne Jumalan nimi tulee pilkatuksi pakanain seassa", niinkuin kirjoitettu on. </p>
<p id="v25"><sup><small>25</small></sup>  Ympärileikkaus kyllä on hyödyllinen, jos sinä lakia noudatat; mutta jos olet lainrikkoja, niin sinun ympärileikkauksesi on tullut ympärileikkaamattomuudeksi. </p>
<p id="v26"><sup><small>26</small></sup>  Jos siis ympärileikkaamaton noudattaa lain säädöksiä, eikö hänen ympärileikkaamattomuutensa ole luettava ympärileikkaukseksi? </p>
<p id="v27"><sup><small>27</small></sup>  Ja luonnostaan ympärileikkaamaton, joka täyttää lain, on tuomitseva sinut, joka lainkirjaiminesi ja ympärileikkauksinesi olet lainrikkoja. </p>
<p id="v28"><sup><small>28</small></sup>  Sillä ei se ole juutalainen, joka vain ulkonaisesti on juutalainen, eikä ympärileikkaus se, joka ulkonaisesti lihassa tapahtuu; </p>
<p id="v29"><sup><small>29</small></sup>  vaan se on juutalainen, joka sisällisesti on juutalainen, ja oikea ympärileikkaus on sydämen ympärileikkaus Hengessä, ei kirjaimessa; ja hän saa kiitoksensa, ei ihmisiltä, vaan Jumalalta. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Romans/1">
          <span class="mdi mdi-arrow-left-drop-circle"></span><span class="pl-2">Kirje roomalaisille - Luku 1</span>
        </a>
        </td>
        <td>
        <a href="/fi/Bible/Romans/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Romans/3">
          <span class="pr-2">Kirje roomalaisille - Luku 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 2:4 <i>Jumalan hyvyys</i>: <a href="/fi/The_Urantia_Book/2#p6_3">U-k 2:6.3</a>.  <i>Jumalan hyvyys / parannus</i>: <a href="/fi/The_Urantia_Book/149#p6_4">U-k 149:6.4</a>.  <i>Jos useampi tietäisi Jumalan hyvyyden</i>: <a href="/fi/The_Urantia_Book/131#p10_4">U-k 131:10.4</a>.  <i>Jumalan hyvyys johtaa</i>: <a href="/fi/The_Urantia_Book/48#p6_8">U-k 48:6.8</a>.  <i>Jumalan hyvyys</i>: <a href="/fi/The_Urantia_Book/143#p2_7">U-k 143:2.7</a>.  <i>Jumalan hyvyys</i>: <a href="/fi/The_Urantia_Book/2#p5_7">U-k 2:5.7</a>. </li>
  <li id="fn2"><a href="#cite2">↑</a> 2:7 <i>Usko totuuteen, hanki iankaikkinen elämä</i>: <a href="/fi/The_Urantia_Book/157#p6_10">U-k 157:6.10</a>.  <i>Ikuinen elämä</i>: <a href="/fi/The_Urantia_Book/146#p3_7">U-k 146:3.7</a>.  <i>Ikuinen elämä</i>: <a href="/fi/The_Urantia_Book/3#p0_1">U-k 3:0.1</a>.  <i>Ikuinen elämä</i>: <a href="/fi/The_Urantia_Book/2#p2_1">U-k 2:2.1</a>.  <i>Elämä kuoleman jälkeen</i>: <a href="/fi/The_Urantia_Book/121#p5_11">U-k 121:5.11</a>.  <i>Ikuinen / ikuinen elämä</i>: <a href="/fi/The_Urantia_Book/181#p2_11">U-k 181:2.11</a>.  <i>Ikuinen elämä</i>: <a href="/fi/The_Urantia_Book/101#p6_8">U-k 101:6.8</a>.  <i>Elä ikuisesti</i>: <a href="/fi/The_Urantia_Book/27#p1_5">U-k 27:1.5</a>.  <i>Ikuinen elämä</i>: <a href="/fi/The_Urantia_Book/162#p2_7">U-k 162:2.7</a>.  <i>Uskovat elävät ikuisesti</i>: <a href="/fi/The_Urantia_Book/190#p5_4">U-k 190:5.4</a>.  <i>Uskovaiset eivät koskaan kuole</i>: <a href="/fi/The_Urantia_Book/162#p7_5">U-k 162:7.5</a>.  <i>Joka uskoo, ei kuole koskaan</i>: <a href="/fi/The_Urantia_Book/168#p0_7">U-k 168:0.7</a>.  <i>Toivoa iankaikkiseen elämään</i>: <a href="/fi/The_Urantia_Book/170#p2_2">U-k 170:2.2</a>.  <i>Uskovilla on iankaikkinen elämä</i>: <a href="/fi/The_Urantia_Book/153#p2_11">U-k 153:2.11</a>.  <i>Ikuisen elämän antaja</i>: <a href="/fi/The_Urantia_Book/128#p1_10">U-k 128:1.10</a>.  <i>Uskon pojat eivät koskaan kuole</i>: <a href="/fi/The_Urantia_Book/193#p1_2">U-k 193:1.2</a>.  <i>Ikuinen / ikuinen elämä</i>: <a href="/fi/The_Urantia_Book/170#p2_20">U-k 170:2.20</a>. </li>
  <li id="fn3"><a href="#cite3">↑</a> 2:9-11 <i>Ei juutalainen eikä pakana</i>: <a href="/fi/The_Urantia_Book/137#p8_11">U-k 137:8.11</a>.  <i>Ei juutalaisten eikä pakanoiden Jumala</i>: <a href="/fi/The_Urantia_Book/140#p1_2">U-k 140:1.2</a>. </li>
  <li id="fn4"><a href="#cite4">↑</a> 2:11 <i>Jumala ei kunnioita rotuja</i>: <a href="/fi/The_Urantia_Book/155#p6_2">U-k 155:6.2</a>.  <i>Kaikki ihmiset ovat hengellisesti tasa-arvoisia</i>: <a href="/fi/The_Urantia_Book/134#p4_7">U-k 134:4.7</a>.  <i>Jumala ei katso henkilöitä</i>: <a href="/fi/The_Urantia_Book/133#p0_3">U-k 133:0.3</a>.  <i>Jumala ei katso henkilöitä</i>: <a href="/fi/The_Urantia_Book/12#p7_8">U-k 12:7.8</a>.  <i>Kaikkien Jumalaa etsivien tasa-arvo</i>: <a href="/fi/The_Urantia_Book/138#p4_2">U-k 138:4.2</a>.  <i>Jumala ei katso henkilöitä</i>: <a href="/fi/The_Urantia_Book/175#p2_3">U-k 175:2.3</a>.  <i>Jeesus ei kunnioita ihmisiä</i>: <a href="/fi/The_Urantia_Book/174#p2_2">U-k 174:2.2</a>.  <i>Ei kunnioiteta henkilöitä</i>: <a href="/fi/The_Urantia_Book/137#p8_6">U-k 137:8.6</a>.  <i>Jumala ei katso henkilöitä</i>: <a href="/fi/The_Urantia_Book/166#p4_11">U-k 166:4.11</a>.  <i>Jumala ei katso henkilöitä</i>: <a href="/fi/The_Urantia_Book/192#p2_2">U-k 192:2.2</a>.  <i>Jumala ei katso henkilöitä</i>: <a href="/fi/The_Urantia_Book/2#p3_1">U-k 2:3.1</a>.  <i>Jumala/Poika ei kunnioita ihmisiä</i>: <a href="/fi/The_Urantia_Book/181#p2_14">U-k 181:2.14</a>.  <i>Ei juutalainen eikä pakana</i>: <a href="/fi/The_Urantia_Book/190#p4_1">U-k 190:4.1</a>.  <i>Jumala ei katso henkilöitä</i>: <a href="/fi/The_Urantia_Book/1#p4_6">U-k 1:4.6</a>.  <i>Ei kunnioiteta henkilöitä</i>: <a href="/fi/The_Urantia_Book/117#p6_22">U-k 117:6.22</a>.  <i>Jumala ei katso henkilöitä</i>: <a href="/fi/The_Urantia_Book/112#p0_10">U-k 112:0.10</a>.  <i>Valtakunnassa ei ole eroja</i>: <a href="/fi/The_Urantia_Book/190#p3_1">U-k 190:3.1</a>.  <i>Henkilöiden tasa-arvo</i>: <a href="/fi/The_Urantia_Book/150#p1_3">U-k 150:1.3</a>.  <i>Ei kunnioiteta henkilöitä</i>: <a href="/fi/The_Urantia_Book/143#p1_5">U-k 143:1.5</a>.  <i>Jeesus ei kunnioita ihmisiä</i>: <a href="/fi/The_Urantia_Book/139#p10_9">U-k 139:10.9</a>.  <i>Jumala ei katso henkilöitä</i>: <a href="/fi/The_Urantia_Book/3#p1_12">U-k 3:1.12</a>.  <i>Jumala ei suosi ketään</i>: <a href="/fi/The_Urantia_Book/156#p2_4">U-k 156:2.4</a>.  <i>Ei kunnioiteta henkilöitä</i>: <a href="/fi/The_Urantia_Book/148#p6_2">U-k 148:6.2</a>.  <i>Jumala ei katso henkilöitä</i>: <a href="/fi/The_Urantia_Book/40#p10_13">U-k 40:10.13</a>. </li>
  <li id="fn5"><a href="#cite5">↑</a> 2:19 <i># 1 Ohjausvalo</i>: <a href="/fi/The_Urantia_Book/107#p4_5">U-k 107:4.5</a>. </li>
</ol>
</div>
