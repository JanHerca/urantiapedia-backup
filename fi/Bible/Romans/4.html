<!--
title: Kirje roomalaisille - Luku 4
description: 
published: true
date: 2023-11-8T20:28:17Z
tags: bible, bible—romans
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Romans/3">
          <span class="mdi mdi-arrow-left-drop-circle"></span><span class="pl-2">Kirje roomalaisille - Luku 3</span>
        </a>
        </td>
        <td>
        <a href="/fi/Bible/Romans/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Romans/5">
          <span class="pr-2">Kirje roomalaisille - Luku 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mitä me siis sanomme esi-isämme Aabrahamin saavuttaneen lihan mukaan? </p>
<p id="v2"><sup><small>2</small></sup>  Sillä jos Aabraham on teoista vanhurskautettu, on hänellä kerskaamista, mutta ei Jumalan edessä. </p>
<p id="v3"><sup><small>3</small></sup>  Sillä mitä Raamattu sanoo? "Aabraham uskoi Jumalaa, ja se luettiin hänelle vanhurskaudeksi". <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Mutta töitä tekevälle ei lueta palkkaa armosta, vaan ansiosta, </p>
<p id="v5"><sup><small>5</small></sup>  mutta joka ei töitä tee, vaan uskoo häneen, joka vanhurskauttaa jumalattoman, sille luetaan hänen uskonsa vanhurskaudeksi; </p>
<p id="v6"><sup><small>6</small></sup>  niinkuin myös Daavid ylistää autuaaksi sitä ihmistä, jolle Jumala lukee vanhurskauden ilman tekoja: </p>
<p id="v7"><sup><small>7</small></sup>  "Autuaat ne, joiden rikokset ovat anteeksi annetut ja joiden synnit ovat peitetyt! </p>
<p id="v8"><sup><small>8</small></sup>  Autuas se mies, jolle Herra ei lue syntiä!" </p>
<p id="v9"><sup><small>9</small></sup>  Koskeeko sitten tämä autuaaksi ylistäminen ainoastaan ympärileikattuja, vai eikö ympärileikkaamattomiakin? Sanommehan: "Aabrahamille luettiin usko vanhurskaudeksi". </p>
<p id="v10"><sup><small>10</small></sup>  Kuinka se sitten siksi luettiin? Hänen ollessaanko ympärileikattuna vai ympärileikkaamatonna? Ei ympärileikattuna, vaan ympärileikkaamatonna. </p>
<p id="v11"><sup><small>11</small></sup>  Ja hän sai ympärileikkauksen merkin sen uskonvanhurskauden sinetiksi, joka hänellä oli ympärileikkaamatonna, että hänestä tulisi kaikkien isä, jotka ympärileikkaamattomina uskovat, niin että vanhurskaus heillekin luettaisiin; </p>
<p id="v12"><sup><small>12</small></sup>  ja että hänestä tulisi myöskin ympärileikattujen isä, niiden, jotka eivät ainoastaan ole ympärileikattuja, vaan myös vaeltavat sen uskon jälkiä, mikä meidän isällämme Aabrahamilla oli jo ympärileikkaamatonna. </p>
<p id="v13"><sup><small>13</small></sup>  Sillä se lupaus, että Aabraham oli perivä maailman, ei tullut hänelle eikä hänen siemenelleen lain kautta, vaan uskonvanhurskauden kautta. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Sillä jos ne, jotka pitäytyvät lakiin, ovat perillisiä, niin usko on tyhjäksi tehty ja lupaus käynyt mitättömäksi. </p>
<p id="v15"><sup><small>15</small></sup>  Sillä laki saa aikaan vihaa; mutta missä lakia ei ole, siellä ei ole rikkomustakaan. </p>
<p id="v16"><sup><small>16</small></sup>  Sentähden se on uskosta, että se olisi armosta; että lupaus pysyisi lujana kaikelle siemenelle, ei ainoastaan sille, joka pitäytyy lakiin, vaan myös sille, jolla on Aabrahamin usko, hänen, joka on meidän kaikkien isä </p>
<p id="v17"><sup><small>17</small></sup>  - niinkuin kirjoitettu on: "Monen kansan isäksi minä olen sinut asettanut" - sen Jumalan edessä, johon hän uskoi ja joka kuolleet eläviksi tekee ja kutsuu olemattomat, ikäänkuin ne olisivat. </p>
<p id="v18"><sup><small>18</small></sup>  Ja Aabraham toivoi, vaikka ei toivoa ollut, ja uskoi tulevansa monen kansan isäksi, tämän sanan mukaan: "Niin on sinun jälkeläistesi luku oleva", </p>
<p id="v19"><sup><small>19</small></sup>  eikä hän heikontunut uskossansa, vaikka näki, että hänen ruumiinsa oli kuolettunut - sillä hän oli jo noin satavuotias - ja että Saaran kohtu oli kuolettunut; </p>
<p id="v20"><sup><small>20</small></sup>  mutta Jumalan lupausta hän ei epäuskossa epäillyt, vaan vahvistui uskossa, antaen kunnian Jumalalle, <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  ja oli täysin varma siitä, että minkä Jumala on luvannut, sen hän voi myös täyttää. </p>
<p id="v22"><sup><small>22</small></sup>  Sentähden se luettiinkin hänelle vanhurskaudeksi. </p>
<p id="v23"><sup><small>23</small></sup>  Mutta ei ainoastaan hänen tähtensä ole kirjoitettu, että se hänelle luettiin, </p>
<p id="v24"><sup><small>24</small></sup>  vaan myös meidän tähtemme, joille se on luettava, kun uskomme häneen, joka kuolleista herätti Jeesuksen, meidän Herramme, </p>
<p id="v25"><sup><small>25</small></sup>  joka on alttiiksi annettu meidän rikostemme tähden ja kuolleista herätetty meidän vanhurskauttamisemme tähden. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Romans/3">
          <span class="mdi mdi-arrow-left-drop-circle"></span><span class="pl-2">Kirje roomalaisille - Luku 3</span>
        </a>
        </td>
        <td>
        <a href="/fi/Bible/Romans/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Romans/5">
          <span class="pr-2">Kirje roomalaisille - Luku 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 4:3,5 <i>Laskettu vanhurskaudeksi</i>: <a href="/fi/The_Urantia_Book/93#p4_5">U-k 93:4.5</a>. </li>
  <li id="fn2"><a href="#cite2">↑</a> 4:13 <i>Aabrahamin siemen</i>: <a href="/fi/The_Urantia_Book/136#p1_1">U-k 136:1.1</a>. </li>
  <li id="fn3"><a href="#cite3">↑</a> 4:20 <i>Epävarmuus ja turvallisuus</i>: <a href="/fi/The_Urantia_Book/111#p7_1">U-k 111:7.1</a>. </li>
</ol>
</div>
