<!--
title: Kirje roomalaisille - Luku 15
description: 
published: true
date: 2022-10-6T10:23:21Z
tags: bible, bible—romans
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Romans/14">Kirje roomalaisille - Luku 14</a></td>
        <td><a href="/fi/Bible/Romans/Index">Indeksi</a></td>
        <td><a href="/fi/Bible/Romans/16">Kirje roomalaisille - Luku 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta meidän, vahvojen, tulee kantaa heikkojen vajavaisuuksia, eikä elää itsellemme mieliksi. </p>
<p id="v2"><sup><small>2</small></sup>  Olkoon kukin meistä lähimmäiselleen mieliksi hänen parhaaksensa, että hän rakentuisi. </p>
<p id="v3"><sup><small>3</small></sup>  Sillä ei Kristuskaan elänyt itsellensä mieliksi, vaan niinkuin kirjoitettu on: "Niiden herjaukset, jotka sinua herjaavat, ovat sattuneet minuun". </p>
<p id="v4"><sup><small>4</small></sup>  Sillä kaikki, mikä ennen on kirjoitettu, on kirjoitettu meille opiksi, että meillä kärsivällisyyden ja Raamatun lohdutuksen kautta olisi toivo. </p>
<p id="v5"><sup><small>5</small></sup>  Mutta kärsivällisyyden ja lohdutuksen Jumala suokoon teille, että olisitte yksimieliset keskenänne, Kristuksen Jeesuksen mielen mukaan, <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  niin että te yksimielisesti ja yhdestä suusta ylistäisitte Jumalaa ja meidän Herramme Jeesuksen Kristuksen isää. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Hoivatkaa sentähden toinen toistanne, niinkuin Kristuskin on teidät hoivaansa ottanut Jumalan kunniaksi. </p>
<p id="v8"><sup><small>8</small></sup>  Sillä minä sanon, että Kristus on tullut ympärileikattujen palvelijaksi Jumalan totuuden tähden, vahvistaaksensa isille annetut lupaukset, </p>
<p id="v9"><sup><small>9</small></sup>  mutta että pakanat laupeuden tähden ovat ylistäneet Jumalaa, niinkuin kirjoitettu on: "Sentähden minä ylistän sinua pakanain seassa ja veisaan kiitosta sinun nimellesi". </p>
<p id="v10"><sup><small>10</small></sup>  Ja vielä on sanottu: "Riemuitkaa, te pakanat, hänen kansansa kanssa". </p>
<p id="v11"><sup><small>11</small></sup>  Ja taas: "Kiittäkää Herraa, kaikki pakanat, ja ylistäkööt häntä kaikki kansat". </p>
<p id="v12"><sup><small>12</small></sup>  Ja myös Esaias sanoo: "On tuleva Iisain juurivesa, hän, joka nousee hallitsemaan pakanoita; häneen pakanat panevat toivonsa". </p>
<p id="v13"><sup><small>13</small></sup>  Mutta toivon Jumala täyttäköön teidät kaikella ilolla ja rauhalla uskossa, niin että teillä olisi runsas toivo Pyhän Hengen voiman kautta. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Veljeni, minä kyllä olen varma teistä, että te jo ilmankin olette täynnä hyvyyttä ja kaikkinaista tietoa, niin että myös kykenette neuvomaan toinen toistanne. </p>
<p id="v15"><sup><small>15</small></sup>  Kuitenkin olen paikka paikoin jotenkin rohkeasti teille kirjoittanut, uudestaan muistuttaakseni teille näitä asioita, sen armon kautta, jonka Jumala on minulle antanut </p>
<p id="v16"><sup><small>16</small></sup>  sitä varten, että minä olisin Kristuksen Jeesuksen palvelija pakanain keskuudessa, papillisesti toimittaakseni Jumalan evankeliumin palvelusta, niin että pakanakansoista tulisi otollinen ja Pyhässä Hengessä pyhitetty uhri. </p>
<p id="v17"><sup><small>17</small></sup>  Minulla on siis kerskaukseni Kristuksessa Jeesuksessa palvellessani Jumalaa; </p>
<p id="v18"><sup><small>18</small></sup>  sillä minä en rohkene puhua mistään muusta kuin siitä, mitä Kristus, saattaakseen pakanat kuuliaisiksi, on minun kauttani vaikuttanut sanalla ja teolla, </p>
<p id="v19"><sup><small>19</small></sup>  tunnustekojen ja ihmeiden voimalla, Pyhän Hengen voimalla, niin että minä Jerusalemista ja sen ympäristöstä alkaen Illyrikoniin saakka olen suorittanut Kristuksen evankeliumin julistamisen, </p>
<p id="v20"><sup><small>20</small></sup>  ja sillä tavoin, että olen pitänyt kunnianani olla julistamatta evankeliumia siellä, missä Kristuksen nimi jo on mainittu, etten rakentaisi toisen laskemalle perustukselle, </p>
<p id="v21"><sup><small>21</small></sup>  vaan niinkuin kirjoitettu on: "Ne, joille ei ole julistettu hänestä, saavat hänet nähdä, ja jotka eivät ole kuulleet, ne ymmärtävät". </p>
<p id="v22"><sup><small>22</small></sup>  Sentähden olenkin niin usein ollut estetty tulemasta teidän tykönne. </p>
<p id="v23"><sup><small>23</small></sup>  Mutta koska minulla nyt ei enää ole tilaa näissä paikkakunnissa ja kun jo monta vuotta olen halunnut tulla teidän tykönne, </p>
<p id="v24"><sup><small>24</small></sup>  niin minä, jos milloin Hispaniaan matkustan, tulen luoksenne, sillä minä toivon sieltä kautta matkustaessani näkeväni teidät ja teidän avullanne pääseväni sinne, kunhan ensin olen vähän saanut iloita teidän seurastanne. </p>
<p id="v25"><sup><small>25</small></sup>  Mutta nyt minä matkustan Jerusalemiin viemään pyhille avustusta. </p>
<p id="v26"><sup><small>26</small></sup>  Sillä Makedonia ja Akaia ovat halunneet kerätä yhteisen lahjan niille Jerusalemin pyhille, jotka ovat köyhyydessä. <sup id="cite4"><a href="#fn4">[4]</a></sup></p>
<p id="v27"><sup><small>27</small></sup>  Niin he ovat halunneet, ja he ovatkin sen heille velkaa; sillä jos pakanat ovat tulleet osallisiksi heidän hengellisistä aarteistaan, niin he puolestaan ovat velvolliset auttamaan heitä maallisilla. </p>
<p id="v28"><sup><small>28</small></sup>  Kun olen tehtäväni suorittanut ja heille tämän hedelmän perille vienyt, lähden teidän kauttanne Hispaniaan; </p>
<p id="v29"><sup><small>29</small></sup>  ja minä tiedän, että tullessani teidän tykönne tulen Kristuksen täydellinen siunaus mukanani. </p>
<p id="v30"><sup><small>30</small></sup>  Mutta minä kehoitan teitä, veljet, Herramme Jeesuksen Kristuksen kautta ja Hengen rakkauden kautta auttamaan minua taistelussani, rukoilemalla minun puolestani Jumalaa, <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  että minä pelastuisin joutumasta Juudean uskottomien käsiin ja että Jerusalemia varten tuomani avustus olisi pyhille otollinen, </p>
<p id="v32"><sup><small>32</small></sup>  niin että minä, jos Jumala niin tahtoo, ilolla saapuisin teidän tykönne ja virkistyisin teidän seurassanne. </p>
<p id="v33"><sup><small>33</small></sup>  Rauhan Jumala olkoon kaikkien teidän kanssanne. Amen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Romans/14">Kirje roomalaisille - Luku 14</a></td>
        <td><a href="/fi/Bible/Romans/Index">Indeksi</a></td>
        <td><a href="/fi/Bible/Romans/16">Kirje roomalaisille - Luku 16</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 15:5-6 <i>Sukulaismielet</i>: <a href="/fi/The_Urantia_Book/16#p6_3">U-k 16:6.3</a>. </li>
  <li id="fn2"><a href="#cite2">↑</a> 15:6 <i>Herran Jeesuksen Kristuksen Isä</i>: <a href="/fi/The_Urantia_Book/194#p3_11">U-k 194:3.11</a>.  <i>Herran Jeesuksen Kristuksen isä</i>: <a href="/fi/The_Urantia_Book/194#p4_6">U-k 194:4.6</a>. </li>
  <li id="fn3"><a href="#cite3">↑</a> 15:13 <i>Täynnä iloa, onnea</i>: <a href="/fi/The_Urantia_Book/131#p10_6">U-k 131:10.6</a>. </li>
  <li id="fn4"><a href="#cite4">↑</a> 15:26 <i>Palveli köyhiä</i>: <a href="/fi/The_Urantia_Book/194#p4_7">U-k 194:4.7</a>. </li>
  <li id="fn5"><a href="#cite5">↑</a> 15:30 <i>Hengen rakkaus</i>: <a href="/fi/The_Urantia_Book/8#p6_4">U-k 8:6.4</a>. </li>
</ol>
</div>
