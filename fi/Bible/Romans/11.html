<!--
title: Kirje roomalaisille - Luku 11
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Romans/10">Kirje roomalaisille - Luku 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Romans/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Romans/12">Kirje roomalaisille - Luku 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Minä sanon siis: ei kaiketi Jumala ole hyljännyt kansaansa? Pois se! Sillä olenhan minäkin israelilainen, Aabrahamin siementä, Benjaminin sukukuntaa. </p>
<p id="v2"><sup><small>2</small></sup>  Ei Jumala ole hyljännyt kansaansa, jonka hän on edeltätuntenut. Vai ettekö tiedä, mitä Raamattu sanoo kertomuksessa Eliaasta, kuinka hän Jumalan edessä syyttää Israelia: </p>
<p id="v3"><sup><small>3</small></sup>  "Herra, he ovat tappaneet sinun profeettasi ja hajottaneet sinun alttarisi, ja minä yksin olen jäänyt jäljelle, ja he väijyvät minun henkeäni"? </p>
<p id="v4"><sup><small>4</small></sup>  Mutta mitä sanoo hänelle Jumalan vastaus? "Minä olen jättänyt itselleni seitsemäntuhatta miestä, jotka eivät ole notkistaneet polvea Baalille." </p>
<p id="v5"><sup><small>5</small></sup>  Samoin on nyt tänäkin aikana olemassa jäännös armon valinnan mukaan. </p>
<p id="v6"><sup><small>6</small></sup>  Mutta jos valinta on armosta, niin se ei ole enää teoista, sillä silloin armo ei enää olisikaan armo. </p>
<p id="v7"><sup><small>7</small></sup>  Miten siis on? Mitä Israel tavoittelee, sitä se ei ole saavuttanut, mutta valitut ovat sen saavuttaneet; muut ovat paatuneet, </p>
<p id="v8"><sup><small>8</small></sup>  niinkuin kirjoitettu on: "Jumala on antanut heille uneliaisuuden hengen, silmät, etteivät he näkisi, ja korvat, etteivät he kuulisi, tähän päivään asti". <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Ja Daavid sanoo: "Tulkoon heidän pöytänsä heille paulaksi ja ansaksi ja lankeemukseksi ja kostoksi, </p>
<p id="v10"><sup><small>10</small></sup>  soetkoot heidän silmänsä, etteivät he näkisi; ja paina yhäti heidän selkänsä kumaraan". </p>
<p id="v11"><sup><small>11</small></sup>  Minä siis sanon: eivät kaiketi he ole sitä varten kompastuneet, että lankeaisivat? Pois se! Vaan heidän lankeemuksensa kautta tuli pelastus pakanoille, että he itse syttyisivät kiivauteen. </p>
<p id="v12"><sup><small>12</small></sup>  Mutta jos heidän lankeemuksensa on maailmalle rikkaudeksi ja heidän vajautensa pakanoille rikkaudeksi, kuinka paljoa enemmän heidän täyteytensä! </p>
<p id="v13"><sup><small>13</small></sup>  Teille, pakanoille, minä sanon: Koska olen pakanain apostoli, pidän minä virkaani kunniassa, </p>
<p id="v14"><sup><small>14</small></sup>  sytyttääkseni, jos mahdollista, kiivauteen niitä, jotka ovat minun heimolaisiani, ja pelastaakseni edes muutamia heistä. </p>
<p id="v15"><sup><small>15</small></sup>  Sillä jos heidän hylkäämisensä on maailmalle sovitukseksi, mitä heidän armoihin-ottamisensa on muuta kuin elämä kuolleista? </p>
<p id="v16"><sup><small>16</small></sup>  Mutta jos uutisleipä on pyhä, niin on myös koko taikina, ja jos juuri on pyhä, niin ovat myös oksat. </p>
<p id="v17"><sup><small>17</small></sup>  Mutta jos muutamat oksista ovat taitetut pois ja sinä, joka olet metsäöljypuu, olet oksastettu oikeiden oksien joukkoon ja olet päässyt niiden kanssa osalliseksi öljypuun mehevästä juuresta, </p>
<p id="v18"><sup><small>18</small></sup>  niin älä ylpeile oksien rinnalla; mutta jos ylpeilet, niin et sinä kuitenkaan kannata juurta, vaan juuri kannattaa sinua. </p>
<p id="v19"><sup><small>19</small></sup>  Sinä kaiketi sanonet: "Ne oksat taitettiin pois, että minut oksastettaisiin". </p>
<p id="v20"><sup><small>20</small></sup>  Oikein; epäuskonsa tähden ne taitettiin pois, mutta sinä pysyt uskosi kautta. Älä ole ylpeä, vaan pelkää. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Sillä jos Jumala ei ole säästänyt luonnollisia oksia, ei hän ole säästävä sinuakaan. </p>
<p id="v22"><sup><small>22</small></sup>  Katso siis Jumalan hyvyyttä ja ankaruutta: Jumalan ankaruutta langenneita kohtaan, mutta hänen hyvyyttänsä sinua kohtaan, jos hänen hyvyydessänsä pysyt; muutoin sinutkin hakataan pois. </p>
<p id="v23"><sup><small>23</small></sup>  Mutta nuo toisetkin, jos eivät jää epäuskoonsa, tulevat oksastettaviksi, sillä Jumala on voimallinen oksastamaan ne jälleen. </p>
<p id="v24"><sup><small>24</small></sup>  Sillä jos sinä olet leikattu luonnollisesta metsäöljypuusta ja vasten luontoa oksastettu jaloon öljypuuhun, kuinka paljoa ennemmin nämä luonnolliset oksat tulevat oksastettaviksi omaan öljypuuhunsa! </p>
<p id="v25"><sup><small>25</small></sup>  Sillä minä en tahdo, veljet - ettette olisi oman viisautenne varassa - pitää teitä tietämättöminä tästä salaisuudesta, että Israelia on osaksi kohdannut paatumus - hamaan siihen asti, kunnes pakanain täysi luku on sisälle tullut, </p>
<p id="v26"><sup><small>26</small></sup>  ja niin kaikki Israel on pelastuva, niinkuin kirjoitettu on: "Siionista on tuleva pelastaja, hän poistaa jumalattoman menon Jaakobista. </p>
<p id="v27"><sup><small>27</small></sup>  Ja tämä on oleva minun liittoni heidän kanssaan, kun minä otan pois heidän syntinsä." </p>
<p id="v28"><sup><small>28</small></sup>  Evankeliumin kannalta he kyllä ovat vihollisia teidän tähtenne, mutta valinnan kannalta he ovat rakastettuja isien tähden. </p>
<p id="v29"><sup><small>29</small></sup>  Sillä ei Jumala armolahjojansa ja kutsumistansa kadu. </p>
<p id="v30"><sup><small>30</small></sup>  Samoin kuin te ennen olitte Jumalalle tottelemattomia, mutta nyt olette saaneet laupeuden näiden tottelemattomuuden kautta, </p>
<p id="v31"><sup><small>31</small></sup>  samoin nämäkin nyt ovat olleet tottelemattomia, että myös he teille tulleen armahtamisen kautta nyt saisivat laupeuden. </p>
<p id="v32"><sup><small>32</small></sup>  Sillä Jumala on sulkenut kaikki tottelemattomuuteen, että hän kaikkia armahtaisi. </p>
<p id="v33"><sup><small>33</small></sup>  Oi sitä Jumalan rikkauden ja viisauden ja tiedon syvyyttä! Kuinka tutkimattomat ovat hänen tuomionsa ja käsittämättömät hänen tiensä! <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v34"><sup><small>34</small></sup>  Sillä kuka on tuntenut Herran mielen? Tai kuka on ollut hänen neuvonantajansa? <sup id="cite5"><a href="#fn5">[5]</a></sup></p>
<p id="v35"><sup><small>35</small></sup>  Tai kuka on ensin antanut hänelle jotakin, joka olisi tälle korvattava? </p>
<p id="v36"><sup><small>36</small></sup>  Sillä hänestä ja hänen kauttansa ja häneen on kaikki; hänelle kunnia iankaikkisesti! Amen. <sup id="cite6"><a href="#fn6">[6]</a></sup></p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 11:8 <i>Katso näkemättä jne</i>: <a href="/fi/The_Urantia_Book/151#p1_4">U-k 151:1.4</a>. </li>
  <li id="fn2"><a href="#cite2">↑</a> 11:20-33 <i>Epävarmuus ja turvallisuus</i>: <a href="/fi/The_Urantia_Book/111#p7_1">U-k 111:7.1</a>. </li>
  <li id="fn3"><a href="#cite3">↑</a> 11:33 <i>Viisauden ja tiedon aarteet</i>: <a href="/fi/The_Urantia_Book/128#p1_10">U-k 128:1.10</a>.  <i>Etsimättömät tuomiot</i>: <a href="/fi/The_Urantia_Book/2#p1_1">U-k 2:1.1</a>. </li>
  <li id="fn4"><a href="#cite4">↑</a> 11:33-34 <i>Jumalaa ei voi löytää tuntemalla</i>: <a href="/fi/The_Urantia_Book/131#p10_3">U-k 131:10.3</a>. </li>
  <li id="fn5"><a href="#cite5">↑</a> 11:34 <i>Hengen mieli</i>: <a href="/fi/The_Urantia_Book/9#p5_4">U-k 9:5.4</a>.  <i>Hengen mieli</i>: <a href="/fi/The_Urantia_Book/6#p6_4">U-k 6:6.4</a>.  <i>Hengen mieli</i>: <a href="/fi/The_Urantia_Book/107#p5_3">U-k 107:5.3</a>. </li>
  <li id="fn6"><a href="#cite6">↑</a> 11:36 <i>Jumalassa kaikki on</i>: <a href="/fi/The_Urantia_Book/11#p8_1">U-k 11:8.1</a>.  <i>Jumalan suhde kaikkeen</i>: <a href="/fi/The_Urantia_Book/174#p3_2">U-k 174:3.2</a>.  <i>Hänessä kaikki on</i>: <a href="/fi/The_Urantia_Book/104#p4_25">U-k 104:4.25</a>.  <i>Jumala on kaikki ja kaikessa</i>: <a href="/fi/The_Urantia_Book/56#p9_14">U-k 56:9.14</a>.  <i>Jumala on kaikki ja kaikessa</i>: <a href="/fi/The_Urantia_Book/3#p1_2">U-k 3:1.2</a>. </li>
</ol>
</div>
