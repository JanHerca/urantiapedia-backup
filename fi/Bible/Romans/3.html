<!--
title: Kirje roomalaisille - Luku 3
description: 
published: true
date: 2022-10-6T10:23:21Z
tags: bible, bible—romans
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Romans/2">Kirje roomalaisille - Luku 2</a></td>
        <td><a href="/fi/Bible/Romans/Index">Indeksi</a></td>
        <td><a href="/fi/Bible/Romans/4">Kirje roomalaisille - Luku 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mitä etuuksia on siis juutalaisilla, tai mitä hyötyä ympärileikkauksesta? </p>
<p id="v2"><sup><small>2</small></sup>  Paljonkin, kaikin tavoin; ennen kaikkea se, että heille on uskottu, mitä Jumala on puhunut. </p>
<p id="v3"><sup><small>3</small></sup>  Mutta kuinka? Jos jotkut ovat olleet epäuskoisia, ei kaiketi heidän epäuskonsa ole Jumalan uskollisuutta tyhjäksi tekevä? </p>
<p id="v4"><sup><small>4</small></sup>  Pois se! Olkoon Jumala totinen, mutta jokainen ihminen valhettelija, niinkuin kirjoitettu on: "Että sinut havaittaisiin vanhurskaaksi sanoissasi ja että voittaisit, kun sinun kanssasi oikeutta käydään". </p>
<p id="v5"><sup><small>5</small></sup>  Mutta jos meidän vääryytemme tuo ilmi Jumalan vanhurskauden, mitä me siihen sanomme? Ei kaiketi Jumala ole väärä, kun hän rankaisee vihassansa? Minä puhun ihmisten tavalla. </p>
<p id="v6"><sup><small>6</small></sup>  Pois se! Sillä kuinka Jumala silloin voisi tuomita maailman? </p>
<p id="v7"><sup><small>7</small></sup>  Sillä jos Jumalan totuus tulee minun valheeni kautta selvemmin julki hänen kirkkaudekseen, miksi sitten minutkin vielä syntisenä tuomitaan? </p>
<p id="v8"><sup><small>8</small></sup>  Ja miksi emme tekisi, niinkuin herjaten syyttävät meidän tekevän ja niinkuin muutamat väittävät meidän sanovan: "Tehkäämme pahaa, että siitä hyvää tulisi"? Niiden tuomio on oikea. </p>
<p id="v9"><sup><small>9</small></sup>  Miten siis on? Olemmeko me parempia? Emme suinkaan. Mehän olemme edellä osoittaneet, että kaikki, niin hyvin juutalaiset kuin kreikkalaiset, ovat synnin alla, </p>
<p id="v10"><sup><small>10</small></sup>  niinkuin kirjoitettu on: "Ei ole ketään vanhurskasta, ei ainoatakaan, </p>
<p id="v11"><sup><small>11</small></sup>  ei ole ketään ymmärtäväistä, ei ketään, joka etsii Jumalaa; </p>
<p id="v12"><sup><small>12</small></sup>  kaikki ovat poikenneet pois, kaikki tyynni kelvottomiksi käyneet; ei ole ketään, joka tekee sitä, mikä hyvä on, ei yhden yhtäkään. </p>
<p id="v13"><sup><small>13</small></sup>  Heidän kurkkunsa on avoin hauta, kielellänsä he pettävät, kyykäärmeen myrkkyä on heidän huultensa alla; </p>
<p id="v14"><sup><small>14</small></sup>  heidän suunsa on täynnä kirousta ja katkeruutta. </p>
<p id="v15"><sup><small>15</small></sup>  Heidän jalkansa ovat nopeat vuodattamaan verta, </p>
<p id="v16"><sup><small>16</small></sup>  hävitys ja kurjuus on heidän teillänsä, </p>
<p id="v17"><sup><small>17</small></sup>  ja rauhan tietä he eivät tunne. </p>
<p id="v18"><sup><small>18</small></sup>  Ei ole Jumalan pelko heidän silmäinsä edessä." </p>
<p id="v19"><sup><small>19</small></sup>  Mutta me tiedämme, että kaiken, minkä laki sanoo, sen se puhuu lain alaisille, että jokainen suu tukittaisiin ja koko maailma tulisi syylliseksi Jumalan edessä; </p>
<p id="v20"><sup><small>20</small></sup>  sentähden, ettei mikään liha tule hänen edessään vanhurskaaksi lain teoista; sillä lain kautta tulee synnin tunto. </p>
<p id="v21"><sup><small>21</small></sup>  Mutta nyt Jumalan vanhurskaus, josta laki ja profeetat todistavat, on ilmoitettu ilman lakia, <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  se Jumalan vanhurskaus, joka uskon kautta Jeesukseen Kristukseen tulee kaikkiin ja kaikille, jotka uskovat; sillä ei ole yhtään erotusta. <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Sillä kaikki ovat syntiä tehneet ja ovat Jumalan kirkkautta vailla <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  ja saavat lahjaksi vanhurskauden hänen armostaan sen lunastuksen kautta, joka on Kristuksessa Jeesuksessa, <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  jonka Jumala on asettanut armoistuimeksi uskon kautta hänen vereensä, osoittaaksensa vanhurskauttaan, koska hän oli jättänyt rankaisematta ennen tehdyt synnit <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  jumalallisessa kärsivällisyydessään, osoittaaksensa vanhurskauttaan nykyajassa, sitä, että hän itse on vanhurskas ja vanhurskauttaa sen, jolla on usko Jeesukseen. </p>
<p id="v27"><sup><small>27</small></sup>  Missä siis on kerskaaminen? Se on suljettu pois. Minkä lain kautta? Tekojenko lain? Ei, vaan uskon lain kautta. <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  Niin päätämme siis, että ihminen vanhurskautetaan uskon kautta, ilman lain tekoja. <sup id="cite7"><a href="#fn7">[7]</a></sup></p>
<p id="v29"><sup><small>29</small></sup>  Vai onko Jumala yksistään juutalaisten Jumala? Eikö pakanainkin? On pakanainkin, </p>
<p id="v30"><sup><small>30</small></sup>  koskapa Jumala on yksi, joka vanhurskauttaa ympärileikatut uskosta ja ympärileikkaamattomat uskon kautta. <sup id="cite8"><a href="#fn8">[8]</a></sup></p>
<p id="v31"><sup><small>31</small></sup>  Teemmekö siis lain mitättömäksi uskon kautta? Pois se! Vaan me vahvistamme lain. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Romans/2">Kirje roomalaisille - Luku 2</a></td>
        <td><a href="/fi/Bible/Romans/Index">Indeksi</a></td>
        <td><a href="/fi/Bible/Romans/4">Kirje roomalaisille - Luku 4</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 3:21-31; 4:1-5 <i>Pelastus: usko, ota vastaan</i>: <a href="/fi/The_Urantia_Book/150#p5_2">U-k 150:5.2</a>. </li>
  <li id="fn2"><a href="#cite2">↑</a> 3:22 <i>Usko Jeesukseen</i>: <a href="/fi/The_Urantia_Book/101#p6_9">U-k 101:6.9</a>. </li>
  <li id="fn3"><a href="#cite3">↑</a> 3:23 <i>Paha luonnostaan, ei syntinen</i>: <a href="/fi/The_Urantia_Book/148#p4_8">U-k 148:4.8</a>. </li>
  <li id="fn4"><a href="#cite4">↑</a> 3:24-25 <i>Jeesus kirkon lunastajana</i>: <a href="/fi/The_Urantia_Book/170#p5_6">U-k 170:5.6</a>. </li>
  <li id="fn5"><a href="#cite5">↑</a> 3:25-26 <i>Ei "synnin sovitusta" Contra:</i>: <a href="/fi/The_Urantia_Book/186#p5_7">U-k 186:5.7</a>. </li>
  <li id="fn6"><a href="#cite6">↑</a> 3:27-30 <i>Pelastettu uskosta, ei teoista</i>: <a href="/fi/The_Urantia_Book/143#p2_6">U-k 143:2.6</a>. </li>
  <li id="fn7"><a href="#cite7">↑</a> 3:28 <i>Usko vie ovesta sisään</i>: <a href="/fi/The_Urantia_Book/140#p1_4">U-k 140:1.4</a>.  <i>Uskon kautta vanhurskautettu</i>: <a href="/fi/The_Urantia_Book/196#p3_4">U-k 196:3.4</a>. </li>
  <li id="fn8"><a href="#cite8">↑</a> 3:30 <i>Herra, meidän Jumalamme, on yksi Jumala</i>: <a href="/fi/The_Urantia_Book/10#p7_1">U-k 10:7.1</a>.  <i>Yksi Jumala</i>: <a href="/fi/The_Urantia_Book/131#p10_2">U-k 131:10.2</a>.  <i>Jumala on yksi</i>: <a href="/fi/The_Urantia_Book/56#p4_4">U-k 56:4.4</a>.  <i>Yksi Jumala</i>: <a href="/fi/The_Urantia_Book/92#p5_8">U-k 92:5.8</a>.  <i>Herra on yksi Jumala</i>: <a href="/fi/The_Urantia_Book/96#p5_5">U-k 96:5.5</a>.  <i>Ei ole Jumalaa sinun lisäksesi</i>: <a href="/fi/The_Urantia_Book/1#p0_1">U-k 1:0.1</a>.  <i>Yksi Jumala</i>: <a href="/fi/The_Urantia_Book/45#p4_8">U-k 45:4.8</a>.  <i>Herra Jumala on yksi</i>: <a href="/fi/The_Urantia_Book/1#p7_6">U-k 1:7.6</a>.  <i>Yksi Jumala</i>: <a href="/fi/The_Urantia_Book/92#p6_6">U-k 92:6.6</a>. </li>
</ol>
</div>
