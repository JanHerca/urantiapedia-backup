<!--
title: Ensimmäinen Mooseksen kirja - Luku 9
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Genesis/8">Ensimmäinen Mooseksen kirja - Luku 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Genesis/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Genesis/10">Ensimmäinen Mooseksen kirja - Luku 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Jumala siunasi Nooan ja hänen poikansa ja sanoi heille: "Olkaa hedelmälliset ja lisääntykää ja täyttäkää maa. </p>
<p id="v2"><sup><small>2</small></sup>  Ja peljätkööt ja vaviskoot teitä kaikki eläimet maan päällä ja kaikki taivaan linnut ja kaikki, jotka maassa matelevat, ja kaikki meren kalat; ne olkoot teidän valtaanne annetut. </p>
<p id="v3"><sup><small>3</small></sup>  Kaikki, mikä liikkuu ja elää, olkoon teille ravinnoksi; niinkuin minä olen antanut teille viheriäiset kasvit, niin minä annan teille myös tämän kaiken. </p>
<p id="v4"><sup><small>4</small></sup>  Älkää vain syökö lihaa, jossa sen sielu, sen veri, vielä on. </p>
<p id="v5"><sup><small>5</small></sup>  Mutta teidän oman verenne minä kostan; jokaiselle eläimelle minä sen kostan, ja myöskin ihmisille minä kostan ihmisen sielun, toiselle toisen sielun. </p>
<p id="v6"><sup><small>6</small></sup>  Joka ihmisen veren vuodattaa, hänen verensä on ihminen vuodattava, sillä Jumala on tehnyt ihmisen kuvaksensa. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ja te olkaa hedelmälliset ja lisääntykää, enentykää maassa ja lisääntykää siinä." </p>
<p id="v8"><sup><small>8</small></sup>  Ja Jumala puhui Nooalle ja hänen pojillensa, jotka olivat hänen kanssansa, sanoen: </p>
<p id="v9"><sup><small>9</small></sup>  "Katso, minä teen liiton teidän ja teidän jälkeläistenne kanssa <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  ja kaikkien elävien olentojen kanssa, jotka luonanne ovat, lintujen, karjaeläinten ja kaikkien metsäeläinten kanssa, jotka luonanne ovat, kaikkien kanssa, jotka arkista lähtivät, kaikkien maan eläinten kanssa. </p>
<p id="v11"><sup><small>11</small></sup>  Minä teen liiton teidän kanssanne: ei koskaan enää pidä kaikkea lihaa hukutettaman vedenpaisumuksella, eikä vedenpaisumus koskaan enää maata turmele." </p>
<p id="v12"><sup><small>12</small></sup>  Ja Jumala sanoi: "Tämä on sen liiton merkki, jonka minä ikuisiksi ajoiksi teen itseni ja teidän ja kaikkien elävien olentojen välillä, jotka teidän luonanne ovat: </p>
<p id="v13"><sup><small>13</small></sup>  minä panen kaareni pilviin, ja se on oleva liiton merkkinä minun ja maan välillä. </p>
<p id="v14"><sup><small>14</small></sup>  Ja kun minä kokoan pilviä maan päälle ja kaari näkyy pilvissä, </p>
<p id="v15"><sup><small>15</small></sup>  muistan minä liittoni, joka on minun ja teidän ja kaikkien elävien olentojen, kaiken lihan välillä, eikä vesi enää paisu tulvaksi hävittämään kaikkea lihaa. </p>
<p id="v16"><sup><small>16</small></sup>  Niin kaari on oleva pilvissä, ja minä katselen sitä muistaakseni iankaikkista liittoa Jumalan ja kaikkien elävien olentojen, kaiken lihan välillä, joka maan päällä on." </p>
<p id="v17"><sup><small>17</small></sup>  Ja Jumala sanoi Nooalle: "Tämä on sen liiton merkki, jonka minä olen tehnyt itseni ja kaiken lihan välillä, joka maan päällä on". </p>
<p id="v18"><sup><small>18</small></sup>  Ja Nooan pojat, jotka lähtivät arkista, olivat Seem, Haam ja Jaafet. Ja Haam oli Kanaanin isä. </p>
<p id="v19"><sup><small>19</small></sup>  Nämä kolme ovat Nooan pojat, ja heistä kaikki maan asukkaat polveutuvat. </p>
<p id="v20"><sup><small>20</small></sup>  Ja Nooa oli peltomies ja ensimmäinen, joka istutti viinitarhan. </p>
<p id="v21"><sup><small>21</small></sup>  Mutta kun hän joi viiniä, niin hän juopui ja makasi alasti majassansa. </p>
<p id="v22"><sup><small>22</small></sup>  Ja Haam, Kanaanin isä, näki isänsä hävyn ja kertoi siitä molemmille veljillensä ulkona. </p>
<p id="v23"><sup><small>23</small></sup>  Niin Seem ja Jaafet ottivat vaipan ja panivat molemmat sen hartioilleen ja menivät selin sisään ja peittivät isänsä hävyn; ja heidän kasvonsa olivat käännetyt toisaalle, niin etteivät he nähneet isänsä häpyä. </p>
<p id="v24"><sup><small>24</small></sup>  Kun Nooa heräsi päihtymyksestänsä ja sai tietää, mitä hänen nuorin poikansa oli hänelle tehnyt, </p>
<p id="v25"><sup><small>25</small></sup>  niin hän sanoi: "Kirottu olkoon Kanaan, olkoon hän veljiensä orjain orja". </p>
<p id="v26"><sup><small>26</small></sup>  Vielä hän sanoi: "Kiitetty olkoon Herra, Seemin Jumala, ja olkoon Kanaan heidän orjansa. </p>
<p id="v27"><sup><small>27</small></sup>  Jumala laajentakoon Jaafetin, ja asukoon hän Seemin majoissa, ja Kanaan olkoon heidän orjansa." </p>
<p id="v28"><sup><small>28</small></sup>  Ja Nooa eli vedenpaisumuksen jälkeen kolmesataa viisikymmentä vuotta. </p>
<p id="v29"><sup><small>29</small></sup>  Niin Nooan koko ikä oli yhdeksänsataa viisikymmentä vuotta; sitten hän kuoli. <sup id="cite4"><a href="#fn4">[4]</a></sup></p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 9:6 <i>Jumalan kuvassa</i>: <a href="/fi/The_Urantia_Book/1#p3_1">U-k 1:3.1</a>.  <i>Ihminen luotu Jumalan kuvaksi</i>: <a href="/fi/The_Urantia_Book/3#p4_7">U-k 3:4.7</a>.  <i>Ihminen Jumalan kuvana</i>: <a href="/fi/The_Urantia_Book/32#p2_8">U-k 32:2.8</a>.  <i>Vuodattaa verta, verta vuodatetaan</i>: <a href="/fi/The_Urantia_Book/74#p7_6">U-k 74:7.6</a>.  <i>Jumalan kuva</i>: <a href="/fi/The_Urantia_Book/108#p6_3">U-k 108:6.3</a>.  <i>Ihminen on Jumalan kuva</i>: <a href="/fi/The_Urantia_Book/117#p3_5">U-k 117:3.5</a>. </li>
  <li id="fn2"><a href="#cite2">↑</a> 9:9,11 <i>Liitto korvaa pelon</i>: <a href="/fi/The_Urantia_Book/89#p8_4">U-k 89:8.4</a>. </li>
  <li id="fn3"><a href="#cite3">↑</a> 9:9-17 <i>Sateenkaari</i>: <a href="/fi/The_Urantia_Book/85#p4_2">U-k 85:4.2</a>. </li>
  <li id="fn4"><a href="#cite4">↑</a> 9:29 <i>Elämän pituus</i>: <a href="/fi/The_Urantia_Book/77#p2_11">U-k 77:2.11</a>. </li>
</ol>
</div>
