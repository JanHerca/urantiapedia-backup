<!--
title: Ensimmäinen Mooseksen kirja - Luku 3
description: 
published: true
date: 2023-11-8T20:28:17Z
tags: bible, bible—genesis
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Genesis/2">
          <span class="mdi mdi-arrow-left-drop-circle"></span><span class="pl-2">Ensimmäinen Mooseksen kirja - Luku 2</span>
        </a>
        </td>
        <td>
        <a href="/fi/Bible/Genesis/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Genesis/4">
          <span class="pr-2">Ensimmäinen Mooseksen kirja - Luku 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta käärme oli kavalin kaikista kedon eläimistä, jotka Herra Jumala oli tehnyt; ja se sanoi vaimolle: "Onko Jumala todellakin sanonut: 'Älkää syökö kaikista paratiisin puista'?" <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Niin vaimo vastasi käärmeelle: "Me saamme syödä muiden puiden hedelmiä paratiisissa, <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v3"><sup><small>3</small></sup>  mutta sen puun hedelmästä, joka on keskellä paratiisia, on Jumala sanonut: 'Älkää syökö siitä älkääkä koskeko siihen, ettette kuolisi'." </p>
<p id="v4"><sup><small>4</small></sup>  Niin käärme sanoi vaimolle: "Ette suinkaan kuole; </p>
<p id="v5"><sup><small>5</small></sup>  vaan Jumala tietää, että sinä päivänä, jona te siitä syötte, aukenevat teidän silmänne, ja te tulette niinkuin Jumala tietämään hyvän ja pahan". </p>
<p id="v6"><sup><small>6</small></sup>  Ja vaimo näki, että siitä puusta oli hyvä syödä ja että se oli ihana katsella ja suloinen puu antamaan ymmärrystä; ja hän otti sen hedelmästä ja söi ja antoi myös miehellensä, joka oli hänen kanssansa, ja hänkin söi. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v7"><sup><small>7</small></sup>  Silloin aukenivat heidän molempain silmät, ja he huomasivat olevansa alasti; ja he sitoivat yhteen viikunapuun lehtiä ja tekivät itselleen vyöverhot. </p>
<p id="v8"><sup><small>8</small></sup>  Ja he kuulivat, kuinka Herra Jumala käyskenteli paratiisissa illan viileydessä. Ja mies vaimoineen lymysi Herran Jumalan kasvojen edestä paratiisin puiden sekaan. <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup> <sup id="cite12"><a href="#fn12">[12]</a></sup></p>
<p id="v9"><sup><small>9</small></sup>  Mutta Herra Jumala huusi miestä ja sanoi hänelle: "Missä olet?" </p>
<p id="v10"><sup><small>10</small></sup>  Hän vastasi: "Minä kuulin sinun askeleesi paratiisissa ja pelkäsin, sillä minä olen alasti, ja sentähden minä lymysin". </p>
<p id="v11"><sup><small>11</small></sup>  Ja hän sanoi: "Kuka sinulle ilmoitti, että olet alasti? Etkö syönyt siitä puusta, josta minä kielsin sinua syömästä?" </p>
<p id="v12"><sup><small>12</small></sup>  Mies vastasi: "Vaimo, jonka annoit olemaan minun kanssani, antoi minulle siitä puusta, ja minä söin". <sup id="cite13"><a href="#fn13">[13]</a></sup></p>
<p id="v13"><sup><small>13</small></sup>  Niin Herra Jumala sanoi vaimolle: "Mitäs olet tehnyt?" Vaimo vastasi: "Käärme petti minut, ja minä söin". </p>
<p id="v14"><sup><small>14</small></sup>  Ja Herra Jumala sanoi käärmeelle: "Koska tämän teit, kirottu ole sinä kaikkien karjaeläinten ja kaikkien metsän eläinten joukossa. Vatsallasi sinun pitää käymän ja tomua syömän koko elinaikasi. <sup id="cite14"><a href="#fn14">[14]</a></sup></p>
<p id="v15"><sup><small>15</small></sup>  Ja minä panen vainon sinun ja vaimon välille ja sinun siemenesi ja hänen siemenensä välille; se on polkeva rikki sinun pääsi, ja sinä olet pistävä sitä kantapäähän." <sup id="cite15"><a href="#fn15">[15]</a></sup></p>
<p id="v16"><sup><small>16</small></sup>  Ja vaimolle hän sanoi: "Minä teen suuriksi sinun raskautesi vaivat, kivulla sinun pitää synnyttämän lapsia; mutta mieheesi on sinun halusi oleva, ja hän on sinua vallitseva". <sup id="cite16"><a href="#fn16">[16]</a></sup></p>
<p id="v17"><sup><small>17</small></sup>  Ja Aadamille hän sanoi: "Koska kuulit vaimoasi ja söit puusta, josta minä kielsin sinua sanoen: 'Älä syö siitä', niin kirottu olkoon maa sinun tähtesi. Vaivaa nähden sinun pitää elättämän itseäsi siitä koko elinaikasi; <sup id="cite17"><a href="#fn17">[17]</a></sup></p>
<p id="v18"><sup><small>18</small></sup>  orjantappuroita ja ohdakkeita se on kasvava sinulle, ja kedon ruohoja sinun on syötävä. </p>
<p id="v19"><sup><small>19</small></sup>  Otsasi hiessä sinun pitää syömän leipäsi, kunnes tulet maaksi jälleen, sillä siitä sinä olet otettu. Sillä maasta sinä olet, ja maaksi pitää sinun jälleen tuleman." <sup id="cite18"><a href="#fn18">[18]</a></sup> <sup id="cite19"><a href="#fn19">[19]</a></sup></p>
<p id="v20"><sup><small>20</small></sup>  Ja mies antoi vaimolleen nimen Eeva, sillä hänestä tuli kaiken elävän äiti. <sup id="cite20"><a href="#fn20">[20]</a></sup></p>
<p id="v21"><sup><small>21</small></sup>  Ja Herra Jumala teki Aadamille ja hänen vaimollensa puvut nahasta ja puki ne heidän yllensä. </p>
<p id="v22"><sup><small>22</small></sup>  Ja Herra Jumala sanoi: "Katso, ihminen on tullut sellaiseksi kuin joku meistä, niin että hän tietää hyvän ja pahan. Kun ei hän nyt vain ojentaisi kättänsä ja ottaisi myös elämän puusta ja söisi ja eläisi iankaikkisesti!" <sup id="cite21"><a href="#fn21">[21]</a></sup> <sup id="cite22"><a href="#fn22">[22]</a></sup> <sup id="cite23"><a href="#fn23">[23]</a></sup></p>
<p id="v23"><sup><small>23</small></sup>  Niin Herra Jumala ajoi hänet pois Eedenin paratiisista viljelemään maata, josta hän oli otettu. <sup id="cite24"><a href="#fn24">[24]</a></sup> <sup id="cite25"><a href="#fn25">[25]</a></sup></p>
<p id="v24"><sup><small>24</small></sup>  Ja hän karkoitti ihmisen ja asetti Eedenin paratiisin itäpuolelle kerubit ynnä välkkyvän, leimuavan miekan vartioitsemaan elämän puun tietä. <sup id="cite26"><a href="#fn26">[26]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Genesis/2">
          <span class="mdi mdi-arrow-left-drop-circle"></span><span class="pl-2">Ensimmäinen Mooseksen kirja - Luku 2</span>
        </a>
        </td>
        <td>
        <a href="/fi/Bible/Genesis/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Genesis/4">
          <span class="pr-2">Ensimmäinen Mooseksen kirja - Luku 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 3:1-5 <i>Käärme: pahojen henkien ääni</i>: <a href="/fi/The_Urantia_Book/88#p1_5">U-k 88:1.5</a>.  <i>Syö hedelmiä, tule kuin jumalat</i>: <a href="/fi/The_Urantia_Book/73#p6_5">U-k 73:6.5</a>.  <i>Varoitus</i>: <a href="/fi/The_Urantia_Book/75#p4_5">U-k 75:4.5</a>. </li>
  <li id="fn2"><a href="#cite2">↑</a> 3:1-19 <i>Ihmiskunnan syntiinlankeemus</i>: <a href="/fi/The_Urantia_Book/89#p2_3">U-k 89:2.3</a>. </li>
  <li id="fn3"><a href="#cite3">↑</a> 3:1a <i>Caligastian juoni</i>: <a href="/fi/The_Urantia_Book/75#p3_6">U-k 75:3.6</a>.  <i>Caligastian juoni</i>: <a href="/fi/The_Urantia_Book/75#p3_3">U-k 75:3.3</a>. </li>
  <li id="fn4"><a href="#cite4">↑</a> 3:2 <i>Puiden hedelmät</i>: <a href="/fi/The_Urantia_Book/76#p4_4">U-k 76:4.4</a>. </li>
  <li id="fn5"><a href="#cite5">↑</a> 3:2-3 <i>Kielletyt hedelmät</i>: <a href="/fi/The_Urantia_Book/89#p2_1">U-k 89:2.1</a>. </li>
  <li id="fn6"><a href="#cite6">↑</a> 3:6 <i>Aatamin ja Eevan synti</i>: <a href="/fi/The_Urantia_Book/75#p8_4">U-k 75:8.4</a>. </li>
  <li id="fn7"><a href="#cite7">↑</a> 3:6a <i>Cano miellyttää Eevan silmiä</i>: <a href="/fi/The_Urantia_Book/75#p4_7">U-k 75:4.7</a>. </li>
  <li id="fn8"><a href="#cite8">↑</a> 3:6b <i>Uusi & lisääntynyt tieto</i>: <a href="/fi/The_Urantia_Book/75#p4_7">U-k 75:4.7</a>. </li>
  <li id="fn9"><a href="#cite9">↑</a> 3:8 <i>Puutarhan äänet</i>: <a href="/fi/The_Urantia_Book/39#p5_3">U-k 39:5.3</a>. </li>
  <li id="fn10"><a href="#cite10">↑</a> 3:8-10 <i>Ääni puutarhassa</i>: <a href="/fi/The_Urantia_Book/74#p8_15">U-k 74:8.15</a>. </li>
  <li id="fn11"><a href="#cite11">↑</a> 3:8-13 <i>Äänitetty: "Jumala kutsuu..."</i>: <a href="/fi/The_Urantia_Book/75#p4_8">U-k 75:4.8</a>.  <i>Laiminlyöntiilmoitus</i>: <a href="/fi/The_Urantia_Book/75#p4_2">U-k 75:4.2</a>.  <i>Ääni puutarhassa</i>: <a href="/fi/The_Urantia_Book/73#p7_5">U-k 73:7.5</a>. </li>
  <li id="fn12"><a href="#cite12">↑</a> 3:8-19 <i>Puutarhan äänet</i>: <a href="/fi/The_Urantia_Book/51#p3_5">U-k 51:3.5</a>. </li>
  <li id="fn13"><a href="#cite13">↑</a> 3:12-17 <i>Syytä naisia</i>: <a href="/fi/The_Urantia_Book/84#p4_4">U-k 84:4.4</a>. </li>
  <li id="fn14"><a href="#cite14">↑</a> 3:14,19 <i># 2 Pölystä pölyksi</i>: <a href="/fi/The_Urantia_Book/89#p6_7">U-k 89:6.7</a>. </li>
  <li id="fn15"><a href="#cite15">↑</a> 3:15 <i>Intensiivinen & kestävä vihamielisyys</i>: <a href="/fi/The_Urantia_Book/75#p5_9">U-k 75:5.9</a>. </li>
  <li id="fn16"><a href="#cite16">↑</a> 3:16-19 <i>Tuleva käyttäytyminen</i>: <a href="/fi/The_Urantia_Book/75#p7_3">U-k 75:7.3</a>. </li>
  <li id="fn17"><a href="#cite17">↑</a> 3:17-19 <i>Alempiarvoinen työ</i>: <a href="/fi/The_Urantia_Book/81#p1_4">U-k 81:1.4</a>.  <i>Niin sanottu ihmisen syntiinlankeemus</i>: <a href="/fi/The_Urantia_Book/148#p4_7">U-k 148:4.7</a>. </li>
  <li id="fn18"><a href="#cite18">↑</a> 3:19 <i>Hiki heidän kasvoillaan</i>: <a href="/fi/The_Urantia_Book/76#p1_4">U-k 76:1.4</a>.  <i>Pölystä pölyksi</i>: <a href="/fi/The_Urantia_Book/112#p3_5">U-k 112:3.5</a>.  <i>Runkomme on tomua</i>: <a href="/fi/The_Urantia_Book/112#p7_19">U-k 112:7.19</a>.  <i>Ruumis palaa maahan</i>: <a href="/fi/The_Urantia_Book/1#p4_3">U-k 1:4.3</a>.  <i>Kasvojen hikoillessa</i>: <a href="/fi/The_Urantia_Book/66#p7_19">U-k 66:7.19</a>.  <i>Pölyä olet, tomuksi palaat</i>: <a href="/fi/The_Urantia_Book/68#p6_1">U-k 68:6.1</a>.  <i>Jos ei työtä, ei ruokaa</i>: <a href="/fi/The_Urantia_Book/69#p2_5">U-k 69:2.5</a>. </li>
  <li id="fn19"><a href="#cite19">↑</a> 3:19,23 <i>Aatamin ja Eevan ruumiit</i>: <a href="/fi/The_Urantia_Book/74#p8_4">U-k 74:8.4</a>. </li>
  <li id="fn20"><a href="#cite20">↑</a> 3:20 <i>Eeva</i>: <a href="/fi/The_Urantia_Book/51#p3_9">U-k 51:3.9</a>.  <i>Eeva-kultti</i>: <a href="/fi/The_Urantia_Book/80#p7_7">U-k 80:7.7</a>. </li>
  <li id="fn21"><a href="#cite21">↑</a> 3:22 <i>Elämän puu</i>: <a href="/fi/The_Urantia_Book/85#p2_4">U-k 85:2.4</a>. </li>
  <li id="fn22"><a href="#cite22">↑</a> 3:22,24 <i>Elämän puu</i>: <a href="/fi/The_Urantia_Book/73#p6_3">U-k 73:6.3</a>.  <i>Elämän puu</i>: <a href="/fi/The_Urantia_Book/73#p6_1">U-k 73:6.1</a>. </li>
  <li id="fn23"><a href="#cite23">↑</a> 3:22-24 <i>Kuolemantuomio</i>: <a href="/fi/The_Urantia_Book/75#p7_6">U-k 75:7.6</a>. </li>
  <li id="fn24"><a href="#cite24">↑</a> 3:23 <i>Eedenin puutarha</i>: <a href="/fi/The_Urantia_Book/43#p6_2">U-k 43:6.2</a>. </li>
  <li id="fn25"><a href="#cite25">↑</a> 3:23-24 <i>Eedenin itäosa</i>: <a href="/fi/The_Urantia_Book/74#p7_1">U-k 74:7.1</a>.  <i>Itämatka</i>: <a href="/fi/The_Urantia_Book/76#p0_1">U-k 76:0.1</a>.  <i>Eedenistä poistuminen</i>: <a href="/fi/The_Urantia_Book/75#p6_2">U-k 75:6.2</a>.  <i>Eedenin itäosa</i>: <a href="/fi/The_Urantia_Book/74#p3_9">U-k 74:3.9</a>. </li>
  <li id="fn26"><a href="#cite26">↑</a> 3:24 <i>Eedenin itäosa</i>: <a href="/fi/The_Urantia_Book/73#p5_1">U-k 73:5.1</a>. </li>
</ol>
</div>
