<!--
title: Ensimmäinen Mooseksen kirja - Luku 28
description: 
published: true
date: 2022-10-6T10:23:20Z
tags: bible, bible—genesis
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Genesis/27">Ensimmäinen Mooseksen kirja - Luku 27</a></td>
        <td><a href="/fi/Bible/Genesis/Index">Indeksi</a></td>
        <td><a href="/fi/Bible/Genesis/29">Ensimmäinen Mooseksen kirja - Luku 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Silloin Iisak kutsui Jaakobin ja siunasi hänet; hän käski häntä ja sanoi hänelle: "Älä ota vaimoksesi ketään Kanaanin tyttäristä, </p>
<p id="v2"><sup><small>2</small></sup>  vaan nouse ja mene Mesopotamiaan, isoisäsi Betuelin kotiin, ja ota sieltä itsellesi vaimo enosi Laabanin tyttäristä. </p>
<p id="v3"><sup><small>3</small></sup>  Ja Jumala, Kaikkivaltias, siunatkoon sinua ja antakoon sinun tulla hedelmälliseksi ja lisääntyä, niin että sinusta tulee suuri kansojen joukko. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Ja hän suokoon sinulle Aabrahamin siunauksen, sinulle ynnä sinun jälkeläisillesi, että saisit omaksesi maan, jossa sinä muukalaisena asut ja jonka Jumala on antanut Aabrahamille." </p>
<p id="v5"><sup><small>5</small></sup>  Niin Iisak lähetti Jaakobin matkalle, ja hän lähti Mesopotamiaan Laabanin luo, joka oli aramilaisen Betuelin poika ja Rebekan, Jaakobin ja Eesaun äidin, veli. </p>
<p id="v6"><sup><small>6</small></sup>  Kun Eesau näki, että Iisak oli siunannut Jaakobin ja lähettänyt hänet Mesopotamiaan ottamaan sieltä itselleen vaimoa - sillä hän oli siunannut hänet, käskenyt häntä ja sanonut: "Älä ota vaimoa Kanaanin tyttäristä" - </p>
<p id="v7"><sup><small>7</small></sup>  ja että Jaakob oli totellut isäänsä ja äitiänsä ja lähtenyt Mesopotamiaan, </p>
<p id="v8"><sup><small>8</small></sup>  silloin hän huomasi, että Kanaanin tyttäret olivat hänen isälleen Iisakille vastenmieliset; </p>
<p id="v9"><sup><small>9</small></sup>  ja niin Eesau meni Ismaelin luo ja otti Mahalatin, Aabrahamin pojan Ismaelin tyttären, Nebajotin sisaren, vaimokseen entisten lisäksi. </p>
<p id="v10"><sup><small>10</small></sup>  Niin Jaakob lähti Beersebasta mennäksensä Harraniin. </p>
<p id="v11"><sup><small>11</small></sup>  Ja hän osui erääseen paikkaan, johon yöpyi, sillä aurinko oli laskenut; ja hän otti sen paikan kivistä yhden, pani sen päänsä alaiseksi ja asettui nukkumaan siihen paikkaan. </p>
<p id="v12"><sup><small>12</small></sup>  Niin hän näki unta, ja katso, maan päälle oli asetettu tikapuut, joiden pää ulottui taivaaseen, ja katso, Jumalan enkelit kulkivat niitä myöten ylös ja alas. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Ja katso, Herra seisoi hänen edessään ja sanoi: "Minä olen Herra, sinun Isäsi Aabrahamin Jumala ja Iisakin Jumala. Tämän maan, jonka päällä sinä makaat, minä annan sinulle ja sinun jälkeläisillesi. </p>
<p id="v14"><sup><small>14</small></sup>  Ja sinun jälkeläistesi paljous on oleva kuin maan tomu, ja sinä leviät länteen ja itään, pohjoiseen ja etelään, ja sinussa ja sinun siemenessäsi tulevat siunatuiksi kaikki sukukunnat maan päällä. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Ja katso, minä olen sinun kanssasi ja varjelen sinua, missä ikinä kuljet, ja saatan sinut takaisin tähän maahan; sillä minä en jätä sinua, ennenkuin olen toteuttanut sen, minkä minä olen sinulle puhunut." </p>
<p id="v16"><sup><small>16</small></sup>  Silloin Jaakob heräsi unestansa ja sanoi: "Herra on totisesti tässä paikassa, enkä minä sitä tiennyt". </p>
<p id="v17"><sup><small>17</small></sup>  Ja pelko valtasi hänet, ja hän sanoi: "Kuinka peljättävä onkaan tämä paikka! Tässä on varmasti Jumalan huone ja taivaan portti." </p>
<p id="v18"><sup><small>18</small></sup>  Ja Jaakob nousi varhain aamulla, otti kiven, jonka hän oli pannut päänsä alaiseksi, ja nosti sen pystyyn patsaaksi ja vuodatti öljyä sen päälle. <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Ja hän kutsui paikan Beeteliksi; mutta ennen oli kaupungin nimenä Luus. </p>
<p id="v20"><sup><small>20</small></sup>  Ja Jaakob teki lupauksen, sanoen: "Jos Jumala on minun kanssani ja varjelee minut sillä tiellä, jota nyt kuljen, ja antaa minulle leipää syödäkseni ja vaatteita pukeutuakseni, </p>
<p id="v21"><sup><small>21</small></sup>  niin että saan palata rauhassa isäni kotiin, niin on Herra oleva minun Jumalani; </p>
<p id="v22"><sup><small>22</small></sup>  ja tämä kivi, jonka olen patsaaksi pystyttänyt, on oleva Jumalan huone, ja kaikesta, mitä minulle suot, minä totisesti annan sinulle kymmenykset". <sup id="cite6"><a href="#fn6">[6]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Genesis/27">Ensimmäinen Mooseksen kirja - Luku 27</a></td>
        <td><a href="/fi/Bible/Genesis/Index">Indeksi</a></td>
        <td><a href="/fi/Bible/Genesis/29">Ensimmäinen Mooseksen kirja - Luku 29</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 28:3 <i>El Shaddai, luoja jumaluus</i>: <a href="/fi/The_Urantia_Book/142#p3_5">U-k 142:3.5</a>.  <i>Kaikkivaltias</i>: <a href="/fi/The_Urantia_Book/131#p10_6">U-k 131:10.6</a>.  <i>El Shaddai</i>: <a href="/fi/The_Urantia_Book/96#p1_5">U-k 96:1.5</a>. </li>
  <li id="fn2"><a href="#cite2">↑</a> 28:12 <i>Enkelit ylös ja alas</i>: <a href="/fi/The_Urantia_Book/167#p7_4">U-k 167:7.4</a>. </li>
  <li id="fn3"><a href="#cite3">↑</a> 28:12-16 <i>Jumala puhuu unissa</i>: <a href="/fi/The_Urantia_Book/86#p5_7">U-k 86:5.7</a>. </li>
  <li id="fn4"><a href="#cite4">↑</a> 28:14 <i>Kaikki perheet siunataan</i>: <a href="/fi/The_Urantia_Book/190#p5_4">U-k 190:5.4</a>. </li>
  <li id="fn5"><a href="#cite5">↑</a> 28:18 <i>Jaakobin kivi</i>: <a href="/fi/The_Urantia_Book/85#p1_1">U-k 85:1.1</a>. </li>
  <li id="fn6"><a href="#cite6">↑</a> 28:22 <i>Kymmenysjärjestelmä</i>: <a href="/fi/The_Urantia_Book/93#p3_1">U-k 93:3.1</a>.  <i>Pylvääksi pystytetty kivi</i>: <a href="/fi/The_Urantia_Book/88#p2_3">U-k 88:2.3</a>. </li>
</ol>
</div>
