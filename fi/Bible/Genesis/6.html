<!--
title: Ensimmäinen Mooseksen kirja - Luku 6
description: 
published: true
date: 2022-10-6T10:23:20Z
tags: bible, bible—genesis
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Genesis/5">Ensimmäinen Mooseksen kirja - Luku 5</a></td>
        <td><a href="/fi/Bible/Genesis/Index">Indeksi</a></td>
        <td><a href="/fi/Bible/Genesis/7">Ensimmäinen Mooseksen kirja - Luku 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kun ihmiset alkoivat lisääntyä maan päällä ja heille syntyi tyttäriä, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  huomasivat Jumalan pojat ihmisten tyttäret ihaniksi ja ottivat vaimoikseen kaikki, jotka he parhaiksi katsoivat. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Silloin Herra sanoi: "Minun Henkeni ei ole vallitseva ihmisessä iankaikkisesti, koska hän on liha. Niin olkoon hänen aikansa sata kaksikymmentä vuotta." </p>
<p id="v4"><sup><small>4</small></sup>  Siihen aikaan eli maan päällä jättiläisiä, ja myöhemminkin, kun Jumalan pojat yhtyivät ihmisten tyttäriin ja nämä synnyttivät heille lapsia; nämä olivat noita muinaisajan kuuluisia sankareita. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Mutta kun Herra näki, että ihmisten pahuus oli suuri maan päällä ja että kaikki heidän sydämensä aivoitukset ja ajatukset olivat kaiken aikaa ainoastaan pahat, <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  niin Herra katui tehneensä ihmiset maan päälle, ja hän tuli murheelliseksi sydämessänsä. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v7"><sup><small>7</small></sup>  Ja Herra sanoi: "Minä hävitän maan päältä ihmiset, jotka minä loin, sekä ihmiset että karjan, matelijat ja taivaan linnut; sillä minä kadun ne tehneeni". <sup id="cite9"><a href="#fn9">[9]</a></sup></p>
<p id="v8"><sup><small>8</small></sup>  Mutta Nooa sai armon Herran silmien edessä. </p>
<p id="v9"><sup><small>9</small></sup>  Tämä on kertomus Nooan suvusta. Nooa oli aikalaistensa keskuudessa hurskas ja nuhteeton mies ja vaelsi Jumalan yhteydessä. <sup id="cite10"><a href="#fn10">[10]</a></sup></p>
<p id="v10"><sup><small>10</small></sup>  Ja Nooalle syntyi kolme poikaa, Seem, Haam ja Jaafet. </p>
<p id="v11"><sup><small>11</small></sup>  Mutta maa turmeltui Jumalan edessä, ja maa tuli täyteen väkivaltaa. </p>
<p id="v12"><sup><small>12</small></sup>  Niin Jumala näki, että maa oli turmeltunut; sillä kaikki liha oli turmellut vaelluksensa maan päällä. </p>
<p id="v13"><sup><small>13</small></sup>  Silloin Jumala sanoi Nooalle: "Minä olen päättänyt tehdä lopun kaikesta lihasta, sillä maa on heidän tähtensä täynnä väkivaltaa; katso, minä hävitän heidät ynnä maan. </p>
<p id="v14"><sup><small>14</small></sup>  Tee itsellesi arkki honkapuista, rakenna arkki täyteen kammioita, ja tervaa se sisältä ja ulkoa. </p>
<p id="v15"><sup><small>15</small></sup>  Ja näin on sinun se rakennettava: kolmesataa kyynärää olkoon arkin pituus, viisikymmentä kyynärää sen leveys ja kolmekymmentä kyynärää sen korkeus. </p>
<p id="v16"><sup><small>16</small></sup>  Tee arkkiin valoaukko, ja tee se kyynärän korkuiseksi, ja sijoita arkin ovi sen kylkeen; rakenna siihen kolme kerrosta, alimmainen, keskimmäinen ja ylimmäinen. </p>
<p id="v17"><sup><small>17</small></sup>  Sillä katso, minä annan vedenpaisumuksen tulla yli maan hävittämään taivaan alta kaiken lihan, kaiken, jossa on elämän henki; kaikki, mikä on maan päällä, on hukkuva. <sup id="cite11"><a href="#fn11">[11]</a></sup></p>
<p id="v18"><sup><small>18</small></sup>  Mutta sinun kanssasi minä teen liiton, ja sinun on mentävä arkkiin, sinun ja sinun poikiesi, vaimosi ja miniäisi sinun kanssasi. <sup id="cite12"><a href="#fn12">[12]</a></sup></p>
<p id="v19"><sup><small>19</small></sup>  Ja kaikista eläimistä, kaikesta lihasta, sinun on vietävä arkkiin kaksi kutakin lajia säilyttääksesi ne hengissä kanssasi; niitä olkoon koiras ja naaras. </p>
<p id="v20"><sup><small>20</small></sup>  Lintuja lajiensa mukaan, karjaeläimiä lajiensa mukaan ja kaikkia maan matelijoita lajiensa mukaan tulkoon kaksi kutakin lajia sinun luoksesi, säilyttääksesi ne hengissä. </p>
<p id="v21"><sup><small>21</small></sup>  Ja hanki itsellesi kaikkinaista ravintoa, syötäväksi kelpaavaa, ja kokoa sitä talteesi, että se olisi ruuaksi sinulle ja heille." </p>
<p id="v22"><sup><small>22</small></sup>  Ja Nooa teki näin; aivan niin kuin Jumala hänen käski tehdä, niin hän teki. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Genesis/5">Ensimmäinen Mooseksen kirja - Luku 5</a></td>
        <td><a href="/fi/Bible/Genesis/Index">Indeksi</a></td>
        <td><a href="/fi/Bible/Genesis/7">Ensimmäinen Mooseksen kirja - Luku 7</a></td>
      </tr>
    </tbody>
  </table>
</figure>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 6:1-2 <i>Jumalan pojat ottavat vaimoja</i>: <a href="/fi/The_Urantia_Book/148#p4_7">U-k 148:4.7</a>. </li>
  <li id="fn2"><a href="#cite2">↑</a> 6:2 <i>Aatamiitit naivat nodiitit</i>: <a href="/fi/The_Urantia_Book/77#p4_5">U-k 77:4.5</a>.  <i>Rotujen nousu</i>: <a href="/fi/The_Urantia_Book/76#p4_8">U-k 76:4.8</a>. </li>
  <li id="fn3"><a href="#cite3">↑</a> 6:2,4 <i>Enkelit eivät ole Jumalan poikia</i>: <a href="/fi/The_Urantia_Book/167#p7_2">U-k 167:7.2</a>. </li>
  <li id="fn4"><a href="#cite4">↑</a> 6:4 <i>Vanhojen aikojen mahtavat miehet</i>: <a href="/fi/The_Urantia_Book/77#p5_9">U-k 77:5.9</a>.  <i>Jumalan pojat, ihmisten tyttäret</i>: <a href="/fi/The_Urantia_Book/77#p2_3">U-k 77:2.3</a>.  <i>Vanhojen aikojen mahtavat miehet</i>: <a href="/fi/The_Urantia_Book/73#p1_6">U-k 73:1.6</a>. </li>
  <li id="fn5"><a href="#cite5">↑</a> 6:5-10 <i>Helppo tie ulos</i>: <a href="/fi/The_Urantia_Book/78#p7_3">U-k 78:7.3</a>. </li>
  <li id="fn6"><a href="#cite6">↑</a> 6:6 <i>Jumala katui sitä, että hän teki ihmisen</i>: <a href="/fi/The_Urantia_Book/136#p1_4">U-k 136:1.4</a>.  <i>Jumalan sanotaan katuvan</i>: <a href="/fi/The_Urantia_Book/4#p3_4">U-k 4:3.4</a>. </li>
  <li id="fn7"><a href="#cite7">↑</a> 6:6 ff <i>Tulvat rangaistuksena</i>: <a href="/fi/The_Urantia_Book/4#p5_3">U-k 4:5.3</a>. </li>
  <li id="fn8"><a href="#cite8">↑</a> 6:6-7 <i>Jumalan sanotaan katuvan</i>: <a href="/fi/The_Urantia_Book/2#p2_2">U-k 2:2.2</a>. </li>
  <li id="fn9"><a href="#cite9">↑</a> 6:7 <i>Ihmiskunnan luominen</i>: <a href="/fi/The_Urantia_Book/74#p0_1">U-k 74:0.1</a>. </li>
  <li id="fn10"><a href="#cite10">↑</a> 6:9-10 <i>Sukututkimus</i>: <a href="/fi/The_Urantia_Book/78#p7_3">U-k 78:7.3</a>.  <i>Nooa eli</i>: <a href="/fi/The_Urantia_Book/78#p7_5">U-k 78:7.5</a>.  <i>Heprealainen suku</i>: <a href="/fi/The_Urantia_Book/74#p8_10">U-k 74:8.10</a>. </li>
  <li id="fn11"><a href="#cite11">↑</a> 6:17 <i>Elämän henkäys</i>: <a href="/fi/The_Urantia_Book/36#p6_4">U-k 36:6.4</a>.  <i>Elämän henkäys</i>: <a href="/fi/The_Urantia_Book/86#p4_3">U-k 86:4.3</a>. </li>
  <li id="fn12"><a href="#cite12">↑</a> 6:18 <i>Liitto korvaa pelon</i>: <a href="/fi/The_Urantia_Book/89#p8_4">U-k 89:8.4</a>. </li>
</ol>
</div>
