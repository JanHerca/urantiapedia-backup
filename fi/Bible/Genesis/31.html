<!--
title: Ensimmäinen Mooseksen kirja - Luku 31
description: 
published: true
date: 2023-11-8T20:28:17Z
tags: bible, bible—genesis
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Genesis/30">
          <span class="mdi mdi-arrow-left-drop-circle"></span><span class="pl-2">Ensimmäinen Mooseksen kirja - Luku 30</span>
        </a>
        </td>
        <td>
        <a href="/fi/Bible/Genesis/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Genesis/32">
          <span class="pr-2">Ensimmäinen Mooseksen kirja - Luku 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta hän sai kuulla, että Laabanin pojat puhuivat näin: "Jaakob on anastanut kaikki, mitä isämme omisti; isämme omaisuudesta hän on hankkinut itselleen kaiken tämän rikkauden". </p>
<p id="v2"><sup><small>2</small></sup>  Ja Jaakob huomasi Laabanin kasvoista, ettei hän ollut häntä kohtaan niinkuin ennen. </p>
<p id="v3"><sup><small>3</small></sup>  Ja Herra sanoi Jaakobille: "Palaja isiesi maahan ja sukusi tykö. Minä olen sinun kanssasi." </p>
<p id="v4"><sup><small>4</small></sup>  Niin Jaakob kutsutti Raakelin ja Leean kedolle laumansa luo, </p>
<p id="v5"><sup><small>5</small></sup>  ja hän sanoi heille: "Minä huomaan isänne kasvoista, ettei hän ole minua kohtaan niinkuin ennen, vaikka isäni Jumala on ollut minun kanssani. </p>
<p id="v6"><sup><small>6</small></sup>  Te tiedätte, että minä olen palvellut isäänne kaikin voimin, </p>
<p id="v7"><sup><small>7</small></sup>  mutta isänne on kohdellut minua petollisesti ja muuttanut palkkaani kymmenen kertaa. Jumala ei kuitenkaan ole sallinut hänen tehdä minulle mitään vahinkoa. </p>
<p id="v8"><sup><small>8</small></sup>  Kun hän sanoi: 'Pilkulliset olkoot sinun palkkasi', niin koko lauma kantoi pilkullisia; ja kun hän sanoi: 'Juovikkaat olkoot sinun palkkasi', niin koko lauma kantoi juovikkaita. </p>
<p id="v9"><sup><small>9</small></sup>  Niin on Jumala ottanut isänne omaisuuden ja antanut minulle. </p>
<p id="v10"><sup><small>10</small></sup>  Mutta lauman pariutumisen aikana minä nostin silmäni ja näin unessa, että vuohipukit, jotka astuivat laumaa, olivat juovikkaita, pilkullisia ja kirjavia. </p>
<p id="v11"><sup><small>11</small></sup>  Ja Jumalan enkeli sanoi minulle unessa: 'Jaakob!' Minä vastasin: 'Tässä olen'. </p>
<p id="v12"><sup><small>12</small></sup>  Niin hän sanoi: 'Nosta silmäsi ja katso, kaikki vuohipukit, jotka astuvat laumaa, ovat juovikkaita, pilkullisia ja kirjavia, sillä minä olen nähnyt kaiken, mitä Laaban sinulle tekee. </p>
<p id="v13"><sup><small>13</small></sup>  Minä olen Jumala, joka ilmestyin Beetelissä, jossa sinä voitelit patsaan ja jossa teit minulle lupauksen. Nouse nyt ja lähde tästä maasta ja palaja synnyinmaahasi.'" <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Silloin Raakel ja Leea vastasivat ja sanoivat hänelle: "Ei meillä ole enää osaa eikä perintöä isämme talossa. </p>
<p id="v15"><sup><small>15</small></sup>  Eikö hän pitänyt meitä kuin vieraita, koska myi meidät ja söi suuhunsa meistä saamansa hinnan. </p>
<p id="v16"><sup><small>16</small></sup>  Niin, koko se rikkaus, jonka Jumala on ottanut isältämme, meidän se on ja meidän lastemme. Tee siis nyt kaikki, mitä Jumala on sinulle sanonut." </p>
<p id="v17"><sup><small>17</small></sup>  Silloin Jaakob nousi ja nosti lapsensa ja vaimonsa kamelien selkään </p>
<p id="v18"><sup><small>18</small></sup>  ja kuljetti pois kaiken karjansa ja kaiken omaisuutensa, jonka hän oli koonnut, kaiken omistamansa ja Mesopotamiassa hankkimansa karjan, mennäkseen isänsä Iisakin luo Kanaanin maahan. </p>
<p id="v19"><sup><small>19</small></sup>  Mutta Laaban oli mennyt keritsemään lampaitaan. Silloin Raakel varasti isänsä kotijumalat. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Ja Jaakob lähti varkain aramilaisen Laabanin luota eikä ilmaissut hänelle pakenemisaiettaan. </p>
<p id="v21"><sup><small>21</small></sup>  Niin hän pakeni kaikkinensa, lähti ja meni virran yli ja suuntasi kulkunsa Gileadin vuorille päin. </p>
<p id="v22"><sup><small>22</small></sup>  Mutta kolmantena päivänä Laabanille ilmoitettiin, että Jaakob oli paennut. </p>
<p id="v23"><sup><small>23</small></sup>  Silloin hän otti mukaansa heimonsa miehet ja ajoi häntä takaa seitsemän päivänmatkaa ja saavutti hänet Gileadin vuorilla. </p>
<p id="v24"><sup><small>24</small></sup>  Mutta Jumala tuli aramilaisen Laabanin luo unessa yöllä ja sanoi hänelle: "Varo, ettet puhu Jaakobille hyvää etkä pahaa". </p>
<p id="v25"><sup><small>25</small></sup>  Ja Laaban saavutti Jaakobin. Jaakob oli pystyttänyt telttansa vuorelle, Laaban taas pystytti telttansa Gileadin vuorelle. </p>
<p id="v26"><sup><small>26</small></sup>  Ja Laaban sanoi Jaakobille: "Mitä oletkaan tehnyt? Sinä olet pettänyt minut ja kuljettanut pois minun tyttäreni niinkuin miekalla otetut! </p>
<p id="v27"><sup><small>27</small></sup>  Minkätähden pakenit salaa, läksit luotani varkain? Et ilmoittanut minulle mitään, ja niin minä en saanut saattaa sinua matkalle iloiten ja laulaen, vaskirummuin ja kantelein, </p>
<p id="v28"><sup><small>28</small></sup>  etkä suonut minun suudella lasteni lapsia ja tyttäriäni. Tyhmästi sinä olet menetellyt. </p>
<p id="v29"><sup><small>29</small></sup>  Minulla olisi valta tehdä teille pahaa, mutta teidän isänne Jumala sanoi minulle viime yönä näin: 'Varo, ettet puhu Jaakobille hyvää etkä pahaa'. </p>
<p id="v30"><sup><small>30</small></sup>  Olkoon: sinä olet nyt lähtenyt matkallesi, koska niin suuresti ikävöit isäsi kotiin, mutta minkätähden olet varastanut minun jumalani?" </p>
<p id="v31"><sup><small>31</small></sup>  Jaakob vastasi ja sanoi Laabanille: "Minä pelkäsin, sillä ajattelin, että sinä riistäisit minulta tyttäresi. </p>
<p id="v32"><sup><small>32</small></sup>  Mutta se, jonka hallusta löydät jumalasi, menettäköön henkensä. Heimojemme miesten läsnäollessa tutki, mitä minulla on, ja ota pois, mikä on omaasi." Sillä Jaakob ei tiennyt, että Raakel oli ne varastanut. </p>
<p id="v33"><sup><small>33</small></sup>  Ja Laaban meni Jaakobin telttaan, Leean telttaan ja molempien orjatarten telttaan, mutta ei löytänyt mitään. Ja tultuaan ulos Leean teltasta hän meni Raakelin telttaan. </p>
<p id="v34"><sup><small>34</small></sup>  Mutta Raakel oli ottanut kotijumalat, pannut ne kamelin satulaan ja istunut niiden päälle. Ja Laaban penkoi koko teltan, mutta ei löytänyt mitään. </p>
<p id="v35"><sup><small>35</small></sup>  Ja hän sanoi isällensä: "Älä vihastu, herrani, siitä etten voi nousta sinun edessäsi, sillä minun on, niinkuin naisten tavallisesti on". Ja Laaban etsi, mutta ei löytänyt kotijumalia. </p>
<p id="v36"><sup><small>36</small></sup>  Silloin Jaakob vihastui ja soimasi Laabania; Jaakob puhkesi puhumaan ja sanoi Laabanille: "Mitä minä olen rikkonut, mitä pahaa minä olen tehnyt, että näin minua ahdistat? </p>
<p id="v37"><sup><small>37</small></sup>  Nyt olet penkonut kaikki minun tavarani; mitä olet löytänyt sellaista, joka olisi sinun talosi tavaraa? Tuo se tähän minun heimoni ja sinun heimosi miesten eteen, että he ratkaisisivat meidän molempien välin. </p>
<p id="v38"><sup><small>38</small></sup>  Jo kaksikymmentä vuotta minä olen ollut sinun luonasi; sinun uuhesi ja vuohesi eivät ole synnyttäneet keskoisia, enkä minä ole oinaita sinun laumastasi syönyt. </p>
<p id="v39"><sup><small>39</small></sup>  Pedon haaskaamaa en ole sinulle tuonut, se oli minun itseni korvattava; minulta sinä sen vaadit, olipa se viety päivällä tai viety yöllä. </p>
<p id="v40"><sup><small>40</small></sup>  Päivällä vaivasi minua helle, yöllä vilu, ja uni pakeni silmistäni. </p>
<p id="v41"><sup><small>41</small></sup>  Jo kaksikymmentä vuotta minä olen ollut sinun talossasi; neljätoista vuotta minä palvelin sinua saadakseni molemmat tyttäresi ja kuusi vuotta saadakseni sinulta karjaa, mutta kymmenen kertaa sinä muutit minun palkkani. </p>
<p id="v42"><sup><small>42</small></sup>  Jos minun isäni Jumala, Aabrahamin Jumala, jota myöskin Iisak pelkää, ei olisi ollut minun puolellani, niin sinä olisit nyt lähettänyt minut tyhjänä tieheni. Jumala on nähnyt minun kurjuuteni ja kätteni vaivannäön, ja hän ratkaisi viime yönä asian." </p>
<p id="v43"><sup><small>43</small></sup>  Niin Laaban vastasi ja sanoi Jaakobille: "Tyttäret ovat minun tyttäriäni, ja lapset ovat minun lapsiani, ja karja on minun karjaani, ja kaikki, mitä näet, on minun omaani. Mutta minkä minä nyt mahdan näille tyttärilleni tai lapsille, jotka he ovat synnyttäneet! </p>
<p id="v44"><sup><small>44</small></sup>  Tule siis, tehkäämme liitto keskenämme, ja olkoon se todistuksena meidän välillämme, minun ja sinun." </p>
<p id="v45"><sup><small>45</small></sup>  Silloin Jaakob otti kiven ja nosti sen pystyyn patsaaksi. </p>
<p id="v46"><sup><small>46</small></sup>  Ja Jaakob sanoi heimonsa miehille: "Kootkaa kiviä". Ja he ottivat kiviä ja rakensivat roukkion ja aterioivat siinä sen kiviroukkion päällä. </p>
<p id="v47"><sup><small>47</small></sup>  Ja Laaban antoi sille nimen Jegar-Saahaduta, mutta Jaakob antoi sille nimen Galed. </p>
<p id="v48"><sup><small>48</small></sup>  Ja Laaban sanoi: "Tämä roukkio olkoon tänään todistajana meidän välillämme, minun ja sinun"; sentähden hän antoi sille nimen Galed </p>
<p id="v49"><sup><small>49</small></sup>  ja myöskin nimen Mispa, sillä hän sanoi: "Herra olkoon vartija meidän välillämme, minun ja sinun, kun joudumme loitolle toistemme näkyvistä. </p>
<p id="v50"><sup><small>50</small></sup>  Jos sinä kohtelet pahasti minun tyttäriäni tahi otat toisia vaimoja tyttärieni lisäksi, niin tiedä, että vaikkei ketään ihmistä olekaan läsnä, Jumala kuitenkin on todistajana meidän välillämme, minun ja sinun." </p>
<p id="v51"><sup><small>51</small></sup>  Ja Laaban sanoi vielä Jaakobille: "Katso, tämä roukkio ja tämä patsas, jonka minä olen pystyttänyt meidän välillemme, minun ja sinun </p>
<p id="v52"><sup><small>52</small></sup>  - tämä roukkio olkoon todistuksena, ja myöskin tämä patsas olkoon todistuksena siitä, etten minä kulje tämän roukkion ohi sinun luoksesi ja ettet sinäkään kulje tämän roukkion ja tämän patsaan ohi minun luokseni paha mielessä. </p>
<p id="v53"><sup><small>53</small></sup>  Aabrahamin Jumala ja Naahorin Jumala, heidän isiensä Jumala, olkoon tuomarina meidän välillämme." Ja Jaakob vannoi valansa Jumalan kautta, jota hänen isänsä Iisak pelkäsi. </p>
<p id="v54"><sup><small>54</small></sup>  Ja Jaakob uhrasi vuorella teurasuhrin ja kutsui heimonsa miehet aterioimaan, ja he aterioivat ja olivat yötä vuorella. <sup id="cite3"><a href="#fn3">[3]</a></sup></p>
<p id="v55"><sup><small>55</small></sup>  Mutta varhain seuraavana aamuna Laaban nousi, suuteli lastensa lapsia ja tyttäriään ja hyvästeli heidät; sitten hän lähti matkaan ja palasi kotiinsa. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Genesis/30">
          <span class="mdi mdi-arrow-left-drop-circle"></span><span class="pl-2">Ensimmäinen Mooseksen kirja - Luku 30</span>
        </a>
        </td>
        <td>
        <a href="/fi/Bible/Genesis/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Genesis/32">
          <span class="pr-2">Ensimmäinen Mooseksen kirja - Luku 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 31:13 <i>Pyhät valat ja valat</i>: <a href="/fi/The_Urantia_Book/87#p6_9">U-k 87:6.9</a>.  <i>El</i>: <a href="/fi/The_Urantia_Book/96#p1_7">U-k 96:1.7</a>. </li>
  <li id="fn2"><a href="#cite2">↑</a> 31:19,30-35 <i>Raakelin kivet</i>: <a href="/fi/The_Urantia_Book/85#p1_1">U-k 85:1.1</a>. </li>
  <li id="fn3"><a href="#cite3">↑</a> 31:54 <i>Usko uhriin</i>: <a href="/fi/The_Urantia_Book/93#p4_14">U-k 93:4.14</a>. </li>
</ol>
</div>
