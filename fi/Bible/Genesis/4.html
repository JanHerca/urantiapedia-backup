<!--
title: Ensimmäinen Mooseksen kirja - Luku 4
description: 
published: true
date: 2022-10-6T10:23:20Z
tags: bible, bible—genesis
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Genesis/3">Ensimmäinen Mooseksen kirja - Luku 3</a></td>
        <td><a href="/fi/Bible/Genesis/Index">Indeksi</a></td>
        <td><a href="/fi/Bible/Genesis/5">Ensimmäinen Mooseksen kirja - Luku 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja mies yhtyi vaimoonsa Eevaan; ja tämä tuli raskaaksi ja synnytti Kainin ja sanoi: "Minä olen saanut pojan Herran avulla". <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ja taas hän synnytti pojan, veljen Kainille, Aabelin. Ja Aabelista tuli lampuri, mutta Kainista peltomies. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v3"><sup><small>3</small></sup>  Ja jonkun ajan kuluttua tapahtui, että Kain toi maan hedelmistä uhrilahjan Herralle; <sup id="cite5"><a href="#fn5">[5]</a></sup></p>
<p id="v4"><sup><small>4</small></sup>  ja myöskin Aabel toi uhrilahjan laumansa esikoisista, niiden rasvoista. Ja Herra katsoi Aabelin ja hänen uhrilahjansa puoleen; </p>
<p id="v5"><sup><small>5</small></sup>  mutta Kainin ja hänen uhrilahjansa puoleen hän ei katsonut. Silloin Kain vihastui kovin, ja hänen hahmonsa synkistyi. </p>
<p id="v6"><sup><small>6</small></sup>  Ja Herra sanoi Kainille: "Miksi olet vihastunut, ja miksi hahmosi synkistyy? </p>
<p id="v7"><sup><small>7</small></sup>  Eikö niin: jos teet hyvin, voit kohottaa katseesi; mutta jos et hyvin tee, niin väijyy synti ovella, ja sen halu on sinuun, mutta hallitse sinä sitä!" <sup id="cite6"><a href="#fn6">[6]</a></sup></p>
<p id="v8"><sup><small>8</small></sup>  Ja Kain sanoi veljellensä Aabelille: "Menkäämme kedolle". Ja heidän kedolla ollessansa Kain karkasi veljensä Aabelin kimppuun ja tappoi hänet. <sup id="cite7"><a href="#fn7">[7]</a></sup></p>
<p id="v9"><sup><small>9</small></sup>  Niin Herra sanoi Kainille: "Missä on veljesi Aabel?" Hän vastasi: "En tiedä; olenko minä veljeni vartija?" </p>
<p id="v10"><sup><small>10</small></sup>  Ja hän sanoi: "Mitä olet tehnyt? Kuule, veljesi veri huutaa minulle maasta. <sup id="cite8"><a href="#fn8">[8]</a></sup></p>
<p id="v11"><sup><small>11</small></sup>  Ja nyt ole kirottu ja karkoitettu pois tältä vainiolta, joka avasi suunsa ottamaan veljesi veren sinun kädestäsi. </p>
<p id="v12"><sup><small>12</small></sup>  Kun maata viljelet, ei se ole enää sinulle satoansa antava; kulkija ja pakolainen pitää sinun oleman maan päällä." </p>
<p id="v13"><sup><small>13</small></sup>  Ja Kain sanoi Herralle: "Syyllisyyteni on suurempi, kuin että sen kantaa voisin. <sup id="cite9"><a href="#fn9">[9]</a></sup></p>
<p id="v14"><sup><small>14</small></sup>  Katso, sinä karkoitat minut nyt pois vainiolta, ja minun täytyy lymytä sinun kasvojesi edestä ja olla kulkija ja pakolainen maan päällä; ja kuka ikinä minut kohtaa, se tappaa minut." <sup id="cite10"><a href="#fn10">[10]</a></sup></p>
<p id="v15"><sup><small>15</small></sup>  Mutta Herra sanoi hänelle: "Sentähden, kuka ikinä tappaa Kainin, hänelle se pitää seitsenkertaisesti kostettaman". Ja Herra pani Kainiin merkin, ettei kukaan, joka hänet kohtaisi, tappaisi häntä. <sup id="cite11"><a href="#fn11">[11]</a></sup></p>
<p id="v16"><sup><small>16</small></sup>  Niin Kain poistui Herran kasvojen edestä ja asettui asumaan Noodin maahan, itään päin Eedenistä. <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v17"><sup><small>17</small></sup>  Ja Kain yhtyi vaimoonsa, ja tämä tuli raskaaksi ja synnytti Hanokin. Ja hän rakensi kaupungin ja antoi sille kaupungille poikansa nimen Hanok. <sup id="cite14"><a href="#fn14">[14]</a></sup></p>
<p id="v18"><sup><small>18</small></sup>  Ja Hanokille syntyi Iirad, Iiradille syntyi Mehujael, Mehujaelille syntyi Metusael, Metusaelille syntyi Lemek. </p>
<p id="v19"><sup><small>19</small></sup>  Lemek otti itselleen kaksi vaimoa, toisen nimi oli Aada ja toisen nimi Silla. </p>
<p id="v20"><sup><small>20</small></sup>  Ja Aada synnytti Jaabalin; hänestä tuli niiden kantaisä, jotka teltoissa asuvat ja karjanhoitoa harjoittavat. </p>
<p id="v21"><sup><small>21</small></sup>  Ja hänen veljensä nimi oli Juubal; hänestä tuli kaikkien niiden kantaisä, jotka kannelta ja huilua soittavat. </p>
<p id="v22"><sup><small>22</small></sup>  Myöskin Silla synnytti pojan, Tuubal-Kainin; hänestä tuli kaikkinaisten vaski- ja rauta-aseiden takoja. Ja Tuubal-Kainin sisar oli Naema. </p>
<p id="v23"><sup><small>23</small></sup>  Ja Lemek lausui vaimoillensa: "Aada ja Silla, kuulkaa puhettani, te Lemekin emännät, ottakaa sanani korviinne: minä surmaan miehen haavastani ja nuorukaisen mustelmastani. </p>
<p id="v24"><sup><small>24</small></sup>  Niin, Kain kostetaan seitsenkertaisesti, mutta Lemek seitsemänkymmentä seitsemän kertaa." <sup id="cite15"><a href="#fn15">[15]</a></sup></p>
<p id="v25"><sup><small>25</small></sup>  Ja Aadam yhtyi taas vaimoonsa, ja tämä synnytti pojan ja antoi hänelle nimen Seet, sanoen: "Jumala on suonut minulle toisen pojan Aabelin sijaan, koska Kain hänet surmasi". </p>
<p id="v26"><sup><small>26</small></sup>  Ja myöskin Seetille syntyi poika, ja hän antoi hänelle nimen Enos. Siihen aikaan ruvettiin avuksi huutamaan Herran nimeä. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Genesis/3">Ensimmäinen Mooseksen kirja - Luku 3</a></td>
        <td><a href="/fi/Bible/Genesis/Index">Indeksi</a></td>
        <td><a href="/fi/Bible/Genesis/5">Ensimmäinen Mooseksen kirja - Luku 5</a></td>
      </tr>
    </tbody>
  </table>
</figure>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 4:1 <i>Kainin syntymä</i>: <a href="/fi/The_Urantia_Book/76#p2_1">U-k 76:2.1</a>. </li>
  <li id="fn2"><a href="#cite2">↑</a> 4:1-2,17-26 <i>Heprealainen suku</i>: <a href="/fi/The_Urantia_Book/74#p8_10">U-k 74:8.10</a>.  <i>Sukututkimus</i>: <a href="/fi/The_Urantia_Book/78#p7_3">U-k 78:7.3</a>. </li>
  <li id="fn3"><a href="#cite3">↑</a> 4:2 <i>Abelin syntymä</i>: <a href="/fi/The_Urantia_Book/76#p2_1">U-k 76:2.1</a>. </li>
  <li id="fn4"><a href="#cite4">↑</a> 4:2-5 <i>Pastoraali mieluiten</i>: <a href="/fi/The_Urantia_Book/81#p1_4">U-k 81:1.4</a>. </li>
  <li id="fn5"><a href="#cite5">↑</a> 4:3-5 <i>Uhrilahjat</i>: <a href="/fi/The_Urantia_Book/76#p2_2">U-k 76:2.2</a>. </li>
  <li id="fn6"><a href="#cite6">↑</a> 4:7 <i>Jos et tee hyvää, synti on ovella</i>: <a href="/fi/The_Urantia_Book/131#p2_8">U-k 131:2.8</a>. </li>
  <li id="fn7"><a href="#cite7">↑</a> 4:8 <i>Cain tappaa Ablen</i>: <a href="/fi/The_Urantia_Book/76#p2_5">U-k 76:2.5</a>. </li>
  <li id="fn8"><a href="#cite8">↑</a> 4:10 <i>Sielu itkee Abelin verestä</i>: <a href="/fi/The_Urantia_Book/86#p5_11">U-k 86:5.11</a>. </li>
  <li id="fn9"><a href="#cite9">↑</a> 4:13-15 <i>Ei heimomerkkiä</i>: <a href="/fi/The_Urantia_Book/76#p2_8">U-k 76:2.8</a>. </li>
  <li id="fn10"><a href="#cite10">↑</a> 4:14-15 <i>Kainin merkki</i>: <a href="/fi/The_Urantia_Book/68#p1_2">U-k 68:1.2</a>. </li>
  <li id="fn11"><a href="#cite11">↑</a> 4:15 <i>Aatamin heimon merkki</i>: <a href="/fi/The_Urantia_Book/76#p2_8">U-k 76:2.8</a>. </li>
  <li id="fn12"><a href="#cite12">↑</a> 4:16 <i>Nodiittien kansa</i>: <a href="/fi/The_Urantia_Book/77#p2_9">U-k 77:2.9</a>.  <i>Kain pakenee Nodiin</i>: <a href="/fi/The_Urantia_Book/76#p2_9">U-k 76:2.9</a>.  <i>Nodiittien kansa</i>: <a href="/fi/The_Urantia_Book/77#p2_6">U-k 77:2.6</a>.  <i>Nodin maa</i>: <a href="/fi/The_Urantia_Book/77#p4_5">U-k 77:4.5</a>.  <i>Nodin maa</i>: <a href="/fi/The_Urantia_Book/74#p8_8">U-k 74:8.8</a>.  <i>Nodin maa</i>: <a href="/fi/The_Urantia_Book/67#p4_2">U-k 67:4.2</a>. </li>
  <li id="fn13"><a href="#cite13">↑</a> 4:16-17 <i>Kain ottaa vaimon Nodista</i>: <a href="/fi/The_Urantia_Book/148#p4_7">U-k 148:4.7</a>. </li>
  <li id="fn14"><a href="#cite14">↑</a> 4:17 <i>Kain siittää Henokin</i>: <a href="/fi/The_Urantia_Book/76#p2_9">U-k 76:2.9</a>. </li>
  <li id="fn15"><a href="#cite15">↑</a> 4:24 <i>Seitsemänkymmentä kertaa seitsemän</i>: <a href="/fi/The_Urantia_Book/159#p1_7">U-k 159:1.7</a>. </li>
</ol>
</div>
