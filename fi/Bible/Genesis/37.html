<!--
title: Ensimmäinen Mooseksen kirja - Luku 37
description: 
published: true
date: 2023-11-8T20:28:17Z
tags: bible, bible—genesis
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Genesis/36">
          <span class="mdi mdi-arrow-left-drop-circle"></span><span class="pl-2">Ensimmäinen Mooseksen kirja - Luku 36</span>
        </a>
        </td>
        <td>
        <a href="/fi/Bible/Genesis/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Genesis/38">
          <span class="pr-2">Ensimmäinen Mooseksen kirja - Luku 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta Jaakob asui siinä maassa, jossa hänen isänsä oli oleskellut muukalaisena, Kanaanin maassa. </p>
<p id="v2"><sup><small>2</small></sup>  Tämä on kertomus Jaakobin suvusta. Kun Joosef oli seitsemäntoista vuoden vanha, oli hän veljiensä kanssa lampaita paimentamassa; hän oli nuorukaisena isänsä vaimojen Bilhan ja Silpan poikien seurassa. Ja hän kertoi isälleen, mitä pahaa kuuli heistä puhuttavan. </p>
<p id="v3"><sup><small>3</small></sup>  Ja Israel rakasti Joosefia enemmän kuin kaikkia muita poikiansa, koska hän oli syntynyt hänelle hänen vanhalla iällänsä, ja hän teetti hänelle pitkäliepeisen, hihallisen ihokkaan. </p>
<p id="v4"><sup><small>4</small></sup>  Kun hänen veljensä näkivät, että heidän isänsä rakasti häntä enemmän kuin kaikkia hänen veljiänsä, vihasivat he häntä eivätkä voineet puhutella häntä ystävällisesti. </p>
<p id="v5"><sup><small>5</small></sup>  Kerran Joosef näki unen ja kertoi sen veljilleen; sen jälkeen he vihasivat häntä vielä enemmän. </p>
<p id="v6"><sup><small>6</small></sup>  Hän näet sanoi heille: "Kuulkaa, minkä unen minä olen nähnyt. </p>
<p id="v7"><sup><small>7</small></sup>  Katso, me olimme sitovinamme lyhteitä vainiolla, ja katso, minun lyhteeni nousi seisomaan, ja teidän lyhteenne asettuivat ympärille ja kumarsivat minun lyhdettäni." </p>
<p id="v8"><sup><small>8</small></sup>  Niin hänen veljensä sanoivat hänelle: "Sinäkö tulisit meidän kuninkaaksemme, sinäkö hallitsisit meitä?" Ja he vihasivat häntä vielä enemmän hänen uniensa ja puheidensa tähden. </p>
<p id="v9"><sup><small>9</small></sup>  Ja hän näki vielä toisenkin unen, jonka hän kertoi veljilleen ja sanoi: "Minä näin vielä unen: katso, aurinko ja kuu ja yksitoista tähteä kumarsivat minua". </p>
<p id="v10"><sup><small>10</small></sup>  Ja kun hän kertoi sen isälleen ja veljilleen, nuhteli hänen isänsä häntä ja sanoi hänelle: "Mikä uni se on, jonka sinä olet nähnyt? Olisiko minun ja äitisi ja veljiesi tultava kumartumaan sinun eteesi maahan?" </p>
<p id="v11"><sup><small>11</small></sup>  Ja hänen veljensä kadehtivat häntä; mutta hänen isänsä pani tämän mieleensä. </p>
<p id="v12"><sup><small>12</small></sup>  Kun hänen veljensä olivat menneet kaitsemaan isänsä lampaita Sikemiin, </p>
<p id="v13"><sup><small>13</small></sup>  sanoi Israel Joosefille: "Sinun veljesi ovat paimenessa Sikemissä; tule, minä lähetän sinut heidän luokseen". Hän vastasi: "Tässä olen". </p>
<p id="v14"><sup><small>14</small></sup>  Ja hän sanoi hänelle: "Mene katsomaan, kuinka veljesi ja karja voivat, ja kerro sitten minulle". Niin hän lähetti hänet matkalle Hebronin laaksosta, ja hän tuli Sikemiin. </p>
<p id="v15"><sup><small>15</small></sup>  Ja muuan mies kohtasi hänet, hänen harhaillessaan kedolla; ja mies kysyi häneltä: "Mitä etsit?" </p>
<p id="v16"><sup><small>16</small></sup>  Hän vastasi: "Minä etsin veljiäni; sano minulle, missä he ovat paimentamassa". </p>
<p id="v17"><sup><small>17</small></sup>  Mies vastasi: "He lähtivät pois täältä, sillä minä kuulin heidän sanovan: 'Menkäämme Dootaniin'." Niin Joosef meni veljiensä jäljissä ja löysi heidät Dootanista. </p>
<p id="v18"><sup><small>18</small></sup>  Kun he kaukaa näkivät hänet ja ennenkuin hän saapui heidän luokseen, pitivät he neuvoa tappaaksensa hänet. </p>
<p id="v19"><sup><small>19</small></sup>  He sanoivat toisillensa: "Katso, tuolla tulee se unennäkijä! <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Tulkaa, tappakaamme nyt hänet ja heittäkäämme hänet johonkin kaivoon ja sanokaamme: villipeto on hänet syönyt. Saammepa sitten nähdä, mitä hänen unistaan tulee." </p>
<p id="v21"><sup><small>21</small></sup>  Kun Ruuben sen kuuli, tahtoi hän pelastaa hänet heidän käsistään ja sanoi: "Älkäämme lyökö häntä kuoliaaksi". </p>
<p id="v22"><sup><small>22</small></sup>  Vielä Ruuben sanoi heille: "Älkää vuodattako verta; heittäkää hänet tähän kaivoon, joka on täällä erämaassa, mutta älkää satuttako kättänne häneen". Hän näet tahtoi pelastaa hänet heidän käsistään, saattaaksensa hänet takaisin isänsä tykö. </p>
<p id="v23"><sup><small>23</small></sup>  Kun Joosef sitten tuli veljiensä luo, riisuivat he Joosefilta hänen ihokkaansa, pitkäliepeisen, hihallisen ihokkaan, joka oli hänen yllään, <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  ja ottivat hänet ja heittivät hänet kaivoon; mutta kaivo oli tyhjä, siinä ei ollut vettä. </p>
<p id="v25"><sup><small>25</small></sup>  Senjälkeen he istuivat aterioimaan. Ja kun he nostivat silmänsä, näkivät he ismaelilaismatkueen tulevan Gileadista; heidän kamelinsa kuljettivat kumihartsia, balsamia ja hajupihkaa, ja he olivat viemässä niitä Egyptiin. </p>
<p id="v26"><sup><small>26</small></sup>  Silloin Juuda sanoi veljillensä: "Mitä hyötyä meillä on siitä, että surmaamme veljemme ja salaamme hänen verensä? </p>
<p id="v27"><sup><small>27</small></sup>  Tulkaa, myykäämme hänet ismaelilaisille, mutta älköön kätemme sattuko häneen, sillä hän on meidän veljemme, meidän omaa lihaamme." Ja hänen veljensä kuulivat häntä. </p>
<p id="v28"><sup><small>28</small></sup>  Kun nyt midianilaiset kauppiaat menivät siitä ohitse, vetivät veljet Joosefin ylös kaivosta; ja he myivät Joosefin kahdestakymmenestä hopeasekelistä ismaelilaisille. Nämä veivät Joosefin Egyptiin. </p>
<p id="v29"><sup><small>29</small></sup>  Kun sitten Ruuben palasi kaivolle, niin Joosefia ei enää ollut kaivossa. Silloin hän repäisi vaatteensa, </p>
<p id="v30"><sup><small>30</small></sup>  palasi veljiensä luo ja sanoi: "Poika on kadonnut. Voi minua, minne minä joudun!" </p>
<p id="v31"><sup><small>31</small></sup>  Niin he ottivat Joosefin ihokkaan, teurastivat vuohipukin ja kastoivat ihokkaan vereen. </p>
<p id="v32"><sup><small>32</small></sup>  Sitten he lähettivät tuon pitkäliepeisen, hihallisen ihokkaan kotiin isälleen ja sanoivat: "Tämän me löysimme; tarkasta, onko se poikasi ihokas vai eikö". </p>
<p id="v33"><sup><small>33</small></sup>  Ja tarkastettuaan sen hän sanoi: "Tämä on minun poikani ihokas. Villipeto on hänet syönyt; totisesti, Joosef on raadeltu kuoliaaksi." </p>
<p id="v34"><sup><small>34</small></sup>  Ja Jaakob repäisi vaatteensa, pani säkin lanteilleen ja suri poikaansa pitkät ajat. <sup id="cite3"><a href="#fn3">[3]</a></sup></p>
<p id="v35"><sup><small>35</small></sup>  Ja kaikki hänen poikansa ja tyttärensä kävivät häntä lohduttamaan, mutta hän ei huolinut lohdutuksesta, vaan sanoi: "Murehtien minä menen tuonelaan poikani tykö". Ja hänen isänsä itki häntä. </p>
<p id="v36"><sup><small>36</small></sup>  Mutta midianilaiset myivät hänet Egyptiin Potifarille, joka oli faraon hoviherra ja henkivartijain päämies. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Genesis/36">
          <span class="mdi mdi-arrow-left-drop-circle"></span><span class="pl-2">Ensimmäinen Mooseksen kirja - Luku 36</span>
        </a>
        </td>
        <td>
        <a href="/fi/Bible/Genesis/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Genesis/38">
          <span class="pr-2">Ensimmäinen Mooseksen kirja - Luku 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 37:19 <i>Uneksija</i>: <a href="/fi/The_Urantia_Book/93#p9_5">U-k 93:9.5</a>. </li>
  <li id="fn2"><a href="#cite2">↑</a> 37:23-28 <i>Joosef myi</i>: <a href="/fi/The_Urantia_Book/126#p1_2">U-k 126:1.2</a>. </li>
  <li id="fn3"><a href="#cite3">↑</a> 37:34 <i>Köyhyys ja katumus</i>: <a href="/fi/The_Urantia_Book/89#p3_3">U-k 89:3.3</a>. </li>
</ol>
</div>
