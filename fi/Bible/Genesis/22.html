<!--
title: Ensimmäinen Mooseksen kirja - Luku 22
description: 
published: true
date: 2022-10-6T10:23:20Z
tags: bible, bible—genesis
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Genesis/21">Ensimmäinen Mooseksen kirja - Luku 21</a></td>
        <td><a href="/fi/Bible/Genesis/Index">Indeksi</a></td>
        <td><a href="/fi/Bible/Genesis/23">Ensimmäinen Mooseksen kirja - Luku 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Näiden tapausten jälkeen Jumala koetteli Aabrahamia ja sanoi hänelle: "Aabraham!" Hän vastasi: "Tässä olen". <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ja hän sanoi: "Ota Iisak, ainokainen poikasi, jota rakastat, ja mene Moorian maahan ja uhraa hänet siellä polttouhriksi vuorella, jonka minä sinulle sanon". <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Varhain seuraavana aamuna Aabraham satuloi aasinsa ja otti mukaansa kaksi palvelijaansa sekä poikansa Iisakin, ja halottuaan polttouhripuita hän lähti menemään siihen paikkaan, jonka Jumala oli hänelle sanonut. </p>
<p id="v4"><sup><small>4</small></sup>  Kolmantena päivänä Aabraham nosti silmänsä ja näki sen paikan kaukaa. </p>
<p id="v5"><sup><small>5</small></sup>  Silloin Aabraham sanoi palvelijoilleen: "Jääkää tähän aasin kanssa. Minä ja poika menemme tuonne rukoilemaan; sitten me palaamme luoksenne." </p>
<p id="v6"><sup><small>6</small></sup>  Ja Aabraham otti polttouhripuut ja sälytti ne poikansa Iisakin selkään; itse hän otti käteensä tulen ja veitsen, ja niin he astuivat molemmat yhdessä. </p>
<p id="v7"><sup><small>7</small></sup>  Iisak puhui isällensä Aabrahamille sanoen: "Isäni!" Tämä vastasi: "Tässä olen, poikani". Ja hän sanoi: "Katso, tässä on tuli ja halot, mutta missä on lammas polttouhriksi?" <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Aabraham vastasi: "Jumala on katsova itselleen lampaan polttouhriksi, poikani". Ja he astuivat molemmat yhdessä. </p>
<p id="v9"><sup><small>9</small></sup>  Ja kun he olivat tulleet siihen paikkaan, jonka Jumala oli hänelle sanonut, rakensi Aabraham siihen alttarin, latoi sille halot, sitoi poikansa Iisakin ja pani hänet alttarille halkojen päälle. </p>
<p id="v10"><sup><small>10</small></sup>  Ja Aabraham ojensi kätensä ja tarttui veitseen teurastaakseen poikansa. </p>
<p id="v11"><sup><small>11</small></sup>  Silloin Herran enkeli huusi hänelle taivaasta sanoen: "Aabraham, Aabraham!" Hän vastasi: "Tässä olen". <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Niin hän sanoi: "Älä satuta kättäsi poikaan äläkä tee hänelle mitään, sillä nyt minä tiedän, että sinä pelkäät Jumalaa, kun et kieltänyt minulta ainokaista poikaasi". <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  Niin Aabraham nosti silmänsä ja huomasi takanansa oinaan, joka oli sarvistaan takertunut pensaikkoon. Ja Aabraham meni, otti oinaan ja uhrasi sen polttouhriksi poikansa sijasta. </p>
<p id="v14"><sup><small>14</small></sup>  Ja Aabraham pani sen paikan nimeksi "Herra näkee". Niinpä vielä tänä päivänä sanotaan: "Vuorella, missä Herra ilmestyy". <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  Ja Herran enkeli huusi Aabrahamille toistamiseen taivaasta <sup id="cite8"><a href="#fn8">[8]</a></sup></p>
<p id="v16"><sup><small>16</small></sup>  ja sanoi: "Minä vannon itse kauttani, sanoo Herra: Sentähden että tämän teit etkä kieltänyt minulta ainokaista poikaasi, </p>
<p id="v17"><sup><small>17</small></sup>  minä runsaasti siunaan sinua ja teen sinun jälkeläistesi luvun paljoksi kuin taivaan tähdet ja hiekka, joka on meren rannalla, ja sinun jälkeläisesi valtaavat vihollistensa portit. </p>
<p id="v18"><sup><small>18</small></sup>  Ja sinun siemenessäsi tulevat siunatuiksi kaikki kansakunnat maan päällä, sentähden että olit minun äänelleni kuuliainen." <sup id="cite9"><a href="#fn9">[9]</a></sup></p>
<p id="v19"><sup><small>19</small></sup>  Sitten Aabraham palasi palvelijainsa luo, ja he nousivat ja kulkivat yhdessä Beersebaan. Ja Aabraham jäi asumaan Beersebaan. </p>
<p id="v20"><sup><small>20</small></sup>  Näiden tapausten jälkeen ilmoitettiin Aabrahamille: "Katso, myöskin Milka on synnyttänyt poikia sinun veljellesi Naahorille". </p>
<p id="v21"><sup><small>21</small></sup>  Nämä olivat Uus, hänen esikoisensa, tämän veli Buus, Kemuel, Aramin isä, </p>
<p id="v22"><sup><small>22</small></sup>  Kesed, Haso, Pildas, Jidlaf ja Betuel; </p>
<p id="v23"><sup><small>23</small></sup>  ja Betuelille syntyi Rebekka. Nämä kahdeksan synnytti Milka Naahorille, Aabrahamin veljelle. </p>
<p id="v24"><sup><small>24</small></sup>  Ja hänen sivuvaimonsa, nimeltä Reuma, synnytti myös lapsia: Tebahin, Gahamin, Tahaan ja Maakan. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Genesis/21">Ensimmäinen Mooseksen kirja - Luku 21</a></td>
        <td><a href="/fi/Bible/Genesis/Index">Indeksi</a></td>
        <td><a href="/fi/Bible/Genesis/23">Ensimmäinen Mooseksen kirja - Luku 23</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 22:1-2 <i>Taikausko</i>: <a href="/fi/The_Urantia_Book/93#p9_4">U-k 93:9.4</a>.  <i>”Jumala sanoi”</i>: <a href="/fi/The_Urantia_Book/156#p5_4">U-k 156:5.4</a>. </li>
  <li id="fn2"><a href="#cite2">↑</a> 22:1-10 <i>Iisakin uhraaminen</i>: <a href="/fi/The_Urantia_Book/89#p6_8">U-k 89:6.8</a>.  <i>Ihmisuhri</i>: <a href="/fi/The_Urantia_Book/89#p6_2">U-k 89:6.2</a>. </li>
  <li id="fn3"><a href="#cite3">↑</a> 22:2-13 <i>Usko uhriin</i>: <a href="/fi/The_Urantia_Book/93#p4_14">U-k 93:4.14</a>. </li>
  <li id="fn4"><a href="#cite4">↑</a> 22:7-8 <i>Uhrilammas</i>: <a href="/fi/The_Urantia_Book/85#p3_4">U-k 85:3.4</a>. </li>
  <li id="fn5"><a href="#cite5">↑</a> 22:11,15 <i>Herran enkeli</i>: <a href="/fi/The_Urantia_Book/93#p9_7">U-k 93:9.7</a>. </li>
  <li id="fn6"><a href="#cite6">↑</a> 22:12 <i>Jumala on suuri pelko</i>: <a href="/fi/The_Urantia_Book/92#p1_5">U-k 92:1.5</a>. </li>
  <li id="fn7"><a href="#cite7">↑</a> 22:14 <i>Jahve, Siinain klaanien Jumala</i>: <a href="/fi/The_Urantia_Book/142#p3_3">U-k 142:3.3</a>.  <i>Jahve</i>: <a href="/fi/The_Urantia_Book/96#p1_3">U-k 96:1.3</a>.  <i>Jehova (Jahve)</i>: <a href="/fi/The_Urantia_Book/96#p1_10">U-k 96:1.10</a>. </li>
  <li id="fn8"><a href="#cite8">↑</a> 22:15 <i>Ilman enkelit</i>: <a href="/fi/The_Urantia_Book/85#p4_2">U-k 85:4.2</a>. </li>
  <li id="fn9"><a href="#cite9">↑</a> 22:18 <i>Kaikki kansat ovat siunattuja</i>: <a href="/fi/The_Urantia_Book/190#p5_4">U-k 190:5.4</a>. </li>
</ol>
</div>
