<!--
title: Ensimmäinen Mooseksen kirja - Luku 46
description: 
published: true
date: 2022-10-6T10:23:20Z
tags: bible, bible—genesis
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Genesis/45">Ensimmäinen Mooseksen kirja - Luku 45</a></td>
        <td><a href="/fi/Bible/Genesis/Index">Indeksi</a></td>
        <td><a href="/fi/Bible/Genesis/47">Ensimmäinen Mooseksen kirja - Luku 47</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Niin Israel lähti matkalle mukanaan kaikki, mitä hänellä oli. Ja kun hän saapui Beersebaan, uhrasi hän teurasuhreja isänsä Iisakin Jumalalle. </p>
<p id="v2"><sup><small>2</small></sup>  Ja Jumala puhui Israelille näyssä yöllä; hän sanoi: "Jaakob, Jaakob!" Tämä vastasi: "Tässä olen". </p>
<p id="v3"><sup><small>3</small></sup>  Niin hän sanoi: "Minä olen Jumala, sinun isäsi Jumala; älä pelkää mennä Egyptiin, sillä minä teen sinut siellä suureksi kansaksi. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Minä menen sinun kanssasi Egyptiin, ja minä myös johdatan sinut sieltä takaisin. Ja Joosefin käsi on sulkeva sinun silmäsi." </p>
<p id="v5"><sup><small>5</small></sup>  Ja Jaakob lähti Beersebasta, ja Israelin pojat nostivat isänsä Jaakobin, lapsensa ja vaimonsa vaunuihin, jotka farao oli lähettänyt häntä noutamaan. </p>
<p id="v6"><sup><small>6</small></sup>  Ja he ottivat karjansa ja tavaransa, jotka he olivat hankkineet Kanaanin maassa, ja tulivat niin Egyptiin, Jaakob ynnä kaikki hänen jälkeläisensä. </p>
<p id="v7"><sup><small>7</small></sup>  Poikansa ja poikiensa pojat, tyttärensä ja poikiensa tyttäret, kaikki jälkeläisensä, hän vei mukanaan Egyptiin. </p>
<p id="v8"><sup><small>8</small></sup>  Nämä ovat Israelin lasten nimet, niiden, jotka tulivat Egyptiin: Jaakob ja hänen poikansa. Jaakobin esikoinen oli Ruuben. </p>
<p id="v9"><sup><small>9</small></sup>  Ruubenin pojat olivat Hanok, Pallu, Hesron ja Karmi. </p>
<p id="v10"><sup><small>10</small></sup>  Simeonin pojat olivat Jemuel, Jaamin, Oohad, Jaakin, Soohar ja Saul, kanaanilaisen vaimon poika. </p>
<p id="v11"><sup><small>11</small></sup>  Leevin pojat olivat Geerson, Kehat ja Merari. </p>
<p id="v12"><sup><small>12</small></sup>  Juudan pojat olivat Eer, Oonan, Seela, Peres ja Serah; mutta Eer ja Oonan kuolivat Kanaanin maassa. Pereksen pojat olivat Hesron ja Haamul. </p>
<p id="v13"><sup><small>13</small></sup>  Isaskarin pojat olivat Toola, Puvva, Joob ja Simron. </p>
<p id="v14"><sup><small>14</small></sup>  Sebulonin pojat olivat Sered, Eelon ja Jahleel. </p>
<p id="v15"><sup><small>15</small></sup>  Nämä olivat Leean pojat; ne hän synnytti Jaakobille Mesopotamiassa sekä tyttären Diinan. Näitä Jaakobin poikia ja tyttäriä oli kaikkiaan kolmekymmentä kolme henkeä. </p>
<p id="v16"><sup><small>16</small></sup>  Gaadin pojat olivat Sifjon ja Haggi, Suuni ja Esbon, Eeri ja Arodi ja Areli. </p>
<p id="v17"><sup><small>17</small></sup>  Asserin pojat olivat Jimna, Jisva, Jisvi ja Beria; heidän sisarensa oli Serah. Berian pojat olivat Heber ja Malkiel. </p>
<p id="v18"><sup><small>18</small></sup>  Nämä olivat Silpan lapset, hänen, jonka Laaban antoi tyttärellensä Leealle, ja hän synnytti ne Jaakobille, kuusitoista henkeä. </p>
<p id="v19"><sup><small>19</small></sup>  Raakelin, Jaakobin vaimon, pojat olivat Joosef ja Benjamin. </p>
<p id="v20"><sup><small>20</small></sup>  Ja pojat, jotka syntyivät Joosefille Egyptin maassa, olivat Manasse ja Efraim; nämä synnytti hänelle Aasenat, Oonin papin Poti-Feran tytär. </p>
<p id="v21"><sup><small>21</small></sup>  Benjaminin pojat olivat Bela, Beker ja Asbel, Geera ja Naaman, Eehi ja Roos, Muppim ja Huppim ja Ard. </p>
<p id="v22"><sup><small>22</small></sup>  Nämä olivat Raakelin pojat, jotka syntyivät Jaakobille, kaikkiaan neljätoista henkeä. </p>
<p id="v23"><sup><small>23</small></sup>  Daanin poika oli Husim. </p>
<p id="v24"><sup><small>24</small></sup>  Naftalin pojat olivat Jahseel, Guuni, Jeeser ja Sillem. </p>
<p id="v25"><sup><small>25</small></sup>  Nämä olivat Bilhan pojat, hänen, jonka Laaban antoi tyttärellensä Raakelille, ja hän synnytti ne Jaakobille, kaikkiaan seitsemän henkeä. </p>
<p id="v26"><sup><small>26</small></sup>  Kaikkiaan oli niitä, jotka Jaakobin kanssa siirtyivät Egyptiin ja olivat lähteneet hänen kupeistansa, paitsi Jaakobin miniöitä, yhteensä kuusikymmentä kuusi henkeä. <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Ja Joosefin poikia, jotka syntyivät hänelle Egyptissä, oli kaksi. Jaakobin perheen jäseniä, jotka siirtyivät Egyptiin, oli kaikkiaan seitsemänkymmentä henkeä. </p>
<p id="v28"><sup><small>28</small></sup>  Ja hän lähetti Juudan edellänsä Joosefin luo ilmoittamaan hänelle tulostaan Gooseniin. Niin he tulivat Goosenin maakuntaan. </p>
<p id="v29"><sup><small>29</small></sup>  Ja Joosef valjastutti vaununsa ja meni isäänsä Israelia vastaan Gooseniin. Ja kun hän saapui hänen eteensä, lankesi hän hänen kaulaansa ja itki kauan hänen kaulassaan. </p>
<p id="v30"><sup><small>30</small></sup>  Ja Israel sanoi Joosefille: "Nyt minä kuolen mielelläni, kun olen nähnyt sinun kasvosi ja tiedän, että sinä vielä elät". </p>
<p id="v31"><sup><small>31</small></sup>  Sen jälkeen Joosef sanoi veljilleen ja isänsä perheelle: "Minä menen ilmoittamaan faraolle ja sanon hänelle: 'Minun veljeni ja minun isäni perhe, jotka ovat olleet Kanaanin maassa, ovat saapuneet luokseni. </p>
<p id="v32"><sup><small>32</small></sup>  Ja nämä miehet ovat paimenia, sillä he hoitavat karjaa; ja he ovat tuoneet mukanaan lampaansa, karjansa ja kaiken muun omaisuutensa.' </p>
<p id="v33"><sup><small>33</small></sup>  Kun siis farao kutsuu teidät eteensä ja kysyy: 'Mikä teidän ammattinne on?' </p>
<p id="v34"><sup><small>34</small></sup>  niin vastatkaa: 'Me, sinun palvelijasi, olemme hoitaneet karjaa nuoruudestamme tähän asti, me niinkuin meidän isämmekin' - että saisitte asettua Goosenin maakuntaan. Sillä kaikki paimenet ovat egyptiläisille kauhistus." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Genesis/45">Ensimmäinen Mooseksen kirja - Luku 45</a></td>
        <td><a href="/fi/Bible/Genesis/Index">Indeksi</a></td>
        <td><a href="/fi/Bible/Genesis/47">Ensimmäinen Mooseksen kirja - Luku 47</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 46:3 <i>Jumalan kutsuminen Jumalaksi</i>: <a href="/fi/The_Urantia_Book/1#p1_6">U-k 1:1.6</a>. </li>
  <li id="fn2"><a href="#cite2">↑</a> 46:26 <i>Isän kupeet</i>: <a href="/fi/The_Urantia_Book/74#p7_8">U-k 74:7.8</a>. </li>
</ol>
</div>
