<!--
title: Ensimmäinen Mooseksen kirja - Luku 25
description: 
published: true
date: 2022-10-6T10:23:20Z
tags: bible, bible—genesis
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Genesis/24">Ensimmäinen Mooseksen kirja - Luku 24</a></td>
        <td><a href="/fi/Bible/Genesis/Index">Indeksi</a></td>
        <td><a href="/fi/Bible/Genesis/26">Ensimmäinen Mooseksen kirja - Luku 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Aabraham otti vielä vaimon, ja hänen nimensä oli Ketura. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja hän synnytti hänelle Simranin ja Joksanin, Medanin ja Midianin, Jisbakin ja Suuahin. </p>
<p id="v3"><sup><small>3</small></sup>  Mutta Joksanille syntyi Seba ja Dedan. Dedanin jälkeläisiä olivat: assurilaiset, letusilaiset ja leummilaiset. </p>
<p id="v4"><sup><small>4</small></sup>  Ja Midianin pojat olivat Eefa, Eefer, Hanok, Abida ja Eldaa. Kaikki nämä ovat Keturan jälkeläisiä. </p>
<p id="v5"><sup><small>5</small></sup>  Ja Aabraham antoi kaiken omaisuutensa Iisakille. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Mutta sivuvaimojensa pojille Aabraham antoi lahjoja; ja hän lähetti heidät vielä eläessänsä pois poikansa Iisakin luota itään päin, Itäiselle maalle. </p>
<p id="v7"><sup><small>7</small></sup>  Tämä on Aabrahamin elinvuosien luku: sata seitsemänkymmentä viisi vuotta. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Ja Aabraham vaipui kuolemaan korkeassa iässä, vanhana ja elämästä kyllänsä saaneena, ja tuli otetuksi heimonsa tykö. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Ja hänen poikansa Iisak ja Ismael hautasivat hänet Makpelan luolaan, heettiläisen Efronin, Sooharin pojan, vainiolle, joka on itään päin Mamresta, </p>
<p id="v10"><sup><small>10</small></sup>  sille vainiolle, jonka Aabraham oli ostanut heettiläisiltä; siihen haudattiin Aabraham ja hänen vaimonsa Saara. </p>
<p id="v11"><sup><small>11</small></sup>  Ja Aabrahamin kuoltua Jumala siunasi hänen poikaansa Iisakia. Ja Iisak asui Lahai-Roin kaivon tienoilla. </p>
<p id="v12"><sup><small>12</small></sup>  Ja tämä on kertomus Ismaelin suvusta, Aabrahamin pojan, jonka Saaran egyptiläinen orjatar Haagar synnytti Aabrahamille. </p>
<p id="v13"><sup><small>13</small></sup>  Nämä ovat Ismaelin poikien nimet heidän nimiensä ja polveutumisensa mukaan: Nebajot, Ismaelin esikoinen, Keedar, Adbeel, Mibsam, </p>
<p id="v14"><sup><small>14</small></sup>  Misma, Duuma, Massa, </p>
<p id="v15"><sup><small>15</small></sup>  Hadad, Teema, Jetur, Naafis ja Keedma. </p>
<p id="v16"><sup><small>16</small></sup>  Nämä ovat Ismaelin pojat ja nämä heidän nimensä heidän kyliensä ja leiripaikkojensa mukaan, kaksitoista ruhtinasta heimokuntineen. </p>
<p id="v17"><sup><small>17</small></sup>  Ja tämä on Ismaelin elinvuosien luku: sata kolmekymmentä seitsemän vuotta; ja hän vaipui kuolemaan ja tuli otetuksi heimonsa tykö. </p>
<p id="v18"><sup><small>18</small></sup>  Ja he asuivat Havilasta aina Suuriin asti, joka on Egyptistä itään päin Assyriaan mentäessä. Hän kävi kaikkien veljiensä kimppuun. </p>
<p id="v19"><sup><small>19</small></sup>  Ja tämä on kertomus Iisakin, Aabrahamin pojan, suvusta. Aabrahamille syntyi Iisak. </p>
<p id="v20"><sup><small>20</small></sup>  Ja Iisak oli neljänkymmenen vuoden vanha, kun hän otti vaimokseen Rebekan, joka oli aramilaisen Betuelin tytär Mesopotamiasta ja aramilaisen Laabanin sisar. </p>
<p id="v21"><sup><small>21</small></sup>  Ja Iisak rukoili Herraa vaimonsa puolesta, sillä tämä oli hedelmätön. Ja Herra kuuli hänen rukouksensa, ja hänen vaimonsa Rebekka tuli raskaaksi. </p>
<p id="v22"><sup><small>22</small></sup>  Ja lapset sysäsivät toisiaan hänen kohdussansa. Niin hän sanoi: "Jos näin käy, minkätähden minä elän?" Ja hän meni kysymään Herralta. </p>
<p id="v23"><sup><small>23</small></sup>  Ja Herra sanoi hänelle: "Kaksi kansaa on sinun kohdussasi, kaksi heimoa erkanee sinun ruumiistasi, toinen heimo on toista voimakkaampi, vanhempi palvelee nuorempaa". </p>
<p id="v24"><sup><small>24</small></sup>  Kun hänen synnyttämisensä aika oli tullut, katso, hänen kohdussaan oli kaksoiset. </p>
<p id="v25"><sup><small>25</small></sup>  Joka ensiksi tuli hänen kohdustaan, oli ruskea ja yliyltään niinkuin karvainen vaippa; sentähden pantiin hänelle nimeksi Eesau. </p>
<p id="v26"><sup><small>26</small></sup>  Senjälkeen tuli ulos hänen veljensä, ja hän piti kädellään Eesaun kantapäästä. Ja hänelle pantiin nimeksi Jaakob. Iisak oli kuudenkymmenen vuoden vanha heidän syntyessänsä. </p>
<p id="v27"><sup><small>27</small></sup>  Ja pojat kasvoivat suuriksi, ja Eesausta tuli taitava metsästäjä, aron mies; Jaakob sitä vastoin oli hiljainen mies, joka pysyi kotosalla. </p>
<p id="v28"><sup><small>28</small></sup>  Iisak rakasti enemmän Eesauta, sillä hän söi mielellänsä metsänriistaa, mutta Rebekka rakasti enemmän Jaakobia. </p>
<p id="v29"><sup><small>29</small></sup>  Kerran, kun Jaakob oli keittänyt itselleen keiton, tuli Eesau kedolta nälästä nääntyneenä. </p>
<p id="v30"><sup><small>30</small></sup>  Ja Eesau sanoi Jaakobille: "Anna minun särpiä tuota ruskeata, tuota ruskeata keittoa, sillä minä olen nälästä nääntynyt". Sentähden hän sai nimen Edom. </p>
<p id="v31"><sup><small>31</small></sup>  Mutta Jaakob sanoi: "Myy minulle ensin esikoisuutesi". </p>
<p id="v32"><sup><small>32</small></sup>  Eesau vastasi: "Katso, minä kuolen kuitenkin, mitä minä esikoisuudellani teen?" </p>
<p id="v33"><sup><small>33</small></sup>  Jaakob sanoi: "Vanno minulle ensin". Ja hän vannoi hänelle ja myi esikoisuutensa Jaakobille. </p>
<p id="v34"><sup><small>34</small></sup>  Ja Jaakob antoi Eesaulle leipää ja hernekeittoa. Ja hän söi ja joi, nousi ja meni matkoihinsa. Niin halpana Eesau piti esikoisuutensa. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Genesis/24">Ensimmäinen Mooseksen kirja - Luku 24</a></td>
        <td><a href="/fi/Bible/Genesis/Index">Indeksi</a></td>
        <td><a href="/fi/Bible/Genesis/26">Ensimmäinen Mooseksen kirja - Luku 26</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 25:1 <i>Ketura ei vaimo</i>: <a href="/fi/The_Urantia_Book/93#p9_8">U-k 93:9.8</a>. </li>
  <li id="fn2"><a href="#cite2">↑</a> 25:5 <i>Iisakin perintö</i>: <a href="/fi/The_Urantia_Book/93#p9_8">U-k 93:9.8</a>. </li>
  <li id="fn3"><a href="#cite3">↑</a> 25:7-8 <i>Aabrahamin ikä</i>: <a href="/fi/The_Urantia_Book/93#p9_8">U-k 93:9.8</a>. </li>
  <li id="fn4"><a href="#cite4">↑</a> 25:8 <i>Abrahamin kuolema</i>: <a href="/fi/The_Urantia_Book/93#p9_4">U-k 93:9.4</a>.  <i>Luovuta aave</i>: <a href="/fi/The_Urantia_Book/86#p5_2">U-k 86:5.2</a>. </li>
</ol>
</div>
