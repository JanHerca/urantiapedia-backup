<!--
title: Ensimmäinen Mooseksen kirja - Luku 16
description: 
published: true
date: 2022-10-6T10:23:20Z
tags: bible, bible—genesis
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Genesis/15">Ensimmäinen Mooseksen kirja - Luku 15</a></td>
        <td><a href="/fi/Bible/Genesis/Index">Indeksi</a></td>
        <td><a href="/fi/Bible/Genesis/17">Ensimmäinen Mooseksen kirja - Luku 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Saarai, Abramin vaimo, ei synnyttänyt hänelle lasta. Mutta Saarailla oli egyptiläinen orjatar, jonka nimi oli Haagar. </p>
<p id="v2"><sup><small>2</small></sup>  Ja Saarai sanoi Abramille: "Katso, Herra on sulkenut minut synnyttämästä; yhdy siis minun orjattareeni, ehkä minä saisin lapsia hänestä". Ja Abram kuuli Saaraita. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ja Saarai, Abramin vaimo, otti egyptiläisen orjattarensa Haagarin, sitten kuin Abram oli asunut kymmenen vuotta Kanaanin maassa, ja antoi hänet miehellensä Abramille vaimoksi. </p>
<p id="v4"><sup><small>4</small></sup>  Ja hän yhtyi Haagariin, ja Haagar tuli raskaaksi. Kun hän huomasi olevansa raskaana, tuli hänen emäntänsä halvaksi hänen silmissään. </p>
<p id="v5"><sup><small>5</small></sup>  Silloin Saarai sanoi Abramille: "Minun kärsimäni vääryys kohdatkoon sinua; minä annoin orjattareni sinun syliisi, mutta kun hän huomasi olevansa raskaana, tulin minä halvaksi hänen silmissään. Herra tuomitkoon meidän välillämme, minun ja sinun." </p>
<p id="v6"><sup><small>6</small></sup>  Abram sanoi Saaraille: "Katso, orjattaresi on sinun vallassasi, tee hänelle, mitä tahdot". Niin Saarai kuritti häntä, ja hän pakeni hänen luotaan. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Ja Herran enkeli tapasi hänet vesilähteeltä erämaassa, sen lähteen luota, joka on Suurin tien varressa. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Ja hän sanoi: "Haagar, Saarain orjatar, mistä tulet ja mihin menet?" Hän vastasi: "Olen paossa emäntääni Saaraita". </p>
<p id="v9"><sup><small>9</small></sup>  Ja Herran enkeli sanoi hänelle: "Palaa emäntäsi tykö ja nöyrry hänen kätensä alle". <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  Ja Herran enkeli sanoi hänelle: "Minä teen sinun jälkeläistesi luvun niin suureksi, ettei heitä voida lukea heidän paljoutensa tähden". </p>
<p id="v11"><sup><small>11</small></sup>  Vielä Herran enkeli puhui hänelle: "Katso, sinä olet raskaana ja synnytät pojan ja kutsut hänet Ismaeliksi, sillä Herra on kuullut sinun hätäsi. </p>
<p id="v12"><sup><small>12</small></sup>  Hänestä tulee mies kuin villiaasi: hänen kätensä on kaikkia vastaan, ja kaikkien käsi on häntä vastaan, ja hän on kaikkien veljiensä niskassa." </p>
<p id="v13"><sup><small>13</small></sup>  Ja Haagar nimitti Herraa, joka oli häntä puhutellut, nimellä: "Sinä olet ilmestyksen Jumala". Sillä hän sanoi: "Olenko minä tässä vilaukselta saanut nähdä hänet, joka minut näkee?" </p>
<p id="v14"><sup><small>14</small></sup>  Sentähden kutsutaan kaivoa nimellä Lahai-Roin kaivo; se on Kaadeksen ja Beredin välillä. </p>
<p id="v15"><sup><small>15</small></sup>  Ja Haagar synnytti Abramille pojan, ja Abram antoi pojallensa, jonka Haagar oli hänelle synnyttänyt, nimen Ismael. </p>
<p id="v16"><sup><small>16</small></sup>  Ja Abram oli kahdeksankymmenen kuuden vuoden vanha, kun Haagar synnytti hänelle Ismaelin. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Genesis/15">Ensimmäinen Mooseksen kirja - Luku 15</a></td>
        <td><a href="/fi/Bible/Genesis/Index">Indeksi</a></td>
        <td><a href="/fi/Bible/Genesis/17">Ensimmäinen Mooseksen kirja - Luku 17</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 16:2 <i>Avioliiton ulkopuolinen avioliitto</i>: <a href="/fi/The_Urantia_Book/82#p5_6">U-k 82:5.6</a>. </li>
  <li id="fn2"><a href="#cite2">↑</a> 16:6 <i>Sisar/vaimo hallitsi muita</i>: <a href="/fi/The_Urantia_Book/82#p5_5">U-k 82:5.5</a>. </li>
  <li id="fn3"><a href="#cite3">↑</a> 16:7 <i>Veden enkelit</i>: <a href="/fi/The_Urantia_Book/85#p4_2">U-k 85:4.2</a>.  <i>Herran enkeli</i>: <a href="/fi/The_Urantia_Book/96#p1_9">U-k 96:1.9</a>. </li>
  <li id="fn4"><a href="#cite4">↑</a> 16:7,9-11 <i>Herran enkeli</i>: <a href="/fi/The_Urantia_Book/93#p9_7">U-k 93:9.7</a>. </li>
  <li id="fn5"><a href="#cite5">↑</a> 16:7-11 <i>Herran enkeli</i>: <a href="/fi/The_Urantia_Book/37#p2_3">U-k 37:2.3</a>. </li>
  <li id="fn6"><a href="#cite6">↑</a> 16:9-13 <i>Keskustelut Melkisedekin kanssa</i>: <a href="/fi/The_Urantia_Book/93#p9_7">U-k 93:9.7</a>. </li>
</ol>
</div>
