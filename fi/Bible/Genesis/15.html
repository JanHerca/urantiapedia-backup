<!--
title: Ensimmäinen Mooseksen kirja - Luku 15
description: 
published: true
date: 2023-11-8T20:28:17Z
tags: bible, bible—genesis
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Genesis/14">
          <span class="mdi mdi-arrow-left-drop-circle"></span><span class="pl-2">Ensimmäinen Mooseksen kirja - Luku 14</span>
        </a>
        </td>
        <td>
        <a href="/fi/Bible/Genesis/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Genesis/16">
          <span class="pr-2">Ensimmäinen Mooseksen kirja - Luku 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Näiden tapausten jälkeen tuli Abramille näyssä tämä Herran sana: "Älä pelkää, Abram! Minä olen sinun kilpesi; sinun palkkasi on oleva sangen suuri." <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Mutta Abram sanoi: "Oi Herra, Herra, mitä sinä minulle annat? Minä lähden täältä lapsetonna, ja omaisuuteni haltijaksi tulee damaskolainen mies, Elieser." <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Ja Abram sanoi vielä: "Sinä et ole antanut minulle jälkeläistä; katso, talossani syntynyt palvelija on minut perivä". </p>
<p id="v4"><sup><small>4</small></sup>  Mutta katso, hänelle tuli tämä Herran sana: "Hän ei ole sinua perivä, vaan joka lähtee sinun omasta ruumiistasi, hän on sinut perivä". <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Ja hän vei hänet ulos ja sanoi: "Katso taivaalle ja lue tähdet, jos ne taidat lukea". Ja hän sanoi hänelle: "Niin paljon on sinulla oleva jälkeläisiä". </p>
<p id="v6"><sup><small>6</small></sup>  Ja Abram uskoi Herraan, ja Herra luki sen hänelle vanhurskaudeksi. <sup id="cite5"><a href="#fn5">[5]</a></sup></p>
<p id="v7"><sup><small>7</small></sup>  Ja hän sanoi hänelle: "Minä olen Herra, joka toin sinut Kaldean Uurista, antaakseni sinulle tämän maan omaksesi". </p>
<p id="v8"><sup><small>8</small></sup>  Mutta hän sanoi: "Oi Herra, Herra, mistä minä tiedän, että saan sen omakseni?" </p>
<p id="v9"><sup><small>9</small></sup>  Ja hän sanoi hänelle: "Tuo minulle kolmivuotias hieho, kolmivuotias vuohi ja kolmivuotias oinas sekä metsäkyyhkynen ja nuori kyyhkynen". <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  Ja hän toi nämä kaikki ja halkaisi ne ja asetti puolikkaat vastakkain; lintuja hän ei kuitenkaan halkaissut. </p>
<p id="v11"><sup><small>11</small></sup>  Niin laskeutui petolintuja ruumiiden päälle, mutta Abram karkoitti ne pois. </p>
<p id="v12"><sup><small>12</small></sup>  Kun aurinko oli laskemaisillaan, valtasi raskas uni Abramin, ja katso, kauhu ja suuri pimeys valtasi hänet. <sup id="cite7"><a href="#fn7">[7]</a></sup></p>
<p id="v13"><sup><small>13</small></sup>  Ja Herra sanoi Abramille: "Niin tiedä totisesti, että sinun jälkeläisesi tulevat elämään muukalaisina maassa, joka ei ole heidän omansa, ja heidän on niitä palveleminen, ja ne sortavat heitä neljäsataa vuotta. </p>
<p id="v14"><sup><small>14</small></sup>  Mutta myös sen kansan, jota he palvelevat, minä tuomitsen; ja sitten he pääsevät lähtemään, mukanaan paljon tavaraa. </p>
<p id="v15"><sup><small>15</small></sup>  Mutta sinä saat mennä isiesi tykö rauhassa, ja sinut haudataan päästyäsi korkeaan ikään. <sup id="cite8"><a href="#fn8">[8]</a></sup></p>
<p id="v16"><sup><small>16</small></sup>  Ja neljännessä polvessa sinun jälkeläisesi palaavat tänne takaisin; sillä amorilaisten syntivelka ei ole vielä täysi." </p>
<p id="v17"><sup><small>17</small></sup>  Ja kun aurinko oli laskenut ja oli tullut pilkkopimeä, näkyi suitsuava pätsi ja liekehtivä tuli, joka liikkui uhrikappaleiden välissä. </p>
<p id="v18"><sup><small>18</small></sup>  Sinä päivänä Herra teki Abramin kanssa liiton, sanoen: "Sinun jälkeläisillesi minä annan tämän maan, Egyptin virrasta aina suureen virtaan, Eufrat-virtaan saakka: </p>
<p id="v19"><sup><small>19</small></sup>  keeniläiset, kenissiläiset, kadmonilaiset, </p>
<p id="v20"><sup><small>20</small></sup>  heettiläiset, perissiläiset, refalaiset, </p>
<p id="v21"><sup><small>21</small></sup>  amorilaiset, kanaanilaiset, girgasilaiset ja jebusilaiset". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Genesis/14">
          <span class="mdi mdi-arrow-left-drop-circle"></span><span class="pl-2">Ensimmäinen Mooseksen kirja - Luku 14</span>
        </a>
        </td>
        <td>
        <a href="/fi/Bible/Genesis/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Genesis/16">
          <span class="pr-2">Ensimmäinen Mooseksen kirja - Luku 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 15:1,4,7 <i>Keskustelut Melkisedekin kanssa</i>: <a href="/fi/The_Urantia_Book/93#p9_7">U-k 93:9.7</a>. </li>
  <li id="fn2"><a href="#cite2">↑</a> 15:1-3 <i>Huolestunut perillisestä</i>: <a href="/fi/The_Urantia_Book/93#p6_1">U-k 93:6.1</a>. </li>
  <li id="fn3"><a href="#cite3">↑</a> 15:2-4 <i>Iisakin syntymä</i>: <a href="/fi/The_Urantia_Book/93#p6_5">U-k 93:6.5</a>. </li>
  <li id="fn4"><a href="#cite4">↑</a> 15:4-5 <i>Liitto: katso ylös tähtiin</i>: <a href="/fi/The_Urantia_Book/93#p6_3">U-k 93:6.3</a>. </li>
  <li id="fn5"><a href="#cite5">↑</a> 15:6 <i>Laskettu vanhurskaudeksi</i>: <a href="/fi/The_Urantia_Book/93#p4_5">U-k 93:4.5</a>.  <i>Usko laskettiin vanhurskaudeksi</i>: <a href="/fi/The_Urantia_Book/93#p6_3">U-k 93:6.3</a>. </li>
  <li id="fn6"><a href="#cite6">↑</a> 15:9-10 <i>Usko uhriin</i>: <a href="/fi/The_Urantia_Book/93#p4_14">U-k 93:4.14</a>. </li>
  <li id="fn7"><a href="#cite7">↑</a> 15:12-14 <i>Ennustus oleskelusta Egyptissä</i>: <a href="/fi/The_Urantia_Book/93#p6_3">U-k 93:6.3</a>. </li>
  <li id="fn8"><a href="#cite8">↑</a> 15:15-16,18-21 <i>Ennustus siemenestä Kanaanissa</i>: <a href="/fi/The_Urantia_Book/93#p6_3">U-k 93:6.3</a>. </li>
</ol>
</div>
