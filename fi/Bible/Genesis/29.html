<!--
title: Ensimmäinen Mooseksen kirja - Luku 29
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Genesis/28">Ensimmäinen Mooseksen kirja - Luku 28</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Genesis/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Genesis/30">Ensimmäinen Mooseksen kirja - Luku 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Jaakob lähti matkaan ja tuli Idän miesten maalle. </p>
<p id="v2"><sup><small>2</small></sup>  Ja katso, hän huomasi kedolla kaivon, ja katso, sen ääressä makasi kolme lammaslaumaa, sillä siitä kaivosta oli tapana juottaa laumoja. Ja kaivon suulla oli suuri kivi. </p>
<p id="v3"><sup><small>3</small></sup>  Sentähden annettiin kaikkien laumojen kokoontua sinne ja sitten vieritettiin kivi kaivon suulta ja juotettiin lampaat, jonka jälkeen kivi taas pantiin paikoilleen kaivon suulle. </p>
<p id="v4"><sup><small>4</small></sup>  Ja Jaakob sanoi heille: "Veljeni, mistä te olette?" He vastasivat: "Harranista olemme". </p>
<p id="v5"><sup><small>5</small></sup>  Hän kysyi heiltä: "Tunnetteko Laabanin, Naahorin pojan?" He vastasivat: "Tunnemme". </p>
<p id="v6"><sup><small>6</small></sup>  Ja hän kysyi heiltä: "Voiko hän hyvin?" He vastasivat: "Hyvin hän voi; ja katso, Raakel, hänen tyttärensä, tulee tuolla lammasten kanssa". </p>
<p id="v7"><sup><small>7</small></sup>  Hän sanoi: "Vielä on täysi päivä ja liian aikaista koota lauma; juottakaa lampaat ja viekää ne takaisin laitumelle". </p>
<p id="v8"><sup><small>8</small></sup>  He vastasivat: "Emme voi, ennenkuin kaikki laumat ovat koolla ja kivi on vieritetty kaivon suulta; sitten juotamme lampaat". </p>
<p id="v9"><sup><small>9</small></sup>  Hänen vielä puhuessaan heidän kanssaan tuli Raakel isänsä lammasten kanssa, sillä hänen oli tapana olla paimenessa. </p>
<p id="v10"><sup><small>10</small></sup>  Kun Jaakob näki Raakelin, enonsa Laabanin tyttären, ja enonsa Laabanin lampaat, astui hän esiin ja vieritti kiven kaivon suulta ja juotti enonsa Laabanin lampaat. </p>
<p id="v11"><sup><small>11</small></sup>  Ja Jaakob suuteli Raakelia ja korotti äänensä ja itki. </p>
<p id="v12"><sup><small>12</small></sup>  Niin Jaakob ilmoitti Raakelille, että hän oli hänen isänsä sukulainen ja Rebekan poika; ja Raakel riensi pois ja ilmoitti sen isällensä. </p>
<p id="v13"><sup><small>13</small></sup>  Kun Laaban kuuli kerrottavan Jaakobista, sisarensa pojasta, riensi hän häntä vastaan, syleili ja suuteli häntä ja toi hänet kotiinsa; ja hän kertoi Laabanille kaikki, mitä oli tapahtunut. </p>
<p id="v14"><sup><small>14</small></sup>  Ja Laaban sanoi hänelle: "Niin, sinä olet minun luutani ja lihaani". Ja hän asui hänen luonaan kuukauden päivät. </p>
<p id="v15"><sup><small>15</small></sup>  Ja Laaban sanoi Jaakobille: "Olet tosin sukulaiseni, mutta palvelisitko silti minua palkatta? Sano minulle, mikä on palkkasi oleva." </p>
<p id="v16"><sup><small>16</small></sup>  Mutta Laabanilla oli kaksi tytärtä; vanhemman nimi oli Leea, nuoremman nimi oli Raakel. </p>
<p id="v17"><sup><small>17</small></sup>  Ja Leealla oli sameat silmät, mutta Raakelilla oli kaunis vartalo ja kauniit kasvot. </p>
<p id="v18"><sup><small>18</small></sup>  Ja Jaakob rakasti Raakelia; niin hän sanoi: "Minä palvelen sinua seitsemän vuotta saadakseni Raakelin, nuoremman tyttäresi". <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Laaban vastasi: "Parempi on, että annan hänet sinulle, kuin että antaisin hänet jollekin toiselle; jää luokseni". </p>
<p id="v20"><sup><small>20</small></sup>  Jaakob palveli siis seitsemän vuotta saadakseen Raakelin, ja ne tuntuivat hänestä muutamilta päiviltä; niin hän rakasti häntä. </p>
<p id="v21"><sup><small>21</small></sup>  Senjälkeen Jaakob sanoi Laabanille: "Anna minulle vaimoni, sillä aikani on nyt kulunut umpeen, mennäkseni hänen tykönsä". </p>
<p id="v22"><sup><small>22</small></sup>  Silloin Laaban kutsui kokoon kaikki sen paikkakunnan asukkaat ja laittoi pidot; </p>
<p id="v23"><sup><small>23</small></sup>  mutta illalla hän otti tyttärensä Leean ja vei hänet hänen luokseen; ja hän yhtyi häneen. </p>
<p id="v24"><sup><small>24</small></sup>  Ja Laaban antoi orjattarensa Silpan tyttärellensä Leealle orjattareksi. </p>
<p id="v25"><sup><small>25</small></sup>  Aamulla hän näki, että se oli Leea. Ja hän sanoi Laabanille: "Mitä oletkaan minulle tehnyt? Olenhan palvellut sinua saadakseni Raakelin! Miksi petit minut?" </p>
<p id="v26"><sup><small>26</small></sup>  Laaban vastasi: "Ei ole meidän maassamme tapana antaa nuorempaa ennen vanhempaa. </p>
<p id="v27"><sup><small>27</small></sup>  Vietä nyt vain tämä hääviikko loppuun, niin annetaan sinulle toinenkin, kunhan olet palveluksessani vielä toiset seitsemän vuotta." </p>
<p id="v28"><sup><small>28</small></sup>  Ja Jaakob suostui siihen, ja kun hän oli viettänyt sen viikon loppuun, antoi Laaban myöskin tyttärensä Raakelin hänelle vaimoksi. </p>
<p id="v29"><sup><small>29</small></sup>  Ja Laaban antoi orjattarensa Bilhan tyttärellensä Raakelille orjattareksi. </p>
<p id="v30"><sup><small>30</small></sup>  Ja hän yhtyi myös Raakeliin, ja Raakel oli hänelle rakkaampi kuin Leea; ja hän palveli Laabanin luona vielä toiset seitsemän vuotta. </p>
<p id="v31"><sup><small>31</small></sup>  Ja kun Herra näki, että Leeaa hyljittiin, avasi hän hänen kohtunsa; mutta Raakel oli hedelmätön. </p>
<p id="v32"><sup><small>32</small></sup>  Niin Leea tuli raskaaksi ja synnytti pojan ja antoi hänelle nimen Ruuben, sanoen: "Herra on nähnyt minun kurjuuteni; nyt on mieheni rakastava minua". </p>
<p id="v33"><sup><small>33</small></sup>  Ja hän tuli jälleen raskaaksi ja synnytti pojan ja sanoi: "Herra on kuullut, että minua hyljitään, ja on antanut minulle myös tämän". Niin hän antoi hänelle nimen Simeon. </p>
<p id="v34"><sup><small>34</small></sup>  Ja hän tuli jälleen raskaaksi ja synnytti pojan ja sanoi: "Nyt kai mieheni vihdoinkin kiintyy minuun, sillä olenhan synnyttänyt hänelle kolme poikaa". Sentähden hän antoi hänelle nimen Leevi. </p>
<p id="v35"><sup><small>35</small></sup>  Ja hän tuli vieläkin raskaaksi ja synnytti pojan ja sanoi: "Nyt minä kiitän Herraa". Sentähden hän antoi hänelle nimen Juuda. Sitten hän lakkasi synnyttämästä. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 29:18-20 <i>Vaimojen ostaminen</i>: <a href="/fi/The_Urantia_Book/83#p3_2">U-k 83:3.2</a>.  <i>Naiset omaisuutena</i>: <a href="/fi/The_Urantia_Book/82#p3_4">U-k 82:3.4</a>. </li>
</ol>
</div>
