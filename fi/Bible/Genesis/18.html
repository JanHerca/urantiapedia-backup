<!--
title: Ensimmäinen Mooseksen kirja - Luku 18
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Genesis/17">Ensimmäinen Mooseksen kirja - Luku 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Genesis/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Genesis/19">Ensimmäinen Mooseksen kirja - Luku 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra ilmestyi hänelle Mamren tammistossa, jossa hän istui telttamajansa ovella päivän ollessa palavimmillaan. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Kun hän nosti silmänsä ja katseli, niin katso, kolme miestä seisoi hänen edessänsä; nähdessään heidät hän riensi heitä vastaan majan ovelta ja kumartui maahan </p>
<p id="v3"><sup><small>3</small></sup>  ja sanoi: "Herrani, jos olen saanut armon sinun silmiesi edessä, älä mene palvelijasi ohitse. </p>
<p id="v4"><sup><small>4</small></sup>  Sallikaa tuoda vähän vettä pestäksenne jalkanne ja levätkää puun siimeksessä. </p>
<p id="v5"><sup><small>5</small></sup>  Minä tuon palasen leipää virkistääksenne itseänne, ennenkuin jatkatte matkaanne, sillä kaiketi sitä varten olette poikenneet palvelijanne luo." He sanoivat: "Tee, niinkuin olet puhunut". </p>
<p id="v6"><sup><small>6</small></sup>  Ja Aabraham kiiruhti majaan Saaran tykö ja sanoi: "Hae joutuin kolme vakallista lestyjä jauhoja, sotke ja leivo kaltiaisia". </p>
<p id="v7"><sup><small>7</small></sup>  Sitten Aabraham riensi karjaan, otti nuoren ja kauniin vasikan ja antoi palvelijalle, joka ryhtyi nopeasti sitä valmistamaan. </p>
<p id="v8"><sup><small>8</small></sup>  Ja hän otti voita ja maitoa sekä vasikan, jonka hän oli valmistuttanut, ja pani ne heidän eteensä; itse hän seisoi heidän luonansa puun alla sillä aikaa, kuin he söivät. </p>
<p id="v9"><sup><small>9</small></sup>  Ja he kysyivät häneltä: "Missä vaimosi Saara on?" Hän vastasi: "Tuolla majassa". </p>
<p id="v10"><sup><small>10</small></sup>  Ja hän sanoi: "Minä palaan luoksesi tulevana vuonna tähän aikaan, ja katso, vaimollasi Saaralla on silloin oleva poika". Mutta Saara kuunteli majan ovella hänen takanansa. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Mutta Aabraham ja Saara olivat iäkkäät, eikä Saaran enää ollut, niinkuin naisten tavallisesti on. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Sentähden Saara naurahti itseksensä ja ajatteli: "Heräisikö minussa, näin kuihduttuani, vielä halu? Ja myös minun herrani on vanha." </p>
<p id="v13"><sup><small>13</small></sup>  Mutta Herra sanoi Aabrahamille: "Miksi Saara nauroi ajatellen: 'Synnyttäisinkö minä todella, minä, joka olen näin vanha?' </p>
<p id="v14"><sup><small>14</small></sup>  Onko mikään Herralle mahdotonta? Tähän aikaan minä palaan luoksesi tulevana vuonna, ja Saaralla on silloin poika." <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Ja Saara kielsi sanoen: "En minä nauranut"; sillä hän pelkäsi. Mutta hän sanoi: "Ei ole niin; sinä nauroit". </p>
<p id="v16"><sup><small>16</small></sup>  Silloin miehet nousivat siitä ja kääntyivät Sodomaan päin, ja Aabraham kulki heidän kanssaan saattaaksensa heitä. <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  Ja Herra sanoi: "Salaisinko minä Aabrahamilta, mitä olen tekevä? <sup id="cite8"><a href="#fn8">[8]</a></sup></p>
<p id="v18"><sup><small>18</small></sup>  Onhan Aabrahamista tuleva suuri ja väkevä kansa, ja kaikki kansakunnat maan päällä tulevat hänessä siunatuiksi. <sup id="cite9"><a href="#fn9">[9]</a></sup></p>
<p id="v19"><sup><small>19</small></sup>  Sillä minä olen valinnut hänet, että hän käskisi lapsiansa ja perhettänsä, joka jää hänen jälkeensä, noudattamaan Herran tietä ja tekemään sitä, mikä vanhurskaus ja oikeus on, jotta Herra antaisi Aabrahamille tapahtua, mitä hän on hänelle luvannut." </p>
<p id="v20"><sup><small>20</small></sup>  Niin Herra sanoi: "Valitushuuto Sodoman ja Gomorran tähden on suuri, ja heidän syntinsä ovat ylen raskaat. </p>
<p id="v21"><sup><small>21</small></sup>  Sentähden minä menen alas katsomaan, ovatko he todella tehneet kaiken sen, josta huuto on minun eteeni tullut, vai eivätkö; minä tahdon sen tietää." </p>
<p id="v22"><sup><small>22</small></sup>  Ja miehet kääntyivät sieltä ja kulkivat Sodomaan päin, mutta Aabraham jäi vielä seisomaan Herran eteen. </p>
<p id="v23"><sup><small>23</small></sup>  Ja Aabraham lähestyi häntä ja sanoi: "Aiotko siis hukuttaa vanhurskaan yhdessä jumalattoman kanssa? </p>
<p id="v24"><sup><small>24</small></sup>  Entä jos kaupungissa on viisikymmentä vanhurskasta; aiotko hukuttaa heidät etkä säästä paikkaa siellä olevain viidenkymmenen vanhurskaan tähden? <sup id="cite10"><a href="#fn10">[10]</a></sup></p>
<p id="v25"><sup><small>25</small></sup>  Pois se, että sinä näin tekisit: surmaisit vanhurskaan yhdessä jumalattoman kanssa, niin että vanhurskaan kävisi samoin kuin jumalattoman! Pois se sinusta! Eikö kaiken maan tuomari tekisi oikeutta?" <sup id="cite11"><a href="#fn11">[11]</a></sup></p>
<p id="v26"><sup><small>26</small></sup>  Ja Herra sanoi: "Jos löydän Sodoman kaupungista viisikymmentä vanhurskasta, niin minä heidän tähtensä säästän koko paikan". </p>
<p id="v27"><sup><small>27</small></sup>  Aabraham vastasi ja sanoi: "Katso, olen rohjennut puhua Herralleni, vaikka olen tomu ja tuhka. <sup id="cite12"><a href="#fn12">[12]</a></sup></p>
<p id="v28"><sup><small>28</small></sup>  Entä jos viidestäkymmenestä vanhurskaasta puuttuu viisi; hävitätkö viiden tähden koko kaupungin?" Hän sanoi: "En hävitä, jos löydän sieltä neljäkymmentä viisi". </p>
<p id="v29"><sup><small>29</small></sup>  Ja hän puhui vielä hänelle sanoen: "Entä jos siellä on neljäkymmentä?" Hän vastasi: "Niiden neljänkymmenen tähden jätän sen tekemättä". </p>
<p id="v30"><sup><small>30</small></sup>  Aabraham sanoi: "Älköön Herrani vihastuko, että vielä puhun. Entä jos siellä on kolmekymmentä?" Hän vastasi: "En tee sitä, jos löydän sieltä kolmekymmentä". </p>
<p id="v31"><sup><small>31</small></sup>  Mutta hän sanoi: "Katso, minä olen rohjennut puhua Herralleni. Entä jos siellä on kaksikymmentä?" Hän vastasi: "Niiden kahdenkymmenen tähden jätän hävittämättä". </p>
<p id="v32"><sup><small>32</small></sup>  Ja hän sanoi: "Älköön Herrani vihastuko, että puhun vielä tämän ainoan kerran. Entä jos siellä on kymmenen?" Hän vastasi: "Niiden kymmenen tähden jätän hävittämättä". </p>
<p id="v33"><sup><small>33</small></sup>  Ja Herra lähti pois, senjälkeen kuin hän oli lakannut puhumasta Aabrahamin kanssa, ja Aabraham palasi kotiinsa. </p>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 18:1,9-10,13 <i>Keskustelut Melkisedekin kanssa</i>: <a href="/fi/The_Urantia_Book/93#p9_7">U-k 93:9.7</a>. </li>
  <li id="fn2"><a href="#cite2">↑</a> 18:1-16 <i>Kolme taivaallista: todellista</i>: <a href="/fi/The_Urantia_Book/93#p6_7">U-k 93:6.7</a>. </li>
  <li id="fn3"><a href="#cite3">↑</a> 18:10-12 <i>Iisakin syntymä</i>: <a href="/fi/The_Urantia_Book/93#p9_8">U-k 93:9.8</a>. </li>
  <li id="fn4"><a href="#cite4">↑</a> 18:10-14 <i>Iisakin syntymä</i>: <a href="/fi/The_Urantia_Book/93#p6_5">U-k 93:6.5</a>. </li>
  <li id="fn5"><a href="#cite5">↑</a> 18:11 <i>Saaran ikä</i>: <a href="/fi/The_Urantia_Book/93#p9_8">U-k 93:9.8</a>.  <i>Aabrahamin ikä</i>: <a href="/fi/The_Urantia_Book/93#p9_8">U-k 93:9.8</a>. </li>
  <li id="fn6"><a href="#cite6">↑</a> 18:14 <i>Kaikki on mahdollista uskoville</i>: <a href="/fi/The_Urantia_Book/158#p5_2">U-k 158:5.2</a>.  <i>Jumalan kanssa kaikki on mahdollista</i>: <a href="/fi/The_Urantia_Book/131#p10_2">U-k 131:10.2</a>.  <i>Jumalan kanssa mikään ei ole mahdotonta</i>: <a href="/fi/The_Urantia_Book/163#p3_2">U-k 163:3.2</a>.  <i>Osa 1: Kaikki mahdollista</i>: <a href="/fi/The_Urantia_Book/2#p1_2">U-k 2:1.2</a>.  <i>Jumalalle mikään ei ole mahdotonta</i>: <a href="/fi/The_Urantia_Book/26#p5_3">U-k 26:5.3</a>.  <i>Jumalan kanssa kaikki on mahdollista</i>: <a href="/fi/The_Urantia_Book/3#p2_2">U-k 3:2.2</a>. </li>
  <li id="fn7"><a href="#cite7">↑</a> 18:16-33 <i>Fakta ja myytti</i>: <a href="/fi/The_Urantia_Book/93#p6_7">U-k 93:6.7</a>. </li>
  <li id="fn8"><a href="#cite8">↑</a> 18:17,20,23 <i>Keskustelut Melkisedekin kanssa</i>: <a href="/fi/The_Urantia_Book/93#p9_7">U-k 93:9.7</a>. </li>
  <li id="fn9"><a href="#cite9">↑</a> 18:18 <i>Aabrahamin siemen</i>: <a href="/fi/The_Urantia_Book/136#p1_1">U-k 136:1.1</a>.  <i>Kaikki kansat ovat siunattuja</i>: <a href="/fi/The_Urantia_Book/190#p5_4">U-k 190:5.4</a>. </li>
  <li id="fn10"><a href="#cite10">↑</a> 18:24-25 <i>Koko maan tuomari</i>: <a href="/fi/The_Urantia_Book/133#p4_7">U-k 133:4.7</a>. </li>
  <li id="fn11"><a href="#cite11">↑</a> 18:25 <i>Koko maan tuomari</i>: <a href="/fi/The_Urantia_Book/128#p1_10">U-k 128:1.10</a>. </li>
  <li id="fn12"><a href="#cite12">↑</a> 18:27 <i>Herra</i>: <a href="/fi/The_Urantia_Book/96#p1_9">U-k 96:1.9</a>. </li>
</ol>
</div>
