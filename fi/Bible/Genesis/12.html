<!--
title: Ensimmäinen Mooseksen kirja - Luku 12
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Genesis/11">Ensimmäinen Mooseksen kirja - Luku 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Genesis/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Genesis/13">Ensimmäinen Mooseksen kirja - Luku 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra sanoi Abramille: "Lähde maastasi, suvustasi ja isäsi kodista siihen maahan, jonka minä sinulle osoitan. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Niin minä teen sinusta suuren kansan, siunaan sinut ja teen sinun nimesi suureksi, ja sinä olet tuleva siunaukseksi. </p>
<p id="v3"><sup><small>3</small></sup>  Ja minä siunaan niitä, jotka sinua siunaavat, ja kiroan ne, jotka sinua kiroavat, ja sinussa tulevat siunatuiksi kaikki sukukunnat maan päällä." <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Niin Abram lähti, niinkuin Herra oli hänelle puhunut, ja Loot meni hänen kanssansa. Abram oli Harranista lähtiessänsä seitsemänkymmenen viiden vuoden vanha. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Ja Abram otti vaimonsa Saarain ja veljensä pojan Lootin sekä kaiken omaisuuden, jonka he olivat koonneet, ja ne palvelijat, jotka he olivat hankkineet Harranissa, ja he lähtivät menemään Kanaanin maahan. Ja he tulivat Kanaanin maahan. </p>
<p id="v6"><sup><small>6</small></sup>  Ja Abram kulki maan läpi aina Sikemin paikkakunnalle, Mooren tammelle asti. Ja siihen aikaan kanaanilaiset asuivat siinä maassa. </p>
<p id="v7"><sup><small>7</small></sup>  Silloin Herra ilmestyi Abramille ja sanoi: "Sinun jälkeläisillesi minä annan tämän maan". Niin hän rakensi sinne alttarin Herralle, joka oli hänelle ilmestynyt. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Sieltä hän siirtyi edemmäksi vuoristoon, itään päin Beetelistä, ja pystytti telttansa, niin että Beetel oli lännessä ja Ai idässä, ja hän rakensi sinne alttarin Herralle ja huusi avuksi Herran nimeä. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Ja sieltä Abram lähti ja vaelsi yhä edemmäksi Etelämaahan päin. </p>
<p id="v10"><sup><small>10</small></sup>  Niin tuli nälänhätä maahan, ja Abram meni Egyptiin, asuakseen siellä jonkun aikaa, sillä nälänhätä maassa oli kova. <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Ja kun hän lähestyi Egyptiä, puhui hän vaimollensa Saaraille: "Katso, minä tiedän, että sinä olet kaunis nainen. <sup id="cite7"><a href="#fn7">[7]</a></sup></p>
<p id="v12"><sup><small>12</small></sup>  Kun egyptiläiset saavat nähdä sinut, niin he sanovat: 'Hän on hänen vaimonsa', ja tappavat minut, mutta antavat sinun elää. </p>
<p id="v13"><sup><small>13</small></sup>  Sano siis olevasi minun sisareni, että minun kävisi hyvin sinun tähtesi ja minä sinun takiasi saisin jäädä henkiin." </p>
<p id="v14"><sup><small>14</small></sup>  Kun Abram tuli Egyptiin, näkivät egyptiläiset, että Saarai oli hyvin kaunis nainen. </p>
<p id="v15"><sup><small>15</small></sup>  Ja kun faraon ruhtinaat olivat nähneet hänet, ylistelivät he häntä faraolle; ja vaimo vietiin faraon hoviin. </p>
<p id="v16"><sup><small>16</small></sup>  Ja Abramia hän kohteli hyvin hänen tähtensä. Ja hän sai pikkukarjaa, raavaskarjaa ja aaseja, palvelijoita ja palvelijattaria, aasintammoja ja kameleja. <sup id="cite8"><a href="#fn8">[8]</a></sup></p>
<p id="v17"><sup><small>17</small></sup>  Mutta Herra antoi kovien vitsausten kohdata faraota ja hänen hoviansa Saarain, Abramin vaimon, tähden. </p>
<p id="v18"><sup><small>18</small></sup>  Silloin farao kutsui Abramin luoksensa ja sanoi: "Mitä olet minulle tehnyt? Miksi et ilmoittanut minulle, että hän on sinun vaimosi? </p>
<p id="v19"><sup><small>19</small></sup>  Miksi sanoit: 'Hän on minun sisareni', niin että minä otin hänet vaimokseni? Katso, tässä on vaimosi, ota hänet ja mene." </p>
<p id="v20"><sup><small>20</small></sup>  Ja farao antoi hänestä käskyn miehillensä, että he saattaisivat hänet pois, hänet ja hänen vaimonsa sekä kaiken, mitä hänellä oli. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 12:1-2 <i>Tule Salemiin, kuule totuus</i>: <a href="/fi/The_Urantia_Book/93#p5_5">U-k 93:5.5</a>. </li>
  <li id="fn2"><a href="#cite2">↑</a> 12:3 <i>Kaikki perheet siunataan</i>: <a href="/fi/The_Urantia_Book/190#p5_4">U-k 190:5.4</a>. </li>
  <li id="fn3"><a href="#cite3">↑</a> 12:4-5 <i>Loot ja Abram Salemiin</i>: <a href="/fi/The_Urantia_Book/93#p5_5">U-k 93:5.5</a>. </li>
  <li id="fn4"><a href="#cite4">↑</a> 12:7 <i>Keskustelut Melkisedekin kanssa</i>: <a href="/fi/The_Urantia_Book/93#p9_7">U-k 93:9.7</a>. </li>
  <li id="fn5"><a href="#cite5">↑</a> 12:8 <i>Abram saapuu</i>: <a href="/fi/The_Urantia_Book/93#p5_6">U-k 93:5.6</a>. </li>
  <li id="fn6"><a href="#cite6">↑</a> 12:10 <i>Matka Egyptiin</i>: <a href="/fi/The_Urantia_Book/93#p5_7">U-k 93:5.7</a>. </li>
  <li id="fn7"><a href="#cite7">↑</a> 12:11-20 <i>Abraham osoittaa pelkuruutta</i>: <a href="/fi/The_Urantia_Book/93#p9_3">U-k 93:9.3</a>. </li>
  <li id="fn8"><a href="#cite8">↑</a> 12:16 <i>Hyvä suhde</i>: <a href="/fi/The_Urantia_Book/93#p5_7">U-k 93:5.7</a>. </li>
</ol>
</div>
