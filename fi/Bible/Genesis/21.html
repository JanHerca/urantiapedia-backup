<!--
title: Ensimmäinen Mooseksen kirja - Luku 21
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Genesis/20">Ensimmäinen Mooseksen kirja - Luku 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Genesis/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Genesis/22">Ensimmäinen Mooseksen kirja - Luku 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra piti Saarasta huolen, niinkuin oli luvannut; ja Herra teki Saaralle, niinkuin oli puhunut. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja Saara tuli raskaaksi ja synnytti Aabrahamille pojan hänen vanhoilla päivillään, juuri sinä aikana, jonka Jumala oli hänelle sanonut. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Ja Aabraham nimitti poikansa, joka hänelle oli syntynyt, sen, jonka Saara oli hänelle synnyttänyt, Iisakiksi. </p>
<p id="v4"><sup><small>4</small></sup>  Ja Aabraham ympärileikkasi poikansa Iisakin, tämän ollessa kahdeksan päivän vanha, niinkuin Jumala oli hänen käskenyt tehdä. </p>
<p id="v5"><sup><small>5</small></sup>  Aabraham oli sadan vuoden vanha, kun hänen poikansa Iisak syntyi hänelle. </p>
<p id="v6"><sup><small>6</small></sup>  Ja Saara sanoi: "Jumala on saattanut minut naurunalaiseksi; kuka ikinä saa tämän kuulla, se nauraa minulle". </p>
<p id="v7"><sup><small>7</small></sup>  Ja hän sanoi vielä: "Kuka olisi tiennyt sanoa Aabrahamille: Saara on imettävä lapsia? Ja nyt minä kuitenkin olen synnyttänyt hänelle pojan hänen vanhoilla päivillään." </p>
<p id="v8"><sup><small>8</small></sup>  Ja poika kasvoi, ja hänet vieroitettiin. Ja Aabraham laittoi suuret pidot siksi päiväksi, jona Iisak vieroitettiin. </p>
<p id="v9"><sup><small>9</small></sup>  Ja Saara näki egyptiläisen Haagarin pojan, jonka tämä oli Aabrahamille synnyttänyt, ilvehtivän <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  ja sanoi Aabrahamille: "Aja pois tuo orjatar poikinensa, sillä ei tuon orjattaren poika saa periä minun poikani, Iisakin, kanssa". </p>
<p id="v11"><sup><small>11</small></sup>  Aabraham pahastui suuresti tästä puheesta poikansa tähden. </p>
<p id="v12"><sup><small>12</small></sup>  Mutta Jumala sanoi Aabrahamille: "Älä pahastu siitä poikasi ja orjattaresi tähden. Kuule Saaraa kaikessa, mitä hän sinulle sanoo, sillä ainoastaan Iisakista sinä saat nimellesi jälkeläiset. </p>
<p id="v13"><sup><small>13</small></sup>  Mutta myöskin orjattaren pojasta minä teen suuren kansan, koska hän on sinun jälkeläisesi." </p>
<p id="v14"><sup><small>14</small></sup>  Varhain seuraavana aamuna Aabraham otti leipää ja vesileilin ja antoi ne Haagarille, pannen ne hänen olalleen, sekä pojan, ja lähetti hänet menemään. Hän lähti ja harhaili Beerseban erämaassa. </p>
<p id="v15"><sup><small>15</small></sup>  Mutta kun vesi loppui leilistä, heitti hän pojan pensaan alle, </p>
<p id="v16"><sup><small>16</small></sup>  meni ja istui syrjään jousenkantaman päähän, sillä hän ajatteli: "En voi nähdä pojan kuolevan". Ja istuessaan siinä syrjässä hän korotti äänensä ja itki. </p>
<p id="v17"><sup><small>17</small></sup>  Silloin Jumala kuuli pojan valituksen, ja Jumalan enkeli huusi taivaasta Haagarille sanoen: "Mikä sinun on, Haagar? Älä pelkää, sillä Jumala on kuullut pojan valituksen, siinä missä hän makaa. </p>
<p id="v18"><sup><small>18</small></sup>  Nouse, nosta poika maasta ja tartu hänen käteensä, sillä minä teen hänestä suuren kansan." </p>
<p id="v19"><sup><small>19</small></sup>  Ja Jumala avasi hänen silmänsä, niin että hän huomasi vesikaivon. Ja hän meni ja täytti leilin vedellä ja antoi pojan juoda. </p>
<p id="v20"><sup><small>20</small></sup>  Ja Jumala oli pojan kanssa, ja hän kasvoi ja asui erämaassa, ja hänestä tuli jousimies. </p>
<p id="v21"><sup><small>21</small></sup>  Ja hän asui Paaranin erämaassa; ja hänen äitinsä otti hänelle vaimon Egyptin maasta. </p>
<p id="v22"><sup><small>22</small></sup>  Siihen aikaan puhui Abimelek ja hänen sotapäällikkönsä Piikol Aabrahamille sanoen: "Jumala on sinun kanssasi kaikessa, mitä teet. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Vanno nyt tässä minulle Jumalan kautta, ettet ole oleva petollinen minulle etkä minun suvulleni etkä jälkeläisilleni, vaan tee sinäkin laupeus minulle ja sille maalle, jossa muukalaisena asut, niinkuin minä olen sinulle tehnyt." </p>
<p id="v24"><sup><small>24</small></sup>  Aabraham sanoi: "Minä vannon". </p>
<p id="v25"><sup><small>25</small></sup>  Aabraham nuhteli kuitenkin Abimelekia vesikaivon tähden, jonka Abimelekin palvelijat olivat vallanneet. <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  Mutta Abimelek vastasi: "En tiedä, kuka sen on tehnyt; et ole itse minulle mitään ilmoittanut, enkä ole siitä kuullut ennen kuin tänään". </p>
<p id="v27"><sup><small>27</small></sup>  Silloin Aabraham otti pikkukarjaa ja raavaskarjaa ja antoi Abimelekille; ja he tekivät molemmat keskenänsä liiton. </p>
<p id="v28"><sup><small>28</small></sup>  Ja Aabraham asetti laumasta seitsemän uuhikaritsaa erilleen muista. </p>
<p id="v29"><sup><small>29</small></sup>  Silloin Abimelek sanoi Aabrahamille: "Mitä tarkoittavat nuo seitsemän karitsaa, jotka olet asettanut tuonne erilleen?" </p>
<p id="v30"><sup><small>30</small></sup>  Hän vastasi: "Nämä seitsemän karitsaa on sinun otettava minun kädestäni, todistukseksi minulle siitä, että tämä kaivo on minun kaivamani". </p>
<p id="v31"><sup><small>31</small></sup>  Siitä kutsuttiin paikkaa Beersebaksi, koska he molemmat vannoivat siinä toisilleen valan. </p>
<p id="v32"><sup><small>32</small></sup>  Niin he tekivät liiton Beersebassa. Ja Abimelek nousi ja Piikol, hänen sotapäällikkönsä, ja he palasivat filistealaisten maahan. </p>
<p id="v33"><sup><small>33</small></sup>  Ja Aabraham istutti tamariskipuun Beersebaan ja huusi siinä avuksi Herran, iankaikkisen Jumalan, nimeä. <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  Ja Aabraham asui kauan muukalaisena filistealaisten maassa. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 21:1-8 <i>Iisakin syntymä</i>: <a href="/fi/The_Urantia_Book/93#p9_8">U-k 93:9.8</a>.  <i>Iisakin syntymä</i>: <a href="/fi/The_Urantia_Book/93#p6_5">U-k 93:6.5</a>. </li>
  <li id="fn2"><a href="#cite2">↑</a> 21:2,5 <i>Aabrahamin ikä</i>: <a href="/fi/The_Urantia_Book/93#p9_8">U-k 93:9.8</a>. </li>
  <li id="fn3"><a href="#cite3">↑</a> 21:9-10 <i>Sisar/vaimo hallitsi muita</i>: <a href="/fi/The_Urantia_Book/82#p5_5">U-k 82:5.5</a>. </li>
  <li id="fn4"><a href="#cite4">↑</a> 21:22-32 <i>Sopimus</i>: <a href="/fi/The_Urantia_Book/93#p9_4">U-k 93:9.4</a>. </li>
  <li id="fn5"><a href="#cite5">↑</a> 21:25-30 <i>Kaivot ja lähialueet</i>: <a href="/fi/The_Urantia_Book/69#p9_11">U-k 69:9.11</a>. </li>
  <li id="fn6"><a href="#cite6">↑</a> 21:33 <i>Ikuinen Jumala</i>: <a href="/fi/The_Urantia_Book/1#p1_6">U-k 1:1.6</a>.  <i>Pyhät lehdot</i>: <a href="/fi/The_Urantia_Book/85#p2_4">U-k 85:2.4</a>. </li>
</ol>
</div>
