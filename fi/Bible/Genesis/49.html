<!--
title: Ensimmäinen Mooseksen kirja - Luku 49
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Genesis/48">Ensimmäinen Mooseksen kirja - Luku 48</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Genesis/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Genesis/50">Ensimmäinen Mooseksen kirja - Luku 50</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sitten Jaakob kutsui poikansa ja sanoi: "Kokoontukaa, niin minä ilmoitan teille, mitä teille päivien lopulla tapahtuu. </p>
<p id="v2"><sup><small>2</small></sup>  Tulkaa kokoon ja kuulkaa, Jaakobin pojat, kuulkaa isäänne Israelia. </p>
<p id="v3"><sup><small>3</small></sup>  Ruuben, sinä olet minun esikoiseni, minun voimani ja minun miehuuteni ensimmäinen, ensi sijalla arvossa, ensi sijalla vallassa. </p>
<p id="v4"><sup><small>4</small></sup>  Mutta sinä kuohahdat kuin vesi, et pysy ensi sijalla, sillä sinä nousit isäsi leposijalle; silloin sinä sen saastutit. Niin, hän nousi vuoteeseeni. </p>
<p id="v5"><sup><small>5</small></sup>  Simeon ja Leevi, veljekset, heidän aseensa ovat väkivallan aseet. </p>
<p id="v6"><sup><small>6</small></sup>  Heidän neuvoonsa ei suostu minun sieluni, heidän seuraansa ei yhdy minun sydämeni; sillä vihassaan he murhasivat miehiä, omavaltaisuudessaan he silpoivat härkiä. </p>
<p id="v7"><sup><small>7</small></sup>  Kirottu olkoon heidän vihansa, sillä se on raju, heidän kiukkunsa, sillä se on julma. Minä jakelen heidät Jaakobin sekaan ja hajotan heidät Israelin sekaan. </p>
<p id="v8"><sup><small>8</small></sup>  Juuda, sinua sinun veljesi ylistävät; sinun kätesi on vihollistesi niskassa, sinua kumartavat isäsi pojat. </p>
<p id="v9"><sup><small>9</small></sup>  Juuda on nuori leijona; saaliilta olet, poikani, noussut. Hän on asettunut makaamaan, hän lepää kuin leijona, kuin naarasleijona - kuka uskaltaa häntä häiritä? </p>
<p id="v10"><sup><small>10</small></sup>  Ei siirry valtikka pois Juudalta eikä hallitsijansauva hänen polviensa välistä, kunnes tulee hän, jonka se on ja jota kansat tottelevat. </p>
<p id="v11"><sup><small>11</small></sup>  Hän sitoo aasinsa viinipuuhun, viiniköynnökseen aasinsa varsan; hän huuhtoo vaatteensa viinissä; viittansa rypäleen veressä. </p>
<p id="v12"><sup><small>12</small></sup>  Hänen silmänsä ovat viinistä sameat, hänen hampaansa valkeat maidosta. </p>
<p id="v13"><sup><small>13</small></sup>  Sebulon asuu meren rannalla, laivojen rannikolla, hänen sivunsa on Siidoniin päin. </p>
<p id="v14"><sup><small>14</small></sup>  Isaskar on luiseva aasi, joka loikoilee karjatarhojen välissä. </p>
<p id="v15"><sup><small>15</small></sup>  Hän huomasi lepopaikkansa suloiseksi ja maan ihanaksi; niin hän taivutti olkansa taakan alle ja joutui työveroa tekemään. </p>
<p id="v16"><sup><small>16</small></sup>  Daan hankkii oikeutta kansalleen, hänkin yhtenä Israelin sukukunnista. </p>
<p id="v17"><sup><small>17</small></sup>  Daan on käärmeenä tiellä, on polulla kyynä, joka puree hevosta vuohiseen, niin että ratsastaja syöksyy selin maahan. </p>
<p id="v18"><sup><small>18</small></sup>  Sinulta minä odotan pelastusta, Herra. </p>
<p id="v19"><sup><small>19</small></sup>  Gaadia ahdistavat rosvojoukot, mutta hän itse ahdistaa heitä heidän kintereillään. </p>
<p id="v20"><sup><small>20</small></sup>  Asserista tulee lihavuus, hänen leipänsä, hän tarjoaa kuninkaan herkkuja. </p>
<p id="v21"><sup><small>21</small></sup>  Naftali on nopea peura; hän antaa kauniita sanoja. </p>
<p id="v22"><sup><small>22</small></sup>  Joosef on nuori hedelmäpuu, nuori hedelmäpuu lähteen reunalla; sen oksat ulottuvat yli muurin. </p>
<p id="v23"><sup><small>23</small></sup>  Jousimiehet hätyyttävät häntä, ampuvat ja ahdistavat häntä. </p>
<p id="v24"><sup><small>24</small></sup>  Mutta hänen jousensa pysyy lujana, ja hänen käsivartensa ovat notkeat Jaakobin Väkevän avulla, kaitsijan, Israelin kallion, </p>
<p id="v25"><sup><small>25</small></sup>  isäsi Jumalan, avulla, joka sinua auttakoon, Kaikkivaltiaan avulla, joka sinua siunatkoon, antakoon siunauksia taivaasta ylhäältä, siunauksia syvyydestä alhaalta, siunauksia nisistä ja kohdusta. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Sinun isäsi siunaukset kohoavat yli minun vanhempaini siunausten, yli ikuisten kukkulain ihanuuden. Ne laskeutukoot Joosefin pään päälle, veljiensä ruhtinaan päälaelle. </p>
<p id="v27"><sup><small>27</small></sup>  Benjamin on raatelevainen susi; aamulla hän syö riistaa, ja illalla hän jakaa saalista." </p>
<p id="v28"><sup><small>28</small></sup>  Nämä ovat kaikki Israelin sukukunnat, luvultaan kaksitoista, ja tämän puhui heille heidän isänsä siunatessaan heidät; hän siunasi jokaisen erikseen erityisellä siunauksella. </p>
<p id="v29"><sup><small>29</small></sup>  Ja hän käski heitä ja sanoi heille: "Minut otetaan pois heimoni tykö; haudatkaa minut isieni viereen, siihen luolaan, joka on heettiläisen Efronin vainiolla, </p>
<p id="v30"><sup><small>30</small></sup>  luolaan, joka on Makpelan vainiolla, itään päin Mamresta Kanaanin maassa, jonka vainion Aabraham osti heettiläiseltä Efronilta perintöhaudakseen. </p>
<p id="v31"><sup><small>31</small></sup>  Siihen on haudattu Aabraham ja hänen vaimonsa Saara, siihen on haudattu Iisak ja hänen vaimonsa Rebekka, ja siihen minäkin hautasin Leean, </p>
<p id="v32"><sup><small>32</small></sup>  siihen vainioon, joka luolineen on ostettu heettiläisiltä." </p>
<p id="v33"><sup><small>33</small></sup>  Kun Jaakob oli antanut määräyksensä pojilleen, veti hän jalkansa vuoteeseen ja kuoli ja tuli otetuksi heimonsa tykö. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 49:25 <i>Job: Jumala siunaa uskollisia</i>: <a href="/fi/The_Urantia_Book/148#p6_2">U-k 148:6.2</a>.  <i>Kaikkivaltias</i>: <a href="/fi/The_Urantia_Book/96#p1_9">U-k 96:1.9</a>. </li>
</ol>
</div>
