<!--
title: Ensimmäinen Mooseksen kirja - Luku 27
description: 
published: true
date: 2023-11-8T20:28:17Z
tags: bible, bible—genesis
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Genesis/26">
          <span class="mdi mdi-arrow-left-drop-circle"></span><span class="pl-2">Ensimmäinen Mooseksen kirja - Luku 26</span>
        </a>
        </td>
        <td>
        <a href="/fi/Bible/Genesis/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Genesis/28">
          <span class="pr-2">Ensimmäinen Mooseksen kirja - Luku 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kun Iisak oli tullut vanhaksi ja hänen silmänsä olivat hämärtyneet, niin ettei hän enää voinut nähdä, kutsui hän Eesaun, vanhemman poikansa, ja sanoi hänelle: "Poikani!" Tämä vastasi hänelle: "Tässä olen". </p>
<p id="v2"><sup><small>2</small></sup>  Niin hän sanoi: "Katso, minä olen tullut vanhaksi enkä tiedä, milloin kuolen. </p>
<p id="v3"><sup><small>3</small></sup>  Ota siis aseesi, viinesi ja jousesi, ja mene kedolle ja pyydystä minulle riistaa. </p>
<p id="v4"><sup><small>4</small></sup>  Ja laita minulle herkkuruoka, minun mieliruokani, ja tuo se syödäkseni, että minä siunaisin sinut, ennenkuin kuolen." </p>
<p id="v5"><sup><small>5</small></sup>  Mutta Rebekka kuuli, kuinka Iisak puhui pojallensa Eesaulle. Ja kun Eesau oli lähtenyt kedolle pyydystämään riistaa, tuodakseen isällensä, </p>
<p id="v6"><sup><small>6</small></sup>  puhui Rebekka pojalleen Jaakobille sanoen: "Katso, minä kuulin sinun isäsi puhuvan veljellesi Eesaulle ja sanovan: </p>
<p id="v7"><sup><small>7</small></sup>  'Tuo minulle riistaa ja laita minulle herkkuruoka syödäkseni, että siunaisin sinut Herran edessä, ennenkuin kuolen'. </p>
<p id="v8"><sup><small>8</small></sup>  Kuule siis, poikani, mitä sanon, ja tee, mitä minä käsken: </p>
<p id="v9"><sup><small>9</small></sup>  mene laumaan ja ota sieltä minulle kaksi hyvää vohlaa laittaakseni niistä isällesi herkkuruuan, hänen mieliruokansa. </p>
<p id="v10"><sup><small>10</small></sup>  Ja sinun on vietävä se isäsi syödä, että hän siunaisi sinut, ennenkuin kuolee." </p>
<p id="v11"><sup><small>11</small></sup>  Mutta Jaakob sanoi äidillensä Rebekalle: "Katso, veljeni Eesau on karvainen, mutta minä olen sileäihoinen. </p>
<p id="v12"><sup><small>12</small></sup>  Entä jos isäni tunnustelee minua? Silloin minä joudun hänen silmissään pilkkaajaksi ja hankin itselleni kirouksen enkä siunausta." </p>
<p id="v13"><sup><small>13</small></sup>  Hänen äitinsä sanoi hänelle: "Kohdatkoon se kirous minua, poikani; kuule vain, mitä minä sanon, mene ja nouda". </p>
<p id="v14"><sup><small>14</small></sup>  Niin hän meni noutamaan ne ja toi ne äidilleen; ja hänen äitinsä laittoi herkkuruuan, hänen isänsä mieliruuan. </p>
<p id="v15"><sup><small>15</small></sup>  Ja Rebekka otti vanhemman poikansa Eesaun parhaat vaatteet, jotka olivat hänen hallussaan talossa, ja puki ne nuoremman poikansa Jaakobin ylle. </p>
<p id="v16"><sup><small>16</small></sup>  Mutta vohlain nahat hän kääri hänen käsiinsä ja paljaaseen kaulaansa. </p>
<p id="v17"><sup><small>17</small></sup>  Sitten hän antoi herkkuruuan ynnä leipomansa leivän poikansa Jaakobin käteen. </p>
<p id="v18"><sup><small>18</small></sup>  Ja Jaakob meni isänsä luo ja sanoi: "Isäni!" Hän vastasi: "Tässä olen; kuka sinä olet, poikani?" </p>
<p id="v19"><sup><small>19</small></sup>  Jaakob sanoi isällensä: "Minä olen Eesau, esikoisesi. Olen tehnyt, niinkuin käskit minun tehdä; nouse istumaan ja syö riistaani, siunataksesi minut." </p>
<p id="v20"><sup><small>20</small></sup>  Mutta Iisak sanoi pojalleen: "Kuinka olet, poikani, niin pian löytänyt?" Hän vastasi: "Herra, sinun Jumalasi, johdatti sen minun eteeni". </p>
<p id="v21"><sup><small>21</small></sup>  Niin Iisak sanoi Jaakobille: "Tulehan lähemmä, poikani, tunnustellakseni, oletko sinä poikani Eesau vai etkö". </p>
<p id="v22"><sup><small>22</small></sup>  Ja Jaakob astui isänsä Iisakin luo, ja tämä tunnusteli häntä ja sanoi: "Ääni on Jaakobin ääni, mutta kädet ovat Eesaun kädet". </p>
<p id="v23"><sup><small>23</small></sup>  Eikä Iisak tuntenut häntä, sillä hänen kätensä olivat karvaiset, niinkuin hänen veljensä Eesaun kädet, ja hän siunasi hänet. </p>
<p id="v24"><sup><small>24</small></sup>  Vielä hän kysyi: "Oletko sinä todella minun poikani Eesau?" Hän vastasi: "Olen". </p>
<p id="v25"><sup><small>25</small></sup>  Silloin hän sanoi: "Tuo ruoka minulle, syödäkseni poikani riistaa, että siunaisin sinut". Niin hän toi hänelle sen, ja hän söi; ja hän tarjosi hänelle viiniä, ja hän joi. </p>
<p id="v26"><sup><small>26</small></sup>  Senjälkeen hänen isänsä Iisak sanoi hänelle: "Tule tänne ja suutele minua, poikani". </p>
<p id="v27"><sup><small>27</small></sup>  Hän astui hänen luokseen ja suuteli häntä. Niin Iisak tunsi hänen vaatteidensa hajun ja siunasi hänet, sanoen: "Katso, minun poikani tuoksu on kuin kedon tuoksu, jonka Herra on siunannut. </p>
<p id="v28"><sup><small>28</small></sup>  Jumala antakoon sinulle taivaan kastetta ja maan lihavuutta, jyviä ja viiniä yllin kyllin. </p>
<p id="v29"><sup><small>29</small></sup>  Kansat palvelkoot sinua, kansakunnat sinua kumartakoot. Ole veljiesi herra, ja äitisi pojat kumartakoot sinua. Kirottu olkoon, joka sinua kiroaa, siunattu, joka sinua siunaa." </p>
<p id="v30"><sup><small>30</small></sup>  Kun Iisak oli ehtinyt siunata Jaakobin ja tämä juuri oli lähtenyt isänsä Iisakin luota, niin hänen veljensä Eesau tuli kotiin metsästämästä. </p>
<p id="v31"><sup><small>31</small></sup>  Ja hänkin laittoi herkkuruuan, vei sen isälleen ja sanoi isälleen: "Nouse, isäni, ja syö poikasi riistaa, siunataksesi minut". </p>
<p id="v32"><sup><small>32</small></sup>  Hänen isänsä Iisak kysyi häneltä: "Kuka olet?" Hän vastasi: "Minä olen poikasi Eesau, sinun esikoisesi". </p>
<p id="v33"><sup><small>33</small></sup>  Silloin Iisak säikähtyi kovin ja sanoi: "Kuka sitten oli se metsästäjä, joka toi minulle riistaa, niin että minä, ennenkuin sinä tulit, söin kaikkea ja siunasin hänet? Siunattu hän myös on oleva." </p>
<p id="v34"><sup><small>34</small></sup>  Kun Eesau kuuli isänsä sanat, puhkesi hän valittamaan äänekkäästi ja haikeasti ja sanoi isälleen: "Siunaa minutkin, isäni!" </p>
<p id="v35"><sup><small>35</small></sup>  Mutta hän vastasi: "Veljesi tuli kavalasti ja riisti sinulta siunauksen". </p>
<p id="v36"><sup><small>36</small></sup>  Niin hän sanoi: "Oikeinpa häntä kutsutaankin Jaakobiksi. Sillä hän on nyt kahdesti minut pettänyt: esikoisuuteni hän on minulta vienyt, ja katso, nyt hän riisti minulta myöskin siunauksen." Ja hän kysyi: "Eikö sinulla ole mitään siunausta minun varalleni?" </p>
<p id="v37"><sup><small>37</small></sup>  Ja Iisak vastasi ja sanoi Eesaulle: "Katso, minä olen asettanut hänet sinun herraksesi ja antanut kaikki hänen veljensä hänelle palvelijoiksi sekä varustanut hänet jyvillä ja viinillä; mitä voisin enää tehdä sinun hyväksesi, poikani?" </p>
<p id="v38"><sup><small>38</small></sup>  Eesau sanoi isällensä: "Tuo yksi ainoa siunausko sinulla vain onkin, isäni? Siunaa myöskin minut, isäni!" Ja Eesau korotti äänensä ja itki. </p>
<p id="v39"><sup><small>39</small></sup>  Niin hänen isänsä Iisak vastasi ja sanoi hänelle: "Katso, sinun asuinsijasi on oleva kaukana lihavasta maasta ja vailla taivaan kastetta ylhäältä. </p>
<p id="v40"><sup><small>40</small></sup>  Miekkasi varassa sinä olet elävä ja palveleva veljeäsi. Mutta valtoimena kierrellen sinä riisut hänen ikeensä niskaltasi." </p>
<p id="v41"><sup><small>41</small></sup>  Ja Eesau alkoi vihata Jaakobia siunauksen tähden, jolla hänen isänsä oli hänet siunannut; ja Eesau ajatteli itsekseen: "Pian tulee aika, jolloin suremme isäämme; silloin minä tapan veljeni Jaakobin". </p>
<p id="v42"><sup><small>42</small></sup>  Mutta Rebekalle ilmoitettiin hänen vanhemman poikansa Eesaun aikeista; ja hän kutsutti luokseen nuoremman poikansa Jaakobin ja sanoi hänelle: "Katso, veljesi Eesau uhkaa kostaa sinulle ja tappaa sinut. </p>
<p id="v43"><sup><small>43</small></sup>  Kuule siis, mitä sanon, poikani: nouse ja pakene minun veljeni Laabanin luo Harraniin </p>
<p id="v44"><sup><small>44</small></sup>  ja jää hänen luokseen joksikin aikaa, kunnes veljesi kiukku asettuu, </p>
<p id="v45"><sup><small>45</small></sup>  kunnes veljesi lakkaa sinua vihaamasta ja unhottaa, mitä olet hänelle tehnyt. Sitten minä lähetän noutamaan sinut sieltä. Minkätähden menettäisin teidät molemmat samana päivänä!" </p>
<p id="v46"><sup><small>46</small></sup>  Ja Rebekka sanoi Iisakille: "Minä olen kyllästynyt elämääni Heetin tyttärien tähden. Jos Jaakobkin ottaa vaimon Heetin tyttäristä, tässä maassa syntyneen, sellaisen kuin nämä, niin mitä varten minä enää elän?" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Genesis/26">
          <span class="mdi mdi-arrow-left-drop-circle"></span><span class="pl-2">Ensimmäinen Mooseksen kirja - Luku 26</span>
        </a>
        </td>
        <td>
        <a href="/fi/Bible/Genesis/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Genesis/28">
          <span class="pr-2">Ensimmäinen Mooseksen kirja - Luku 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
