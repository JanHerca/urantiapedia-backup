<!--
title: Kirje heprealaisille - Luku 13
description: 
published: true
date: 2022-10-6T10:23:21Z
tags: bible, bible—hebrews
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Hebrews/12">Kirje heprealaisille - Luku 12</a></td>
        <td><a href="/fi/Bible/Hebrews/Index">Indeksi</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pysyköön veljellinen rakkaus. </p>
<p id="v2"><sup><small>2</small></sup>  Älkää unhottako vieraanvaraisuutta; sillä sitä osoittamalla muutamat ovat tietämättään saaneet pitää enkeleitä vierainaan. </p>
<p id="v3"><sup><small>3</small></sup>  Muistakaa vankeja, niinkuin olisitte itsekin heidän kanssaan vangittuina; muistakaa pahoinpideltyjä, sillä onhan teillä itsellännekin ruumis. </p>
<p id="v4"><sup><small>4</small></sup>  Avioliitto pidettäköön kunniassa kaikkien kesken, ja aviovuode saastuttamatonna; sillä haureelliset ja avionrikkojat Jumala tuomitsee. </p>
<p id="v5"><sup><small>5</small></sup>  Älkää olko vaelluksessanne ahneita; tyytykää siihen, mitä teillä on; sillä hän itse on sanonut: "En minä sinua hylkää enkä sinua jätä"; <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  niin että me turvallisin mielin sanomme: "Herra on minun auttajani, en minä pelkää; mitä voi ihminen minulle tehdä?" <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Muistakaa johtajianne, jotka ovat puhuneet teille Jumalan sanaa; katsokaa, kuinka heidän vaelluksensa on päättynyt, ja seuratkaa heidän uskoansa. </p>
<p id="v8"><sup><small>8</small></sup>  Jeesus Kristus on sama eilen ja tänään ja iankaikkisesti. </p>
<p id="v9"><sup><small>9</small></sup>  Älkää antako monenlaisten ja vieraiden oppien itseänne vietellä; sillä on hyvä, että sydän saa vahvistusta armosta eikä ruuista, joista ne, jotka niitä menoja ovat noudattaneet, eivät ole mitään hyötyneet. </p>
<p id="v10"><sup><small>10</small></sup>  Meillä on uhrialttari, josta majassa palvelevilla ei ole valta syödä. </p>
<p id="v11"><sup><small>11</small></sup>  Sillä niiden eläinten ruumiit, joiden veren ylimmäinen pappi syntien sovitukseksi kantaa kaikkeinpyhimpään, poltetaan ulkopuolella leirin. </p>
<p id="v12"><sup><small>12</small></sup>  Sentähden myös Jeesus, pyhittääkseen omalla verellänsä kansan, kärsi portin ulkopuolella. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Niin menkäämme siis hänen tykönsä "ulkopuolelle leirin", hänen pilkkaansa kantaen; </p>
<p id="v14"><sup><small>14</small></sup>  sillä ei meillä ole täällä pysyväistä kaupunkia, vaan tulevaista me etsimme. </p>
<p id="v15"><sup><small>15</small></sup>  Uhratkaamme siis hänen kauttansa Jumalalle joka aika kiitosuhria, se on: niiden huulten hedelmää, jotka hänen nimeänsä ylistävät. </p>
<p id="v16"><sup><small>16</small></sup>  Mutta älkää unhottako tehdä hyvää ja jakaa omastanne, sillä senkaltaisiin uhreihin Jumala mielistyy. </p>
<p id="v17"><sup><small>17</small></sup>  Olkaa kuuliaiset johtajillenne ja tottelevaiset, sillä he valvovat teidän sielujanne niinkuin ne, joiden on tehtävä tili, että he voisivat tehdä sitä ilolla eikä huokaillen; sillä se ei ole teille hyödyllistä. </p>
<p id="v18"><sup><small>18</small></sup>  Rukoilkaa meidän edestämme; sillä me tiedämme, että meillä on hyvä omatunto, koska tahdomme kaikessa hyvin vaeltaa. </p>
<p id="v19"><sup><small>19</small></sup>  Vielä hartaammin kehoitan teitä näin tekemään, että minut sitä pikemmin annettaisiin teille takaisin. </p>
<p id="v20"><sup><small>20</small></sup>  Mutta rauhan Jumala, joka on kuolleista nostanut hänet, joka iankaikkisen liiton veren kautta on se suuri lammasten paimen, meidän Herramme Jeesuksen, <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  hän tehköön teidät kykeneviksi kaikkeen hyvään, voidaksenne toteuttaa hänen tahtonsa, ja vaikuttakoon teissä sen, mikä on hänelle otollista, Jeesuksen Kristuksen kautta; hänelle kunnia aina ja iankaikkisesti! Amen. </p>
<p id="v22"><sup><small>22</small></sup>  Minä pyydän teitä, veljet: kestäkää tämä kehoituksen sana; sillä lyhykäisesti minä olen teille kirjoittanut. </p>
<p id="v23"><sup><small>23</small></sup>  Tietäkää, että veljemme Timoteus on päästetty vapaaksi; ja jos hän pian tulee, saan minä hänen kanssaan nähdä teidät. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Sanokaa tervehdys kaikille johtajillenne ja kaikille pyhille. Tervehdyksen lähettävät teille ne, jotka ovat Italiasta. </p>
<p id="v25"><sup><small>25</small></sup>  Armo olkoon kaikkien teidän kanssanne. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Hebrews/12">Kirje heprealaisille - Luku 12</a></td>
        <td><a href="/fi/Bible/Hebrews/Index">Indeksi</a></td>
        <td> </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 13:5b <i>Jumala ei koskaan jätä Jeesusta yksin</i>: <a href="/fi/The_Urantia_Book/157#p6_13">U-k 157:6.13</a>. </li>
  <li id="fn2"><a href="#cite2">↑</a> 13:6 <i>Jumalaa tuntevalle uskovalle</i>: <a href="/fi/The_Urantia_Book/100#p2_7">U-k 100:2.7</a>. </li>
  <li id="fn3"><a href="#cite3">↑</a> 13:12 <i>Jeesus nähdään ihmisuhrina</i>: <a href="/fi/The_Urantia_Book/89#p9_3">U-k 89:9.3</a>. </li>
  <li id="fn4"><a href="#cite4">↑</a> 13:20 <i>Minä olen hyvä paimen</i>: <a href="/fi/The_Urantia_Book/182#p1_10">U-k 182:1.10</a>.  <i>Ikuisen liiton veri</i>: <a href="/fi/The_Urantia_Book/89#p9_3">U-k 89:9.3</a>.  <i>Todellinen paimen</i>: <a href="/fi/The_Urantia_Book/128#p1_10">U-k 128:1.10</a>. </li>
  <li id="fn5"><a href="#cite5">↑</a> 13:23 <i>Kutsuttu veljeksi ja sisareksi</i>: <a href="/fi/The_Urantia_Book/194#p4_7">U-k 194:4.7</a>. </li>
</ol>
</div>
