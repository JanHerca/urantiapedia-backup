<!--
title: Kirje heprealaisille - Luku 10
description: 
published: true
date: 2023-11-8T20:28:17Z
tags: bible, bible—hebrews
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Hebrews/9">
          <span class="mdi mdi-arrow-left-drop-circle"></span><span class="pl-2">Kirje heprealaisille - Luku 9</span>
        </a>
        </td>
        <td>
        <a href="/fi/Bible/Hebrews/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Hebrews/11">
          <span class="pr-2">Kirje heprealaisille - Luku 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sillä koska laissa on vain tulevan hyvän varjo, ei itse asiain olemusta, ei se koskaan voi samoilla jokavuotisilla uhreilla, joita he alinomaa kantavat esiin, tehdä niiden tuojia täydellisiksi. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Sillä eikö muutoin olisi lakattu niitä uhraamasta, koska näillä, jotka jumalanpalvelustaan toimittavat, kerran puhdistettuina, ei enää olisi ollut mitään tuntoa synneistä? </p>
<p id="v3"><sup><small>3</small></sup>  Mutta niissä on jokavuotinen muistutus synneistä. </p>
<p id="v4"><sup><small>4</small></sup>  Sillä mahdotonta on, että härkäin ja kauristen veri voi ottaa pois syntejä. </p>
<p id="v5"><sup><small>5</small></sup>  Sentähden hän maailmaan tullessaan sanoo: "Uhria ja antia sinä et tahtonut, mutta ruumiin sinä minulle valmistit; </p>
<p id="v6"><sup><small>6</small></sup>  polttouhreihin ja syntiuhreihin sinä et mielistynyt. </p>
<p id="v7"><sup><small>7</small></sup>  Silloin minä sanoin: 'Katso, minä tulen - kirjakääröön on minusta kirjoitettu - tekemään sinun tahtosi, Jumala'." </p>
<p id="v8"><sup><small>8</small></sup>  Kun hän ensin sanoo: "Uhreja ja anteja ja polttouhreja ja syntiuhreja sinä et tahtonut etkä niihin mielistynyt", vaikka niitä lain mukaan uhrataankin, </p>
<p id="v9"><sup><small>9</small></sup>  sanoo hän sitten: "Katso, minä tulen tekemään sinun tahtosi". Hän poistaa ensimmäisen, pystyttääkseen toisen. </p>
<p id="v10"><sup><small>10</small></sup>  Ja tämän tahdon perusteella me olemme pyhitetyt Jeesuksen Kristuksen ruumiin uhrilla kerta kaikkiaan. </p>
<p id="v11"><sup><small>11</small></sup>  Ja kaikki papit seisovat päivä päivältä palvelustaan toimittamassa ja usein uhraamassa, aina samoja uhreja, jotka eivät ikinä voi syntejä poistaa; </p>
<p id="v12"><sup><small>12</small></sup>  mutta tämä on, uhrattuaan yhden ainoan uhrin syntien edestä, ainiaaksi istuutunut Jumalan oikealle puolelle, <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  ja odottaa nyt vain, kunnes hänen vihollisensa pannaan hänen jalkojensa astinlaudaksi. </p>
<p id="v14"><sup><small>14</small></sup>  Sillä hän on yhdellä ainoalla uhrilla ainiaaksi tehnyt täydellisiksi ne, jotka pyhitetään. </p>
<p id="v15"><sup><small>15</small></sup>  Todistaahan sen meille myös Pyhä Henki; sillä sanottuaan: </p>
<p id="v16"><sup><small>16</small></sup>  "Tämä on se liitto, jonka minä näiden päivien jälkeen teen heidän kanssaan", sanoo Herra: "Minä panen lakini heidän sydämiinsä ja kirjoitan ne heidän mieleensä"; </p>
<p id="v17"><sup><small>17</small></sup>  ja: "heidän syntejänsä ja laittomuuksiansa en minä enää muista". </p>
<p id="v18"><sup><small>18</small></sup>  Mutta missä nämä ovat anteeksi annetut, siinä ei uhria synnin edestä enää tarvita. </p>
<p id="v19"><sup><small>19</small></sup>  Koska meillä siis, veljet, on luja luottamus siihen, että meillä Jeesuksen veren kautta on pääsy kaikkeinpyhimpään, </p>
<p id="v20"><sup><small>20</small></sup>  jonka pääsyn hän on vihkinyt meille uudeksi ja eläväksi tieksi, joka käy esiripun, se on hänen lihansa, kautta, <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  ja koska meillä on "suuri pappi, Jumalan huoneen haltija", </p>
<p id="v22"><sup><small>22</small></sup>  niin käykäämme esiin totisella sydämellä, täydessä uskon varmuudessa, sydän vihmottuna puhtaaksi pahasta omastatunnosta ja ruumis puhtaalla vedellä pestynä; <sup id="cite5"><a href="#fn5">[5]</a></sup></p>
<p id="v23"><sup><small>23</small></sup>  pysykäämme järkähtämättä toivon tunnustuksessa, sillä hän, joka antoi lupauksen, on uskollinen; </p>
<p id="v24"><sup><small>24</small></sup>  ja valvokaamme toinen toistamme rohkaisuksi toisillemme rakkauteen ja hyviin tekoihin; </p>
<p id="v25"><sup><small>25</small></sup>  älkäämme jättäkö omaa seurakunnankokoustamme, niinkuin muutamien on tapana, vaan kehoittakaamme toisiamme, sitä enemmän, kuta enemmän näette tuon päivän lähestyvän. </p>
<p id="v26"><sup><small>26</small></sup>  Sillä jos me tahallamme teemme syntiä, päästyämme totuuden tuntoon, niin ei ole enää uhria meidän syntiemme edestä, </p>
<p id="v27"><sup><small>27</small></sup>  vaan hirmuinen tuomion odotus ja tulen kiivaus, joka on kuluttava vastustajat. </p>
<p id="v28"><sup><small>28</small></sup>  Joka hylkää Mooseksen lain, sen pitää armotta kahden tai kolmen todistajan todistuksen nojalla kuoleman: </p>
<p id="v29"><sup><small>29</small></sup>  kuinka paljoa ankaramman rangaistuksen luulettekaan sen ansaitsevan, joka tallaa jalkoihinsa Jumalan Pojan ja pitää epäpyhänä liiton veren, jossa hänet on pyhitetty, ja pilkkaa armon Henkeä! </p>
<p id="v30"><sup><small>30</small></sup>  Sillä me tunnemme hänet, joka on sanonut: "Minun on kosto, minä olen maksava"; ja vielä: "Herra on tuomitseva kansansa". <sup id="cite6"><a href="#fn6">[6]</a></sup></p>
<p id="v31"><sup><small>31</small></sup>  Hirmuista on langeta elävän Jumalan käsiin. </p>
<p id="v32"><sup><small>32</small></sup>  Mutta muistakaa entisiä päiviä, jolloin te, valistetuiksi tultuanne, kestitte monet kärsimysten kilvoitukset, </p>
<p id="v33"><sup><small>33</small></sup>  kun te toisaalta olitte häväistysten ja ahdistusten alaisina, kaikkien katseltavina, toisaalta taas tulitte niiden osaveljiksi, joiden kävi samalla tavalla. </p>
<p id="v34"><sup><small>34</small></sup>  Sillä vankien kanssa te olette kärsineet ja ilolla pitäneet hyvänänne omaisuutenne ryöstön, tietäen, että teillä on parempi tavara, joka pysyy. <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  Älkää siis heittäkö pois uskallustanne, jonka palkka on suuri. </p>
<p id="v36"><sup><small>36</small></sup>  Sillä te tarvitsette kestäväisyyttä, tehdäksenne Jumalan tahdon ja saadaksenne sen, mikä luvattu on. </p>
<p id="v37"><sup><small>37</small></sup>  Sillä "vähän, aivan vähän aikaa vielä, niin tulee hän, joka tuleva on, eikä viivyttele; </p>
<p id="v38"><sup><small>38</small></sup>  mutta minun vanhurskaani on elävä uskosta, ja jos hän vetäytyy pois, ei minun sieluni mielisty häneen". </p>
<p id="v39"><sup><small>39</small></sup>  Mutta me emme ole niitä, jotka vetäytyvät pois omaksi kadotuksekseen, vaan niitä, jotka uskovat sielunsa pelastukseksi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Hebrews/9">
          <span class="mdi mdi-arrow-left-drop-circle"></span><span class="pl-2">Kirje heprealaisille - Luku 9</span>
        </a>
        </td>
        <td>
        <a href="/fi/Bible/Hebrews/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Hebrews/11">
          <span class="pr-2">Kirje heprealaisille - Luku 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 10:1 <i>Luonnollinen on hengellisen varjo</i>: <a href="/fi/The_Urantia_Book/170#p5_2">U-k 170:5.2</a>. </li>
  <li id="fn2"><a href="#cite2">↑</a> 10:1-20 <i>Jeesus nähdään ihmisuhrina</i>: <a href="/fi/The_Urantia_Book/89#p9_3">U-k 89:9.3</a>. </li>
  <li id="fn3"><a href="#cite3">↑</a> 10:12 <i>Jumalan oikea käsi</i>: <a href="/fi/The_Urantia_Book/38#p0_1">U-k 38:0.1</a>.  <i>Jumalan oikea käsi</i>: <a href="/fi/The_Urantia_Book/21#p4_4">U-k 21:4.4</a>.  <i>Jumalan oikea käsi</i>: <a href="/fi/The_Urantia_Book/13#p2_7">U-k 13:2.7</a>.  <i>Isän oikea käsi</i>: <a href="/fi/The_Urantia_Book/5#p2_2">U-k 5:2.2</a>. </li>
  <li id="fn4"><a href="#cite4">↑</a> 10:20 <i>Uusi ja elävä tie</i>: <a href="/fi/The_Urantia_Book/52#p5_4">U-k 52:5.4</a>.  <i>Minä olen elävä tie</i>: <a href="/fi/The_Urantia_Book/117#p3_3">U-k 117:3.3</a>.  <i>Jeesus: uusi ja elävä tie</i>: <a href="/fi/The_Urantia_Book/162#p2_7">U-k 162:2.7</a>.  <i>Jeesus, uusi ja elävä tie</i>: <a href="/fi/The_Urantia_Book/129#p4_7">U-k 129:4.7</a>.  <i>Jeesus, elävä tie</i>: <a href="/fi/The_Urantia_Book/147#p5_8">U-k 147:5.8</a>.  <i>Uusi ja parempi tie</i>: <a href="/fi/The_Urantia_Book/138#p6_4">U-k 138:6.4</a>.  <i>Uusi ja elävä tie</i>: <a href="/fi/The_Urantia_Book/101#p6_10">U-k 101:6.10</a>.  <i>Uusi ja elävä tie</i>: <a href="/fi/The_Urantia_Book/146#p3_7">U-k 146:3.7</a>.  <i>Uusi ja elävä tie</i>: <a href="/fi/The_Urantia_Book/52#p5_5">U-k 52:5.5</a>.  <i>Jeesus, uusi ja elävä tie</i>: <a href="/fi/The_Urantia_Book/196#p2_4">U-k 196:2.4</a>. </li>
  <li id="fn5"><a href="#cite5">↑</a> 10:22 <i>Syvä varmuus</i>: <a href="/fi/The_Urantia_Book/5#p4_2">U-k 5:4.2</a>. </li>
  <li id="fn6"><a href="#cite6">↑</a> 10:30 <i>Kosto on Jumalan</i>: <a href="/fi/The_Urantia_Book/70#p10_9">U-k 70:10.9</a>. </li>
  <li id="fn7"><a href="#cite7">↑</a> 10:34 <i>Taivaassa parempi aine</i>: <a href="/fi/The_Urantia_Book/48#p1_7">U-k 48:1.7</a>. </li>
</ol>
</div>
