<!--
title: Kirje heprealaisille - Luku 9
description: 
published: true
date: 2022-10-6T10:23:21Z
tags: bible, bible—hebrews
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Hebrews/8">Kirje heprealaisille - Luku 8</a></td>
        <td><a href="/fi/Bible/Hebrews/Index">Indeksi</a></td>
        <td><a href="/fi/Bible/Hebrews/10">Kirje heprealaisille - Luku 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Olihan tosin ensimmäiselläkin liitolla jumalanpalvelussäännöt ja maallinen pyhäkkö. </p>
<p id="v2"><sup><small>2</small></sup>  Sillä maja oli valmistettu niin, että siinä oli etumainen maja, jossa oli sekä lampunjalka että pöytä ja näkyleivät, ja sen nimi on "pyhä". </p>
<p id="v3"><sup><small>3</small></sup>  Mutta toisen esiripun takana oli se maja, jonka nimi on "kaikkeinpyhin"; </p>
<p id="v4"><sup><small>4</small></sup>  siinä oli kultainen suitsutusalttari ja liiton arkki, yltympäri kullalla päällystetty, jossa säilytettiin kultainen mannaa sisältävä astia ja Aaronin viheriöinyt sauva ja liiton taulut, <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  ja arkin päällä kirkkauden kerubit varjostamassa armoistuinta. Mutta näistä nyt ei ole syytä puhua kustakin erikseen. </p>
<p id="v6"><sup><small>6</small></sup>  Kun nyt kaikki on näin järjestetty, menevät papit joka aika etumaiseen majaan jumalanpalvelusta toimittamaan, </p>
<p id="v7"><sup><small>7</small></sup>  mutta toiseen majaan menee ainoastaan ylimmäinen pappi kerran vuodessa, ei ilman verta, jonka hän uhraa itsensä edestä ja kansan tahattomien syntien edestä. </p>
<p id="v8"><sup><small>8</small></sup>  Näin Pyhä Henki osoittaa, että tie kaikkeinpyhimpään vielä on ilmoittamatta, niin kauan kuin etumainen maja vielä seisoo. </p>
<p id="v9"><sup><small>9</small></sup>  Tämä on nykyistä aikaa tarkoittava vertauskuva, ja sen mukaisesti uhrataan lahjoja ja uhreja, jotka eivät kykene tekemään täydelliseksi omassatunnossaan sitä, joka jumalanpalvelusta toimittaa, </p>
<p id="v10"><sup><small>10</small></sup>  vaan jotka, niinkuin ruuat ja juomat ja erilaiset pesotkin, ovat ainoastaan lihan sääntöjä, jotka ovat voimassa uuden järjestyksen aikaan asti. </p>
<p id="v11"><sup><small>11</small></sup>  Mutta kun Kristus tuli tulevaisen hyvän ylimmäiseksi papiksi, niin hän suuremman ja täydellisemmän majan kautta, joka ei ole käsillä tehty, se on: joka ei ole tätä luomakuntaa, <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  meni, ei kauristen ja vasikkain veren kautta, vaan oman verensä kautta kerta kaikkiaan kaikkeinpyhimpään ja sai aikaan iankaikkisen lunastuksen. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Sillä jos kauristen ja härkäin veri ja hiehon tuhka, saastaisten päälle vihmottuna, pyhittää lihanpuhtauteen, </p>
<p id="v14"><sup><small>14</small></sup>  kuinka paljoa enemmän on Kristuksen veri, hänen, joka iankaikkisen Hengen kautta uhrasi itsensä viattomana Jumalalle, puhdistava meidän omantuntomme kuolleista teoista palvelemaan elävää Jumalaa! </p>
<p id="v15"><sup><small>15</small></sup>  Ja sentähden hän on uuden liiton välimies, että, koska hänen kuolemansa on tapahtunut lunastukseksi ensimmäisen liiton aikuisista rikkomuksista, ne, jotka ovat kutsutut, saisivat luvatun iankaikkisen perinnön. </p>
<p id="v16"><sup><small>16</small></sup>  Sillä missä on testamentti, siinä on sen tekijän kuolema toteennäytettävä; </p>
<p id="v17"><sup><small>17</small></sup>  sillä vasta kuoleman jälkeen testamentti on pitävä, koska se ei milloinkaan ole voimassa tekijänsä eläessä. </p>
<p id="v18"><sup><small>18</small></sup>  Sentähden ei myöskään ensimmäistä liittoa verettä vihitty. </p>
<p id="v19"><sup><small>19</small></sup>  Sillä kun Mooses oli kaikelle kansalle julkilukenut kaikki käskyt, niinkuin ne laissa kuuluvat, otti hän vasikkain ja kauristen veren ynnä vettä ja purppuravillaa ja isopin ja vihmoi sekä itse kirjan että kaiken kansan, </p>
<p id="v20"><sup><small>20</small></sup>  sanoen: "Tämä on sen liiton veri, jonka Jumala on teille säätänyt". </p>
<p id="v21"><sup><small>21</small></sup>  Ja samoin hän verellä vihmoi myös majan ja kaikki palvelukseen kuuluvat esineet. </p>
<p id="v22"><sup><small>22</small></sup>  Niin puhdistetaan lain mukaan miltei kaikki verellä, ja ilman verenvuodatusta ei tapahdu anteeksiantamista. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  On siis välttämätöntä, että taivaallisten kuvat tällä tavalla puhdistetaan, mutta että taivaalliset itse puhdistetaan paremmilla uhreilla kuin nämä. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Sillä Kristus ei mennyt käsillä tehtyyn kaikkeinpyhimpään, joka vain on sen oikean kuva, vaan itse taivaaseen, nyt ilmestyäkseen Jumalan kasvojen eteen meidän hyväksemme. </p>
<p id="v25"><sup><small>25</small></sup>  Eikä hän mennyt uhratakseen itseänsä monta kertaa, niinkuin ylimmäinen pappi joka vuosi menee kaikkeinpyhimpään, vierasta verta mukanaan, </p>
<p id="v26"><sup><small>26</small></sup>  sillä muutoin hänen olisi pitänyt kärsimän monta kertaa maailman perustamisesta asti; mutta nyt hän on yhden ainoan kerran maailmanaikojen lopulla ilmestynyt, poistaakseen synnin uhraamalla itsensä. </p>
<p id="v27"><sup><small>27</small></sup>  Ja samoinkuin ihmisille on määrätty, että heidän kerran on kuoleminen, mutta senjälkeen tulee tuomio, </p>
<p id="v28"><sup><small>28</small></sup>  samoin Kristuskin, kerran uhrattuna ottaakseen pois monien synnit, on toistamiseen ilman syntiä ilmestyvä pelastukseksi niille, jotka häntä odottavat. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Hebrews/8">Kirje heprealaisille - Luku 8</a></td>
        <td><a href="/fi/Bible/Hebrews/Index">Indeksi</a></td>
        <td><a href="/fi/Bible/Hebrews/10">Kirje heprealaisille - Luku 10</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 9:4 <i>Uudet fetissit</i>: <a href="/fi/The_Urantia_Book/88#p2_5">U-k 88:2.5</a>. </li>
  <li id="fn2"><a href="#cite2">↑</a> 9:11-28 <i>Jeesus nähdään ihmisuhrina</i>: <a href="/fi/The_Urantia_Book/89#p9_3">U-k 89:9.3</a>. </li>
  <li id="fn3"><a href="#cite3">↑</a> 9:12,15,22 <i>Jeesus kirkon lunastajana</i>: <a href="/fi/The_Urantia_Book/170#p5_6">U-k 170:5.6</a>. </li>
  <li id="fn4"><a href="#cite4">↑</a> 9:22 <i>Sovitusoppi</i>: <a href="/fi/The_Urantia_Book/63#p6_4">U-k 63:6.4</a>.  <i>Ilman verta ei anteeksiantoa</i>: <a href="/fi/The_Urantia_Book/4#p5_5">U-k 4:5.5</a>. </li>
  <li id="fn5"><a href="#cite5">↑</a> 9:23 <i>Alkuperäinen malli</i>: <a href="/fi/The_Urantia_Book/27#p2_1">U-k 27:2.1</a>. </li>
</ol>
</div>
