<!--
title: Kirje heprealaisille - Luku 11
description: 
published: true
date: 2023-11-8T20:28:17Z
tags: bible, bible—hebrews
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Hebrews/10">
          <span class="mdi mdi-arrow-left-drop-circle"></span><span class="pl-2">Kirje heprealaisille - Luku 10</span>
        </a>
        </td>
        <td>
        <a href="/fi/Bible/Hebrews/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Hebrews/12">
          <span class="pr-2">Kirje heprealaisille - Luku 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta usko on luja luottamus siihen, mitä toivotaan, ojentautuminen sen mukaan, mikä ei näy. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Sillä sen kautta saivat vanhat todistuksen. </p>
<p id="v3"><sup><small>3</small></sup>  Uskon kautta me ymmärrämme, että maailma on rakennettu Jumalan sanalla, niin että se, mikä nähdään, ei ole syntynyt näkyväisestä. </p>
<p id="v4"><sup><small>4</small></sup>  Uskon kautta uhrasi Aabel Jumalalle paremman uhrin kuin Kain, ja uskon kautta hän sai todistuksen, että hän oli vanhurskas, kun Jumala antoi todistuksen hänen uhrilahjoistaan; ja uskonsa kautta hän vielä kuoltuaankin puhuu. </p>
<p id="v5"><sup><small>5</small></sup>  Uskon kautta otettiin Eenok pois, näkemättä kuolemaa, "eikä häntä enää ollut, koska Jumala oli ottanut hänet pois". Sillä ennen poisottamistaan hän oli saanut todistuksen, että hän oli otollinen Jumalalle. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Mutta ilman uskoa on mahdoton olla otollinen; sillä sen, joka Jumalan tykö tulee, täytyy uskoa, että Jumala on ja että hän palkitsee ne, jotka häntä etsivät. </p>
<p id="v7"><sup><small>7</small></sup>  Uskon kautta rakensi Nooa, saatuaan ilmoituksen siitä, mikä ei vielä näkynyt, pyhässä pelossa arkin perhekuntansa pelastukseksi; ja uskonsa kautta hän tuomitsi maailman, ja hänestä tuli sen vanhurskauden perillinen, joka uskosta tulee. </p>
<p id="v8"><sup><small>8</small></sup>  Uskon kautta oli Aabraham kuuliainen, kun hänet kutsuttiin lähtemään siihen maahan, jonka hän oli saava perinnöksi, ja hän lähti tietämättä, minne oli saapuva. </p>
<p id="v9"><sup><small>9</small></sup>  Uskon kautta hän eli muukalaisena lupauksen maassa niinkuin vieraassa maassa, asuen teltoissa Iisakin ja Jaakobin kanssa, jotka olivat saman lupauksen perillisiä; </p>
<p id="v10"><sup><small>10</small></sup>  sillä hän odotti sitä kaupunkia, jolla on perustukset ja jonka rakentaja ja luoja on Jumala. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Uskon kautta sai Saarakin voimaa suvun perustamiseen, vieläpä yli-ikäisenä, koska hän piti luotettavana sen, joka oli antanut lupauksen. </p>
<p id="v12"><sup><small>12</small></sup>  Sentähden syntyikin yhdestä miehestä, vieläpä kuolettuneesta, niin suuri paljous, kuin on tähtiä taivaalla ja kuin meren rannalla hiekkaa, epälukuisesti. </p>
<p id="v13"><sup><small>13</small></sup>  Uskossa nämä kaikki kuolivat eivätkä luvattua saavuttaneet, vaan kaukaa he olivat sen nähneet ja sitä tervehtineet ja tunnustaneet olevansa vieraita ja muukalaisia maan päällä. </p>
<p id="v14"><sup><small>14</small></sup>  Sillä jotka näin puhuvat, ilmaisevat etsivänsä isänmaata. </p>
<p id="v15"><sup><small>15</small></sup>  Ja jos he olisivat tarkoittaneet sitä maata, josta olivat lähteneet, niin olisihan heillä ollut tilaisuus palata takaisin; </p>
<p id="v16"><sup><small>16</small></sup>  mutta nyt he pyrkivät parempaan, se on taivaalliseen. Sentähden Jumala ei heitä häpeä, vaan sallii kutsua itseään heidän Jumalaksensa; sillä hän on valmistanut heille kaupungin. <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  Uskon kautta uhrasi Aabraham, koetukselle pantuna, Iisakin, uhrasi ainoan poikansa, hän, joka oli lupaukset vastaanottanut </p>
<p id="v18"><sup><small>18</small></sup>  ja jolle oli sanottu: "Iisakista sinä saat nimellesi jälkeläisen", </p>
<p id="v19"><sup><small>19</small></sup>  sillä hän päätti, että Jumala on voimallinen kuolleistakin herättämään; ja sen vertauskuvana hän saikin hänet takaisin. </p>
<p id="v20"><sup><small>20</small></sup>  Uskon kautta antoi Iisak Jaakobille ja Eesaulle siunauksen, joka koski tulevaisiakin. </p>
<p id="v21"><sup><small>21</small></sup>  Uskon kautta siunasi Jaakob kuollessaan kumpaisenkin Joosefin pojista ja rukoili sauvansa päähän nojaten. </p>
<p id="v22"><sup><small>22</small></sup>  Uskon kautta muistutti Joosef loppunsa lähetessä Israelin lasten lähdöstä ja antoi määräyksen luistansa. </p>
<p id="v23"><sup><small>23</small></sup>  Uskon kautta pitivät Mooseksen vanhemmat häntä heti hänen syntymänsä jälkeen kätkössä kolme kuukautta, sillä he näkivät, että lapsi oli ihana; eivätkä he peljänneet kuninkaan käskyä. </p>
<p id="v24"><sup><small>24</small></sup>  Uskon kautta kieltäytyi Mooses suureksi tultuaan kantamasta faraon tyttären pojan nimeä. </p>
<p id="v25"><sup><small>25</small></sup>  Hän otti mieluummin kärsiäkseen vaivaa yhdessä Jumalan kansan kanssa kuin saadakseen synnistä lyhytaikaista nautintoa, </p>
<p id="v26"><sup><small>26</small></sup>  katsoen "Kristuksen pilkan" suuremmaksi rikkaudeksi kuin Egyptin aarteet; sillä hän käänsi katseensa palkintoa kohti. </p>
<p id="v27"><sup><small>27</small></sup>  Uskon kautta hän jätti Egyptin pelkäämättä kuninkaan vihaa; sillä koska hän ikäänkuin näki sen, joka on näkymätön, niin hän kesti. <sup id="cite5"><a href="#fn5">[5]</a></sup></p>
<p id="v28"><sup><small>28</small></sup>  Uskon kautta hän pani toimeen pääsiäisenvieton ja verensivelyn, ettei esikoisten surmaaja koskisi heihin. </p>
<p id="v29"><sup><small>29</small></sup>  Uskon kautta he kulkivat poikki Punaisen meren ikäänkuin kuivalla maalla; jota yrittäessään egyptiläiset hukkuivat. </p>
<p id="v30"><sup><small>30</small></sup>  Uskon kautta kaatuivat Jerikon muurit, sittenkuin niiden ympäri oli kuljettu seitsemän päivää. </p>
<p id="v31"><sup><small>31</small></sup>  Uskon kautta pelastui portto Raahab joutumasta perikatoon yhdessä uppiniskaisten kanssa, kun oli, rauha mielessään, ottanut vakoojat luoksensa. </p>
<p id="v32"><sup><small>32</small></sup>  Ja mitä minä vielä sanoisin? Sillä minulta loppuisi aika, jos kertoisin Gideonista, Baarakista, Simsonista, Jeftasta, Daavidista ja Samuelista ja profeetoista, </p>
<p id="v33"><sup><small>33</small></sup>  jotka uskon kautta kukistivat valtakuntia, pitivät vanhurskautta voimassa, saivat kokea lupauksien toteutumista, tukkivat jalopeurain kidat, </p>
<p id="v34"><sup><small>34</small></sup>  sammuttivat tulen voiman, pääsivät miekanteriä pakoon, voimistuivat heikkoudesta, tulivat väkeviksi sodassa, ajoivat pakoon muukalaisten sotajoukot. </p>
<p id="v35"><sup><small>35</small></sup>  On ollut vaimoja, jotka ylösnousemuksen kautta ovat saaneet kuolleensa takaisin. Toiset ovat antaneet kiduttaa itseään eivätkä ole ottaneet vastaan vapautusta, että saisivat paremman ylösnousemuksen; </p>
<p id="v36"><sup><small>36</small></sup>  toiset taas ovat saaneet kokea pilkkaa ja ruoskimista, vieläpä kahleita ja vankeutta; </p>
<p id="v37"><sup><small>37</small></sup>  heitä on kivitetty, kiusattu, rikki sahattu, miekalla surmattu; he ovat kierrelleet ympäri lampaannahoissa ja vuohennahoissa, puutteenalaisina, ahdistettuina, pahoinpideltyinä - </p>
<p id="v38"><sup><small>38</small></sup>  he, jotka olivat liian hyviä tälle maailmalle -; he ovat harhailleet erämaissa ja vuorilla ja luolissa ja maakuopissa. </p>
<p id="v39"><sup><small>39</small></sup>  Ja vaikka nämä kaikki uskon kautta olivat todistuksen saaneet, eivät he kuitenkaan saavuttaneet sitä, mikä oli luvattu; </p>
<p id="v40"><sup><small>40</small></sup>  sillä Jumala oli varannut meitä varten jotakin parempaa, etteivät he ilman meitä pääsisi täydellisyyteen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Hebrews/10">
          <span class="mdi mdi-arrow-left-drop-circle"></span><span class="pl-2">Kirje heprealaisille - Luku 10</span>
        </a>
        </td>
        <td>
        <a href="/fi/Bible/Hebrews/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Hebrews/12">
          <span class="pr-2">Kirje heprealaisille - Luku 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 11:1 <i>Usko määritelty</i>: <a href="/fi/The_Urantia_Book/99#p5_8">U-k 99:5.8</a>. </li>
  <li id="fn2"><a href="#cite2">↑</a> 11:5 <i>Henokin käännös</i>: <a href="/fi/The_Urantia_Book/45#p4_13">U-k 45:4.13</a>.  <i>Käännös morontiastatukseen</i>: <a href="/fi/The_Urantia_Book/55#p2_1">U-k 55:2.1</a>. </li>
  <li id="fn3"><a href="#cite3">↑</a> 11:10 <i>Rakentaja ja luoja on Jumala</i>: <a href="/fi/The_Urantia_Book/44#p3_1">U-k 44:3.1</a>.  <i>Jumalan rakentamat kaupungit</i>: <a href="/fi/The_Urantia_Book/178#p3_4">U-k 178:3.4</a>.  <i>Jumalan kaupunki</i>: <a href="/fi/The_Urantia_Book/133#p4_6">U-k 133:4.6</a>.  <i>Kaupunki: rakentaja, tekijä, on Jumala</i>: <a href="/fi/The_Urantia_Book/48#p1_7">U-k 48:1.7</a>. </li>
  <li id="fn4"><a href="#cite4">↑</a> 11:16 <i>Paremman maailman rannat</i>: <a href="/fi/The_Urantia_Book/112#p7_2">U-k 112:7.2</a>.  <i>Taivaan kansalaisia</i>: <a href="/fi/The_Urantia_Book/140#p3_1">U-k 140:3.1</a>.  <i>Parempi -taivaallinen- maa</i>: <a href="/fi/The_Urantia_Book/48#p1_7">U-k 48:1.7</a>. </li>
  <li id="fn5"><a href="#cite5">↑</a> 11:27 <i>Elä kuin näkymätön</i>: <a href="/fi/The_Urantia_Book/102#p2_8">U-k 102:2.8</a>.  <i>Näkymätön Jumala ilmestyi</i>: <a href="/fi/The_Urantia_Book/32#p4_7">U-k 32:4.7</a>.  <i>Nähdä Hänet, joka on näkymätön</i>: <a href="/fi/The_Urantia_Book/127#p3_15">U-k 127:3.15</a>. </li>
</ol>
</div>
