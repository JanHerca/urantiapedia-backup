<!--
title: Kirje heprealaisille - Luku 6
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Hebrews/5">Kirje heprealaisille - Luku 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Hebrews/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Hebrews/7">Kirje heprealaisille - Luku 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jättäkäämme sentähden Kristuksen opin alkeet ja pyrkikäämme täydellisyyteen, ryhtymättä taas uudestaan laskemaan perustusta: parannusta kuolleista töistä ja uskoa Jumalaan, </p>
<p id="v2"><sup><small>2</small></sup>  oppia kasteista ja kätten päällepanemisesta, kuolleitten ylösnousemisesta ja iankaikkisesta tuomiosta. </p>
<p id="v3"><sup><small>3</small></sup>  Ja niin me tahdomme tehdä, jos vain Jumala sallii. </p>
<p id="v4"><sup><small>4</small></sup>  Sillä mahdotonta on niitä, jotka kerran ovat valistetut ja taivaallista lahjaa maistaneet ja Pyhästä Hengestä osallisiksi tulleet </p>
<p id="v5"><sup><small>5</small></sup>  ja maistaneet Jumalan hyvää sanaa ja tulevan maailmanajan voimia, </p>
<p id="v6"><sup><small>6</small></sup>  ja sitten ovat luopuneet - taas uudistaa parannukseen, he kun jälleen itsellensä ristiinnaulitsevat Jumalan Pojan ja häntä julki häpäisevät. </p>
<p id="v7"><sup><small>7</small></sup>  Sillä maa, joka särpii sisäänsä sen päälle usein tulevan sateen ja kantaa kasvun hyödyksi niille, joita varten sitä viljelläänkin, saa siunauksen Jumalalta; </p>
<p id="v8"><sup><small>8</small></sup>  mutta se, joka tuottaa orjantappuroita ja ohdakkeita, on kelvoton ja lähellä kirousta, ja sen loppu on, että se poltetaan. </p>
<p id="v9"><sup><small>9</small></sup>  Mutta teistä, rakkaat, uskomme sitä, mikä on parempaa ja mikä koituu teille pelastukseksi - vaikka puhummekin näin. </p>
<p id="v10"><sup><small>10</small></sup>  Sillä Jumala ei ole väärämielinen, niin että hän unhottaisi teidän työnne ja rakkautenne, jota olette osoittaneet hänen nimeänsä kohtaan, kun olette palvelleet pyhiä ja vielä palvelette. </p>
<p id="v11"><sup><small>11</small></sup>  Mutta me halajamme sitä, että kukin teistä osoittaa samaa intoa, säilyttääkseen toivon varmuuden loppuun asti, <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  ettette kävisi veltoiksi, vaan että teistä tulisi niiden seuraajia, jotka uskon ja kärsivällisyyden kautta perivät sen, mikä luvattu on. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Sillä kun Jumala oli antanut lupauksen Aabrahamille, vannoi hän itse kauttansa, koska hänellä ei ollut ketään suurempaa, kenen kautta vannoa, </p>
<p id="v14"><sup><small>14</small></sup>  ja sanoi: "Totisesti, siunaamalla minä sinut siunaan, ja enentämällä minä sinut enennän"; </p>
<p id="v15"><sup><small>15</small></sup>  ja näin Aabraham, kärsivällisesti odotettuaan, sai, mitä luvattu oli. </p>
<p id="v16"><sup><small>16</small></sup>  Sillä ihmiset vannovat suurempansa kautta, ja vala on heille asian vahvistus ja tekee lopun kaikista vastaväitteistä. </p>
<p id="v17"><sup><small>17</small></sup>  Sentähden, kun Jumala lupauksen perillisille vielä tehokkaammin tahtoi osoittaa, että hänen päätöksensä on muuttumaton, vakuutti hän sen valalla, <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  että me näistä kahdesta muuttumattomasta asiasta, joissa Jumala ei ole voinut valhetella, saisimme voimallisen kehoituksen, me, jotka olemme paenneet pitämään kiinni edessämme olevasta toivosta. </p>
<p id="v19"><sup><small>19</small></sup>  Se toivo meille on ikäänkuin sielun ankkuri, varma ja luja, joka ulottuu esiripun sisäpuolelle asti, </p>
<p id="v20"><sup><small>20</small></sup>  jonne Jeesus edelläjuoksijana meidän puolestamme on mennyt, tultuaan ylimmäiseksi papiksi Melkisedekin järjestyksen mukaan, iankaikkisesti. <sup id="cite4"><a href="#fn4">[4]</a></sup></p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 6:11 <i>Syvä varmuus</i>: <a href="/fi/The_Urantia_Book/5#p4_2">U-k 5:4.2</a>. </li>
  <li id="fn2"><a href="#cite2">↑</a> 6:12 <i>Jumala iloitsee armosta</i>: <a href="/fi/The_Urantia_Book/143#p1_6">U-k 143:1.6</a>. </li>
  <li id="fn3"><a href="#cite3">↑</a> 6:17 <i>Jumala on muuttumaton, erehtymätön</i>: <a href="/fi/The_Urantia_Book/2#p2_2">U-k 2:2.2</a>. </li>
  <li id="fn4"><a href="#cite4">↑</a> 6:20 <i>Melkisedek</i>: <a href="/fi/The_Urantia_Book/51#p3_9">U-k 51:3.9</a>.  <i>Melkisedekin järjestys</i>: <a href="/fi/The_Urantia_Book/119#p1_5">U-k 119:1.5</a>.  <i>Machiventa Melkisedek</i>: <a href="/fi/The_Urantia_Book/45#p4_16">U-k 45:4.16</a>.  <i>Pappi ikuisesti, niin kuin Melkisedek</i>: <a href="/fi/The_Urantia_Book/93#p3_7">U-k 93:3.7</a>.  <i>Palvelija ikuisesti</i>: <a href="/fi/The_Urantia_Book/93#p9_11">U-k 93:9.11</a>.  <i>Melkisedek, Salemin kuningas</i>: <a href="/fi/The_Urantia_Book/43#p5_17">U-k 43:5.17</a>. </li>
</ol>
</div>
