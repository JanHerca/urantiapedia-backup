<!--
title: Kirje heprealaisille - Luku 7
description: 
published: true
date: 2022-10-6T10:23:21Z
tags: bible, bible—hebrews
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Hebrews/6">Kirje heprealaisille - Luku 6</a></td>
        <td><a href="/fi/Bible/Hebrews/Index">Indeksi</a></td>
        <td><a href="/fi/Bible/Hebrews/8">Kirje heprealaisille - Luku 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sillä tämä Melkisedek, Saalemin kuningas, Jumalan, Korkeimman, pappi, joka meni Aabrahamia vastaan, hänen palatessaan kuninkaita voittamasta, ja siunasi hänet; <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v2"><sup><small>2</small></sup>  jolle Aabraham myös antoi kymmenykset kaikesta ja joka ensiksi, niinkuin hänen nimensäkin merkitsee, on "vanhurskauden kuningas" ja sen lisäksi vielä "Saalemin kuningas", se on "rauhan kuningas"; <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v3"><sup><small>3</small></sup>  jolla ei ole isää, ei äitiä, ei sukua, ei päivien alkua eikä elämän loppua, mutta joka on Jumalan Poikaan verrattava - hän pysyy pappina ainaisesti. <sup id="cite8"><a href="#fn8">[8]</a></sup></p>
<p id="v4"><sup><small>4</small></sup>  Katsokaa, kuinka suuri hän on, jolle itse kantaisä Aabraham antoi kymmenykset parhaimmasta saaliistaan. </p>
<p id="v5"><sup><small>5</small></sup>  Onhan niillä Leevin pojista, jotka saavat pappeuden, käsky lain mukaan ottaa kymmenyksiä kansalta, se on veljiltään, vaikka nämä ovatkin Aabrahamin kupeista lähteneet; <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup></p>
<p id="v6"><sup><small>6</small></sup>  mutta hän, jonka sukua ei johdeta heistä, otti kymmenykset Aabrahamilta ja siunasi sen, jolla oli lupaukset. </p>
<p id="v7"><sup><small>7</small></sup>  Mutta kieltämätöntä on, että halvempi saa siunauksen paremmaltaan. </p>
<p id="v8"><sup><small>8</small></sup>  Ja täällä kuolevaiset ihmiset ottavat kymmenyksiä, mutta siellä se, jonka todistetaan elävän. </p>
<p id="v9"><sup><small>9</small></sup>  Ja Aabrahamin kautta, niin sanoakseni, on Leevikin, joka kymmenyksiä ottaa, maksanut kymmenyksiä; <sup id="cite11"><a href="#fn11">[11]</a></sup></p>
<p id="v10"><sup><small>10</small></sup>  sillä hän oli vielä isänsä kupeissa, kun Melkisedek meni tätä vastaan. </p>
<p id="v11"><sup><small>11</small></sup>  Jos siis täydellisyys olisi saavutettu leeviläisen pappeuden kautta, sillä tähän on kansa laissa sidottu, miksi sitten oli tarpeen, että nousi toinen pappi Melkisedekin järjestyksen mukaan eikä tullut nimitetyksi Aaronin järjestyksen mukaan? <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v12"><sup><small>12</small></sup>  Sillä pappeuden muuttuessa tapahtuu välttämättä myös lain muutos. </p>
<p id="v13"><sup><small>13</small></sup>  Sillä se, josta tämä sanotaan, oli toista sukukuntaa, josta ei kukaan ole alttaritointa hoitanut. </p>
<p id="v14"><sup><small>14</small></sup>  Onhan tunnettua, että meidän Herramme on noussut Juudasta, jonka sukukunnan pappeudesta Mooses ei ole mitään puhunut. </p>
<p id="v15"><sup><small>15</small></sup>  Ja tämä käy vielä paljoa selvemmäksi, kun nousee toinen pappi, Melkisedekin kaltainen, </p>
<p id="v16"><sup><small>16</small></sup>  joka ei ole siksi tullut lihallisen käskyn lain mukaan, vaan katoamattoman elämän voimasta. </p>
<p id="v17"><sup><small>17</small></sup>  Sillä hänestä todistetaan: "Sinä olet pappi iankaikkisesti Melkisedekin järjestyksen mukaan". <sup id="cite14"><a href="#fn14">[14]</a></sup> <sup id="cite15"><a href="#fn15">[15]</a></sup></p>
<p id="v18"><sup><small>18</small></sup>  Täten kyllä entinen säädös kumotaan, koska se oli voimaton ja hyödytön </p>
<p id="v19"><sup><small>19</small></sup>  - sillä laki ei tehnyt mitään täydelliseksi - mutta sijaan tulee parempi toivo, jonka kautta me lähestymme Jumalaa. <sup id="cite16"><a href="#fn16">[16]</a></sup></p>
<p id="v20"><sup><small>20</small></sup>  Ja niinkuin tämä ei tapahtunut ilman valan vannomista - nuo taas ovat papeiksi tulleet ilman heistä vannottua valaa, </p>
<p id="v21"><sup><small>21</small></sup>  mutta tämä hänestä vannotulla valalla, sen asettamana, joka hänelle sanoi: "Herra on vannonut eikä ole katuva: 'Sinä olet pappi iankaikkisesti'" - <sup id="cite17"><a href="#fn17">[17]</a></sup></p>
<p id="v22"><sup><small>22</small></sup>  niin on myös se liitto parempi, jonka takaajaksi Jeesus on tullut. </p>
<p id="v23"><sup><small>23</small></sup>  Ja noita toisia pappeja on tullut useampia, koska kuolema ei sallinut heidän pysyä; </p>
<p id="v24"><sup><small>24</small></sup>  mutta tällä on katoamaton pappeus, sentähden että hän pysyy iankaikkisesti, </p>
<p id="v25"><sup><small>25</small></sup>  jonka tähden hän myös voi täydellisesti pelastaa ne, jotka hänen kauttaan Jumalan tykö tulevat, koska hän aina elää rukoillakseen heidän puolestansa. </p>
<p id="v26"><sup><small>26</small></sup>  Senkaltainen ylimmäinen pappi meille sopikin: pyhä, viaton, tahraton, syntisistä erotettu ja taivaita korkeammaksi tullut, </p>
<p id="v27"><sup><small>27</small></sup>  jonka ei joka päivä ole tarvis, niinkuin ylimmäisten pappien, ensiksi uhrata omien syntiensä edestä ja sitten kansan; sillä tämän hän teki kerta kaikkiaan, uhratessaan itsensä. </p>
<p id="v28"><sup><small>28</small></sup>  Sillä laki asettaa ylimmäisiksi papeiksi ihmisiä, jotka ovat heikkoja, mutta valan sana, joka on myöhäisempi kuin laki, asettaa Pojan, iankaikkisesti täydelliseksi tulleen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Hebrews/6">Kirje heprealaisille - Luku 6</a></td>
        <td><a href="/fi/Bible/Hebrews/Index">Indeksi</a></td>
        <td><a href="/fi/Bible/Hebrews/8">Kirje heprealaisille - Luku 8</a></td>
      </tr>
    </tbody>
  </table>
</figure>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 7:1 <i>El Elyon, Korkein</i>: <a href="/fi/The_Urantia_Book/93#p3_2">U-k 93:3.2</a>.  <i>Korkein Jumala</i>: <a href="/fi/The_Urantia_Book/93#p2_3">U-k 93:2.3</a>.  <i>Kaikkein Korkein</i>: <a href="/fi/The_Urantia_Book/93#p3_2">U-k 93:3.2</a>.  <i>El Elyonin, Korkeimman, pappi</i>: <a href="/fi/The_Urantia_Book/98#p7_12">U-k 98:7.12</a>.  <i>Most Highs</i>: <a href="/fi/The_Urantia_Book/43#p3_1">U-k 43:3.1</a>.  <i>Siunattu olkoon Korkein</i>: <a href="/fi/The_Urantia_Book/43#p5_17">U-k 43:5.17</a>.  <i>El Elyon</i>: <a href="/fi/The_Urantia_Book/96#p1_4">U-k 96:1.4</a>.  <i>El Elyon, korkein Jumala</i>: <a href="/fi/The_Urantia_Book/142#p3_4">U-k 142:3.4</a>. </li>
  <li id="fn2"><a href="#cite2">↑</a> 7:1-2 <i>Puutteet kirjauksissa</i>: <a href="/fi/The_Urantia_Book/93#p9_9">U-k 93:9.9</a>. </li>
  <li id="fn3"><a href="#cite3">↑</a> 7:1-3 <i>Melkisedekin muut nimet</i>: <a href="/fi/The_Urantia_Book/93#p2_4">U-k 93:2.4</a>.  <i>Melkisedek, Salemin ruhtinas</i>: <a href="/fi/The_Urantia_Book/35#p4_5">U-k 35:4.5</a>.  <i>Rauhan kuningas, ilman vanhempia</i>: <a href="/fi/The_Urantia_Book/93#p9_11">U-k 93:9.11</a>. </li>
  <li id="fn4"><a href="#cite4">↑</a> 7:1-3,10,17 <i>Melkisedek</i>: <a href="/fi/The_Urantia_Book/51#p3_9">U-k 51:3.9</a>. </li>
  <li id="fn5"><a href="#cite5">↑</a> 7:1-3,10,17,21 <i>Melkisedek, Salemin kuningas</i>: <a href="/fi/The_Urantia_Book/43#p5_17">U-k 43:5.17</a>.  <i>Machiventa Melkisedek</i>: <a href="/fi/The_Urantia_Book/45#p4_16">U-k 45:4.16</a>. </li>
  <li id="fn6"><a href="#cite6">↑</a> 7:2 <i>Abram antaa kymmenykset Melkisedekille</i>: <a href="/fi/The_Urantia_Book/93#p5_13">U-k 93:5.13</a>. </li>
  <li id="fn7"><a href="#cite7">↑</a> 7:2,4-10 <i>Kymmenysjärjestelmä</i>: <a href="/fi/The_Urantia_Book/93#p3_1">U-k 93:3.1</a>. </li>
  <li id="fn8"><a href="#cite8">↑</a> 7:3 <i>Melkisedek</i>: <a href="/fi/The_Urantia_Book/93#p2_1">U-k 93:2.1</a>.  <i>Melkisedekin ruumis</i>: <a href="/fi/The_Urantia_Book/93#p2_6">U-k 93:2.6</a>. </li>
  <li id="fn9"><a href="#cite9">↑</a> 7:5 <i>Perinnöllinen pappeus</i>: <a href="/fi/The_Urantia_Book/90#p5_4">U-k 90:5.4</a>. </li>
  <li id="fn10"><a href="#cite10">↑</a> 7:5,10 <i>Isän kupeet</i>: <a href="/fi/The_Urantia_Book/74#p7_8">U-k 74:7.8</a>. </li>
  <li id="fn11"><a href="#cite11">↑</a> 7:9-17 <i>Minä olen täydellisyyden tie</i>: <a href="/fi/The_Urantia_Book/182#p1_10">U-k 182:1.10</a>. </li>
  <li id="fn12"><a href="#cite12">↑</a> 7:11 <i>Melkisedekin järjestyksen mukaan</i>: <a href="/fi/The_Urantia_Book/93#p9_11">U-k 93:9.11</a>. </li>
  <li id="fn13"><a href="#cite13">↑</a> 7:11,17,21 <i>Pappi ikuisesti, niin kuin Melkisedek</i>: <a href="/fi/The_Urantia_Book/93#p3_7">U-k 93:3.7</a>. </li>
  <li id="fn14"><a href="#cite14">↑</a> 7:17 <i>Melkisedekin järjestys</i>: <a href="/fi/The_Urantia_Book/119#p1_5">U-k 119:1.5</a>. </li>
  <li id="fn15"><a href="#cite15">↑</a> 7:17,21 <i>Palvelija ikuisesti</i>: <a href="/fi/The_Urantia_Book/93#p9_11">U-k 93:9.11</a>. </li>
  <li id="fn16"><a href="#cite16">↑</a> 7:19 <i>Hengen vetovoima</i>: <a href="/fi/The_Urantia_Book/8#p4_6">U-k 8:4.6</a>. </li>
  <li id="fn17"><a href="#cite17">↑</a> 7:21 <i>Melkisedek, Salemin kuningas</i>: <a href="/fi/The_Urantia_Book/43#p5_17">U-k 43:5.17</a>.  <i>Jumala ei tee parannusta (vapaaehtoisesti)</i>: <a href="/fi/The_Urantia_Book/4#p3_4">U-k 4:3.4</a>.  <i>Melkisedek</i>: <a href="/fi/The_Urantia_Book/51#p3_9">U-k 51:3.9</a>.  <i>Machiventa Melkisedek</i>: <a href="/fi/The_Urantia_Book/45#p4_16">U-k 45:4.16</a>.  <i>Jumalan sanotaan katuvan</i>: <a href="/fi/The_Urantia_Book/2#p2_2">U-k 2:2.2</a>. </li>
</ol>
</div>
