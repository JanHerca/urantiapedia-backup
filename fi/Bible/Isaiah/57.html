<!--
title: Jesajan kirja - Luku 57
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Isaiah/56">Jesajan kirja - Luku 56</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Isaiah/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Isaiah/58">Jesajan kirja - Luku 58</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vanhurskas hukkuu, eikä kukaan pane sitä sydämelleen, hurskaat miehet otetaan pois kenenkään siitä välittämättä, sillä vanhurskas otetaan pois pahuutta näkemästä. </p>
<p id="v2"><sup><small>2</small></sup>  Hän menee rauhaan: jotka vakaasti vaeltavat, he saavat levätä kammioissansa. </p>
<p id="v3"><sup><small>3</small></sup>  Mutta te tulkaa tänne, te velhottaren lapset, te avionrikkojamiehen ja porttovaimon sikiöt. </p>
<p id="v4"><sup><small>4</small></sup>  Kenellä te iloanne pidätte? Kenelle avaatte suunne ammolleen ja kieltä pitkälle pistätte? Ettekö te ole rikoksen lapsia, valheen sikiöitä? </p>
<p id="v5"><sup><small>5</small></sup>  Te, jotka hehkutte himosta tammien varjossa, jokaisen vihreän puun alla, te, jotka teurastatte lapsia laaksoissa, kallionrotkoissa! </p>
<p id="v6"><sup><small>6</small></sup>  Laakson sileät paadet ovat sinun osasi, siinä se on, sinun arpasi; niille sinä olet juomauhrit vuodattanut, ruokauhrit uhrannut. Siihenkö minä tyytyisin! </p>
<p id="v7"><sup><small>7</small></sup>  Korkealle ja valtavalle vuorelle sinä valmistit vuoteesi; sinne sinä myös nousit teurasuhria uhraamaan. </p>
<p id="v8"><sup><small>8</small></sup>  Oven ja pihtipielen taakse sinä panit omat merkkisi. Sillä minusta luopuen sinä paljastit itsesi ja nousit vuoteellesi, teit sen tilavaksi; sinä sovit kaupoista heidän kanssaan, makasit heidän kanssaan mielelläsi, näit heidän häpynsä. </p>
<p id="v9"><sup><small>9</small></sup>  Sinä kuljit kuninkaan tykö öljyinesi, runsaine voiteinesi; sinä lähetit sanansaattajasi kauas, laskeuduit alas tuonelaan asti. </p>
<p id="v10"><sup><small>10</small></sup>  Sinä väsyit matkasi pituudesta, et kuitenkaan sanonut: "Turha vaiva!" Sinä sait elpynyttä voimaa, sentähden et heikoksi käynyt. </p>
<p id="v11"><sup><small>11</small></sup>  Ketä sinä arkailit ja pelkäsit, koska vilpistelit etkä minua muistanut, et minusta välittänyt? Eikö niin: minä olen ollut vaiti aina ikiajoista asti, ja niin et sinä minua pelkää? </p>
<p id="v12"><sup><small>12</small></sup>  Mutta minä ilmoitan, mitä on sinun vanhurskautesi ja sinun tekosi; ne eivät sinua auta. </p>
<p id="v13"><sup><small>13</small></sup>  Kun sinä huudat, auttakoon sinua jumaliesi joukko! Mutta tuuli vie ne kaikki, henkäys ottaa ne pois. Mutta joka minuun turvaa, se perii maan ja ottaa omaksensa minun pyhän vuoreni. </p>
<p id="v14"><sup><small>14</small></sup>  Hän sanoo: Tehkää, tehkää tie, tasoittakaa tie, poistakaa kompastuskivet minun kansani tieltä. </p>
<p id="v15"><sup><small>15</small></sup>  Sillä näin sanoo Korkea ja Ylhäinen, jonka asumus on iankaikkinen ja jonka nimi on Pyhä: Minä asun korkeudessa ja pyhyydessä ja niitten tykönä, joilla on särjetty ja nöyrä henki, että minä virvoittaisin nöyrien hengen ja saattaisin särjettyjen sydämet eläviksi. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Sillä en minä iankaiken riitele enkä vihastu ainiaaksi; muutoin henki nääntyisi minun kasvojeni edessä, ne sielut, jotka minä tehnyt olen. </p>
<p id="v17"><sup><small>17</small></sup>  Hänen ahneutensa synnin tähden minä vihastuin; minä löin häntä, kätkin itseni ja olin vihastunut. Mutta hän luopui minusta ja kulki oman sydämensä tietä. </p>
<p id="v18"><sup><small>18</small></sup>  Minä olen nähnyt hänen tiensä, mutta minä parannan hänet ja johdatan häntä ja annan jälleen lohdutuksen hänelle ja hänen surevillensa. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Minä luon huulten hedelmän, rauhan, rauhan kaukaisille ja läheisille, sanoo Herra, ja minä parannan hänet. </p>
<p id="v20"><sup><small>20</small></sup>  Mutta jumalattomat ovat kuin kuohuva meri, joka ei voi tyyntyä ja jonka aallot kuohuttavat muraa ja mutaa. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Jumalattomilla ei ole rauhaa, sanoo minun Jumalani. <sup id="cite4"><a href="#fn4">[4]</a></sup></p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 57:15 <i>Asun korkeassa ja pyhässä paikassa</i>: <a href="/fi/The_Urantia_Book/97#p7_12">U-k 97:7.12</a>.  <i>Asu korkealla, pyhässä paikassa</i>: <a href="/fi/The_Urantia_Book/131#p2_4">U-k 131:2.4</a>.  <i>Murtunut mieli ja nöyrä henki</i>: <a href="/fi/The_Urantia_Book/149#p6_11">U-k 149:6.11</a>.  <i>Asuu ikuisesti</i>: <a href="/fi/The_Urantia_Book/1#p1_6">U-k 1:1.6</a>.  <i>Minä olen korkea ja ylväs</i>: <a href="/fi/The_Urantia_Book/97#p7_9">U-k 97:7.9</a>.  <i>Jumala asuu ikuisuudessa</i>: <a href="/fi/The_Urantia_Book/3#p4_5">U-k 3:4.5</a>.  <i>Hän asuu ikuisuudessa</i>: <a href="/fi/The_Urantia_Book/2#p1_5">U-k 2:1.5</a>.  <i>Korkea ja pyhä paikka</i>: <a href="/fi/The_Urantia_Book/11#p1_2">U-k 11:1.2</a>.  <i>Jumala asuu ikuisuudessa</i>: <a href="/fi/The_Urantia_Book/1#p0_3">U-k 1:0.3</a>. </li>
  <li id="fn2"><a href="#cite2">↑</a> 57:18 <i>Hän lohduttaa surevia</i>: <a href="/fi/The_Urantia_Book/190#p5_4">U-k 190:5.4</a>. </li>
  <li id="fn3"><a href="#cite3">↑</a> 57:20-21 <i>Paha kuin myrskyisä meri</i>: <a href="/fi/The_Urantia_Book/149#p5_3">U-k 149:5.3</a>. </li>
  <li id="fn4"><a href="#cite4">↑</a> 57:21 <i>Ei rauhaa jumalattomille</i>: <a href="/fi/The_Urantia_Book/131#p2_10">U-k 131:2.10</a>. </li>
</ol>
</div>
