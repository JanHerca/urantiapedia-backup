<!--
title: Jesajan kirja - Luku 34
description: 
published: true
date: 2022-10-6T10:23:21Z
tags: bible, bible—isaiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Isaiah/33">Jesajan kirja - Luku 33</a></td>
        <td><a href="/fi/Bible/Isaiah/Index">Indeksi</a></td>
        <td><a href="/fi/Bible/Isaiah/35">Jesajan kirja - Luku 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Astukaa esiin, te kansat, ja kuulkaa; te kansakunnat, tarkatkaa. Kuulkoon maa ja kaikki, mitä siinä on, maanpiiri ja kaikki, mikä siitä kasvaa. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Sillä Herra on vihastunut kaikkiin kansoihin ja kiivastunut kaikkiin heidän joukkoihinsa; hän on vihkinyt heidät tuhon omiksi, jättänyt heidät teurastettaviksi. </p>
<p id="v3"><sup><small>3</small></sup>  Heidän surmattunsa viskataan pois, ja niitten raadoista nousee löyhkä, ja vuoret valuvat heidän vertansa. </p>
<p id="v4"><sup><small>4</small></sup>  Kaikki taivaan joukot menehtyvät, taivas kääritään kokoon niinkuin kirja, ja kaikki sen joukot varisevat alas, niinkuin lehdet varisevat viinipuusta, niinkuin viikunapuusta raakaleet. </p>
<p id="v5"><sup><small>5</small></sup>  Sillä minun miekkani taivaassa on juopunut vimmaan; katso, se iskee alas Edomiin, tuomioksi kansalle, jonka minä olen vihkinyt tuhoon. </p>
<p id="v6"><sup><small>6</small></sup>  Herran miekka on verta täynnä, rasvaa tiukkuva, karitsain ja kauristen verta, oinasten munuaisrasvaa. Sillä Herralla on uhri Bosrassa, suuri teurastus Edomin maassa. </p>
<p id="v7"><sup><small>7</small></sup>  Villihärkiä kaatuu yhteen joukkoon, mullikoita härkien mukana. Heidän maansa juopuu verestä, ja heidän multansa tiukkuu rasvaa. </p>
<p id="v8"><sup><small>8</small></sup>  Sillä Herralla on koston päivä, maksun vuosi Siionin asian puolesta. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Edomin purot muuttuvat pieksi ja sen multa tulikiveksi; sen maa tulee palavaksi pieksi. </p>
<p id="v10"><sup><small>10</small></sup>  Ei sammu se yöllä eikä päivällä, iäti nousee siitä savu; se on oleva raunioina polvesta polveen, ei kulje siellä kukaan, iankaikkisesta iankaikkiseen. </p>
<p id="v11"><sup><small>11</small></sup>  Sen perivät pelikaanit ja tuonenkurjet, kissapöllöt ja kaarneet asuvat siellä; ja hän vetää sen ylitse autiuden mittanuoran ja tyhjyyden luotilangan. </p>
<p id="v12"><sup><small>12</small></sup>  Ei ole siellä enää ylimyksiä huutamassa ketään kuninkaaksi, kaikki sen ruhtinaat ovat poissa. </p>
<p id="v13"><sup><small>13</small></sup>  Ja sen palatsit kasvavat orjantappuroita, sen linnat polttiaisia ja ohdakkeita; siitä tulee aavikkosutten asunto, kamelikurkien tyyssija. </p>
<p id="v14"><sup><small>14</small></sup>  Siellä erämaan ulvojat ja ulisijat yhtyvät, metsänpeikot toisiansa tapaavat. Siellä yksin öinen syöjätär saa rauhan ja löytää lepopaikan. </p>
<p id="v15"><sup><small>15</small></sup>  Siellä nuolikäärme pesii ja laskee munansa, kuorii ne ja kiertyy kerälle pimentoonsa. Sinne haarahaukatkin kokoontuvat yhteen. </p>
<p id="v16"><sup><small>16</small></sup>  Etsikää Herran kirjasta ja lukekaa: ei yhtäkään näistä ole puuttuva, ei yksikään toistansa kaipaava. - "Sillä minun suuni on niin käskenyt." - Hänen henkensä on ne yhteen koonnut. </p>
<p id="v17"><sup><small>17</small></sup>  Hän on heittänyt arpaa niitten kesken, ja hänen kätensä on sen niille mittanuoralla jakanut; ne perivät sen ikiajoiksi, asuvat siellä polvesta polveen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Isaiah/33">Jesajan kirja - Luku 33</a></td>
        <td><a href="/fi/Bible/Isaiah/Index">Indeksi</a></td>
        <td><a href="/fi/Bible/Isaiah/35">Jesajan kirja - Luku 35</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 34:1 <i>Kaiken lähde</i>: <a href="/fi/The_Urantia_Book/3#p2_5">U-k 3:2.5</a>. </li>
  <li id="fn2"><a href="#cite2">↑</a> 34:8 <i>Kostaa syntisille</i>: <a href="/fi/The_Urantia_Book/142#p2_1">U-k 142:2.1</a>. </li>
</ol>
</div>
