<!--
title: Jesajan kirja - Luku 40
description: 
published: true
date: 2023-11-8T20:28:17Z
tags: bible, bible—isaiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Isaiah/39">
          <span class="mdi mdi-arrow-left-drop-circle"></span><span class="pl-2">Jesajan kirja - Luku 39</span>
        </a>
        </td>
        <td>
        <a href="/fi/Bible/Isaiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Isaiah/41">
          <span class="pr-2">Jesajan kirja - Luku 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Lohduttakaa, lohduttakaa minun kansaani", sanoo teidän Jumalanne. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Puhukaa suloisesti Jerusalemille ja julistakaa sille, että sen vaivanaika on päättynyt, että sen velka on sovitettu, sillä se on saanut Herran kädestä kaksinkertaisesti kaikista synneistänsä." </p>
<p id="v3"><sup><small>3</small></sup>  Huutavan ääni kuuluu: "Valmistakaa Herralle tie erämaahan, tehkää arolle tasaiset polut meidän Jumalallemme. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Kaikki laaksot korotettakoon, kaikki vuoret ja kukkulat alennettakoon; koleikot tulkoot tasangoksi ja kalliolouhut lakeaksi maaksi. </p>
<p id="v5"><sup><small>5</small></sup>  Herran kunnia ilmestyy: kaikki liha saa sen nähdä. Sillä Herran suu on puhunut." </p>
<p id="v6"><sup><small>6</small></sup>  Ääni sanoo: "Julista!" Toinen vastaa: "Mitä minun pitää julistaman?" Kaikki liha on kuin ruoho, ja kaikki sen kauneus kuin kedon kukkanen: </p>
<p id="v7"><sup><small>7</small></sup>  ruoho kuivuu, kukkanen lakastuu, kun Herran henkäys puhaltaa siihen. Totisesti, ruohoa on kansa. </p>
<p id="v8"><sup><small>8</small></sup>  Ruoho kuivuu, kukkanen lakastuu, mutta meidän Jumalamme sana pysyy iankaikkisesti. </p>
<p id="v9"><sup><small>9</small></sup>  Nouse korkealle vuorelle, Siion, sinä ilosanoman tuoja; korota voimakkaasti äänesi, Jerusalem, sinä ilosanoman tuoja. Korota, älä pelkää, sano Juudan kaupungeille: "Katso, teidän Jumalanne!" </p>
<p id="v10"><sup><small>10</small></sup>  Katso, Herra, Herra tulee voimallisena, hänen käsivartensa vallitsee. Katso, hänen palkkansa on hänen mukanansa, hänen työnsä ansio käy hänen edellänsä. </p>
<p id="v11"><sup><small>11</small></sup>  Niinkuin paimen hän kaitsee laumaansa, kokoaa karitsat käsivarrellensa ja kantaa niitä sylissään, johdattelee imettäviä lampaita. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Kuka on kourallaan mitannut vedet ja vaaksalla määrännyt taivaitten mitat? Kuka on kolmannesmittaan mahduttanut maan tomun, puntarilla punninnut vuoret, vaa'alla kukkulat? <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Kuka on Herran Henkeä ohjannut, ollut hänen neuvonantajansa ja opettajansa? </p>
<p id="v14"><sup><small>14</small></sup>  Kenen kanssa hän on neuvotellut, joka olisi hänelle ymmärrystä antanut ja opettanut oikean polun, opettanut hänelle tiedon ja osoittanut hänelle ymmärryksen tien? </p>
<p id="v15"><sup><small>15</small></sup>  Katso, kansakunnat ovat kuin pisara vesisangon uurteessa, ovat kuin tomuhiukkanen vaa'assa. Katso, merensaaret hän nostaa kuin hiekkajyvän. <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  Ei Libanon riittäisi polttopuiksi eikä sen riista polttouhriksi. </p>
<p id="v17"><sup><small>17</small></sup>  Kaikki kansakunnat ovat niinkuin ei mitään hänen edessään, ne ovat hänelle kuin olematon ja tyhjä. </p>
<p id="v18"><sup><small>18</small></sup>  Keneenkä siis te vertaatte Jumalan, ja minkä muotoiseksi te hänet teette? <sup id="cite7"><a href="#fn7">[7]</a></sup></p>
<p id="v19"><sup><small>19</small></sup>  Jumalankuvanko? - Sen valaa valaja, ja kultaseppä kullalla päällystää, sepittää sille hopeaketjut. </p>
<p id="v20"><sup><small>20</small></sup>  Kenellä ei ole varaa sellaiseen antimeen, se valitsee puun, joka ei lahoa, hakee taitavan tekijän pystyttämään jumalankuvan, joka ei horju. </p>
<p id="v21"><sup><small>21</small></sup>  Ettekö te tiedä, ettekö kuule, eikö teille ole alusta asti ilmoitettu, ettekö ole maan perustuksista vaaria ottaneet? </p>
<p id="v22"><sup><small>22</small></sup>  Hän istuu korkealla maanpiirin päällä, kuin heinäsirkkoja ovat sen asukkaat; hän levittää taivaan niinkuin harson, pingoittaa sen niinkuin teltan asuttavaksi. <sup id="cite8"><a href="#fn8">[8]</a></sup></p>
<p id="v23"><sup><small>23</small></sup>  Hän tekee ruhtinaat olemattomiksi, saattaa maan tuomarit tyhjän veroisiksi. </p>
<p id="v24"><sup><small>24</small></sup>  Tuskin he ovat istutetut, tuskin kylvetyt, tuskin on heidän vartensa juurtunut maahan, niin hän puhaltaa heihin, ja he kuivettuvat; myrsky vie heidät kuin oljenkorret. </p>
<p id="v25"><sup><small>25</small></sup>  "Keneenkä siis te vertaatte minut, jonka kaltainen minä olisin", sanoo Pyhä. </p>
<p id="v26"><sup><small>26</small></sup>  Nostakaa silmänne korkeuteen ja katsokaa: kuka on nämä luonut? Hän, joka johdattaa esiin niitten joukot täysilukuisina, joka nimeltä kutsuu ne kaikki; suuri on hänen voimansa ja valtainen hänen väkensä: ei yksikään jää häneltä pois. <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v27"><sup><small>27</small></sup>  Miksi sinä, Jaakob, sanot ja sinä, Israel, puhut: "Minun tieni on Herralta salassa, minun oikeuteni on joutunut pois minun Jumalani huomasta"? </p>
<p id="v28"><sup><small>28</small></sup>  Etkö tiedä, etkö ole kuullut: Herra on iankaikkinen Jumala, joka on luonut maan ääret? Ei hän väsy eikä näänny, hänen ymmärryksensä on tutkimaton. <sup id="cite12"><a href="#fn12">[12]</a></sup></p>
<p id="v29"><sup><small>29</small></sup>  Hän antaa väsyneelle väkeä ja voimattomalle voimaa yltäkyllin. <sup id="cite13"><a href="#fn13">[13]</a></sup></p>
<p id="v30"><sup><small>30</small></sup>  Nuorukaiset väsyvät ja nääntyvät, nuoret miehet kompastuvat ja kaatuvat; </p>
<p id="v31"><sup><small>31</small></sup>  mutta ne, jotka Herraa odottavat, saavat uuden voiman, he kohottavat siipensä kuin kotkat. He juoksevat eivätkä näänny, he vaeltavat eivätkä väsy. <sup id="cite14"><a href="#fn14">[14]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Isaiah/39">
          <span class="mdi mdi-arrow-left-drop-circle"></span><span class="pl-2">Jesajan kirja - Luku 39</span>
        </a>
        </td>
        <td>
        <a href="/fi/Bible/Isaiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Isaiah/41">
          <span class="pr-2">Jesajan kirja - Luku 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 40:1 <i>Lohduta sorrettuja</i>: <a href="/fi/The_Urantia_Book/140#p9_2">U-k 140:9.2</a>. </li>
  <li id="fn2"><a href="#cite2">↑</a> 40:3-5 <i>Johanneksen vastaus</i>: <a href="/fi/The_Urantia_Book/135#p6_6">U-k 135:6.6</a>. </li>
  <li id="fn3"><a href="#cite3">↑</a> 40:11 <i>Ruokkii laumaa kuin oikea paimen</i>: <a href="/fi/The_Urantia_Book/190#p5_4">U-k 190:5.4</a>.  <i>Osa 1: Syötä lauma paimenena</i>: <a href="/fi/The_Urantia_Book/97#p7_8">U-k 97:7.8</a>. </li>
  <li id="fn4"><a href="#cite4">↑</a> 40:12 <i>Pidä kädessä</i>: <a href="/fi/The_Urantia_Book/7#p1_1">U-k 7:1.1</a>. </li>
  <li id="fn5"><a href="#cite5">↑</a> 40:12a <i>Osa 1: Mittaa käsissä olevat vedet</i>: <a href="/fi/The_Urantia_Book/1#p5_3">U-k 1:5.3</a>. </li>
  <li id="fn6"><a href="#cite6">↑</a> 40:15 <i>Katso, hän ottaa saaret haltuunsa</i>: <a href="/fi/The_Urantia_Book/97#p7_5">U-k 97:7.5</a>. </li>
  <li id="fn7"><a href="#cite7">↑</a> 40:18,22,26,29 <i>Raamattu lue: Keneen te sitten vertaatte Jumalaa?</i>: <a href="/fi/The_Urantia_Book/126#p4_6">U-k 126:4.6</a>. </li>
  <li id="fn8"><a href="#cite8">↑</a> 40:22 <i>Osa 2: Istuu maan ympyrällä</i>: <a href="/fi/The_Urantia_Book/1#p5_3">U-k 1:5.3</a>. </li>
  <li id="fn9"><a href="#cite9">↑</a> 40:26 <i>Tähtien lukumäärä ja nimi</i>: <a href="/fi/The_Urantia_Book/3#p3_1">U-k 3:3.1</a>.  <i>Nosta silmäsi ylös...</i>: <a href="/fi/The_Urantia_Book/1#p5_3">U-k 1:5.3</a>. </li>
  <li id="fn10"><a href="#cite10">↑</a> 40:26,28 <i>Jumala loi maan</i>: <a href="/fi/The_Urantia_Book/131#p2_2">U-k 131:2.2</a>.  <i>Universaalinen Luoja</i>: <a href="/fi/The_Urantia_Book/142#p3_7">U-k 142:3.7</a>.  <i>Uskollinen ja jumalallinen Luoja</i>: <a href="/fi/The_Urantia_Book/2#p1_2">U-k 2:1.2</a>.  <i>Jumala loi</i>: <a href="/fi/The_Urantia_Book/95#p5_9">U-k 95:5.9</a>.  <i>Luoja</i>: <a href="/fi/The_Urantia_Book/131#p10_6">U-k 131:10.6</a>.  <i>Jumala on luonut kaikki asiat ja olennot</i>: <a href="/fi/The_Urantia_Book/131#p10_2">U-k 131:10.2</a>.  <i>Jumala maan luojana</i>: <a href="/fi/The_Urantia_Book/0#p2_9">U-k 0:2.9</a>. </li>
  <li id="fn11"><a href="#cite11">↑</a> 40:26-28 <i>Jumala loi kaiken</i>: <a href="/fi/The_Urantia_Book/6#p1_3">U-k 6:1.3</a>. </li>
  <li id="fn12"><a href="#cite12">↑</a> 40:28 <i>Alkuperäinen mieli</i>: <a href="/fi/The_Urantia_Book/2#p1_2">U-k 2:1.2</a>.  <i>Ikuinen Jumala</i>: <a href="/fi/The_Urantia_Book/1#p1_6">U-k 1:1.6</a>.  <i>Jumala loi taivaan ja maan</i>: <a href="/fi/The_Urantia_Book/1#p0_1">U-k 1:0.1</a>. </li>
  <li id="fn13"><a href="#cite13">↑</a> 40:29 <i>Hän antaa voimaa heikolle</i>: <a href="/fi/The_Urantia_Book/148#p5_5">U-k 148:5.5</a>.  <i>Osa 2: Hän antaa voiman pyörtyä</i>: <a href="/fi/The_Urantia_Book/97#p7_8">U-k 97:7.8</a>. </li>
  <li id="fn14"><a href="#cite14">↑</a> 40:31 <i>Odota Jumalaa, uudista voimaa</i>: <a href="/fi/The_Urantia_Book/131#p2_6">U-k 131:2.6</a>.  <i>Osa 3: Ketkä odottavat herraa</i>: <a href="/fi/The_Urantia_Book/97#p7_8">U-k 97:7.8</a>. </li>
</ol>
</div>
