<!--
title: Jesajan kirja - Luku 41
description: 
published: true
date: 2023-11-8T20:28:17Z
tags: bible, bible—isaiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Isaiah/40">
          <span class="mdi mdi-arrow-left-drop-circle"></span><span class="pl-2">Jesajan kirja - Luku 40</span>
        </a>
        </td>
        <td>
        <a href="/fi/Bible/Isaiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Isaiah/42">
          <span class="pr-2">Jesajan kirja - Luku 42</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Vaietkaa minun edessäni, te merensaaret. Kansat verestäkööt voimansa, astukoot esiin ja puhukoot sitten; käykäämme oikeutta keskenämme. </p>
<p id="v2"><sup><small>2</small></sup>  Kuka herätti päivänkoiton maasta hänet, jota vanhurskaus seuraa joka askeleella? Kuka antaa kansat hänen valtaansa, kukistaa kuninkaat hänen jalkoihinsa? Kuka muuttaa heidän miekkansa tomuksi, heidän jousensa lentäviksi oljenkorsiksi? </p>
<p id="v3"><sup><small>3</small></sup>  Hän ajaa heitä takaa, samoaa vammatonna polkua, hänen jalkainsa ennen kulkematonta. </p>
<p id="v4"><sup><small>4</small></sup>  Kuka on tämän tehnyt ja toimittanut? Hän, joka alusta asti kutsuu sukupolvet esiin: minä, Herra, joka olen ensimmäinen ja viimeisten luona vielä sama. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Merensaaret näkivät sen ja peljästyivät, maan ääret vapisivat. He lähestyivät, he tulivat, </p>
<p id="v6"><sup><small>6</small></sup>  he auttoivat toinen toistaan ja sanoivat toisillensa: "Ole luja!" </p>
<p id="v7"><sup><small>7</small></sup>  Valaja rohkaisee kultaseppää, levyn vasaroitsija alasimen iskijää; hän sanoo juotoksesta: "Se on hyvä", ja vahvistaa sen nauloilla, niin ettei se horju. </p>
<p id="v8"><sup><small>8</small></sup>  Mutta sinä Israel, minun palvelijani, sinä Jaakob, jonka minä olen valinnut, Aabrahamin, minun ystäväni, siemen, <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  jonka minä olen ottanut maan ääristä ja kutsunut maan kaukaisimmilta periltä, jolle minä sanoin: "Sinä olet minun palvelijani, sinut minä olen valinnut enkä sinua halpana pitänyt", </p>
<p id="v10"><sup><small>10</small></sup>  älä pelkää, sillä minä olen sinun kanssasi; älä arkana pälyile, sillä minä olen sinun Jumalasi; minä vahvistan sinua, minä autan sinua, minä tuen sinua vanhurskauteni oikealla kädellä. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Katso, häpeän ja pilkan saavat kaikki, jotka palavat vihasta sinua vastaan; tyhjiin raukeavat ja hukkuvat, jotka sinun kanssasi riitelevät. </p>
<p id="v12"><sup><small>12</small></sup>  Hakemallakaan et löydä niitä, jotka sinua vastaan taistelivat; tyhjiin raukeavat ja lopun saavat, jotka sinun kanssasi sotivat. </p>
<p id="v13"><sup><small>13</small></sup>  Sillä minä, Herra, sinun Jumalasi, tartun sinun oikeaan käteesi, minä sanon sinulle: "Älä pelkää, minä autan sinua". <sup id="cite7"><a href="#fn7">[7]</a></sup></p>
<p id="v14"><sup><small>14</small></sup>  Älä pelkää, Jaakob, sinä mato, sinä Israelin vähäinen väki: minä autan sinua, sanoo Herra, ja sinun lunastajasi on Israelin Pyhä. </p>
<p id="v15"><sup><small>15</small></sup>  Katso, minä panen sinut raastavaksi puimaäkeeksi, uudeksi, monihampaiseksi. Sinä puit ja rouhennat vuoret, muutat kukkulat akanoiksi; </p>
<p id="v16"><sup><small>16</small></sup>  sinä ne viskaat, ja tuuli ne vie ja myrsky ne hajottaa. Mutta sinä iloitset Herrassa, Israelin Pyhä on sinun kerskauksesi. </p>
<p id="v17"><sup><small>17</small></sup>  Kurjat ja köyhät etsivät vettä, eikä sitä ole; heidän kielensä kuivuu janosta. Mutta minä, Herra, kuulen heitä, minä, Israelin Jumala, en heitä hylkää. <sup id="cite8"><a href="#fn8">[8]</a></sup></p>
<p id="v18"><sup><small>18</small></sup>  Minä puhkaisen purot kalliokukkuloihin, lähteet laaksojen pohjiin; minä muutan erämaan vesilammikoiksi ja hietikon hetteiköksi. </p>
<p id="v19"><sup><small>19</small></sup>  Minä kasvatan erämaahan setripuita, akasioita, myrttejä ja öljypuita; minä istutan arolle kypressejä, jalavia ynnä hopeakuusia, </p>
<p id="v20"><sup><small>20</small></sup>  jotta he näkisivät ja tietäisivät, huomaisivat ja myös ymmärtäisivät, että Herran käsi on tämän tehnyt, Israelin Pyhä sen luonut. </p>
<p id="v21"><sup><small>21</small></sup>  Tuokaa esiin riita-asianne, sanoo Herra, esittäkää todisteenne, sanoo Jaakobin kuningas. </p>
<p id="v22"><sup><small>22</small></sup>  Esittäkööt ja ilmoittakoot meille, mitä tapahtuva on; ilmoittakaa entiset, mitä ne olivat, tarkataksemme ja tietääksemme, mitä niistä on tullut, tahi antakaa meidän kuulla tulevaisia. </p>
<p id="v23"><sup><small>23</small></sup>  Ilmoittakaa, mitä vastedes tapahtuu, tietääksemme, oletteko te jumalia. Tehkää hyvää tai tehkää pahaa, niin me katsomme ja ihmettelemme. </p>
<p id="v24"><sup><small>24</small></sup>  Katso, te olette pelkkää tyhjää, ja teidän tekonne ovat turhat. Kauhistus se, joka teidät valitsee! </p>
<p id="v25"><sup><small>25</small></sup>  Minä herätin pohjoisesta hänet, ja hän tuli, päivänkoitosta hänet, joka rukoilee minun nimeäni, ja hän tallaa käskynhaltijoita kuin lokaa, niinkuin savenvalaja savea sotkee. </p>
<p id="v26"><sup><small>26</small></sup>  Kuka on sen alunpitäen ilmoittanut, että olisimme sen tienneet, ja edeltäpäin, niin että voisimme sanoa: "Hän oli oikeassa"? Ei kukaan sitä ilmoittanut, ei kukaan sitä kuuluttanut, ei kukaan kuullut teiltä sanaakaan. </p>
<p id="v27"><sup><small>27</small></sup>  Minä ensimmäisenä sanon Siionille: "Katso, katso, siinä ne ovat!" ja annan Jerusalemille ilosanomantuojan. </p>
<p id="v28"><sup><small>28</small></sup>  Minä katselen ympärilleni, mutta ei ole ketään; ei kenkään näistä voi antaa neuvoa, että kysyisin heiltä ja he vastaisivat. </p>
<p id="v29"><sup><small>29</small></sup>  Katso, kaikki he ovat pelkkää petosta, turhat ovat heidän työnsä; tuulta ja tyhjää ovat heidän valetut kuvansa. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Isaiah/40">
          <span class="mdi mdi-arrow-left-drop-circle"></span><span class="pl-2">Jesajan kirja - Luku 40</span>
        </a>
        </td>
        <td>
        <a href="/fi/Bible/Isaiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Isaiah/42">
          <span class="pr-2">Jesajan kirja - Luku 42</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 41:4 <i>Minä olen ensimmäinen ja viimeinen</i>: <a href="/fi/The_Urantia_Book/97#p7_6">U-k 97:7.6</a>.  <i>Jumala, lähde ja kohtalo</i>: <a href="/fi/The_Urantia_Book/2#p1_2">U-k 2:1.2</a>.  <i>Hän on alku ja loppu</i>: <a href="/fi/The_Urantia_Book/2#p1_2">U-k 2:1.2</a>.  <i>Ensimmäinen, viimeinen ja ainoa Jumala</i>: <a href="/fi/The_Urantia_Book/10#p7_1">U-k 10:7.1</a>.  <i>Hän on alku ja loppu</i>: <a href="/fi/The_Urantia_Book/2#p1_5">U-k 2:1.5</a>. </li>
  <li id="fn2"><a href="#cite2">↑</a> 41:4,6 <i>Minä olen ensimmäinen ja viimeinen</i>: <a href="/fi/The_Urantia_Book/128#p1_10">U-k 128:1.10</a>. </li>
  <li id="fn3"><a href="#cite3">↑</a> 41:8-9 <i>Valittu kansa</i>: <a href="/fi/The_Urantia_Book/96#p2_3">U-k 96:2.3</a>.  <i>Valittu kansa</i>: <a href="/fi/The_Urantia_Book/97#p4_2">U-k 97:4.2</a>.  <i>Jumalan valittu kansa</i>: <a href="/fi/The_Urantia_Book/96#p5_6">U-k 96:5.6</a>.  <i>Valittu kansa</i>: <a href="/fi/The_Urantia_Book/93#p5_1">U-k 93:5.1</a>.  <i>Valittu kansa</i>: <a href="/fi/The_Urantia_Book/97#p10_1">U-k 97:10.1</a>.  <i>Valittu kansa</i>: <a href="/fi/The_Urantia_Book/121#p2_8">U-k 121:2.8</a>. </li>
  <li id="fn4"><a href="#cite4">↑</a> 41:10 <i>Älkää pelätkö, minä olen teidän kanssanne.</i>: <a href="/fi/The_Urantia_Book/131#p2_6">U-k 131:2.6</a>.  <i>Älkää pelästykö tulevia tapahtumia</i>: <a href="/fi/The_Urantia_Book/174#p0_2">U-k 174:0.2</a>.  <i>Älä pelkää, olen kanssasi</i>: <a href="/fi/The_Urantia_Book/97#p7_6">U-k 97:7.6</a>. </li>
  <li id="fn5"><a href="#cite5">↑</a> 41:10,13 <i>Jumala valvojana</i>: <a href="/fi/The_Urantia_Book/0#p2_9">U-k 0:2.9</a>.  <i>Jumala valvojana</i>: <a href="/fi/The_Urantia_Book/128#p1_10">U-k 128:1.10</a>.  <i>Raamattu luettua</i>: <a href="/fi/The_Urantia_Book/126#p4_6">U-k 126:4.6</a>. </li>
  <li id="fn6"><a href="#cite6">↑</a> 41:10,13-14 <i>Pelosta pelastettu</i>: <a href="/fi/The_Urantia_Book/95#p4_3">U-k 95:4.3</a>. </li>
  <li id="fn7"><a href="#cite7">↑</a> 41:13 <i>Älkää pelätkö, minä autan</i>: <a href="/fi/The_Urantia_Book/159#p5_5">U-k 159:5.5</a>. </li>
  <li id="fn8"><a href="#cite8">↑</a> 41:17 <i>Kuuntele köyhien ja köyhien huutoa</i>: <a href="/fi/The_Urantia_Book/190#p5_4">U-k 190:5.4</a>.  <i>Osa 2: Jumala ei hylkäisi</i>: <a href="/fi/The_Urantia_Book/97#p7_9">U-k 97:7.9</a>. </li>
</ol>
</div>
