<!--
title: Jesajan kirja - Luku 33
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Isaiah/32">Jesajan kirja - Luku 32</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Isaiah/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Isaiah/34">Jesajan kirja - Luku 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Voi sinua hävittäjää, joka itse olet hävittämättä, sinua ryöstäjää, jota ei kenkään ole ryöstänyt! Kun olet loppuun asti hävittänyt, hävitetään sinut, kun olet ryöstösi ryöstänyt, ryöstetään sinut. </p>
<p id="v2"><sup><small>2</small></sup>  Herra, armahda meitä, sinua me odotamme. Ole näitten käsivarsi joka aamu, ole meidän apumme hädän aikana. </p>
<p id="v3"><sup><small>3</small></sup>  Kansat pakenevat sinun jylinäsi ääntä; kun sinä nouset, hajoavat kansakunnat. </p>
<p id="v4"><sup><small>4</small></sup>  Teidän saaliinne viedään, niinkuin tuhosirkat vievät; niinkuin hyppysirkat hyökkäävät, niin sen kimppuun hyökätään. </p>
<p id="v5"><sup><small>5</small></sup>  Herra on korkea, sillä hän asuu korkeudessa. Hän täyttää Siionin oikeudella ja vanhurskaudella. </p>
<p id="v6"><sup><small>6</small></sup>  Ja hän on sinun aikojesi vakuus, avun runsaus, viisaus ja ymmärrys; Herran pelko on oleva Siionin aarre. </p>
<p id="v7"><sup><small>7</small></sup>  Katso, sankarit huutavat ulkona, rauhan sanansaattajat itkevät katkerasti. </p>
<p id="v8"><sup><small>8</small></sup>  Tiet ovat autioina, polulta on kulkija poissa: hän on rikkonut liiton, ylenkatsonut kaupungit, ei ole ihmistä minäkään pitänyt. </p>
<p id="v9"><sup><small>9</small></sup>  Maa murehtii ja nääntyy, Libanon kuihtuu häpeästä, Saaron on aromaaksi tullut, Baasan ja Karmel varistavat lehtensä. </p>
<p id="v10"><sup><small>10</small></sup>  Nyt minä nousen, sanoo Herra, nyt minä itseni korotan, nyt minä kohoan korkealle. </p>
<p id="v11"><sup><small>11</small></sup>  Olkia te kannatte kohdussanne, akanoita synnytätte; teidän kiukkunne on tuli, joka kuluttaa teidät. </p>
<p id="v12"><sup><small>12</small></sup>  Ja kansat poltetaan kuin kalkki, kuin katkotut orjantappurat, jotka tulessa palavat. </p>
<p id="v13"><sup><small>13</small></sup>  Kuulkaa, te kaukaiset, mitä minä olen tehnyt; te lähelläolevat, tuntekaa minun voimani. </p>
<p id="v14"><sup><small>14</small></sup>  Syntiset Siionissa peljästyvät, vavistus valtaa jumalattomat: "Kuka meistä voi asua kuluttavassa tulessa, kuka asua iankaikkisessa hehkussa?" </p>
<p id="v15"><sup><small>15</small></sup>  Joka vanhurskaudessa vaeltaa ja puhuu sitä, mikä oikein on, joka halveksii väärää voittoa, jonka käsi torjuu lahjukset luotaan, joka tukkii korvansa kuulemasta veritöitä ja sulkee silmänsä näkemästä pahaa, </p>
<p id="v16"><sup><small>16</small></sup>  hän on asuva kukkuloilla, kalliolinnat ovat hänen turvansa; hänelle annetaan hänen leipänsä, eikä vesi häneltä ehdy. </p>
<p id="v17"><sup><small>17</small></sup>  Sinun silmäsi saavat katsoa kuningasta hänen ihanuudessaan, saavat nähdä avaran maan. </p>
<p id="v18"><sup><small>18</small></sup>  Sinun sydämesi muistelee kauhuja: missä on nyt veronlaskija, missä punnitsija, missä tornien lukija? </p>
<p id="v19"><sup><small>19</small></sup>  Et näe enää sitä röyhkeätä kansaa, kansaa, jolla on outo, käsittämätön puhe, jonka sopertavaa kieltä ei kukaan ymmärrä. </p>
<p id="v20"><sup><small>20</small></sup>  Katso Siionia, juhliemme kaupunkia. Sinun silmäsi näkevät Jerusalemin, rauhaisan asuinsijan, telttamajan, jota ei muuteta, jonka vaarnoja ei ikinä reväistä irti, jonka köysistä ei yhtäkään katkaista. </p>
<p id="v21"><sup><small>21</small></sup>  Sillä voimallinen on meillä siellä Herra, siellä on joet, on virrat, leveät rannasta toiseen, joita ei kulje soutualus, joiden poikki ei pääse uljas laiva. </p>
<p id="v22"><sup><small>22</small></sup>  Sillä Herra on meidän tuomarimme, Herra on johdattajamme, Herra on meidän kuninkaamme; hän pelastaa meidät. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Nyt ovat köytesi höltyneet, eivät pidä mastoa kannassaan kiinni, eivät vedä lippua liehumaan. Mutta silloin jaetaan riistosaalista runsaasti, rammatkin ryöstävät ja raastavat. </p>
<p id="v24"><sup><small>24</small></sup>  Eikä yksikään asukas sano: "Minä olen vaivanalainen". Kansa, joka siellä asuu, on saanut syntinsä anteeksi. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 33:22 <i>Osa 2: Jahve on tuomari jne.</i>: <a href="/fi/The_Urantia_Book/137#p8_4">U-k 137:8.4</a>. </li>
</ol>
</div>
