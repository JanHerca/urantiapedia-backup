<!--
title: Jesajan kirja - Luku 3
description: 
published: true
date: 2023-11-8T20:28:17Z
tags: bible, bible—isaiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Isaiah/2">
          <span class="mdi mdi-arrow-left-drop-circle"></span><span class="pl-2">Jesajan kirja - Luku 2</span>
        </a>
        </td>
        <td>
        <a href="/fi/Bible/Isaiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Isaiah/4">
          <span class="pr-2">Jesajan kirja - Luku 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sillä katso, Herra, Herra Sebaot ottaa pois Jerusalemilta ja Juudalta varan ja turvan, kaiken leivänvaran ja kaiken vedenvaran, </p>
<p id="v2"><sup><small>2</small></sup>  sankarin ja soturin, tuomarin ja profeetan, tietäjän ja vanhimman, </p>
<p id="v3"><sup><small>3</small></sup>  viidenkymmenenpäämiehen ja arvomiehen, neuvonantajan, taitoniekan ja taikurin. </p>
<p id="v4"><sup><small>4</small></sup>  Ja minä panen nuorukaiset heille päämiehiksi, ja pahankuriset hallitsevat heitä. </p>
<p id="v5"><sup><small>5</small></sup>  Kansassa sortaa kukin toistaan, jokainen lähimmäistään; nuorukainen rehentelee vanhusta vastaan, halpa-arvoinen arvollista vastaan. </p>
<p id="v6"><sup><small>6</small></sup>  Kun veli tarttuu veljeensä isänsä talossa sanoen: "Sinulla on vielä vaatteet, rupea ruhtinaaksemme ja ota huostaasi tämä raunioläjä", </p>
<p id="v7"><sup><small>7</small></sup>  niin tämä sinä päivänä korottaa äänensä sanoen: "Ei minusta ole haavoja sitomaan; ei ole minun talossani leipää, ei vaatetta, älkää panko minua kansan ruhtinaaksi". </p>
<p id="v8"><sup><small>8</small></sup>  Sillä Jerusalem kaatuu ja Juuda kukistuu, koska heidän kielensä ja heidän tekonsa ovat Herraa vastaan ja he uhittelevat hänen kunniansa kasvoja. </p>
<p id="v9"><sup><small>9</small></sup>  Heidän kasvojensa hahmo todistaa heitä vastaan; syntinsä he tuovat julki niinkuin sodomalaiset, he eivät niitä salaa. Voi heitä! Itsellensä he pahaa tekevät. </p>
<p id="v10"><sup><small>10</small></sup>  Sanokaa hurskaasta, että hänen käy hyvin, sillä he saavat nauttia tekojensa hedelmiä. </p>
<p id="v11"><sup><small>11</small></sup>  Voi jumalatonta! Hänen käy pahoin, sillä hänen kättensä teot maksetaan hänelle. </p>
<p id="v12"><sup><small>12</small></sup>  Minun kansani käskijät ovat lapsia, ja naiset sitä hallitsevat. Kansani, sinun johtajasi ovat eksyttäjiä, he ovat hämmentäneet sinun polkujesi suunnan. </p>
<p id="v13"><sup><small>13</small></sup>  Herra asettuu käymään oikeutta, nousee kansoja tuomitsemaan. </p>
<p id="v14"><sup><small>14</small></sup>  Herra käy tuomiolle kansansa vanhinten ja sen päämiesten kanssa: Te olette raiskanneet viinitarhan; teidän taloissanne on kurjilta ryöstettyä tavaraa. </p>
<p id="v15"><sup><small>15</small></sup>  Kuinka saatatte runnella minun kansaani ja ruhjoa kurjien kasvot? sanoo Herra, Herra Sebaot. </p>
<p id="v16"><sup><small>16</small></sup>  Ja Herra sanoi: Koska Siionin tyttäret korskeilevat, kulkevat kaula kenossa ja silmillään vilkuillen, astua sipsuttelevat ja nilkkarenkaitaan kilistelevät, </p>
<p id="v17"><sup><small>17</small></sup>  tekee Herra Siionin tytärten päälaen rupiseksi, ja Herra paljastaa heidän häpynsä. </p>
<p id="v18"><sup><small>18</small></sup>  Sinä päivänä Herra poistaa koreat nilkkarenkaat, otsanauhat, puolikuukorut, </p>
<p id="v19"><sup><small>19</small></sup>  korvarenkaat, rannerenkaat, hunnut, </p>
<p id="v20"><sup><small>20</small></sup>  juhlapäähineet, jalkakäädyt, koruvyöt, hajupullot, taikahelyt, </p>
<p id="v21"><sup><small>21</small></sup>  sormukset, nenärenkaat, </p>
<p id="v22"><sup><small>22</small></sup>  juhlavaatteet, kaavut, vaipat, kukkarot, </p>
<p id="v23"><sup><small>23</small></sup>  kuvastimet, aivinapaidat, käärelakit ja päällysharsot. </p>
<p id="v24"><sup><small>24</small></sup>  Silloin tulee tuoksun sijaan löyhkä, vyön sijaan nuora, käherretyn tukan sijaan kaljuus, korupuvun sijaan säkkiverho, kauneuden sijaan polttomerkki. </p>
<p id="v25"><sup><small>25</small></sup>  Sinun miehesi kaatuvat miekkaan ja sinun sankarisi sotaan. </p>
<p id="v26"><sup><small>26</small></sup>  Ja Siionin portit valittavat ja vaikeroivat, ja typötyhjänä hän istuu maassa. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Isaiah/2">
          <span class="mdi mdi-arrow-left-drop-circle"></span><span class="pl-2">Jesajan kirja - Luku 2</span>
        </a>
        </td>
        <td>
        <a href="/fi/Bible/Isaiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Isaiah/4">
          <span class="pr-2">Jesajan kirja - Luku 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
