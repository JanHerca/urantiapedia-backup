<!--
title: Jesajan kirja - Luku 53
description: 
published: true
date: 2022-10-6T10:23:21Z
tags: bible, bible—isaiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Isaiah/52">Jesajan kirja - Luku 52</a></td>
        <td><a href="/fi/Bible/Isaiah/Index">Indeksi</a></td>
        <td><a href="/fi/Bible/Isaiah/54">Jesajan kirja - Luku 54</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuka uskoo meidän saarnamme, kenelle Herran käsivarsi ilmoitetaan? <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Hän kasvoi Herran edessä niinkuin vesa, niinkuin juuri kuivasta maasta. Ei ollut hänellä vartta eikä kauneutta; me näimme hänet, mutta ei ollut hänellä muotoa, johon me olisimme mielistyneet. </p>
<p id="v3"><sup><small>3</small></sup>  Hän oli ylenkatsottu, ihmisten hylkäämä, kipujen mies ja sairauden tuttava, jota näkemästä kaikki kasvonsa peittivät, halveksittu, jota emme minäkään pitäneet. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Mutta totisesti, meidän sairautemme hän kantoi, meidän kipumme hän sälytti päällensä. Me pidimme häntä rangaistuna, Jumalan lyömänä ja vaivaamana, </p>
<p id="v5"><sup><small>5</small></sup>  mutta hän on haavoitettu meidän rikkomustemme tähden, runneltu meidän pahain tekojemme tähden. Rangaistus oli hänen päällänsä, että meillä rauha olisi, ja hänen haavainsa kautta me olemme paratut. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Me vaelsimme kaikki eksyksissä niinkuin lampaat, kukin meistä poikkesi omalle tielleen. Mutta Herra heitti hänen päällensä kaikkien meidän syntivelkamme. </p>
<p id="v7"><sup><small>7</small></sup>  Häntä piinattiin, ja hän alistui siihen eikä suutansa avannut; niinkuin karitsa, joka teuraaksi viedään, niinkuin lammas, joka on ääneti keritsijäinsä edessä, niin ei hän suutansa avannut. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Ahdistettuna ja tuomittuna hänet otettiin pois, mutta kuka hänen polvikunnastaan sitä ajatteli? Sillä hänet temmattiin pois elävien maasta; minun kansani rikkomuksen tähden kohtasi rangaistus häntä. </p>
<p id="v9"><sup><small>9</small></sup>  Hänelle annettiin hauta jumalattomain joukossa; mutta rikkaan tykö hän tuli kuoltuansa, sillä hän ei ollut vääryyttä tehnyt eikä petosta ollut hänen suussansa. </p>
<p id="v10"><sup><small>10</small></sup>  Mutta Herra näki hyväksi runnella häntä, lyödä hänet sairaudella. Jos sinä panet hänen sielunsa vikauhriksi, saa hän nähdä jälkeläisiä ja elää kauan, ja Herran tahto toteutuu hänen kauttansa. </p>
<p id="v11"><sup><small>11</small></sup>  Sielunsa vaivan tähden hän saa nähdä sen ja tulee ravituksi. Tuntemuksensa kautta hän, minun vanhurskas palvelijani, vanhurskauttaa monet, sälyttäen päällensä heidän pahat tekonsa. <sup id="cite6"><a href="#fn6">[6]</a></sup></p>
<p id="v12"><sup><small>12</small></sup>  Sentähden minä jaan hänelle osan suurten joukossa, ja väkevien kanssa hän saalista jakaa; sillä hän antoi sielunsa alttiiksi kuolemaan, ja hänet luettiin pahantekijäin joukkoon, hän kantoi monien synnit, ja hän rukoili pahantekijäin puolesta. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Isaiah/52">Jesajan kirja - Luku 52</a></td>
        <td><a href="/fi/Bible/Isaiah/Index">Indeksi</a></td>
        <td><a href="/fi/Bible/Isaiah/54">Jesajan kirja - Luku 54</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 53:1 <i>Kuka uskoo Herra paljasti</i>: <a href="/fi/The_Urantia_Book/174#p5_3">U-k 174:5.3</a>. </li>
  <li id="fn2"><a href="#cite2">↑</a> 53:3 <i>Ei murheiden mies</i>: <a href="/fi/The_Urantia_Book/100#p7_13">U-k 100:7.13</a>.  <i>Surujen mies, tunsi surun</i>: <a href="/fi/The_Urantia_Book/129#p4_4">U-k 129:4.4</a>.  <i>Jeesus ei ole murheiden mies</i>: <a href="/fi/The_Urantia_Book/181#p1_8">U-k 181:1.8</a>.  <i>Jeesus ei ole murheiden mies</i>: <a href="/fi/The_Urantia_Book/159#p3_10">U-k 159:3.10</a>. </li>
  <li id="fn3"><a href="#cite3">↑</a> 53:5 <i>Ahdingoissamme hän on vaivautunut</i>: <a href="/fi/The_Urantia_Book/2#p5_3">U-k 2:5.3</a>. </li>
  <li id="fn4"><a href="#cite4">↑</a> 53:7 <i>Jeesus vaikeni matkalla</i>: <a href="/fi/The_Urantia_Book/183#p5_5">U-k 183:5.5</a>. </li>
  <li id="fn5"><a href="#cite5">↑</a> 53:7-9 <i>Luoja tuntee ajalliset kärsimykset</i>: <a href="/fi/The_Urantia_Book/188#p5_12">U-k 188:5.12</a>. </li>
  <li id="fn6"><a href="#cite6">↑</a> 53:11 <i># 1 Herran palvelija</i>: <a href="/fi/The_Urantia_Book/136#p1_1">U-k 136:1.1</a>. </li>
</ol>
</div>
