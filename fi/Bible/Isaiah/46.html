<!--
title: Jesajan kirja - Luku 46
description: 
published: true
date: 2022-10-6T10:23:21Z
tags: bible, bible—isaiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Isaiah/45">Jesajan kirja - Luku 45</a></td>
        <td><a href="/fi/Bible/Isaiah/Index">Indeksi</a></td>
        <td><a href="/fi/Bible/Isaiah/47">Jesajan kirja - Luku 47</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Beel vaipuu, Nebo taipuu; heidän kuvansa joutuvat elukkain ja juhtain selkään; mitä te kulkueessa kannoitte, se sälytetään kuormaksi uupuville. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  He taipuvat, he vaipuvat molemmat; he eivät voi pelastaa kuormaa, ja itse he vaeltavat vankeuteen. </p>
<p id="v3"><sup><small>3</small></sup>  Kuulkaa minua, te Jaakobin heimo, te kaikki Israelin heimon tähteet, te, joita on pitänyt kantaa äidinkohdusta asti, nostaa hamasta äidinhelmasta. </p>
<p id="v4"><sup><small>4</small></sup>  Teidän vanhuuteenne asti minä olen sama, hamaan harmaantumiseenne saakka minä kannan; niin minä olen tehnyt, ja vastedeskin minä nostan, minä kannan ja pelastan. </p>
<p id="v5"><sup><small>5</small></sup>  Keneenkä te vertaatte minut, kenenkä rinnalle minut asetatte, kenenkä kaltaiseksi te minut katsotte, että olisimme toistemme vertaiset? </p>
<p id="v6"><sup><small>6</small></sup>  He kaatavat kultaa kukkarosta ja punnitsevat hopeata vaa'alla; he palkkaavat kultasepän, ja hän tekee siitä jumalan, jonka eteen he lankeavat maahan ja jota he kumartavat. </p>
<p id="v7"><sup><small>7</small></sup>  He nostavat sen olallensa, kantavat ja asettavat sen paikoilleen, ja se seisoo eikä liikahda paikaltansa. Sitä huudetaan avuksi, mutta se ei vastaa, hädästä se ei pelasta. </p>
<p id="v8"><sup><small>8</small></sup>  Muistakaa tämä ja olkaa vahvat. Menkää itseenne, te luopiot. </p>
<p id="v9"><sup><small>9</small></sup>  Muistakaa entisiä ikiajoista asti, sillä minä olen Jumala, eikä toista ole; minä olen Jumala, eikä ole minun vertaistani. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Minä ilmoitan alusta asti, mitä tuleva on, ammoisia aikoja ennen, mitä ei vielä ole tapahtunut; minä sanon: minun neuvoni pysyy, kaiken, mitä tahdon, minä teen. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Minä olen kutsunut kotkan päivänkoitosta, kaukaisesta maasta neuvopäätökseni miehen. Minkä olen puhunut, sen minä myös toteutan; mitä olen aivoitellut, sen minä myös teen. </p>
<p id="v12"><sup><small>12</small></sup>  Kuulkaa minua, te kovasydämiset, jotka olette kaukana vanhurskaudesta. </p>
<p id="v13"><sup><small>13</small></sup>  Minä olen antanut vanhurskauteni lähestyä, se ei ole kaukana; ei viivy pelastus, jonka minä tuon. Minä annan Siionissa pelastuksen, annan kirkkauteni Israelille. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Isaiah/45">Jesajan kirja - Luku 45</a></td>
        <td><a href="/fi/Bible/Isaiah/Index">Indeksi</a></td>
        <td><a href="/fi/Bible/Isaiah/47">Jesajan kirja - Luku 47</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 46:1 <i>Kilpailevat ”jumalat” Bel, Nabu</i>: <a href="/fi/The_Urantia_Book/95#p1_3">U-k 95:1.3</a>. </li>
  <li id="fn2"><a href="#cite2">↑</a> 46:9-10 <i>Näkee lopun alusta alkaen</i>: <a href="/fi/The_Urantia_Book/2#p1_4">U-k 2:1.4</a>. </li>
  <li id="fn3"><a href="#cite3">↑</a> 46:10 <i>Minun neuvoni pysyy</i>: <a href="/fi/The_Urantia_Book/2#p2_1">U-k 2:2.1</a>.  <i>Julistaa lopun alusta</i>: <a href="/fi/The_Urantia_Book/2#p2_1">U-k 2:2.1</a>. </li>
</ol>
</div>
